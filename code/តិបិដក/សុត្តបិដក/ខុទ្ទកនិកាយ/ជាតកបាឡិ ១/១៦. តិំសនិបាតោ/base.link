text <១៦។ តិំសនិបាតោ>
  text <  <
  text <៥១១។ កិំឆន្ទជាតកំ ១>
  text <១>
    text <កិំឆន្ទោ កិមធិប្បាយោ ឯកោ សម្មសិ ឃម្មនិ>
    text <កិំ បត្ថយានោ កិំ ឯសំ កេន អត្ថេន ព្រាហ្មណ។>
  text <២>
    text <យថា មហា វារិធរោ កុម្ភោ សុបរិណាហវា>
    text <តថូបមំ អម្ពបក្កំ វណ្ណគន្ធរសុត្តមំ។>
  text <៣>
    text <តំ វុយ្ហមានំ សោតេន ទិស្វានាមលមជ្ឈិមេ>
    text <បាណីហិ នំ គហេត្វាន អគ្យាយតនមាហរិំ។>
  text <៤>
    text <តតោ កទលិបត្តេសុ និក្ខិបិត្វា សយំ អហំ>
    text <សត្ថេន នំ វិកប្បេត្វា ខុប្បិបាសំ អហាសិ មេ។>
  text <៥>
    text <សោហំ អបេតទរថោ ព្យន្តីភូតោ ទុខក្ខមោ>
    text <អស្សាទំ នាធិគច្ឆាមិ ផលេស្វញ្ញេសុ កេសុចិ។>
  text <៦>
    text <សោសេត្វា នូន មរណំ តំ មមំ អាវហិស្សតិ>
    text <អម្ពំ យស្ស ផលំ សាទុ មធុរគ្គំ មនោរមំ>
    text <យមុទ្ធរិំ វុយ្ហមានំ ឧទធិស្មា មហណ្ណវេ។>
  text <៧>
    text <អក្ខាតំ តេ មយា សព្ពំ យស្មា ឧបវសាមហំ>
    text <រម្មំ បតិ និសិន្នោស្មិ បុថុលោមាយុតា បុថុ។>
  text <៨>
    text <ត្វញ្ច ខោ មេវ អក្ខាហិ អត្តានមបលាយិនិ>
    text <កា វា ត្វមសិ កល្យាណិ កិស្ស វា ត្វំ សុមជ្ឈិមេ។>
  text <៩>
    text <រុប្បបដ្ដបលិមដ្ឋីវ ព្យគ្ឃីវ គិរិសានុជា>
    text <យា សន្តិ នារិយោ ទេវេសុ ទេវានំ បរិចារិកា។>
  text <១០>
    text <យា ច មនុស្សលោកស្មិំ រូបេនាន្វាគតិត្ថិយោ>
    text <រូបេន តេ សទិសី នត្ថិ ទេវេសុ គន្ធព្ពមនុស្សលោកេ>
    text <បុដ្ឋាសិ មេ ចារុបុព្ពង្គិ ព្រូហិ នាមញ្ច ពន្ធវេ។>
  text <១១>
    text <យំ ត្វំ បតិ និសិន្នោសិ រម្មំ ព្រាហ្មណ កោសិកិំ>
    text <សាហំ ភុសាលយា វុត្ថា វរវារិវហោឃសា។>
  text <១២>
    text <នានាទុមគណាកិណ្ណា ពហុកា គិរិកន្ទរា>
    text <មមេវ បមុខា ហោន្តិ អភិសន្ទន្តិ បាវុសេ។>
  text <១៣>
    text <អថោ ពហូ វនតោទា នីលវារិវហិន្ធរា>
    text <ពហុកា នាគវិត្តោទា អភិសន្ទន្តិ វារិនា។>
  text <១៤>
    text <តា អម្ពជម្ពុលពុជា នីបា តាលា ចុទុម្ពរា>
    text <ពហូនិ ផលជាតានិ អាវហន្តិ អភិណ្ហសោ។>
  text <១៥>
    text <យំ កិញ្ចិ ឧភតោ តីរេ ផលំ បតតិ អម្ពុនិ>
    text <អសំសយំ តំ សោតស្ស ផលំ ហោតិ វសានុគំ។>
  text <១៦>
    text <ឯតទញ្ញាយ មេធាវិ បុថុបញ្ញ សុណោហិ មេ>
    text <មា រោចយ មភិសង្គំ បដិសេធ ជនាធិប។>
  text <១៧>
    text <ន វាហំ វឌ្ឍវំ មញ្ញេ យំ ត្វំ រដ្ឋាភិវឌ្ឍន>
    text <អាចេយ្យមានោ រាជិសិ មរណំ អភិកង្ខសិ។>
  text <១៨>
    text <តស្ស ជានន្តិ បិតរោ គន្ធព្ពា ច សទេវកា>
    text <យេ ចាបិ ឥសយោ លោកេ សញ្ញតត្តា តបស្សិនោ>
    text <អសំសយំ តេបិ ជានន្តិ បដ្ឋភូតា យសស្សិនោ។>
  text <១៩>
    text <ឯវំ វិទិត្វា វិទូ សព្ពធម្មំ វិទ្ធំសនំ ចវនំ ជីវិតស្ស>
    text <ន ចីយតី តស្ស នរស្ស បាបំ សចេ ន ចេតេតិ វធាយ តស្ស។>
  text <២០>
    text <ឥសិបូគសមញ្ញាតេ ឯវំ លោក្យា វិទិតា សតិ>
    text <អនរិយបរិសម្ភាសេ បាបកម្មំ ជិគីសសិ។>
  text <២១>
    text <សចេ អហំ មរិស្សាមិ តីរេ តេ បុថុសុស្សោណិ>
    text <អសំសយំ តំ អសិលោកោ មយិ បេតេ អាគមិស្សតិ។>
  text <២២>
    text <តស្មា ហិ បាបកំ កម្មំ រក្ខស្សេវ សុមជ្ឈិមេ>
    text <មា តំ សព្ពោ ជនោ បច្ឆា បកុដ្ឋាយិ មយិ មតេ។>
  text <២៣>
    text <អញ្ញាតមេតំ អវិសយ្ហសាហិ អត្តានមម្ពញ្ច ទទាមិ តេ តំ>
    text <សោ ទុច្ចជេ កាមគុណេ បហាយ សន្តិញ្ច ធម្មញ្ច អធិដ្ឋិតោសិ។>
  text <២៤>
    text <យោ ហិត្វា បុព្ពសញ្ញោគំ បច្ឆា សំយោជនេ ឋិតោ>
    text <អធម្មញ្ចេវ ចរតិ បាបញ្ចស្ស បវឌ្ឍតិ។>
  text <២៥>
    text <ឯហិ តំ បាបយិស្សាមិ កាមំ អប្បោស្សុកោ ភវ>
    text <ឧបានយាមិ សីតស្មិំ វិហរាហិ អនុស្សុកោ។>
  text <២៦>
    text <តំ បុប្ផរសមត្តេភិ វក្កង្គេហិ អរិន្ទម>
    text <កោញ្ចា មយូរា ទិវិយា កោលដ្ឋិមធុសាឡិកា>
    text <កូជិតា ហំសបូគេហិ កោកិលេត្ថ បពោធរេ។>
  text <២៧>
    text <អម្ពេត្ថ វិប្បសាខគ្គា បលាលខលសន្និភា>
    text <កោសម្ពសឡលា នីបា បក្កតាលវិលម្ពិនោ។>
  text <២៨>
    text <មាលី តិរិដី កាយូរី អង្គទី ចន្ទនុស្សទោ>
    text <រត្តិំ ត្វំ បរិចារេសិ ទិវា វេទេសិ វេទនំ។>
  text <២៩>
    text <សោឡសិត្ថិសហស្សានិ យា តេមា បរិចារិកា>
    text <ឯវំ មហានុភាវោសិ អព្ភុតោ លោមហំសនោ។>
  text <៣០>
    text <កិំ កម្មមករី បុព្ពេ បាបំ អត្តទុខាវហំ>
    text <យំ ករិត្វា មនុស្សេសុ បិដ្ឋិមំសានិ ខាទសិ។>
  text <៣១>
    text <អជ្ឈេនានិ បដិគ្គយ្ហ កាមេសុ គធិតោ អហំ>
    text <អចរិំ ទីឃមទ្ធានំ បរេសំ អហិតាយហំ។>
  text <៣២>
    text <យោ បិដ្ឋិមំសិកោ ហោតិ ឯវំ ឧក្កច្ច ខាទតិ>
    text <យថាហំ អជ្ជ ខាទាមិ បិដ្ឋិមំសានិ អត្តនោតិ។>
  stand <កិំឆន្ទជាតកំ បឋមំ។>
  text <  <
  text <៥១២។ កុម្ភជាតកំ ២>
  text <៣៣>
    text <កោ បាតុរាសី តិទិវា នភម្ហិ ឱភាសយំ សំវរិំ ចន្ទិមាវ>
    text <គត្តេហិ តេ រស្មិយោ និច្ឆរន្តិ សតេរតា វិជ្ជុរិវន្តលិក្ខេ។>
  text <៣៤>
    text <សោ ឆិន្នវាតំ កមសី អឃម្ហិ វេហាយសំ គច្ឆសិ តិដ្ឋសី ច>
    text <ឥទ្ធី នុ តេ វត្ថុកតា សុភាវិតា អនទ្ធគូនំ អបិ ទេវតានំ។>
  text <៣៥>
    text <វេហាយសំ គម្មមាគម្ម តិដ្ឋសិ កុម្ភំ កិណាថាតិ យមេតមត្ថំ>
    text <កោ វា តុវំ កិស្ស វា តាយ កុម្ភោ អក្ខាហិ មេ ព្រាហ្មណ ឯតមត្ថំ។>
  text <៣៦>
    text <ន សប្បិកុម្ភោ នបិ តេលកុម្ភោ ន ផាណិតស្ស ន មធុស្ស កុម្ភោ>
    text <កុម្ភស្ស វជ្ជានិ អនប្បកានិ ទោសេ ពហូ កុម្ភគតេ សុណាថ។>
  text <៣៧>
    text <គឡេយ្យ យំ បិត្វា បតេ បបាតំ សោព្ភំ គុហំ ចន្ទនិយោឡិគល្លំ>
    text <ពហុម្បិ ភុញ្ជេយ្យ អភោជនេយ្យំ តស្សា បុណ្ណំ កុម្ភមិមំ កិណាថ។>
  text <៣៨>
    text <យំ បិត្វា ចិត្តស្មិមនេសមានោ អាហិណ្ឌតី គោរិវ ភក្ខសារី>
    text <អនាថមានោ ឧបគាយតិ នច្ចតិ ច តស្សា បុណ្ណំ កុម្ភមិមំ កិណាថ។>
  text <៣៩>
    text <យំ វេ បិវិត្វា អចេលោវ នគ្គោ ចរេយ្យ គាមេ វិសិខន្តរានិ>
    text <សម្មូឡ្ហចិត្តោ អតិវេលសាយី តស្សា បុណ្ណំ កុម្ភមិមំ កិណាថ។>
  text <៤០>
    text <យំ បិត្វា ឧដ្ឋាយ បវេធមានោ សីសញ្ច ពាហុញ្ច បចាលយន្តោ>
    text <សោ នច្ចតី ទារុកដល្លកោវ តស្សា បុណ្ណំ កុម្ភមិមំ កិណាថ។>
  text <៤១>
    text <យំ វេ បិវិត្វា អគ្គិទឌ្ឍា សយន្តិ អថោ សិគាលេហិបិ ខាទិតាសេ>
    text <ពន្ធំ វធំ ភោគជានិញ្ចុបេន្តិ តស្សា បុណ្ណំ កុម្ភមិមំ កិណាថ។>
  text <៤២>
    text <យំ បិត្វា ភាសេយ្យ អាភាសនេយ្យំ សភាយមាសីនោ អបេតវត្ថោ>
    text <សម្មក្ខិតោ វន្តគតោ ព្យសន្នោ តស្សា បុណ្ណំ កុម្ភមិមំ កិណាថ។>
  text <៤៣>
    text <យំ វេ បិវិត្វា ឧក្កដ្ឋោ អាវិលក្ខោ មមេវ សព្ពា បថវីតិ មញ្ញេ>
    text <ន មេ សមោ ចាតុរន្តោបិ រាជា តស្សា បុណ្ណំ កុម្ភមិមំ កិណាថ។>
  text <៤៤>
    text <មានាតិមានា កលហានិ បេសុណី ទុព្ពណ្ណិនី នគ្គយិនី បលាយិនី>
    text <ចោរាន ធុត្តាន គតី និកេតោ តស្សា បុណ្ណំ កុម្ភមិមំ កិណាថ។>
  text <៤៥>
    text <ឥទ្ធានិ ផីតានិ កុលានិ អស្សុ អនេកសាហស្សធនានិ លោកេ>
    text <ឧច្ឆិន្នទាយជ្ជកតានិមាយ តស្សា បុណ្ណំ កុម្ភមិមំ កិណាថ។>
  text <៤៦>
    text <ធញ្ញំ ធនំ រជតំ ជាតរូបំ ខេត្តំ គវំ យត្ថ វិនាសយន្តិ>
    text <ឧច្ឆេទនី វិត្តវតំ កុលានំ តស្សា បុណ្ណំ កុម្ភមិមំ កិណាថ។>
  text <៤៧>
    text <យំ វេ បិត្វា ទិត្តរូបោវ បោសោ អក្កោសតិ មាតរំ បិតរញ្ច>
    text <សស្សុម្បិ គណ្ហេយ្យ អថោបិ សុណ្ហំ តស្សា បុណ្ណំ កុម្ភមិមំ កិណាថ។>
  text <៤៨>
    text <យំ វេ បិត្វា ទិត្តរូបាវ នារី អក្កោសតិ សសុរំ សាមិកញ្ច>
    text <ទាសម្បិ គណ្ហេ បរិចារកម្បិ តស្សា បុណ្ណំ កុម្ភមិមំ កិណាថ។>
  text <៤៩>
    text <យំ វេ បិវិត្វាន ហនេយ្យ បោសោ ធម្មេ ឋិតំ សមណំ ព្រាហ្មណំ វា>
    text <គច្ឆេ អបាយម្បិ តតោនិទានំ តស្សា បុណ្ណំ កុម្ភមិមំ កិណាថ។>
  text <៥០>
    text <យំ វេ បិវិត្វា ទុច្ចរិតំ ចរន្តិ កាយេន វាចាយ ច ចេតសា ច>
    text <និរយំ វជន្តិ ទុច្ចរិតំ ចរិត្វា តស្សា បុណ្ណំ កុម្ភមិមំ កិណាថ។>
  text <៥១>
    text <យំ យាចមានា ន លភន្តិ បុព្ពេ ពហុំ ហិរញ្ញម្បិ បរិច្ចជន្តា>
    text <សោ តំ បិវិត្វា អលិកំ ភណាតិ តស្សា បុណ្ណំ កុម្ភមិមំ កិណាថ។>
  text <៥២>
    text <យំ វេ បិត្វា បេសនេ បេសិយន្តោ អច្ចាយិកេ ករណីយម្ហិ ជាតេ>
    text <អត្ថម្បិ សោ នប្បជានាតិ វុត្តោ តស្សា បុណ្ណំ កុម្ភមិមំ កិណាថ។>
  text <៥៣>
    text <ហិរីមនាបិ អហិរីកភាវំ បាតុំ ករោន្តិ មទនាយ មត្តា>
    text <ធីរាបិ សន្តា ពហុកំ ភណន្តិ តស្សា បុណ្ណំ កុម្ភមិមំ កិណាថ។>
  text <៥៤>
    text <យំ វេ បិត្វា ឯកថូបា សយន្តិ អនាសកា ថណ្ឌិលទុក្ខសេយ្យំ>
    text <ទុព្ពណ្ណិយំ អាយសក្យញ្ចុបេន្តិ តស្សា បុណ្ណំ កុម្ភមិមំ កិណាថ។>
  text <៥៥>
    text <យំ វេ បិត្វា បត្តខន្ធា សយន្តិ គាវោ កុដហតាវ ន ហិ វារុណិយា>
    text <វេគោ នរេន សុសហោរិវ តស្សា បុណ្ណំ កុម្ភមិមំ កិណាថ។>
  text <៥៦>
    text <យំ មនុស្សា វិវជ្ជេន្តិ សប្បំ ឃោរវិសំ មិវ>
    text <តំ លោកេ វិសសមានំ កោ នរោ បាតុមរហតិ។>
  text <៥៧>
    text <យំ វេ បិត្វា អន្ធកវេណ្ឌបុត្តា សមុទ្ទតីរេ បរិចារយន្តា>
    text <ឧបក្កមុំ មុសលេហញ្ញមញ្ញំ តស្សា បុណ្ណំ កុម្ភមិមំ កិណាថ។>
  text <៥៨>
    text <យំ វេ បិត្វា បុព្ពទេវា បមត្តា តិទិវា ចុតា សស្សតិយា សមាយ>
    text <តំ តាទិសំ មជ្ជមិមំ និរត្ថកំ ជានំ មហារាជ កថំ បិវេយ្យ។>
  text <៥៩>
    text <នយិមស្មិំ កុម្ភស្មិំ ទធិ វា មធុ វា ឯវំ អភិញ្ញាយ កិណាហិ រាជ>
    text <ឯវញ្ហិមំ កុម្ភគតា មយា តេ អក្ខាតរូបំ តវ សព្ពមិត្ត។>
  text <៦០>
    text <ន មេ បិតា វា អថវាបិ មាតា ឯតាទិសា យាទិសកោ តុវំសិ>
    text <ហិតានុកម្បី បរមត្ថកាមោ សោហំ ករិស្សំ វចនំ តវជ្ជ។>
  text <៦១>
    text <ទទាមិ តេ គាមវរានិ បញ្ច ទាសីសតំ សត្ត គវំ សតានិ>
    text <អាជញ្ញយុត្តេ ច រថេ ទស ឥមេ អាចរិយោ ហោសិ មមត្ថកាមោ។>
  text <៦២>
    text <តវេវ ទាសីសតមត្ថុ រាជ គាមា ច គាវោ ច តវេវ ហោន្តុ>
    text <អាជញ្ញយុត្តា ច រថា តវេវ សក្កោហមស្មី តិទសានមិន្ទោ។>
  text <៦៣>
    text <មំសោទនំ សប្បិបាយាសំ ភុញ្ជ ខាទស្សុ ច ត្វំ មធុមាសបូវេ>
    text <ឯវំ តុវំ ធម្មរតោ ជនិន្ទ អនិន្ទិតោ សគ្គមុបេហិ ឋានន្តិ។>
  stand <កុម្ភជាតកំ ទុតិយំ។>
  text <  <
  text <៥១៣។ ជយទ្ទិសជាតកំ ៣>
  text <៦៤>
    text <ចិរស្សំ វត មេ ឧទបាទិ អជ្ជ ភក្ខោ មហា សត្តមិភត្តកាលេ>
    text <កុតោសិ កោ វាសិ តទិង្ឃ ព្រូហិ អាចិក្ខ ជាតិំ វិទិតោ យថាសិ។>
  text <៦៥>
    text <បញ្ចាលរាជា មិគវំ បវិដ្ឋោ ជយទ្ទិសោ នាម យទិស្សុតោ តេ>
    text <ចរាមិ កច្ឆានិ វនានិ ចាហំ បសទំ ឥមំ ខាទ មមជ្ជ មុញ្ច។>
  text <៦៦>
    text <សេនេវ ត្វំ បណសិ សស្សមានោ មមេស ភក្ខោ បសទោ យំ វទេសិ>
    text <តំ ខាទិយាន បសទំ ជិឃញ្ញំ ខាទិស្សំ បច្ឆា ន វិលាបកាលោ។>
  text <៦៧>
    text <ន ចត្ថិ មោក្ខោ មម និក្កយេន គន្ត្វាន បច្ចាគមនាយ បណ្ហេ>
    text <តំ សង្ករំ ព្រាហ្មណស្សប្បទាយ សច្ចានុរក្ខី បុនរាវជិស្សំ។>
  text <៦៨>
    text <កិំ កម្មជាតំ អនុតប្បតេ ត្វំ បត្តំ សមីបំ មរណស្ស រាជ>
    text <អាចិក្ខ មេ តំ អបិ សក្កុណេមុ អនុជានិតុំ អាគមនាយ បណ្ហេ។>
  text <៦៩>
    text <កតា មយា ព្រាហ្មណស្ស ធនាសា តំ សង្ករំ បដិមុក្កំ ន មុត្តំ>
    text <តំ សង្ករំ ព្រាហ្មណស្សប្បទាយ សច្ចានុរក្ខី បុនរាវជិស្សំ។>
  text <៧០>
    text <យា តេ កតា ព្រាហ្មណស្ស ធនាសា តំ សង្ករំ បដិមុក្កំ ន មុត្តំ>
    text <តំ សង្ករំ ព្រាហ្មណស្សប្បទាយ សច្ចានុរក្ខី បុនរាវជស្សុ។>
  text <៧១>
    text <មុត្តោ ច សោ បោរិសាទស្ស ហត្ថា គន្ត្វា សកំ មន្ទិរំ កាមកាមី>
    text <តំ សង្ករំ ព្រាហ្មណស្សប្បទាយ អាមន្តយី បុត្តមលីនសត្តំ។>
  text <៧២>
    text <អជ្ជេវ រជ្ជំ អភិសិញ្ចយស្សុ ធម្មំ ចរ សេសុ បរេសុ ចាបិ>
    text <អធម្មការោ ច តេ មាហុ រដ្ឋេ គច្ឆាមហំ បោរិសាទស្ស ញត្តេ។>
  text <៧៣>
    text <កិំ កម្ម កុព្ពំ តវ ទេវ បាវ នារាធយី តំ តទិច្ឆាមិ សោតុំ>
    text <យមជ្ជ រជ្ជម្ហិ ឧទស្សយេ តុវំ រជ្ជម្បិ និច្ឆេយ្យំ តយា វិនាហំ។>
  text <៧៤>
    text <ន កម្មុនា វា វចសា វ តាត អបរាធិតោហំ តុវិយំ សរាមិ>
    text <សន្ធិញ្ច កត្វា បុរិសាទកេន សច្ចានុរក្ខី បុនាហំ គមិស្សំ។>
  text <៧៥>
    text <អហំ គមិស្សាមិ ឥធេវ ហោហិ នត្ថិ តតោ ជីវតោ វិប្បមោក្ខោ>
    text <សចេ តុវំ គច្ឆសិយេវ រាជ អហម្បិ គច្ឆាមិ ឧភោ ន ហោម។>
  text <៧៦>
    text <អទ្ធា ហិ តាត សតានេស ធម្មោ មរណា ច មេ ទុក្ខតរំ តទស្ស>
    text <កម្មាសបាទោ តំ យទា បចិត្វា បសយ្ហ ខាទេ ភិទា រុក្ខសូលេ។>
  text <៧៧>
    text <បាណេន តេ បាណមហំ និមិស្សំ មា ត្វំ អគា បោរិសាទស្ស ញត្តេ>
    text <ឯតញ្ច តេ បាណមហំ និមិស្សំ តស្មា មតំ ជីវិតស្ស វណ្ណេមិ។>
  text <៧៨>
    text <តតោ ហវេ ធិតិមា រាជបុត្តោ វន្ទិត្វា មាតុ ច បិតុ ច បាទេ>
    text <ទុខិនិស្ស មាតា និបតា បថព្យា បិតាស្ស បគ្គយ្ហ ភុជានិ កន្ទតិ។>
  text <៧៩>
    text <តំ គច្ឆន្តំ តាវ បិតា វិទិត្វា បរម្មុខោ វន្ទតិ បញ្ជលីកោ>
    text <សោមោ ច រាជា វរុណោ ច រាជា បជាបតី ចន្ទិមា សូរិយោ ច>
    text <ឯតេហិ គុត្តោ បុរិសាទកម្ហា អនុញ្ញាតោ សោត្ថិ បច្ចេហិ តាត។>
  text <៨០>
    text <យំ ទណ្ឌកិរញ្ញោ គតស្ស មាតា រាមស្សកាសិ សោត្ថានំ សុគុត្តា>
    text <តំ តេ អហំ សោត្ថានំ ករោមិ ឯតេន សច្ចេន សរន្តុ ទេវា>
    text <អនុញ្ញាតោ សោត្ថិ បច្ចេហិ បុត្ត។>
  text <៨១>
    text <អាវី រហោ វាបី មនោបទោសំ នាហំ សរេ ជាតុ មលីនសត្តេ>
    text <ឯតេន សច្ចេន សរន្តុ ទេវា អនុញ្ញាតោ សោត្ថិ បច្ចេហិ ភាតិក។>
  text <៨២>
    text <យស្មា ច មេ អនធិមនោសិ សាមិ ន ចាបិ មេ មនសា អប្បិយោសិ>
    text <ឯតេន សច្ចេន សរន្តុ ទេវា អនុញ្ញាតោ សោត្ថិ បច្ចេហិ សាមិ។>
  text <៨៣>
    text <ព្រហា ឧជូ ចារុមុខោ កុតោសិ ន មំ បជានាសិ វនេ វសន្តំ>
    text <លុទ្ទំ មំ ញត្វា បុរិសាទកោតិ កោ សោត្ថិ មាជានមិធាវជេយ្យ។>
  text <៨៤>
    text <ជានាមិ លុទ្ទ បុរិសាទកោ ត្វំ ន តំ ន ជានាមិ វនេ វសន្តំ>
    text <អហញ្ច បុត្តោស្មិ ជយទ្ទិសស្ស មមជ្ជ ខាទ បិតុនោ បមោក្ខា។>
  text <៨៥>
    text <ជានាមិ បុត្តោតិ ជយទ្ទិសស្ស តថា ហិ វោ មុខវណ្ណោ ឧភិន្នំ>
    text <សុទុក្ករញ្ញេវ កតំ តវេទំ យោ មត្តុមិច្ឆេ បិតុនោ បមោក្ខា។>
  text <៨៦>
    text <ន ទុក្ករំ កិញ្ចិ មហេត្ថ មញ្ញេ យោ មត្តុមិច្ឆេ បិតុនោ បមោក្ខា>
    text <មាតុ ច ហេតុ បរលោក គន្ត្វា សុខេន សគ្គេន ច សម្បយុត្តោ។>
  text <៨៧>
    text <អហញ្ច ខោ អត្តនោ បាបកិរិយំ អាវី រហោ វាបិ សរេ ន ជាតុ>
    text <សង្ខាតជាតីមរណោហមស្មិ យថេវ មេ ឥធ តថា បរត្ថ។>
  text <៨៨>
    text <ខាទជ្ជ មំ ទានិ មហានុភាវ ករស្សុ កិច្ចានិ ឥមំ សរីរំ>
    text <រុក្ខស្ស វា តេ បបតាមិ អគ្គា ឆាទយមានោ មយ្ហំ ត្វមទេសិ មំសំ។>
  text <៨៩>
    text <ឥទញ្ច តេ រុច្ចតិ រាជបុត្ត ចជេសិ បាណំ បិតុនោ បមោក្ខា>
    text <តស្មា ហិ សោ ត្វំ តរមានរូបោ សម្ភញ្ជ កដ្ឋានិ ជលេហិ អគ្គិំ។>
  text <៩០>
    text <តតោ ហវេ ធិតិមា រាជបុត្តោ ទារុំ សមាហត្វា មហន្តមគ្គិំ>
    text <សន្ទីបយិត្វា បដិវេទយិត្ថ អាទីបិតោ ទានិ មហាយមគ្គិ។>
  text <៩១>
    text <ខាទជ្ជ មំ ទានិ បសយ្ហការី កិំ មំ មុហុំ បេក្ខសិ ហដ្ឋលោមោ>
    text <តថា តថា តុយ្ហមហំ ករោមិ យថា យថា មំ ឆាទយមានោ អទេសិ។>
  text <៩២>
    text <កោ តាទិសំ អរហតិ ខាទិតាយេ ធម្មេ ឋិតំ សច្ចវាទិំ វទញ្ញុំ>
    text <មុទ្ធាបិ តស្ស វិផលេយ្យ សត្តធា យោ តាទិសំ សច្ចវាទិំ អទេយ្យ។>
  text <៩៣>
    text <ឥទញ្ហិ សោ ព្រាហ្មណំ មញ្ញមានោ សសោ អវាសេសិ សកេ សរីរេ>
    text <តេនេវ សោ ចន្ទិមា ទេវបុត្តោ សសត្ថុតោ កាមទុហជ្ជ យក្ខ។>
  text <៩៤>
    text <ចន្ទោ យថា រាហុមុខា បមុត្តោ វិរោចតេ បន្នរសេវ ភាណុមា>
    text <ឯវំ តុវំ បោរិសាទា បមុត្តោ វិរោច កបិលេ មហានុភាវ>
    text <អាមោទយំ បិតរំ មាតរញ្ច សព្ពោ ច តេ នន្ទតុ ញាតិបក្ខោ។>
  text <៩៥>
    text <តតោ ហវេ ធិតិមា រាជបុត្តោ កតញ្ជលី បរិយាយ បោរិសាទំ>
    text <អនុញ្ញាតោ សោត្ថិ សុខី អរោគោ បច្ចាគមា កបិលមលីនសត្តា។>
  text <៩៦>
    text <តំ នេគមា ជានបទា ច សព្ពេ ហត្ថារោហា រថិកា បត្តិកា ច>
    text <នមស្សមានា បញ្ជលិកា ឧបាគមុំ នមត្ថុ តេ ទុក្ករការកោសីតិ។>
  stand <ជយទ្ទិសជាតកំ តតិយំ។>
  text <  <
  text <៥១៤។ ឆទ្ទន្តជាតកំ ៤>
  text <៩៧>
    text <កិំ នុ សោចសិនុច្ចង្គិ បណ្ឌូសិ វរវណ្ណិនិ>
    text <មិលាយសិ វិសាលក្ខិ មាលាវ បរិមទ្ទិតា។>
  text <៩៨>
    text <ទោហឡោ មេ មហារាជ សុបិនន្តេនុបជ្ឈគា>
    text <ន សោ សុលភរូបោវ យាទិសោ មម ទោហឡោ។>
  text <៩៩>
    text <យេ កេចិ មានុសា កាមា ឥធ លោកស្មិ នន្ទនេ>
    text <សព្ពេ តេ បចុរា មយ្ហំ អហំ តេ ទម្មិ ទោហឡំ។>
  text <១០០>
    text <លុទ្ទា ទេវ សមាយន្តុ យេ កេចិ វិជិតេ តវ>
    text <ឯតេសំ អហមក្ខិស្សំ យាទិសោ មម ទោហឡោ។>
  text <១០១>
    text <ឥមេ តេ លុទ្ទកា ទេវិ កតហត្ថា វិសារទា>
    text <វនញ្ញូ ច មិគញ្ញូ ច មមត្ថេ ចត្តជីវិតា។>
  text <១០២>
    text <លុទ្ទបុត្តា និសាមេថ យាវន្តេត្ថ សមាគតា>
    text <ឆព្ពិសាណំ គជំ សេតំ អទ្ទសំ សុបិនេ អហំ>
    text <តស្ស ទន្តេហិ មេ អត្ថោ អលាភេ នត្ថិ ជីវិតំ។>
  text <១០៣>
    text <ន នោ បិតូនំ ន បិតាមហានំ ទិដ្ឋោ សុតោ កុញ្ជរោ ឆព្ពិសាណោ>
    text <យមទ្ទសា សុបិនេ រាជបុត្តី អក្ខាហិ នោ យាទិសោ ហត្ថិនាគោ។>
  text <១០៤>
    text <ទិសា ចតស្សោ វិទិសា ចតស្សោ ឧទ្ធំ អធោ ទស ទិសា ឥមាយោ>
    text <កតមំ ទិសំ តិដ្ឋតិ នាគរាជា យមទ្ទសា សុបិនេ ឆព្ពិសាណំ។>
  text <១០៥>
    text <ឥតោ ឧជុំ ឧត្តរិយំ ទិសាយំ អតិក្កម្ម សោ សត្តគិរី ព្រហន្តេ>
    text <សុវណ្ណបស្សោ នាម គិរី ឧឡារោ សុបុប្ផិតោ កិម្បុរិសានុចិណ្ណោ។>
  text <១០៦>
    text <អារុយ្ហ សេលំ ភវនំ កិន្នរានំ ឱលោកយ បព្ពតបាទមូលំ>
    text <អថ ទក្ខសី មេឃសមានវណ្ណំ និគ្រោធរាជំ អថ សហស្សបាទំ។>
  text <១០៧>
    text <តត្ថច្ឆតី កុញ្ជរោ ឆព្ពិសាណោ សព្ពសេតោ ទុប្បសហោ បរេភិ>
    text <រក្ខន្តិ នំ អដ្ឋសហស្សនាគា ឦសាទន្តា វាតជវប្បហារិនោ។>
  text <១០៨>
    text <តិដ្ឋន្តិ តេ តុមូលំ បស្សសន្តា កុប្បន្តិ វាតស្សបិ ឯរិតស្ស>
    text <មនុស្សភូតំ បន តត្ថ ទិស្វា ភស្មំ ករេយ្យុំ នាស្ស រជោបិ តស្ស។>
  text <១០៩>
    text <ពហូ ហិមេ រាជកុលម្ហិ សន្តិ បិឡន្ធនា ជាតរូបស្ស ទេវី>
    text <មុត្តាមណីវេឡុរិយាមយា ច កិំ កាហសិ ទន្តបិឡន្ធនេន>
    text <មារេតុកាមា កុញ្ជរំ ឆព្ពិសាណំ ឧទាហុ ឃាតេស្សសិ លុទ្ទបុត្តេ។>
  text <១១០>
    text <សា ឥស្សិតា ទុក្ខិតា ចស្មិ លុទ្ទ ឧទ្ធញ្ច សុស្សាមិ អនុស្សរន្តី>
    text <ករោហិ មេ លុទ្ទក ឯតមត្ថំ ទស្សាមិ តេ គាមវរានិ បញ្ច។>
  text <១១១>
    text <កត្ថច្ឆតី កត្ថមុបេតិ ឋានំ វីថិស្ស កា ន្ហាន គតស្ស ហោតិ>
    text <កថញ្ហិ សោ ន្ហាយតិ នាគរាជា កថំ វិជានេមុ គតិំ គជស្ស។>
  text <១១២>
    text <តត្ថេវ សា បោក្ខរណី អទូរេ រម្មា សុតិត្ថា ច មហោទិកា ច>
    text <សម្បុប្ផិតា ភមរគណានុចិណ្ណា ឯត្ថ ហិ សោ ន្ហាយតិ នាគរាជា។>
  text <១១៣>
    text <សីសំ នហាតុប្បល មាលភារី សព្ពសេតោ បុណ្ឌរីកត្តចង្គី>
    text <អាមោទមានោ គច្ឆតិ សន្និកេតំ បុរក្ខត្វា មហេសិំ សព្ពភទ្ទំ។>
  text <១១៤>
    text <តត្ថេវ សោ ឧគ្គហេត្វាន វាក្យំ អាទាយ តូណិញ្ច ធនុញ្ច លុទ្ទោ>
    text <វិតុរិយតិ សត្តគិរី ព្រហន្តេ សុវណ្ណបស្សំ នាម គិរិំ ឧឡារំ។>
  text <១១៥>
    text <អារុយ្ហ សេលំ ភវនំ កិន្នរានំ ឱលោកយី បព្ពតបាទមូលំ>
    text <តត្ថទ្ទសា មេឃសមានវណ្ណំ និគ្រោធរាជំ អដ្ឋសហស្សបាទំ។>
  text <១១៦>
    text <តត្ថទ្ទសា កុញ្ជរំ ឆព្ពិសាណំ សព្ពសេតំ ទុប្បសហំ បរេភិ>
    text <រក្ខន្តិ នំ អដ្ឋសហស្សនាគា ឦសាទន្តា វាតជវប្បហារិនោ។>
  text <១១៧>
    text <តត្ថទ្ទសា បោក្ខរណិំ អទូរេ រម្មំ សុតិត្ថញ្ច មហោទិកញ្ច>
    text <សម្បុប្ផិតំ ភមរគណានុចិណ្ណំ យត្ថ ហិ សោ ន្ហាយតិ នាគរាជា។>
  text <១១៨>
    text <ទិស្វាន នាគស្ស គតិំ ឋិតិញ្ច វីថិស្ស យា ន្ហានគតស្ស ហោតិ>
    text <ឱបាតមាគច្ឆិ អនរិយរូបោ បយោជិតោ ចិត្តវសានុគាយ។>
  text <១១៩>
    text <ខណិត្វាន កាសុំ ផលកេហិ ឆាទយិ អត្តានមោធាយ ធនុញ្ច លុទ្ទោ>
    text <បស្សាគតំ បុថុសល្លេន នាគំ សមប្បយី ទុក្កដកម្មការី។>
  text <១២០>
    text <វិទ្ធោ ច នាគោ កោញ្ចមនាទិ ឃោរំ សព្ពេ ច នាគា និន្នទុំ ឃោររូបំ>
    text <តិណញ្ច កដ្ឋញ្ច រណំ ករោន្តា ធាវិំសុ តេ អដ្ឋទិសា សមន្តតោ។>
  text <១២១>
    text <វធិស្សមេតន្តិ បរាមសន្តោ កាសាវមទ្ទក្ខិ ធជំ ឥសីនំ>
    text <ទុក្ខេន ផុដ្ឋស្សុទបាទិ សញ្ញា អរហទ្ធជោ សព្ភិ អវជ្ឈរូបោ។>
  text <១២២>
    text <អនិក្កសាវោ កាសាវំ យោ វត្ថំ បរិទហិស្សតិ>
    text <អបេតោ ទមសច្ចេន ន សោ កាសាវមរហតិ។>
  text <១២៣>
    text <យោ ច វន្តកសាវស្ស សីលេសុ សុសមាហិតោ>
    text <ឧបេតោ ទមសច្ចេន ស វេ កាសាវមរហតិ។>
  text <១២៤>
    text <សមប្បិតោ បុថុសល្លេន នាគោ អទុដ្ឋចិត្តោ លុទ្ទកមជ្ឈភាសិ>
    text <កិមត្ថយំ កិស្ស វា សម្ម ហេតុ មមំ វធី កស្ស វាយំ បយោគោ។>
  text <១២៥>
    text <កាសិស្ស រញ្ញោ មហេសី ភទន្តេ សា បូជិតា រាជកុលេ សុភទ្ទា>
    text <តំ អទ្ទសា សា ច មមំ អសំសិ ទន្តេហិ អត្ថោតិ ច មំ អវោច។>
  text <១២៦>
    text <ពហូ ហិ មេ ទន្តយុគា ឧឡារា យេ មេ បិតូនញ្ច បិតាមហានំ>
    text <ជានាតិ សា កោធនា រាជបុត្តី វធត្ថិកា វេរមកាសិ ពាលា។>
  text <១២៧>
    text <ឧដ្ឋេហិ ត្វំ លុទ្ទ ខរំ គហេត្វា ទន្តេ ឥមេ ឆិន្ទ បុរា មរាមិ>
    text <វជ្ជាសិ តំ កោធនំ រាជបុត្តិំ នាគោ ហតោ ហន្ទ ឥមស្ស ទន្តា។>
  text <១២៨>
    text <ឧដ្ឋាយ សោ លុទ្ទោ ខរំ គហេត្វា ឆេត្វាន ទន្តានិ គជុត្តមស្ស>
    text <វគ្គូ សុភេ អប្បដិមេ បថព្យា អាទាយ បក្កាមិ តតោ ហិ ខិប្បំ។>
  text <១២៩>
    text <ភយដ្ដិតា នាគវធេន អដ្ដា យេ តេ នាគា អដ្ឋ ទិសា វិធាវុំ>
    text <អទិស្វាន បោសំ គជបច្ចមិត្តំ បច្ចាគមុំ យេន សោ នាគរាជា។>
  text <១៣០>
    text <តេ តត្ថ កន្ទិត្វា រោទិត្វាន នាគា សីសេ សកេ បំសុកំ ឱកិរិត្វា>
    text <អគមំសុ តេ សព្ពេ សកំ និកេតំ បុរក្ខត្វា មហេសិំ សព្ពភទ្ទំ។>
  text <១៣១>
    text <អាទាយ ទន្តានិ គជុត្តមស្ស វគ្គូ សុភេ អប្បដិមេ បថព្យា>
    text <សុវណ្ណរាជីហិ សមន្តមោទរេ សោ លុទ្ទកោ កាសិបុរំ ឧបាគមិ>
    text <ឧបនេសិ សោ រាជកញ្ញាយ ទន្តេ នាគោ ហតោ ហន្ទ ឥមស្ស ទន្តា។>
  text <១៣២>
    text <ទិស្វាន ទន្តានិ គជុត្តមស្ស ភត្តុប្បិយស្ស បុរិមាយ ជាតិយា>
    text <តត្ថេវ តស្សា ហទយំ អផាលិ តេនេវ សា កាលមកាសិ ពាលា។>
  text <១៣៣>
    text <សម្ពោធិបត្តោ ស មហានុភាវោ សិតំ អកាសិ បរិសាយ មជ្ឈេ>
    text <បុច្ឆិំសុ ភិក្ខូ សុវិមុត្តចិត្តា នាការណេ បាតុករោន្តិ ពុទ្ធា។>
  text <១៣៤>
    text <យមទ្ទសាថ ទហរិំ កុមារិំ កាសាយវត្ថំ អនគារិយំ ចរន្តិំ>
    text <សា ខោ តទា រាជកញ្ញា អហោសិ អហំ តទា នាគរាជា អហោសិំ។>
  text <១៣៥>
    text <អាទាយ ទន្តានិ គជុត្តមស្ស វគ្គូ សុភេ អប្បដិមេ បថព្យា>
    text <យោ លុទ្ទកោ កាសិបុរំ ឧបាគមិ សោ ខោ តទា ទេវទត្តោ អហោសិ។>
  text <១៣៦>
    text <អនាវសូរំ ចិររត្តសំសិតំ ឧច្ចាវចំ ចរិតមិទំ បុរាណំ>
    text <វីតទ្ទរោ វីតសោកោ វិសល្លោ សយំ អភិញ្ញាយ អភាសិ ពុទ្ធោ។>
  text <១៣៧>
    text <អហំ វោ តេន កាលេន អហោសិំ តត្ថ ភិក្ខវោ>
    text <នាគរាជា តទា ហោមិ ឯវំ ធារេថ ជាតកន្តិ។>
  stand <ឆទ្ទន្តជាតកំ ចតុត្ថំ។>
  text <  <
  text <៥១៥។ សម្ភវជាតកំ ៥>
  text <១៣៨>
    text <រជ្ជញ្ច បដិបន្នាស្ម អាធិបច្ចំ សុចីរត>
    text <មហត្តំ បត្តុមិច្ឆាមិ វិជេតុំ បថវិំ ឥមំ។>
  text <១៣៩>
    text <ធម្មេន នោ អធម្មេន អធម្មោ មេ ន រុច្ចតិ>
    text <កិច្ចោវ ធម្មោ ចរិតោ រញ្ញោ ហោតិ សុចីរត។>
  text <១៤០>
    text <ឥធ ចេវានិន្ទិតា យេន បេច្ច យេន អនិន្ទិតា>
    text <យសំ ទេវមនុស្សេសុ យេន បប្បោមុ ព្រាហ្មណ។>
  text <១៤១>
    text <យោហំ អត្ថញ្ច ធម្មញ្ច កត្តុមិច្ឆាមិ ព្រាហ្មណ>
    text <តំ ត្វំ អត្ថញ្ច ធម្មញ្ច ព្រាហ្មណក្ខាហិ បុច្ឆិតោ។>
  text <១៤២>
    text <នាញ្ញត្រ វិធុរា រាជ ឯតទក្ខាតុមរហតិ>
    text <យំ ត្វំ អត្ថញ្ច ធម្មញ្ច កត្តុមិច្ឆសិ ខត្តិយ។>
  text <១៤៣>
    text <ឯហិ ខោ បហិតោ គច្ឆ វិធុរស្ស ឧបន្តិកំ>
    text <និក្ខញ្ចិមំ សុវណ្ណស្ស ហរំ គច្ឆ សុចីរត>
    text <អភិហារំ ឥមំ ទជ្ជា អត្ថធម្មានុសិដ្ឋិយា។>
  text <១៤៤>
    text <ស្វាធិប្បាគា ភារទ្វាជោ វិធុរស្ស ឧបន្តិកំ>
    text <តមទ្ទស មហាព្រហ្មា អសមានំ សកេ ឃរេ។>
  text <១៤៥>
    text <រញ្ញោហំ បហិតោ ទូតោ កោរព្យស្ស យសស្សិនោ>
    text <អត្ថំ ធម្មញ្ច បុច្ឆេសិ ឥច្ចព្រវិ យុធិដ្ឋិលោ>
    text <តំ ត្វំ អត្ថញ្ច ធម្មញ្ច វិធុរក្ខាហិ បុច្ឆិតោ។>
  text <១៤៦>
    text <គង្គំ មេ បិទហិស្សន្តិ ន តំ សក្កោមិ ព្រាហ្មណ>
    text <អបិធេតុំ មហាសិន្ធុំ តំ កថំ សោ ភវិស្សតិ។>
  text <១៤៧>
    text <ន តេ សក្កោមិ អក្ខាតុំ អត្ថំ ធម្មញ្ច បុច្ឆិតោ>
    text <ភទ្រការោ ច មេ បុត្តោ ឱរសោ មម អត្រជោ>
    text <តំ ត្វំ អត្ថញ្ច ធម្មញ្ច គន្ត្វា បុច្ឆស្សុ ព្រាហ្មណ។>
  text <១៤៨>
    text <ស្វាធិប្បាគា ភារទ្វាជោ ភទ្រការស្សុបន្តិកំ>
    text <តមទ្ទស មហាព្រហ្មា និសិន្នំ សម្ហិ វេស្មនិ។>
  text <១៤៩>
    text <រញ្ញោហំ បហិតោ ទូតោ កោរព្យស្ស យសស្សិនោ>
    text <អត្ថំ ធម្មញ្ច បុច្ឆេសិ ឥច្ចព្រវិ យុធិដ្ឋិលោ>
    text <តំ ត្វំ អត្ថញ្ច ធម្មញ្ច ភទ្រការ បព្រូហិ មេ។>
  text <១៥០>
    text <មំសកាជំ អវហាយ គោធំ អនុបតាមហំ>
    text <ន តេ សក្កោមិ អក្ខាតុំ អត្ថំ ធម្មញ្ច បុច្ឆិតោ។>
  text <១៥១>
    text <សញ្ចយោ នាម មេ ភាតា កនិដ្ឋោ មេ សុចីរត>
    text <តំ ត្វំ អត្ថញ្ច ធម្មញ្ច គន្ត្វា បុច្ឆស្សុ ព្រាហ្មណ។>
  text <១៥២>
    text <ស្វាធិប្បាគា ភារទ្វាជោ សញ្ចយស្ស ឧបន្តិកំ>
    text <តមទ្ទស មហាព្រហ្មា និសិន្នំ សម្ហិ វេស្មនិ។>
  text <១៥៣>
    text <រញ្ញោហំ បហិតោ ទូតោ កោរព្យស្ស យសស្សិនោ>
    text <អត្ថំ ធម្មញ្ច បុច្ឆេសិ ឥច្ចព្រវិ យុធិដ្ឋិលោ>
    text <តំ ត្វំ អត្ថញ្ច ធម្មញ្ច សញ្ចយក្ខាហិ បុច្ឆិតោ។>
  text <១៥៤>
    text <សទា មំ គិលតេ មច្ចុ សាយំ បាតោ សុចីរត>
    text <ន តេ សក្កោមិ អក្ខាតុំ អត្ថំ ធម្មញ្ច បុច្ឆិតោ។>
  text <១៥៥>
    text <សម្ភវោ នាម មេ ភាតា កនិដ្ឋោ មេ សុចីរត>
    text <តំ ត្វំ អត្ថញ្ច ធម្មញ្ច គន្ត្វា បុច្ឆស្សុ ព្រាហ្មណ។>
  text <១៥៦>
    text <អព្ភុតោ វត ភោ ធម្មោ នាយំ អស្មាក រុច្ចតិ>
    text <តយោ ជនា បិតាបុត្តា តេសុ បញ្ញាយ នោ វិទូ។>
  text <១៥៧>
    text <ន តំ សក្កោថ អក្ខាតុំ អត្ថំ ធម្មញ្ច បុច្ឆិតា>
    text <កថំ នុ ទហរោ ជញ្ញា អត្ថំ ធម្មញ្ច បុច្ឆិតោ។>
  text <១៥៨>
    text <មា នំ ទហរោតិ ឧញ្ញាសិ អបុច្ឆិត្វាន សម្ភវំ>
    text <បុច្ឆិត្វា សម្ភវំ ជញ្ញា អត្ថំ ធម្មញ្ច ព្រាហ្មណ។>
  text <១៥៩>
    text <យថាបិ ចន្ទោ វិមលោ គច្ឆំ អាកាសធាតុយា>
    text <សព្ពេ តារាគណេ លោកេ អាភាយ អតិរោចតិ។>
  text <១៦០>
    text <ឯវម្បិ ទហរូបេតោ បញ្ញាយោគេន សម្ភវោ>
    text <មា នំ ទហរោតិ ឧញ្ញាសិ អបុច្ឆិត្វាន សម្ភវំ>
    text <បុច្ឆិត្វា សម្ភវំ ជញ្ញា អត្ថំ ធម្មញ្ច ព្រាហ្មណ។>
  text <១៦១>
    text <យថាបិ រម្មកោ មាសោ គិម្ហានំ ហោតិ ព្រាហ្មណ>
    text <អតេវញ្ញេហិ មាសេហិ ទុមបុប្ផេហិ សោភតិ។>
  text <១៦២>
    text <ឯវម្បិ ទហរូបេតោ បញ្ញាយោគេន សម្ភវោ>
    text <មា នំ ទហរោតិ ឧញ្ញាសិ អបុច្ឆិត្វាន សម្ភវំ>
    text <បុច្ឆិត្វា សម្ភវំ ជញ្ញា អត្ថំ ធម្មញ្ច ព្រាហ្មណ។>
  text <១៦៣>
    text <យថាបិ ហិមវា ព្រហ្មេ បព្ពតោ គន្ធមាទនោ>
    text <នានារុក្ខេហិ សញ្ឆន្នោ មហាភូតគណាលយោ>
    text <ឱសធេហិ ច ទិព្ពេហិ ទិសា ភាតិ បវាតិ ច។>
  text <១៦៤>
    text <ឯវម្បិ ទហរូបេតោ បញ្ញាយោគេន សម្ភវោ>
    text <មា នំ ទហរោតិ ឧញ្ញាសិ អបុច្ឆិត្វាន សម្ភវំ>
    text <បុច្ឆិត្វា សម្ភវំ ជញ្ញា អត្ថំ ធម្មញ្ច ព្រាហ្មណ។>
  text <១៦៥>
    text <យថាបិ បាវកោ ព្រហ្មេ អច្ចិមាលី យសស្សិមា>
    text <ជលមានោ វនេ គច្ឆេ អនលោ កណ្ហវត្តនី។>
  text <១៦៦>
    text <ឃតាសនោ ធូមកេតុ ឧត្តមាហេវនន្ទហោ>
    text <និសីថេ បព្ពតគ្គស្មិំ បហូតេធោ វិរោចតិ។>
  text <១៦៧>
    text <ឯវម្បិ ទហរូបេតោ បញ្ញាយោគេន សម្ភវោ>
    text <មា នំ ទហរោតិ ឧញ្ញាសិ អបុច្ឆិត្វាន សម្ភវំ>
    text <បុច្ឆិត្វា សម្ភវំ ជញ្ញា អត្ថំ ធម្មញ្ច ព្រាហ្មណ។>
  text <១៦៨>
    text <ជវេន ភទ្រំ ជានន្តិ ពលិពទ្ទញ្ច វាហិយេ>
    text <ទោហេន ធេនុំ ជានន្តិ ភាសមានញ្ច បណ្ឌិតំ។>
  text <១៦៩>
    text <ឯវម្បិ ទហរូបេតោ បញ្ញាយោគេន សម្ភវោ>
    text <មា នំ ទហរោតិ ឧញ្ញាសិ អបុច្ឆិត្វាន សម្ភវំ>
    text <បុច្ឆិត្វា សម្ភវំ ជញ្ញា អត្ថំ ធម្មញ្ច ព្រាហ្មណ។>
  text <១៧០>
    text <ស្វាធិប្បាគា ភារទ្វាជោ សម្ភវស្ស ឧបន្តិកំ>
    text <តមទ្ទស មហាព្រហ្មា កីឡមានំ ពហីបុរេ។>
  text <១៧១>
    text <រញ្ញោហំ បហិតោ ទូតោ កោរព្យស្ស យសស្សិនោ>
    text <អត្ថំ ធម្មញ្ច បុច្ឆេសិ ឥច្ចព្រវិ យុធិដ្ឋិលោ>
    text <តំ ត្វំ អត្ថញ្ច ធម្មញ្ច សម្ភវក្ខាហិ បុច្ឆិតោ។>
  text <១៧២>
    text <តគ្ឃ តេ អហមក្ខិស្សំ យថាបិ កុសលោ តថា>
    text <រាជា ច ខោ តំ ជានាតិ យទិ កាហតិ វា ន វា។>
  text <១៧៣>
    text <អជ្ជ សុវេតិ សំសេយ្យ រញ្ញា បុដ្ឋោ សុចីរត>
    text <មា កត្វា អវសី រាជា អត្ថេ ជាតេ យុធិដ្ឋិលោ។>
  text <១៧៤>
    text <អជ្ឈត្តញ្ញេវ សំសេយ្យ រញ្ញា បុដ្ឋោ សុចីរត>
    text <កុម្មគ្គំ ន និវេសេយ្យ យថា មូឡ្ហោ អចេតសោ។>
  text <១៧៥>
    text <អត្តានំ នាតិវត្តេយ្យ អធម្មំ ន សមាចរេ>
    text <អតិត្ថេ នប្បតារេយ្យ អនត្ថេ ន យុតោ សិយា។>
  text <១៧៦>
    text <យោ ច ឯតានិ ឋានានិ កត្តុំ ជានាតិ ខត្តិយោ>
    text <សទា សោ វឌ្ឍតេ រាជា សុក្កបក្ខេវ ចន្ទិមា។>
  text <១៧៧>
    text <ញាតីនញ្ច បិយោ ហោតិ មិត្តេសុ ច វិរោចតិ>
    text <កាយស្ស ភេទា សប្បញ្ញោ សគ្គំ សោ ឧបបជ្ជតីតិ។>
  stand <សម្ភវជាតកំ បញ្ចមំ។>
  text <  <
  text <៥១៦។ មហាកបិជាតកំ ៦>
  text <១៧៨>
    text <ពារាណស្យំ អហូ រាជា កាសីនំ រដ្ឋវឌ្ឍនោ>
    text <មិត្តាមច្ចបរិព្យូឡ្ហោ អគមាសិ មិគាជិនំ។>
  text <១៧៩>
    text <តត្ថ ព្រាហ្មណមទ្ទក្ខិ សេតំ ចិត្រំ កិលាសិនំ>
    text <វិទ្ធស្តំ កោវិឡារំវ កិសំ ធមនិសន្ថតំ។>
  text <១៨០>
    text <បរមការុញ្ញតំ បត្តំ ទិស្វា កិច្ឆគតំ នរំ>
    text <អវច ព្យម្ហិតោ រាជា យក្ខានំ កតមោ នុសិ។>
  text <១៨១>
    text <ហត្ថបាទា ច តេ សេតា តតោ សេតតរំ សិរោ>
    text <គត្តំ កម្មាសវណ្ណំ តេ កិលាសពហុលោ ចសិ។>
  text <១៨២>
    text <វដ្ដនាវឡិ សង្កាសា បិដ្ឋិ តេ និន្នតុន្នតា>
    text <កាឡបព្ពាវ តេ អង្គា នាញ្ញំ បស្សាមិ ឯទិសំ។>
  text <១៨៣>
    text <ឧគ្ឃដ្ដបាទោ តសិតោ កិសោ ធមនិសន្ថតោ>
    text <ឆាតោ អាតត្តរូបោសិ កុតោសិ កត្ថ គច្ឆសិ។>
  text <១៨៤>
    text <ទុទ្ទសី អប្បការោសិ ទុព្ពណ្ណោ ភីមទស្សនោ>
    text <ជនេត្តិ យាបិ តេ មាតា ន តំ ឥច្ឆេយ្យ បស្សិតុំ។>
  text <១៨៥>
    text <កិំ កម្មមករំ បុព្ពេ កំ អវជ្ឈំ អឃាតយិ>
    text <កិព្ពិសំ យំ ករិត្វាន ឥទំ ទុក្ខំ ឧបាគមិ។>
  text <១៨៦>
    text <តគ្ឃ តេ អហមក្ខិស្សំ យថាបិ កុសលោ តថា>
    text <សច្ចវាទិញ្ហិ លោកស្មិំ បសំសន្តីធ បណ្ឌិតា។>
  text <១៨៧>
    text <ឯកោ ចរំ គោគវេសោ មូឡ្ហោ អច្ចសរិំ វនេ>
    text <អរញ្ញេ ឥរីណេ វិវនេ នានាកុញ្ជរសេវិតេ។>
  text <១៨៨>
    text <វាឡមិគានុចរិតេ វិប្បនដ្ឋោស្មិ កាននេ>
    text <អចរិំ តត្ថ សត្តាហំ ខុប្បិបាស សមប្បិតោ។>
  text <១៨៩>
    text <តត្ថ តិន្ទុកមទ្ទក្ខិំ វិសមដ្ឋំ ពុភុក្ខិតោ>
    text <បបាតមភិលម្ពន្តំ សម្បន្នផលធារិនំ។>
  text <១៩០>
    text <វាតស្សិតានិ ភក្ខេសិំ តានិ រុច្ចិំសុ មេ ភុសំ>
    text <អតិត្តោ រុក្ខមារូហិំ តត្ថ ហេស្សាមិ អាសិតោ។>
  text <១៩១>
    text <ឯកំ មេ ភក្ខិតំ អាសិ ទុតិយំ អភិបត្ថិតំ>
    text <តតោ សា ភញ្ជថ សាខា ឆិន្នា ផរសុនា វិយ។>
  text <១៩២>
    text <សោហំ សហាវ សាខាហិ ឧទ្ធំបាទោ អវំសិរោ>
    text <អប្បតិដ្ឋេ អនាលម្ពេ គិរិទុគ្គស្មិ បាបតំ។>
  text <១៩៣>
    text <យស្មា ច វារិ គម្ភីរំ តស្មា ន សមបជ្ជិសំ>
    text <តត្ថ សេសិំ និរានន្ទោ អនូនា ទស រត្តិយោ។>
  text <១៩៤>
    text <អថេត្ថ កបិ មាគញ្ឆិ គោនង្គុលោ ទរីចរោ>
    text <សាខាហិ សាខំ វិចរន្តោ ខាទមានោ ទុមប្ផលំ។>
  text <១៩៥>
    text <សោ មំ ទិស្វា កិសំ បណ្ឌុំ ការុញ្ញមករំ មយិ>
    text <អម្ភោ កោ នាម សោ ឯត្ថ ឯវំ ទុក្ខេន អដ្ដិតោ។>
  text <១៩៦>
    text <មនុស្សោ អមនុស្សោ វា អត្តានំ មេ បវេទយ>
    text <តស្សញ្ជលិំ បណាមេត្វា ឥទំ វចនមព្រវិំ។>
  text <១៩៧>
    text <មនុស្សោហំ ព្យសម្បត្តោ សា មេ នត្ថិ ឥតោ គតិ>
    text <តំ វោ វទាមិ ភទ្ទំ វោ ត្វញ្ច មេ សរណំ ភវ។>
  text <១៩៨>
    text <គរុំ សិលំ គហេត្វាន វិចរី បព្ពតេ កបិ>
    text <សិលាយ យោគ្គំ កត្វាន និសភោ ឯតទព្រវិ។>
  text <១៩៩>
    text <ឯហិ មេ បិដ្ឋិមារុយ្ហ គីវំ គណ្ហាហិ ពាហុភិ>
    text <អហំ តំ ឧទ្ធរិស្សាមិ គិរិទុគ្គត វេគសា។>
  text <២០០>
    text <តស្ស តំ វចនំ សុត្វា វានរិន្ទស្ស សិរីមតោ>
    text <បិដ្ឋិមារុយ្ហ ធីរស្ស គីវំ ពាហាហិ អគ្គហិំ។>
  text <២០១>
    text <សោ មំ តតោ សមុដ្ឋាសិ តេជស្សី ពលវា កបិ>
    text <វិហញ្ញមានោ កិច្ឆេន គិរិទុគ្គត វេគសា។>
  text <២០២>
    text <ឧទ្ធរិត្វាន មំ សន្តោ និសភោ ឯតទព្រវិ>
    text <ឥង្ឃ មំ សម្ម រក្ខស្សុ បស្សុបិស្សំ មុហុត្តកំ។>
  text <២០៣>
    text <សីហា ព្យគ្ឃា ច ទីបី ច អច្ឆកោកតរច្ឆយោ>
    text <តេ មំ បមត្តំ ហិំសេយ្យុំ តេ ត្វំ ទិស្វា និវារយ។>
  text <២០៤>
    text <ឯវំ មេ បរិត្តាតូន បស្សុបិ សោ មុហុត្តកំ>
    text <តទាហំ បាបិកំ ទិដ្ឋិំ បដិលច្ឆិំ អយោនិសោ។>
  text <២០៥>
    text <ភក្ខោ អយំ មនុស្សានំ យថា ចញ្ញេ វនេ មិគា>
    text <យំ នូនិមំ វធិត្វាន ឆាតោ ខាទេយ្យ វានរំ។>
  text <២០៦>
    text <អសិតោ ច គមិស្សាមិ មំសមាទាយ សម្ពលំ>
    text <កន្តារំ និត្ថរិស្សាមិ បាថេយ្យំ មេ ភវិស្សតិ។>
  text <២០៧>
    text <តតោ សិលំ គហេត្វាន មត្ថកំ សន្និតាឡយិំ>
    text <មម គត្ត កិលន្តស្ស បហារោ ទុព្ពលោ អហុ។>
  text <២០៨>
    text <សោ ច វេគេនុទប្បត្តោ កបិ រុហិរ មក្ខិតោ>
    text <អស្សុបុណ្ណេហិ នេត្តេហិ រោទន្តោ មំ ឧទិក្ខតិ។>
  text <២០៩>
    text <មាយ្យោមំ ករិ ភទ្ទន្តេ ត្វញ្ច នាមេទិសំ ករិ>
    text <ត្វញ្ច ខោ នាម ទីឃាវុ អញ្ញេ វារេតុមរហសិ។>
  text <២១០>
    text <អហោ វត រេ បុរិស តាវ ទុក្ករការក>
    text <ឯទិសា វិសមា ទុគ្គា បបាតា ឧទ្ធតោ មយា។>
  text <២១១>
    text <អានីតោ បរលោកាវ ទុព្ភេយ្យំ មំ អមញ្ញថ>
    text <តំ តេន បាបធម្មេន បាបំ បាបេន ចិន្តិតំ។>
  text <២១២>
    text <មា ហេវ ត្វំ អធម្មដ្ឋ វេទនំ កដុកំ ផុសិ>
    text <មា ហេវ បាបកម្មំ តំ ផលំ វេឡុំវ តំ វធិ។>
  text <២១៣>
    text <តយិមេ នត្ថិ វិស្សាសោ បាបធម្ម អសញ្ញត>
    text <ឯហិ មេ បិដ្ឋិតោ គច្ឆ ទិស្សមានោវ សន្តិកេ។>
  text <២១៤>
    text <មុត្តោសិ ហត្ថា វាឡានំ បត្តោសិ មានុសិំ បទំ>
    text <ឯស មគ្គោ អធម្មដ្ឋ តេន គច្ឆ យថាសុខំ។>
  text <២១៥>
    text <ឥទំ វត្វា គិរិចរោ រហទេ បក្ខល្យ មត្ថកំ>
    text <អស្សូនិ សម្បមជ្ជិត្វា តតោ បព្ពតមារុហិ។>
  text <២១៦>
    text <សោហំ តេនាភិសត្តោស្មិ បរិឡាហេន អដ្ដិតោ>
    text <ឌយ្ហមានេន គត្តេន វារិំ បាតុំ ឧបាគមិំ។>
  text <២១៧>
    text <អគ្គិនា វិយ សន្តត្តោ រហទោ រុហិរមក្ខិតោ>
    text <បុព្ពលោហិតសង្កាសោ សព្ពោ មេ សមបជ្ជថ។>
  text <២១៨>
    text <យាវន្តោ ឧទពិន្ទូនិ កាយស្មិំ និបតិំសុ មេ>
    text <តាវន្តោ គណ្ឌ ជាយេថ អទ្ធពេលុវសាទិសា។>
  text <២១៩>
    text <បភិន្នា បគ្ឃរិំសុ មេ កុណបា បុព្ពលោហិតា>
    text <យេន យេនេវ គច្ឆាមិ គាមេសុ និគមេសុ ច។>
  text <២២០>
    text <ទណ្ឌហត្ថា និវារេន្តិ ឥត្ថិយោ បុរិសា ច មំ>
    text <ឱក្កិតា បូតិគន្ធេន មាស្សុ ឱរេន អាគមា។>
  text <២២១>
    text <ឯតាទិសំ ឥទំ ទុក្ខំ សត្ត វស្សានិ ទានិ មេ>
    text <អនុភោមិ សកំ កម្មំ បុព្ពេ ទុក្កដមត្តនោ។>
  text <២២២>
    text <តំ វោ វទាមិ ភទ្ទន្តេ យាវន្តេត្ថ សមាគតា>
    text <មាស្សុ មិត្តាន ទុព្ភិត្ថោ មិត្តទុព្ភោ ហិ បាបកោ។>
  text <២២៣>
    text <កុដ្ឋី កិលាសី ភវតិ យោ មិត្តានិធ ទុព្ភតិ>
    text <កាយស្ស ភេទា មិត្តទ្ទុ និរយំ សោបបជ្ជតីតិ។>
  stand <មហាកបិជាតកំ ឆដ្ឋំ។>
  text <  <
  text <៥១៧។ ទករក្ខសជាតកំ ៧>
  text <២២៤>
    text <សចេ វោ វុយ្ហមានានំ សត្តន្នំ ឧទកណ្ណវេ>
    text <មនុស្សពលិមេសានោ នាវំ គណ្ហេយ្យ រក្ខសោ>
    text <អនុបុព្ពំ កថំ ទត្វា មុញ្ចេសិ ទករក្ខសា។>
  text <២២៥>
    text <មាតរំ បឋមំ ទជ្ជំ ភរិយំ ទត្វាន ភាតរំ>
    text <តតោ សហាយំ ទត្វាន បញ្ចមំ ទជ្ជំ ព្រាហ្មណំ>
    text <ឆដ្ឋាហំ ទជ្ជមត្តានំ នេវ ទជ្ជំ មហោសធំ។>
  text <២២៦>
    text <បោសេតា តេ ជនេត្តី ច ទីឃរត្តានុកម្បិកា>
    text <ឆព្ភី តយិ បទុស្សតិ បណ្ឌិតា អត្ថទស្សិនី>
    text <អញ្ញំ ឧបនិសំ កត្វា វធា តំ បរិមោចយិ។>
  text <២២៧>
    text <តំ តាទិសិំ បាណទទិំ ឱរសំ គព្ភធារិនិំ>
    text <មាតរំ កេន ទោសេន ទជ្ជាសិ ទករក្ខិនោ។>
  text <២២៨>
    text <ទហរា វិយលង្ការំ ធារេតិ អបិឡន្ធនំ>
    text <ទោវារិកេ អនីកដ្ឋេ អតិវេលំ បជគ្ឃតិ។>
  text <២២៩>
    text <អថោបិ បដិរាជូនំ សយំ ទូតានិ សាសតិ>
    text <មាតរំ តេន ទោសេន ទជ្ជាហំ ទករក្ខិនោ។>
  text <២៣០>
    text <ឥត្ថិគុម្ពស្ស បវរា អច្ចន្តំ បិយភាណិនី>
    text <អនុគ្គតា សីលវតី ឆាយាវ អនបាយិនី។>
  text <២៣១>
    text <អក្កោធនា បុញ្ញវតី បណ្ឌិតា អត្ថទស្សិនី>
    text <ឧព្ពរិំ កេន ទោសេន ទជ្ជាសិ ទករក្ខិនោ។>
  text <២៣២>
    text <ខិឌ្ឌារតិសមាបន្នំ អនត្ថវសមាគតំ>
    text <សា មំ សកាន បុត្តានំ អយាចំ យាចតេ ធនំ។>
  text <២៣៣>
    text <សោហំ ទទាមិ សារត្តោ ពហុំ ឧច្ចាវចំ ធនំ>
    text <សុទុច្ចជំ ចជិត្វាន បច្ឆា សោចាមិ ទុម្មនោ>
    text <ឧព្ពរិំ តេន ទោសេន ទជ្ជាហំ ទករក្ខិនោ។>
  text <២៣៤>
    text <យេនោចិតា ជនបទា អានីតា ច បដិគ្គហំ>
    text <អាភតំ បររជ្ជេភិ អភិដ្ឋាយ ពហុំ ធនំ។>
  text <២៣៥>
    text <ធនុគ្គហានំ បវរំ សូរំ តិខិណមន្តិនំ>
    text <ភាតរំ កេន ទោសេន ទជ្ជាសិ ទករក្ខិនោ។>
  text <២៣៦>
    text <យេនោចិតា ជនបទា អានីតា ច បដិគ្គហំ>
    text <អាភតំ បររជ្ជេភិ អភិដ្ឋាយ ពហុំ ធនំ។>
  text <២៣៧>
    text <ធនុគ្គហានំ បវរោ សូរោ តិខិណមន្តិ ច>
    text <មយាយំ សុខិតោ រាជា អតិមញ្ញតិ ទារកោ។>
  text <២៣៨>
    text <ឧបដ្ឋានម្បិ មេ អយ្យេ ន សោ ឯតិ យថា បុរេ>
    text <ភាតរំ តេន ទោសេន ទជ្ជាហំ ទករក្ខិនោ។>
  text <២៣៩>
    text <ឯករត្តេន ឧភយោ ត្វញ្ចេវ ធនុសេខ ច>
    text <ឧភោ ជាតេត្ថ បញ្ចាលា សហាយា សុសមាវយា។>
  text <២៤០>
    text <ចរិយា តំ អនុពន្ធិត្ថោ ឯកទុក្ខសុខោ តវ>
    text <ឧស្សុក្កោ តេ ទិវារត្តិំ សព្ពកិច្ចេសុ ព្យាវដោ>
    text <សហាយំ កេន ទោសេន ទជ្ជាសិ ទករក្ខិនោ។>
  text <២៤១>
    text <ចរិយា មំ អយំ អយ្យេ បជគ្ឃិត្ថោ មយា សហ>
    text <អជ្ជាបិ តេន វណ្ណេន អតិវេលំ បជគ្ឃតិ។>
  text <២៤២>
    text <ឧព្ពរិយាបិហំ អយ្យេ មន្តយាមិ រហោគតោ>
    text <អនាមន្តោ បវិសតិ បុព្ពេ អប្បដិវេទិតោ។>
  text <២៤៣>
    text <លទ្ធទ្វារោ កតោកាសោ អហិរិកំ អនាទរំ>
    text <សហាយំ តេន ទោសេន ទជ្ជាហំ ទករក្ខិនោ។>
  text <២៤៤>
    text <កុសលោ សព្ពនិមិត្តានំ រុតញ្ញូ អាគតាគមោ>
    text <ឧប្បាតេ សុបិនេ យុត្តោ និយ្យានេ ច បវេសនេ។>
  text <២៤៥>
    text <បដ្ឋោ ភូមន្តលិក្ខស្មិំ នក្ខត្តបទកោវិទោ>
    text <ព្រាហ្មណំ កេន ទោសេន ទជ្ជាសិ ទករក្ខិនោ។>
  text <២៤៦>
    text <បរិសាយម្បិ មេ អយ្យេ ឧម្មីលិត្វា ឧទិក្ខតិ>
    text <តស្មា អច្ចភមុំ លុទ្ទំ ទជ្ជាហំ ទករក្ខិនោ។>
  text <២៤៧>
    text <សសមុទ្ទបរិយាយំ មហិំ សាគរកុណ្ឌលំ>
    text <វសុន្ធរំ អាវសសិ អមច្ចបរិវារិតោ។>
  text <២៤៨>
    text <ចាតុរន្តោ មហារដ្ឋោ វិជិតាវី មហព្ពលោ>
    text <បថព្យា ឯករាជាសិ យសោ តេ វិបុលំ គតោ។>
  text <២៤៩>
    text <សោឡសិត្ថិសហស្សានិ អាមុត្តមណិកុណ្ឌលា>
    text <នានាជនបទា នារី ទេវកញ្ញូបមា សុភា។>
  text <២៥០>
    text <ឯវំ សព្ពង្គសម្បន្នំ សព្ពកាមសមិទ្ធិនំ>
    text <សុខិតានំ បិយំ ទីឃំ ជីវិតំ អាហុ ខត្តិយ។>
  text <២៥១>
    text <អថ ត្វំ កេន វណ្ណេន កេន វា បន ហេតុនា>
    text <បណ្ឌិតំ អនុរក្ខន្តោ បាណំ ចជសិ ទុច្ចជំ។>
  text <២៥២>
    text <យតោបិ អាគតោ អយ្យេ មម ហត្ថំ មហោសធោ>
    text <នាភិជានាមិ ធីរស្ស អនុមត្តម្បិ ទុក្កដំ។>
  text <២៥៣>
    text <សចេ ច កិស្មិចិ កាលេ មរណំ មេ បុរេ សិយា>
    text <សោ មេ បុត្តេ បបុត្តេ ច សុខាបេយ្យ មហោសធោ។>
  text <២៥៤>
    text <អនាគតំ បច្ចុប្បន្នំ សព្ពមត្ថម្បិ បស្សតិ>
    text <អនាបរាធកម្មន្តំ ន ទជ្ជំ ទករក្ខិនោ។>
  text <២៥៥>
    text <ឥទំ សុណាថ បញ្ចាលា ចូឡនេយ្យស្ស ភាសិតំ>
    text <បណ្ឌិតំ អនុរក្ខន្តោ បាណំ ចជតិ ទុច្ចជំ។>
  text <២៥៦>
    text <មាតុ ភរិយាយ ភាតុច្ច សខិនោ ព្រាហ្មណស្ស ច>
    text <អត្តនោ ចាបិ បញ្ចាលោ ឆន្នំ ចជតិ ជីវិតំ។>
  text <២៥៧>
    text <ឯវំ មហត្ថិកា បញ្ញា និបុណា សាធុចិន្តិនី>
    text <ទិដ្ឋធម្មហិតត្ថាយ សម្បរាយសុខាយ ចាតិ។>
  stand <ទករក្ខសជាតកំ សត្តមំ។>
  text <  <
  text <៥១៨។ បណ្ឌរនាគរាជជាតកំ ៨>
  text <២៥៨>
    text <វិកិណ្ណវាចំ អនិគុយ្ហ មន្តំ អសញ្ញតំ អបរិចក្ខិតារំ>
    text <ភយំ តមន្វេតិ សយំ អពោធំ នាគំ យថា បណ្ឌរកំ សុបណ្ណោ។>
  text <២៥៩>
    text <យោ គុយ្ហមន្តំ បរិរក្ខនេយ្យំ មោហា នរោ សំសតិ ហាសមានោ>
    text <តំ ភិន្នមន្តំ ភយមន្វេតិ ខិប្បំ នាគំ យថា បណ្ឌរកំ សុបណ្ណោ។>
  text <២៦០>
    text <នានុមិត្តោ គរុំ អត្ថំ គុយ្ហំ វេទិតុមរហតិ>
    text <សុមិត្តោ ច អសម្ពុទ្ធំ សម្ពុទ្ធំ វា អនត្ថ វា។>
  text <២៦១>
    text <វិស្សាសមាបជ្ជិមហំ អចេលំ សមណោ អយំ សម្មតោ ភាវិតត្តោ>
    text <តស្សាហមក្ខិំ វិវរិំ គុយ្ហមត្ថំ អតីតមត្ថោ កបណំ រុទាមិ។>
  text <២៦២>
    text <តស្សាហំ បរមំ ព្រហ្មេ គុយ្ហំ វាចញ្ហិ មំ នាសក្ខិំ សំយមេតុំ>
    text <តប្បក្ខតោ ហិ ភយមាគតំ មមំ អតីតមត្ថោ កបណំ រុទាមិ។>
  text <២៦៣>
    text <យោ វេ នរោ សុហទំ មញ្ញមានោ គុយ្ហមត្ថំ សំសតិ ទុក្កុលីនេ>
    text <ទោសា ភយា អថវា រាគរត្តា បល្លត្ថិតោ ពាលោ អសំសយំ សោ។>
  text <២៦៤>
    text <តិរោក្ខវាចោ អសតំ បវិដ្ឋោ យោ សង្គតីសុ មុទីរេតិ វាក្យំ>
    text <អាសីវិសោ ទុម្មុខោត្យាហុ តំ នរំ អារា អារា សំយមេ តាទិសម្ហា។>
  text <២៦៥>
    text <អន្នំ បានំ កាសិក ចន្ទនញ្ច មនាបិត្ថិយោ មាលមុច្ឆាទនញ្ច>
    text <ឱហាយ គច្ឆាមសេ សព្ពកាមេ សុបណ្ណ បាណូបគតាវ ត្យម្ហា។>
  text <២៦៦>
    text <កោ នីធ តិណ្ណំ គរហំ ឧបេតិ អស្មិំធ លោកេ បាណភូ នាគរាជ>
    text <សមណោ សុបណ្ណោ អថ វា ត្វមេវ កិំ ការណា បណ្ឌរកគ្គហីតោ។>
  text <២៦៧>
    text <សមណោតិ មេ សម្មតត្តោ អហោសិ បិយោ ច មេ មនសា ភាវិតត្តោ>
    text <តស្សាហមក្ខិំ វិវរិំ គុយ្ហមត្ថំ អតីតមត្ថោ កបណំ រុទាមិ។>
  text <២៦៨>
    text <ន ចត្ថិ សត្តោ អមរោ បថព្យា បញ្ញាវិធា នត្ថិ ន និន្ទិតព្ពា>
  text <សច្ចេន ធម្មេន ធិតិយា ទមេន អលព្ភមព្យាហរតី នរោ ឥធ។>
  text <២៦៩>
    text <មាតាបិតា បរមា ពន្ធវានំ នាស្ស តតិយោ អនុកម្បកត្ថិ>
    text <តេសម្បិ គុយ្ហំ បរមំ ន សំសេ មន្តស្ស ភេទំ បរិសង្កមានោ។>
  text <២៧០>
    text <មាតាបិតា ភគិនី ភាតរោ ច សហាយា វា យស្ស ហោន្តិ សបក្ខា>
    text <តេសម្បិ គុយ្ហំ បរមំ ន សំសេ មន្តស្ស ភេទំ បរិសង្កមានោ។>
  text <២៧១>
    text <ភរិយា ចេ បុរិសំ វជ្ជា កោមារី បិយភាណិនី>
    text <បុត្តរូបយសូបេតា ញាតិសង្ឃបុរក្ខតា តស្សាបិ គុយ្ហំ បរមំ ន សំសេ>
    text <មន្តស្ស ភេទំ បរិសង្កមានោ។>
  text <២៧២>
    text <ន គុយ្ហមត្ថំ វិវរេយ្យ រក្ខេយ្យ នំ យថា និធិំ>
    text <ន ហិ បាតុកតោ សាធុ គុយ្ហោ អត្ថោ បជានតា។>
  text <២៧៣>
    text <ថិយា គុយ្ហំ ន សំសេយ្យ អមិត្តស្ស ច បណ្ឌិតោ>
    text <យោ ចាមិសេន សំហីរោ ហទយត្ថេនោ ច យោ នរោ។>
  text <២៧៤>
    text <គុយ្ហមត្ថំ អសម្ពុទ្ធំ សម្ពោធយតិ យោ នរោ>
    text <មន្តភេទភយា តស្ស ទាសភូតោ តិតិក្ខតិ។>
  text <២៧៥>
    text <យាវន្តោ បុរិសស្សត្ថំ គុយ្ហំ ជានន្តិ មន្តិនំ>
    text <តាវន្តោ តស្ស ឧព្ពេគា តស្មា គុយ្ហំ ន វិស្សជេ។>
  text <២៧៦>
    text <វិវិច្ច ភាសេយ្យ ទិវា រហស្សំ រត្តិំ គិរំ នាតិវេលំ បមុញ្ចេ>
    text <ឧបស្សុតិកា ហិ សុណន្តិ មន្តំ តស្មា មន្តោ ខិប្បមុបេតិ ភេទំ។>
  text <២៧៧>
    text <យថាបិ អស្ស នគរំ មហន្តំ អទ្វារកំ អាយសំ ភទ្ទសាលំ>
    text <សមន្តខាតាបរិខាឧបេតំ ឯវម្បិ មេ តេ ឥធ គុយ្ហមន្តា។>
  text <២៧៨>
    text <យេ គុយ្ហមន្តា អវិកិណ្ណវាចា ទឡ្ហា សទត្ថេសុ នរា ទុជិវ្ហ>
    text <អារា អមិត្តា ព្យវជន្តិ តេហិ អាសីវិសា វា រិវ សត្តុសង្ឃា។>
  text <២៧៩>
    text <ហិត្វា ឃរំ បព្ពជិតោ អចេលោ នគ្គោ មុណ្ឌោ ចរតិ ឃាសហេតុ>
    text <តម្ហិ នុ ខោ វិវរិំ គុយ្ហមត្ថំ អត្ថា ច ធម្មា ច អបគ្គតម្ហា។>
  text <២៨០>
    text <កថំករោ ហោតិ សុបណ្ណរាជ កិំសីលោ កេន វតេន វត្តំ>
    text <សមណោ ចរំ ហិត្វា មមាយិតានិ កថំករោ សគ្គមុបេតិ ឋានំ។>
  text <២៨១>
    text <ហិរិយា តិតិក្ខាយ ទមេនុបេតោ អក្កោធនោ បេសុណិយំ បហាយ>
    text <សមណោ ចរំ ហិត្វា មមាយិតានិ ឯវំករោ សគ្គមុបេតិ ឋានំ។>
  text <២៨២>
    text <មាតាវ បុត្តំ តរុណំ តនុជ្ជំ សម្ផស្សតា សព្ពគត្តំ ផរេតិ>
    text <ឯវម្បិ មេ ត្វំ បាតុរហុ ទិជិន្ទ មាតាវ បុត្តំ អនុកម្បមានោ។>
  text <២៨៣>
    text <ហន្ទជ្ជ ត្វំ មុញ្ច វធា ទុជិវ្ហ តយោ ហិ បុត្តា ន ហិ អញ្ញោ អត្ថិ>
    text <អន្តេវាសី ទិន្នកោ អត្រជោ ច រជ្ជស្សុ បុត្តញ្ញតរោ មេ អហោសិ។>
  text <២៨៤>
    text <ឥច្ចេវ វាក្យំ វិសជ្ជី សុបណ្ណោ ភុម្យំ បតិដ្ឋាយ ទិជោ ទុជិវ្ហំ>
    text <មុត្តជ្ជ ត្វំ សព្ពភយាតិវត្តោ ថលូទកេ ហោហិ មយាភិគុត្តោ។>
  text <២៨៥>
    text <អាតង្កិនំ យថា កុសលោ ភិសក្កោ បិបាសិតានំ រហទោវ សីតោ>
    text <វេស្មំ យថា ហិមសីតដ្ដិតានំ ឯវម្បិ តេ សរណមហំ ភវាមិ។>
  text <២៨៦>
    text <សន្ធិំ កត្វា អមិត្តេន អណ្ឌជេន ជលាពុជ>
    text <វិវរិយ ទាឋំ សេសិ កុតោ តំ ភយមាគតំ។>
  text <២៨៧>
    text <សង្កេថេវ អមិត្តស្មិំ មិត្តស្មិម្បិ ន វិស្សសេ>
    text <អភយា ភយមុប្បន្នំ អបិ មូលានិ កន្តតិ។>
  text <២៨៨>
    text <កថំ នុ វិស្សសេ ត្យម្ហិ យេនាសិ កលហោ កតោ>
    text <និច្ចយត្តេន ឋាតព្ពំ សោ ទិសព្ភិ ន រជ្ជតិ។>
  text <២៨៩>
    text <វិស្សាសយេ ន ច តំ វិស្សយេយ្យ អសង្កិតោ សង្កិតោ ច ភវេយ្យ>
    text <តថា តថា វិញ្ញូ បរក្កមេយ្យ យថា យថា ភាវំ បរោ ន ជញ្ញា។>
  text <២៩០>
    text <តេ ទេវវណ្ណា សុខុមាលរូបា ឧភោ សមា សុជយា បុញ្ញខន្ធា>
    text <ឧបាគមុំ ករម្បិយំ អចេលំ មិស្សីភូតា អស្សវាហាវ នាគា។>
  text <២៩១>
    text <តតោ ហវេ បណ្ឌរកោ អចេលំ សយមេវុបាគម្ម ឥទំ អវោច>
    text <មុត្តជ្ជហំ សព្ពភយាតិវត្តោ ន ហិ នូន តុយ្ហំ មនសោ បិយម្ហា។>
  text <២៩២>
    text <បិយោ ហិ មេ អាសិ សុបណ្ណរាជា អសំសយំ បណ្ឌរកេន សច្ចំ>
    text <សោ រាគរត្តោវ អកាសិមេតំ បាបកម្មំ សម្បជានោ ន មោហា។>
  text <២៩៣>
    text <ន មេ បិយំ អប្បិយំ វាបិ ហោតិ សម្បស្សតោ លោកមិមំ បរញ្ច>
    text <សុសញ្ញតានញ្ហិ វិយញ្ជនេន អសញ្ញតោ លោកមិមំ ចរាសិ។>
  text <២៩៤>
    text <អរិយាវកាសោសិ អនរិយោវាសិ អសញ្ញតោ សញ្ញតសន្និកាសោ>
    text <កណ្ហាភិជាតិកោសិ អនរិយរូបោ បាបំ ពហុំ ទុច្ចរិតំ អចារិ។>
  text <២៩៥>
    text <អទុដ្ឋស្ស តុវំ ទុព្ភិ ទុព្ភី ច បិសុណោ ចសិ>
    text <ឯតេន សច្ចវជ្ជេន មុទ្ធា តេ ផលតុ សត្តធា។>
  text <២៩៦>
    text <តស្មា ហិ មិត្តានំ ន ទុព្ភិតព្ពំ មិត្តទុព្ភា បាបិយោ នត្ថិ អញ្ញោ>
    text <អាសិត្តសត្តោ និហតោ បថព្យា ឥន្ទស្ស វាក្យេន ហិ សំវរោ ហតោតិ។>
  stand <បណ្ឌរនាគរាជជាតកំ អដ្ឋមំ។>
  text <  <
  text <៥១៩។ សម្ពុលាជាតកំ ៩>
  text <២៩៧>
    text <កា វេធមានា គិរិកន្ទរាយំ ឯកា តុវំ តិដ្ឋសិ សំហិតូរុ>
    text <បុដ្ឋាសិ មេ បាណិបមេយ្យមជ្ឈេ អក្ខាហិ មេ នាមញ្ច ពន្ធវេ ច។>
  text <២៩៨>
    text <ឱភាសយំ វនំ រម្មំ សីហព្យគ្ឃនិសេវិតំ>
    text <កា វា ត្វមសិ កល្យាណិ កស្ស វា ត្វំ សុមជ្ឈិមេ>
    text <អភិវាទេមិ តំ ភទ្ទេ ទានវាហំ នមត្ថុ តេ។>
  text <២៩៩>
    text <យោ បុត្តោ កាសិរាជស្ស សោត្ថិសេនោតិ តំ វិទូ>
    text <តស្សាហំ សម្ពុលា ភរិយា ឯវំ ជានាហិ ទានវ>
    text <អភិវាទេមិ តំ ភន្តេ សម្ពុលាហំ នមត្ថុ តេ។>
  text <៣០០>
    text <វេទេហបុត្តោ ភទ្ទន្តេ វនេ វសតិ អាតុរោ>
    text <តមហំ រោគសម្មត្តំ ឯកា ឯកំ ឧបដ្ឋហំ។>
  text <៣០១>
    text <អហញ្ច វនមុញ្ឆាយ មធុមំសំ មិគាពិលំ>
    text <យទា ហរាមិ តំ ភក្ខោ តស្ស នូនជ្ជ នាធតិ។>
  text <៣០២>
    text <កិំ វនេ រាជបុត្តេន អាតុរេន ករិស្សសិ>
    text <សម្ពុលេ បរិចិណ្ណេន អហំ ភត្តា ភវាមិ តេ។>
  text <៣០៣>
    text <សោកដ្ដាយ ទុរត្តាយ កិំ រូបំ វិជ្ជតេ មម>
    text <អញ្ញំ បរិយេស ភទ្ទន្តេ អភិរូបតរំ មយា។>
  text <៣០៤>
    text <ឯហិមំ គិរិមារុយ្ហ ភរិយា មេ ចតុស្សតា>
    text <តាសំ ត្វំ បវរា ហោហិ សព្ពកាមសមិទ្ធិនី។>
  text <៣០៥>
    text <នូន តារកវណ្ណាភេ យំ កិញ្ចិ មនសិច្ឆសិ>
    text <សព្ពំ តំ បចុរំ មយ្ហំ រមស្ស្វជ្ជ មយា សហ។>
  text <៣០៦>
    text <នោ ចេ តុវំ មហេសេយ្យំ សម្ពុលេ ការយិស្សសិ>
    text <អលំ ត្វំ បាតរាសាយ បណ្ហេ ភក្ខា ភវិស្សសិ។>
  text <៣០៧>
    text <តញ្ច សត្តជដោ លុទ្ទោ កឡារោ បុរិសាទកោ>
    text <វនេ នាថំ អបស្សន្តិំ សម្ពុលំ អគ្គហី ភុជេ។>
  text <៣០៨>
    text <អធិបន្នា បិសាចេន លុទ្ទេនាមិសចក្ខុនា>
    text <សា ច សត្តុវសម្បត្តា បតិមេវានុសោចតិ។>
  text <៣០៩>
    text <ន មេ ឥទំ តថា ទុក្ខំ យំ មំ ខាទេយ្យ រក្ខសោ>
    text <យញ្ច មេ អយ្យបុត្តស្ស មនោ ហេស្សតិ អញ្ញថា។>
  text <៣១០>
    text <ន សន្តិ ទេវា បវសន្តិ នូន ន ហិ នូន សន្តិ ឥធ លោកបាលា>
    text <សហសា ករោន្តានមសញ្ញតានំ ន ហិ នូន សន្តិ បដិសេធិតារោ។>
  text <៣១១>
    text <ឥត្ថីនមេសា បវរា យសស្សិនី សន្តា សមា អគ្គិរិវុគ្គតេជា>
    text <តញ្ចេ តុវំ រក្ខសាទេសិ កញ្ញំ មុទ្ធា ច ហិ សត្តធា តេ ផលេយ្យ>
    text <មា ត្វំ ទហី មុញ្ច បតិព្ពតាយ។>
  text <៣១២>
    text <សា ច អស្សមមាគច្ឆិ បមុត្តា បុរិសាទកា>
    text <នីឡំ បឡិនំ សកុណីវ គតសិង្គំវ អាលយំ។>
  text <៣១៣>
    text <សា តត្ថ បរិទេវេសិ រាជបុត្តី យសស្សិនី>
    text <សម្ពុលា ឧតុមត្តក្ខា វនេ នាថំ អបស្សន្តី។>
  text <៣១៤>
    text <សមណេ ព្រាហ្មណេ វន្ទេ សម្បន្នចរណេ ឥសេ>
    text <រាជបុត្តំ អបស្សន្តី តុម្ហំម្ហិ សរណំ គតា។>
  text <៣១៥>
    text <វន្ទេ សីហេ ច ព្យគ្ឃេ ច យេ ច អញ្ញេ វនេ មិគា>
    text <រាជបុត្តំ អបស្សន្តី តុម្ហំម្ហិ សរណំ គតា។>
  text <៣១៦>
    text <តិណា លតានិ ឱសធ្យោ បព្ពតានិ វនានិ ច>
    text <រាជបុត្តំ អបស្សន្តី តុម្ហំម្ហិ សរណំ គតា។>
  text <៣១៧>
    text <វន្ទេ ឥន្ទីវរីសាមំ រត្តិំ នក្ខត្តមាលិនិំ>
    text <រាជបុត្តំ អបស្សន្តី តុម្ហំម្ហិ សរណំ គតា។>
  text <៣១៨>
    text <វន្ទេ ភាគីរថិំ គង្គំ សវន្តីនំ បដិគ្គហំ>
    text <រាជបុត្តំ អបស្សន្តី តុម្ហំម្ហិ សរណំ គតា។>
  text <៣១៩>
    text <វន្ទេ អហំ បព្ពតរាជសេដ្ឋំ ហិមវន្តំ សិលុច្ចយំ>
    text <រាជបុត្តំ អបស្សន្តី តុម្ហំម្ហិ សរណំ គតា។>
  text <៣២០>
    text <អតិសាយំ វតាគច្ឆិ រាជបុត្តិ យសស្សិនិ>
    text <កេន នុជ្ជ សមាគច្ឆិ កោ តេ បិយតរោ មយា។>
  text <៣២១>
    text <ឥទំ ខោហំ តទាវោចំ គហិតា តេន សត្តុនា>
    text <ន មេ ឥទំ តថា ទុក្ខំ យំ មំ ខាទេយ្យ រក្ខសោ>
    text <យញ្ច មេ អយ្យបុត្តស្ស មនោ ហេស្សតិ អញ្ញថា។>
  text <៣២២>
    text <ចោរីនំ ពហុពុទ្ធីនំ យាសុ សច្ចំ សុទុល្លភំ>
    text <ថីនំ ភាវោ ទុរាជានោ មច្ឆស្សេវោទកេ គតំ។>
  text <៣២៣>
    text <តថា មំ សច្ចំ បាលេតុ បាលយិស្សតិ ចេ មមំ>
    text <យថាហំ នាភិជានាមិ អញ្ញំ បិយតរំ តយា>
    text <ឯតេន សច្ចវជ្ជេន ព្យាធិ តេ វូបសម្មតុ។>
  text <៣២៤>
    text <យេ កុញ្ជរា សត្តសតា ឧឡារា រក្ខន្តិ រត្តិន្ទិវមុយ្យុតាវុធា>
    text <ធនុគ្គហានញ្ច សតានិ សោឡស កថំវិធេ បស្សសិ ភទ្ទេ សត្តវោ។>
  text <៣២៥>
    text <អលង្កតាយោ បទុមុត្តរត្តចា វិរាគិតា បស្សតិ ហំសគគ្គរា>
    text <តាសំ សុណិត្វា មិតគីតវាទិតំ ន ទានិ មេ តាត តថា យថា បុរេ។>
  text <៣២៦>
    text <សុវណ្ណសំកច្ចធរា សុវិគ្គហា អលង្កតា មានុសិយច្ឆរូបមា>
    text <សេនោបិយា តាត អនិន្ទិតង្គិយោ ខត្តិយកញ្ញា បដិលោភយន្តិ នំ។>
  text <៣២៧>
    text <សចេ អហំ តាត តថា យថា បុរេ បតិំ តមុញ្ឆាយ បុនា វនេ ភរេ>
    text <សម្មានយេ មំ ន ច មំ វិមានយេ ឥតោបិ មេ តាត តតោ វរំ សិយា។>
  text <៣២៨>
    text <យមន្នបានេ វិបុលស្មិ ឱហិតេ នារី វិមដ្ឋាភរណា អលង្កតា>
    text <សព្ពង្គុបេតា បតិនោ ច អប្បិយា អពជ្ឈ តស្សា មរណំ តតោ វរំ។>
  text <៣២៩>
    text <អបិ ចេ ទលិទ្ទា កបណា អនាឡ្ហិយា កដាទុតីយា បតិនោ ច សា បិយា>
    text <សព្ពង្គុបេតាយបិ អប្បិយាយ អយមេវ សេយ្យា កបណាបិ យា បិយា។>
  text <៣៣០>
    text <សុទុល្លភិត្ថី បុរិសស្ស យា ហិតា ភត្តិត្ថិយា ទុល្លភោ យោ ហិតោ ច>
    text <ហិតា ច តេ សីលវតី ច ភរិយា ជនិន្ទ ធម្មំ ចរ សម្ពុលាយ។>
  text <៣៣១>
    text <សចេ តុវំ វិបុលេ លទ្ធភោគេ ឥស្សាវតិណ្ណា មរណំ ឧបេសិ>
    text <អហញ្ច តេ ភទ្ទេ ឥមា រាជកញ្ញា សព្ពេ តេ វចនករា ភវាមាតិ។>
  stand <សម្ពុលាជាតកំ នវមំ។>
  text <  <
  text <៥២០។ គន្ធតិន្ទុកជាតកំ ១០>
  text <៣៣២>
    text <អប្បមាទោ អមតំ បទំ បមាទោ មច្ចុនោ បទំ>
    text <អប្បមត្តា ន មីយន្តិ យេ បមត្តា យថា មតា។>
  text <៣៣៣>
    text <មទា បមាទោ ជាយេថ បមាទា ជាយតេ ខយោ>
    text <ខយា បទោសា ជាយន្តិ មា បមាទោ ភរតូសភ។>
  text <៣៣៤>
    text <ពហូ ហិ ខត្តិយា ជីនា អត្ថំ រដ្ឋំ បមាទិនោ>
    text <អថោបិ គាមិនោ គាមា អនគារា អគារិនោ។>
  text <៣៣៥>
    text <ខត្តិយស្ស បមត្តស្ស រដ្ឋស្មិំ រដ្ឋវឌ្ឍន>
    text <សព្ពេ ភោគា វិនស្សន្តិ រញ្ញោ តំ វុច្ចតេ អឃំ។>
  text <៣៣៦>
    text <នេស ធម្មោ មហារាជ អតិវេលំ បមជ្ជសិ>
    text <ឥទ្ធំ ផីតំ ជនបទំ ចោរា វិទ្ធំសយន្តិ នំ។>
  text <៣៣៧>
    text <ន តេ បុត្តា ភវិស្សន្តិ ន ហិរញ្ញំ ន ធានិយំ>
    text <រដ្ឋេ វិលុប្បមានម្ហិ សព្ពភោគេហិ ជិយ្យសិ។>
  text <៣៣៨>
    text <សព្ពភោគា បរិជិណ្ណំ រាជានំ វាបិ ខត្តិយំ>
    text <ញាតិមិត្តា សុហជ្ជា ច ន តំ មញ្ញន្តិ មានិយំ។>
  text <៣៣៩>
    text <ហត្ថារោហា អនីកដ្ឋា រថិកា បត្តិការកា>
    text <តមេវមុបជីវន្តា ន តំ មញ្ញន្តិ មានិយំ។>
  text <៣៤០>
    text <អសំវិហិតកម្មន្តំ ពាលំ ទុម្មន្តិមន្តិនំ>
    text <សិរី ជហតិ ទុម្មេធំ ជិណ្ណំវ ឧរគោ តចំ។>
  text <៣៤១>
    text <សុសំវិហិតកម្មន្តំ កាលុដ្ឋាយិំ អតន្ទិតំ>
    text <សព្ពេ ភោគាភិវឌ្ឍន្តិ គាវោ សឧសភាមិវ។>
  text <៣៤២>
    text <ឧបស្សុតិំ មហារាជ រដ្ឋេ ជនបទេ ចរ>
    text <តត្ថ ទិស្វា ច សុត្វា ច តតោ តំ បដិបជ្ជសិ។>
  text <៣៤៣>
    text <ឯវំ វេទេតុ បញ្ចាលោ សង្គាមេ សរមប្បិតោ>
    text <យថាហមជ្ជ វេទេមិ កណ្ដកេន សមប្បិតោ។>
  text <៣៤៤>
    text <ជិណ្ណោ ទុព្ពលចក្ខូសិ ន រូបំ សាធុ បស្សសិ>
    text <កិំ តត្ថ ព្រហ្មទត្តស្ស យំ តំ មគ្គេយ្យ កណ្ដកោ។>
  text <៣៤៥>
    text <ពហ្វេត្ថ ព្រហ្មទត្តស្ស សោហំ មគ្គស្មិ ព្រាហ្មណ>
    text <អរក្ខិតា ជានបទា អធម្មពលិនា ហតា។>
  text <៣៤៦>
    text <រត្តិញ្ហិ ចោរា ខាទន្តិ ទិវា ខាទន្តិ តុណ្ឌិយា>
    text <រដ្ឋស្មិំ កូដរាជស្ស ពហុ អធម្មិកោ ជនោ។>
  text <៣៤៧>
    text <ឯតាទិសេ ភយេ ជាតេ ភយដ្ដា តាត មាណវា>
    text <និល្លេនកានិ កុព្ពន្តិ វនេ អាហត្វ កណ្ដកំ។>
  text <៣៤៨>
    text <កទាស្សុ នាមយំ រាជា ព្រហ្មទត្តោ មរិស្សតិ>
    text <យស្ស រដ្ឋម្ហិ ជិយ្យន្តិ អប្បតិកា កុមារិកា។>
  text <៣៤៩>
    text <ទុព្ភាសិតញ្ហិ តេ ជម្មិ អនត្ថបទកោវិទេ>
    text <កុហិំ រាជា កុមារីនំ ភត្តារំ បរិយេសតិ។>
  text <៣៥០>
    text <ន មេ ទុព្ភាសិតំ ព្រហ្មេ កោវិទត្ថបទា អហំ>
    text <អរក្ខិតា ជានបទា អធម្មពលិនា ហតា។>
  text <៣៥១>
    text <រត្តិញ្ហិ ចោរា ខាទន្តិ ទិវា ខាទន្តិ តុណ្ឌិយា>
    text <រដ្ឋស្មិំ កូដរាជស្ស ពហុ អធម្មិកោ ជនោ>
    text <ទុជ្ជីវេ ទុព្ភរេ ទារេ កុតោ ភត្តា កុមារិយោ។>
  text <៣៥២>
    text <ឯវំ សយតុ បញ្ចាលោ សង្គាមេ សត្តិយា ហតោ>
    text <យថាយំ កបណោ សេតិ ហតោ ផាលេន សាលិយោ។>
  text <៣៥៣>
    text <អធម្មេន តុវំ ជម្ម ព្រហ្មទត្តស្ស កុជ្ឈសិ>
    text <យោ ត្វំ សបសិ រាជានំ អបរជ្ឈិត្វាន អត្តនោ។>
  text <៣៥៤>
    text <ធម្មេន ព្រហ្មទត្តស្ស អហំ កុជ្ឈាមិ ព្រាហ្មណ>
    text <អរក្ខិតា ជានបទា អធម្មពលិនា ហតា។>
  text <៣៥៥>
    text <រត្តិញ្ហិ ចោរា ខាទន្តិ ទិវា ខាទន្តិ តុណ្ឌិយា>
    text <រដ្ឋស្មិំ កូដរាជស្ស ពហុ អធម្មិកោ ជនោ។>
  text <៣៥៦>
    text <សា នូន បុន រេ បក្កា វិកាលេ ភត្តមាហរិ>
    text <ភត្តហារិំ អបេក្ខន្តោ ហតោ ផាលេន សាលិយោ។>
  text <៣៥៧>
    text <ឯវំ ហញ្ញតុ បញ្ចាលោ សង្គាមេ អសិនា ហតោ>
    text <យថាហមជ្ជ បហតោ ខីរញ្ច មេ បវដ្ដិតំ។>
  text <៣៥៨>
    text <យំ បសុ ខីរំ ឆឌ្ឌេតិ បសុបាលំ វិហិំសតិ>
    text <កិំ តត្ថ ព្រហ្មទត្តស្ស យំ នោ គរហតេ ភវំ។>
  text <៣៥៩>
    text <គារយ្ហោ ព្រហ្មេ បញ្ចាលោ ព្រហ្មទត្តស្ស រាជិនោ>
    text <អរក្ខិតា ជានបទា អធម្មពលិនា ហតា។>
  text <៣៦០>
    text <រត្តិញ្ហិ ចោរា ខាទន្តិ ទិវា ខាទន្តិ តុណ្ឌិយា>
    text <រដ្ឋស្មិំ កូដរាជស្ស ពហុ អធម្មិកោ ជនោ។>
  text <៣៦១>
    text <ចណ្ឌា អដនកា គាវី យំ បុរេ ន ទុហាមសេ>
    text <តំ ទានិ អជ្ជ ទោហាម ខីរកាមេហុបទ្ទុតា។>
  text <៣៦២>
    text <ឯវំ កន្ទតុ បញ្ចាលោ វិបុត្តោ វិប្បសុក្ខតុ>
    text <យថាយំ កបណា គាវី វិបុត្តា បរិធាវតិ។>
  text <៣៦៣>
    text <យំ បសុ បសុបាលស្ស សម្ភមេយ្យ រវេយ្យ វា>
    text <កោ នីធ អបរាធត្ថិ ព្រហ្មទត្តស្ស រាជិនោ។>
  text <៣៦៤>
    text <អបរាធោ មហាព្រហ្មេ ព្រហ្មទត្តស្ស រាជិនោ>
    text <អរក្ខិតា ជានបទា អធម្មពលិនា ហតា។>
  text <៣៦៥>
    text <រត្តិញ្ហិ ចោរា ខាទន្តិ ទិវា ខាទន្តិ តុណ្ឌិយា>
    text <រដ្ឋស្មិំ កូដរាជស្ស ពហុ អធម្មិកោ ជនោ>
    text <កថំ នោ អសិកោសត្ថា ខីរបា ហញ្ញតេ បជា។>
  text <៣៦៦>
    text <ឯវំ ខជ្ជតុ បញ្ចាលោ ហតោ យុទ្ធេ សបុត្តកោ>
    text <យថាហមជ្ជ ខជ្ជាមិ គាមិកេហិ អរញ្ញជោ។>
  text <៣៦៧>
    text <ន សព្ពភូតេសុ វិធេន្តិ រក្ខំ រាជានោ មណ្ឌូក មនុស្សលោកេ>
    text <នេត្តាវតា រាជា អធម្មចារី យំ តាទិសំ ជីវមទេយ្យុ ធង្កា។>
  text <៣៦៨>
    text <អធម្មរូបោ វត ព្រហ្មចារី អនុប្បិយំ ភាសសិ ខត្តិយស្ស>
    text <វិលុប្បមានាយ បុថុប្បជាយ បូជេសិ រាជំ បរមប្បមាទំ។>
  text <៣៦៩>
    text <សចេ ឥមំ ព្រហ្មេ សុរជ្ជកំ សិយា ផីតំ រដ្ឋំ មុទិតំ វិប្បសន្នំ>
    text <ភុត្វា ពលិំ អគ្គបិណ្ឌញ្ច កាកា ន មាទិសំ ជីវមទេយ្យុ ធង្កាតិ។>
    text <កិំឆន្ទ កុម្ភ ជយទ្ទិស ឆទ្ទន្ត អថ បណ្ឌិតសម្ភវ សិរកបិ>
    text <ទករក្ខស បណ្ឌរនាគវរោ អថ សម្ពុល តិន្ទុកទេវសុតោតិ។>
  stand <គន្ធតិន្ទុកជាតកំ ទសមំ។>
  text <តស្សុទ្ទានំ>
  stand <តិំសនិបាតំ និដ្ឋិតំ។>
  stand <ជាតកបាឡិយា បឋមោ ភាគោ និដ្ឋិតោ។>
