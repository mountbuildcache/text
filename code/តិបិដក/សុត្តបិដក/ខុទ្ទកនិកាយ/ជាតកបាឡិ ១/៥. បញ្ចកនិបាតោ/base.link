text <៥។ បញ្ចកនិបាតោ>
  text <១។ មណិកុណ្ឌលវគ្គោ>
    text <  <
    text <៣៥១។ មណិកុណ្ឌលជាតកំ ៥-១-១>
    text <១>
      text <ជីនោ រថស្សំ មណិកុណ្ឌលេ ច បុត្តេ ច ទារេ ច តថេវ ជីនោ>
      text <សព្ពេសុ ភោគេសុ អសេសកេសុ កស្មា ន សន្តប្បសិ សោកកាលេ។>
    text <២>
      text <បុព្ពេវ មច្ចំ វិជហន្តិ ភោគា មច្ចោ វា តេ បុព្ពតរំ ជហាតិ>
      text <អសស្សតា ភោគិនោ កាមកាមិ តស្មា ន សោចាមហំ សោកកាលេ។>
    text <៣>
      text <ឧទេតិ អាបូរតិ វេតិ ចន្ទោ អត្ថំ តបេត្វាន បលេតិ សូរិយោ>
      text <វិទិតា មយា សត្តុក លោកធម្មា តស្មា ន សោចាមហំ សោកកាលេ។>
    text <៤>
      text <អលសោ គិហី កាមភោគី ន សាធុ អសញ្ញតោ បព្ពជិតោ ន សាធុ>
      text <រាជា ន សាធុ អនិសម្មការី យោ បណ្ឌិតោ កោធនោ តំ ន សាធុ។>
    text <៥>
      text <និសម្ម ខត្តិយោ កយិរា នានិសម្ម ទិសម្បតិ>
      text <និសម្មការិនោ រាជ យសោ កិត្តិ ច វឌ្ឍតីតិ។>
    stand <មណិកុណ្ឌលជាតកំ បឋមំ។>
    text <  <
    text <៣៥២។ សុជាតជាតកំ ៥-១-២>
    text <៦>
      text <កិំ នុ សន្តរមានោវ លាយិត្វា ហរិតំ តិណំ>
      text <ខាទ ខាទាតិ លបសិ គតសត្តំ ជរគ្គវំ។>
    text <៧>
      text <ន ហិ អន្នេន បានេន មតោ គោណោ សមុដ្ឋហេ>
      text <ត្វញ្ច តុច្ឆំ វិលបសិ យថា តំ ទុម្មតី តថា។>
    text <៨>
      text <តថេវ តិដ្ឋតិ សីសំ ហត្ថបាទា ច វាលធិ>
      text <សោតា តថេវ តិដ្ឋន្តិ មញ្ញេ គោណោ សមុដ្ឋហេ។>
    text <៩>
      text <នេវយ្យកស្ស សីសញ្ច ហត្ថបាទា ច ទិស្សរេ>
      text <រុទំ មត្តិកថូបស្មិំ ននុ ត្វញ្ញេវ ទុម្មតិ។>
    text <១០>
      text <អាទិត្តំ វត មំ សន្តំ ឃតសិត្តំវ បាវកំ>
      text <វារិនា វិយ ឱសិញ្ចំ សព្ពំ និព្ពាបយេ ទរំ។>
    text <១១>
      text <អព្ពហី វត មេ សល្លំ យមាសិ ហទយស្សិតំ>
      text <យោ មេ សោកបរេតស្ស បិតុ សោកំ អបានុទិ។>
    text <១២>
      text <សោហំ អព្ពូឡ្ហសល្លោស្មិ វីតសោកោ អនាវិលោ>
      text <ន សោចាមិ ន រោទាមិ តវ សុត្វាន មាណវ។>
    text <១៣>
      text <ឯវំ ករោន្តិ សប្បញ្ញា យេ ហោន្តិ អនុកម្បកា>
      text <វិនិវត្តេន្តិ សោកម្ហា សុជាតោ បិតរំ យថាតិ។>
    stand <សុជាតជាតកំ ទុតិយំ។>
    text <  <
    text <៣៥៣។ វេនសាខជាតកំ ៥-១-៣>
    text <១៤>
      text <នយិទំ និច្ចំ ភវិតព្ពំ ព្រហ្មទត្ត ខេមំ សុភិក្ខំ សុខតា ច កាយេ>
      text <អត្ថច្ចយេ មា អហុ សម្បមូឡ្ហោ ភិន្នប្លវោ សាគរស្សេវ មជ្ឈេ។>
    text <១៥>
      text <យានិ ករោតិ បុរិសោ តានិ អត្តនិ បស្សតិ>
      text <កល្យាណការី កល្យាណំ បាបការី ច បាបកំ>
      text <យាទិសំ វបតេ ពីជំ តាទិសំ ហរតេ ផលំ។>
    text <១៦>
      text <ឥទំ តទាចរិយវចោ បារាសរិយោ យទព្រវិ>
      text <មា សុ ត្វំ អករិ បាបំ យំ ត្វំ បច្ឆា កតំ តបេ។>
    text <១៧>
      text <អយមេវ សោ បិង្គិយ វេនសាខោ យម្ហិ ឃាតយិំ ខត្តិយានំ សហស្សំ>
      text <អលង្កតេ ចន្ទនសារានុលិត្តេ តមេវ ទុក្ខំ បច្ចាគតំ មមំ។>
    text <១៨>
      text <សាមា ច ខោ ចន្ទនលិត្តគត្តា លដ្ឋីវ សោភញ្ជនកស្ស ឧគ្គតា>
      text <អទិស្វា កាលំ ករិស្សាមិ ឧព្ពរិំ តំ មេ ឥតោ ទុក្ខតរំ ភវិស្សតីតិ។>
    stand <វេនសាខជាតកំ តតិយំ។>
    text <  <
    text <៣៥៤។ ឧរគជាតកំ ៥-១-៤>
    text <១៩>
      text <ឧរគោវ តចំ ជិណ្ណំ ហិត្វា គច្ឆតិ សំ តនុំ>
      text <ឯវំ សរីរេ និព្ភោគេ បេតេ កាលង្កតេ សតិ។>
    text <២០>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន សោចាមិ គតោ សោ តស្ស យា គតិ។>
    text <២១>
      text <អនវ្ហិតោ តតោ អាគា អននុញ្ញាតោ ឥតោ គតោ>
      text <យថាគតោ តថា គតោ តត្ថ កា បរិទេវនា។>
    text <២២>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន សោចាមិ គតោ សោ តស្ស យា គតិ។>
    text <២៣>
      text <សចេ រោទេ កិសា អស្សំ តស្សា មេ កិំ ផលំ សិយា>
      text <ញាតិមិត្តសុហជ្ជានំ ភិយ្យោ នោ អរតី សិយា។>
    text <២៤>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន សោចាមិ គតោ សោ តស្ស យា គតិ។>
    text <២៥>
      text <យថាបិ ទារកោ ចន្ទំ គច្ឆន្តមនុរោទតិ>
      text <ឯវំ សម្បទមេវេតំ យោ បេតមនុសោចតិ។>
    text <២៦>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន សោចាមិ គតោ សោ តស្ស យា គតិ។>
    text <២៧>
      text <យថាបិ ឧទកកុម្ភោ ភិន្នោ អប្បដិសន្ធិយោ>
      text <ឯវំ សម្បទមេវេតំ យោ បេតមនុសោចតិ។>
    text <២៨>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន សោចាមិ គតោ សោ តស្ស យា គតីតិ។>
    stand <ឧរគជាតកំ ចតុត្ថំ។>
    text <  <
    text <៣៥៥។ ឃដជាតកំ ៥-១-៥>
    text <២៩>
      text <អញ្ញេ សោចន្តិ រោទន្តិ អញ្ញេ អស្សុមុខា ជនា>
      text <បសន្នមុខវណ្ណោសិ កស្មា ឃដ ន សោចសិ។>
    text <៣០>
      text <នាព្ភតីតហរោ សោកោ នានាគតសុខាវហោ>
      text <តស្មា ធង្ក ន សោចាមិ នត្ថិ សោកេ ទុតីយតា។>
    text <៣១>
      text <សោចំ បណ្ឌុ កិសោ ហោតិ ភត្តញ្ចស្ស ន រុច្ចតិ>
      text <អមិត្តា សុមនា ហោន្តិ សល្លវិទ្ធស្ស រុប្បតោ។>
    text <៣២>
      text <គាមេ វា យទិ វារញ្ញេ និន្នេ វា យទិ វា ថលេ>
      text <ឋិតំ មំ នាគមិស្សតិ ឯវំ ទិដ្ឋបទោ អហំ។>
    text <៣៣>
      text <យស្សត្តា នាលមេកោវ សព្ពកាមរសាហរោ>
      text <សព្ពាបិ បថវី តស្ស ន សុខំ អាវហិស្សតីតិ។>
    stand <ឃដជាតកំ បញ្ចមំ។>
    text <  <
    text <៣៥៦។ កោរណ្ឌិយជាតកំ ៥-១-៦>
    text <៣៤>
      text <ឯកោ អរញ្ញេ គិរិកន្ទរាយំ បគ្គយ្ហ បគ្គយ្ហ សិលំ បវេច្ឆសិ>
      text <បុនប្បុនំ សន្តរមានរូបោ កោរណ្ឌិយ កោ នុ តវ យិធត្ថោ។>
    text <៣៥>
      text <អហញ្ហិមំ សាគរ សេវិតន្តំ សមំ ករិស្សាមិ យថាបិ បាណិ>
      text <វិកិរិយ សានូនិ ច បព្ពតានិ ច តស្មា សិលំ ទរិយា បក្ខិបាមិ។>
    text <៣៦>
      text <នយិមំ មហិំ អរហតិ បាណិកប្បំ សមំ មនុស្សោ ករណាយ មេកោ>
      text <មញ្ញាមិមញ្ញេវ ទរិំ ជិគីសំ កោរណ្ឌិយ ហាហសិ ជីវលោកំ។>
    text <៣៧>
      text <សចេ អហំ ភូតធរំ ន សក្កា សមំ មនុស្សោ ករណាយ មេកោ>
      text <ឯវមេវ ត្វំ ព្រហ្មេ ឥមេ មនុស្សេ នានាទិដ្ឋិកេ នានយិស្សសិ តេ។>
    text <៣៨>
      text <សង្ខិត្តរូបេន ភវំ មមត្ថំ អក្ខាសិ កោរណ្ឌិយ ឯវមេតំ>
      text <យថា ន សក្កា បថវី សមាយំ កត្តុំ មនុស្សេន តថា មនុស្សាតិ។>
    stand <កោរណ្ឌិយជាតកំ ឆដ្ឋំ។>
    text <  <
    text <៣៥៧។ លដុកិកជាតកំ ៥-១-៧>
    text <៣៩>
      text <វន្ទាមិ តំ កុញ្ជរ សដ្ឋិហាយនំ អារញ្ញកំ យូថបតិំ យសស្សិំ>
      text <បក្ខេហិ តំ បញ្ជលិកំ ករោមិ មា មេ វធី បុត្តកេ ទុព្ពលាយ។>
    text <៤០>
      text <វន្ទាមិ តំ កុញ្ជរ ឯកចារិំ អារញ្ញកំ បព្ពតសានុគោចរំ>
      text <បក្ខេហិ តំ បញ្ជលិកំ ករោមិ មា មេ វធី បុត្តកេ ទុព្ពលាយ>
    text <៤១>
      text <វមិស្សាមិ តេ លដុកិកេ បុត្តកានិ កិំ មេ តុវំ កាហសិ ទុព្ពលាសិ>
      text <សតំ សហស្សានិបិ តាទិសីនំ វាមេន បាទេន បបោថយេយ្យំ។>
    text <៤២>
      text <ន ហេវ សព្ពត្ថ ពលេន កិច្ចំ ពលញ្ហិ ពាលស្ស វធាយ ហោតិ>
      text <ករិស្សាមិ តេ នាគរាជា អនត្ថំ យោ មេ វធី បុត្តកេ ទុព្ពលាយ។>
    text <៤៣>
      text <កាកញ្ច បស្ស លដុកិកំ មណ្ឌូកំ នីលមក្ខិកំ>
      text <ឯតេ នាគំ អឃាតេសុំ បស្ស វេរស្ស វេរិនំ>
      text <តស្មា ហិ វេរំ ន កយិរាថ អប្បិយេនបិ កេនចីតិ។>
    stand <លដុកិកជាតកំ សត្តមំ។>
    text <  <
    text <៣៥៨។ ចូឡធម្មបាលជាតកំ ៥-១-៨>
    text <៤៤>
      text <អហមេវ ទូសិយា ភូនហតា រញ្ញោ មហាបតាបស្ស>
      text <ឯតំ មុញ្ចតុ ធម្មបាលំ ហត្ថេ មេ ទេវ ឆេទេហិ។>
    text <៤៥>
      text <អហមេវ ទូសិយា ភូនហតា រញ្ញោ មហាបតាបស្ស>
      text <ឯតំ មុញ្ចតុ ធម្មបាលំ បាទេ មេ ទេវ ឆេទេហិ។>
    text <៤៦>
      text <អហមេវ ទូសិយា ភូនហតា រញ្ញោ មហាបតាបស្ស>
      text <ឯតំ មុញ្ចតុ ធម្មបាលំ សីសំ មេ ទេវ ឆេទេហិ។>
    text <៤៧>
      text <ន ហិ នូនិមស្ស រញ្ញោ មិត្តាមច្ចា ច វិជ្ជរេ សុហទា>
      text <យេ ន វទន្តិ រាជានំ មា ឃាតយិ ឱរសំ បុត្តំ។>
    text <៤៨>
      text <ន ហិ នូនិមស្ស រញ្ញោ ញាតី មិត្តា ច វិជ្ជរេ សុហទា>
      text <យេ ន វទន្តិ រាជានំ មា ឃាតយិ អត្រជំ បុត្តំ។>
    text <៤៩>
      text <ចន្ទនសារានុលិត្តា ពាហា ឆិជ្ជន្តិ ធម្មបាលស្ស>
      text <ទាយាទស្ស បថព្យា បាណា មេ ទេវ រុជ្ឈន្តីតិ។>
    stand <ចូឡធម្មបាលជាតកំ អដ្ឋមំ។>
    text <  <
    text <៣៥៩។ សុវណ្ណមិគជាតកំ ៥-១-៩>
    text <៥០>
      text <វិក្កម រេ ហរិបាទ វិក្កម រេ មហាមិគ>
      text <ឆិន្ទ វារត្តិកំ បាសំ នាហំ ឯកា វនេ រមេ។>
    text <៥១>
      text <វិក្កមាមិ ន បារេមិ ភូមិំ សុម្ភាមិ វេគសា>
      text <ទឡ្ហោ វារត្តិកោ បាសោ បាទំ មេ បរិកន្តតិ។>
    text <៥២>
      text <អត្ថរស្សុ បលាសានិ អសិំ និព្ពាហ លុទ្ទក>
      text <បឋមំ មំ វធិត្វាន ហន បច្ឆា មហាមិគំ។>
    text <៥៣>
      text <ន មេ សុតំ វា ទិដ្ឋំ វា ភាសន្តិំ មានុសិំ មិគិំ>
      text <ត្វញ្ច ភទ្ទេ សុខី ហោហិ ឯសោ ចាបិ មហាមិគោ។>
    text <៥៤>
      text <ឯវំ លុទ្ទក នន្ទស្សុ សហ សព្ពេហិ ញាតិភិ>
      text <យថាហមជ្ជ នន្ទាមិ មុត្តំ ទិស្វា មហាមិគន្តិ។>
    stand <សុវណ្ណមិគជាតកំ នវមំ។>
    text <  <
    text <៣៦០។ សុយោនន្ទីជាតកំ ៥-១-១០>
    text <៥៥>
      text <វាតិ គន្ធោ តិមិរានំ កុសមុទ្ទោ ច ឃោសវា>
      text <ទូរេ ឥតោ សុយោនន្ទី តម្ពកាមា តុទន្តិ មំ។>
    text <៥៦>
      text <កថំ សមុទ្ទមតរិ កថំ អទ្ទក្ខិ សេទុមំ>
      text <កថំ តស្សា ច តុយ្ហញ្ច អហុ សគ្គ សមាគមោ។>
    text <៥៧>
      text <កុរុកច្ឆា បយាតានំ វាណិជានំ ធនេសិនំ>
      text <មករេហិ អភិទា នាវា ផលកេនាហមប្លវិំ។>
    text <៥៨>
      text <សា មំ សណ្ហេន មុទុនា និច្ចំ ចន្ទនគន្ធិនី>
      text <អង្គេន ឧទ្ធរី ភទ្ទា មាតា បុត្តំវ ឱរសំ។>
    text <៥៩>
      text <សា មំ អន្នេន បានេន វត្ថេន សយនេន ច>
      text <អត្តនាបិ ច មន្ទក្ខី ឯវំ តម្ព វិជានាហីតិ។>
      text <អថ ជិនវរោ ហរិតំ តិណកោ អថ ភិន្នប្លវោ ឧរគោវ ឃដោ>
      text <ទរិយា បុន កុញ្ជរ ភូនហតា មិគមុត្តមសគ្គវរេន ទសាតិ។>
    stand <សុយោនន្ទីជាតកំ ទសមំ។>
    stand <មណិកុណ្ឌលវគ្គោ បឋមោ។>
    text <តស្សុទ្ទានំ>
  text <២។ វណ្ណារោហវគ្គោ>
    text <  <
    text <៣៦១។ វណ្ណារោហជាតកំ ៥-២-១>
    text <៦០>
      text <វណ្ណារោហេន ជាតិយា ពលនិក្កមនេន ច>
      text <សុពាហុ ន មយា សេយ្យោ សុទាឋ ឥតិ ភាសសិ។>
    text <៦១>
      text <វណ្ណារោហេន ជាតិយា ពលនិក្កមនេន ច>
      text <សុទាឋោ ន មយា សេយ្យោ សុពាហុ ឥតិ ភាសសិ។>
    text <៦២>
      text <ឯវំ ចេ មំ វិហរន្តំ សុពាហុ សម្ម ទុព្ភសិ>
      text <ន ទានាហំ តយា សទ្ធិំ សំវាសមភិរោចយេ។>
    text <៦៣>
      text <យោ បរេសំ វចនានិ សទ្ទហេយ្យ យថាតថំ>
      text <ខិប្បំ ភិជ្ជេថ មិត្តស្មិំ វេរញ្ច បសវេ ពហុំ។>
    text <៦៤>
      text <ន សោ មិត្តោ យោ សទា អប្បមត្តោ ភេទាសង្កី រន្ធមេវានុបស្សី>
      text <យស្មិញ្ច សេតី ឧរសីវ បុត្តោ ស វេ មិត្តោ យោ អភេជ្ជោ បរេហីតិ។>
    stand <វណ្ណារោហជាតកំ បឋមំ។>
    text <  <
    text <៣៦២។ សីលវីមំសជាតកំ ៥-២-២>
    text <៦៥>
      text <សីលំ សេយ្យោ សុតំ សេយ្យោ ឥតិ មេ សំសយោ អហុ>
      text <សីលមេវ សុតា សេយ្យោ ឥតិ មេ នត្ថិ សំសយោ។>
    text <៦៦>
      text <មោឃា ជាតិ ច វណ្ណោ ច សីលមេវ កិរុត្តមំ>
      text <សីលេន អនុបេតស្ស សុតេនត្ថោ ន វិជ្ជតិ។>
    text <៦៧>
      text <ខត្តិយោ ច អធម្មដ្ឋោ វេស្សោ ចាធម្មនិស្សិតោ>
      text <តេ បរិច្ចជ្ជុភោ លោកេ ឧបបជ្ជន្តិ ទុគ្គតិំ។>
    text <៦៨>
      text <ខត្តិយា ព្រាហ្មណា វេស្សា សុទ្ទា ចណ្ឌាលបុក្កុសា>
      text <ឥធ ធម្មំ ចរិត្វាន ភវន្តិ តិទិវេ សមា។>
    text <៦៩>
      text <ន វេទា សម្បរាយាយ ន ជាតិ នាបិ ពន្ធវា>
      text <សកញ្ច សីលំ សំសុទ្ធំ សម្បរាយាយ សុខាយ ចាតិ។>
    stand <សីលវីមំសជាតកំ ទុតិយំ។>
    text <  <
    text <៣៦៣។ ហិរិជាតកំ ៥-២-៣>
    text <៧០>
      text <ហិរិំ តរន្តំ វិជិគុច្ឆមានំ តវាហមស្មី ឥតិ ភាសមានំ>
      text <សេយ្យានិ កម្មានិ អនាទិយន្តំ នេសោ មមន្តិ ឥតិ នំ វិជញ្ញា។>
    text <៧១>
      text <យញ្ហិ កយិរា តញ្ហិ វទេ យំ ន កយិរា ន តំ វទេ>
      text <អករោន្តំ ភាសមានំ បរិជានន្តិ បណ្ឌិតា។>
    text <៧២>
      text <ន សោ មិត្តោ យោ សទា អប្បមត្តោ ភេទាសង្កី រន្ធមេវានុបស្សី>
      text <យស្មិញ្ច សេតី ឧរសីវ បុត្តោ ស វេ មិត្តោ យោ អភេជ្ជោ បរេហិ។>
    text <៧៣>
      text <បាមោជ្ជករណំ ឋានំ បសំសាវហនំ សុខំ>
      text <ផលានិសំសោ ភាវេតិ វហន្តោ បោរិសំ ធុរំ។>
    text <៧៤>
      text <បវិវេករសំ បិត្វា រសំ ឧបសមស្ស ច>
      text <និទ្ទរោ ហោតិ និប្បាបោ ធម្មប្បីតិរសំ បិវន្តិ។>
    stand <ហិរិជាតកំ តតិយំ។>
    text <  <
    text <៣៦៤។ ខជ្ជោបនកជាតកំ ៥-២-៤>
    text <៧៥>
      text <កោ នុ សន្តម្ហិ បជ្ជោតេ អគ្គិបរិយេសនំ ចរំ>
      text <អទ្ទក្ខិ រត្តិ ខជ្ជោតំ ជាតវេទំ អមញ្ញថ។>
    text <៧៦>
      text <ស្វស្ស គោមយចុណ្ណានិ អភិមត្ថំ តិណានិ ច>
      text <វិបរីតាយ សញ្ញាយ នាសក្ខិ បជ្ជលេតវេ។>
    text <៧៧>
      text <ឯវម្បិ អនុបាយេន អត្ថំ ន លភតេ មិគោ>
      text <វិសាណតោ គវំ ទោហំ យត្ថ ខីរំ ន វិន្ទតិ។>
    text <៧៨>
      text <វិវិធេហិ ឧបាយេហិ អត្ថំ បប្បោន្តិ មាណវា>
      text <និគ្គហេន អមិត្តានំ មិត្តានំ បគ្គហេន ច។>
    text <៧៩>
      text <សេនាមោក្ខបលាភេន វល្លភានំ នយេន ច>
      text <ជគតិំ ជគតិបាលា អាវសន្តិ វសុន្ធរន្តិ។>
    stand <ខជ្ជោបនកជាតកំ ចតុត្ថំ។>
    text <  <
    text <៣៦៥។ អហិតុណ្ឌិកជាតកំ ៥-២-៥>
    text <៨០>
      text <ធុត្តោម្ហិ សម្ម សុមុខ ជូតេ អក្ខបរាជិតោ>
      text <ហរេហិ អម្ពបក្កានិ វីរិយំ តេ ភក្ខយាមសេ។>
    text <៨១>
      text <អលិកំ វត មំ សម្ម អភូតេន បសំសសិ>
      text <កោ តេ សុតោ វា ទិដ្ឋោ វា សុមុខោ នាម មក្កដោ។>
    text <៨២>
      text <អជ្ជាបិ មេ តំ មនសិ យំ មំ ត្វំ អហិតុណ្ឌិក>
      text <ធញ្ញាបណំ បវិសិត្វា មត្តោ ឆាតំ ហនាសិ មំ។>
    text <៨៣>
      text <តាហំ សរំ ទុក្ខសេយ្យំ អបិ រជ្ជម្បិ ការយេ>
      text <នេវាហំ យាចិតោ ទជ្ជំ តថា ហិ ភយតជ្ជិតោ។>
    text <៨៤>
      text <យញ្ច ជញ្ញា កុលេ ជាតំ គព្ភេ តិត្តំ អមច្ឆរិំ>
      text <តេន សខិញ្ច មិត្តញ្ច ធីរោ សន្ធាតុមរហតីតិ។>
    stand <អហិតុណ្ឌិកជាតកំ បញ្ចមំ។>
    text <  <
    text <៣៦៦។ គុម្ពិយជាតកំ ៥-២-៦>
    text <៨៥>
      text <មធុវណ្ណំ មធុរសំ មធុគន្ធំ វិសំ អហុ>
      text <គុម្ពិយោ ឃាសមេសានោ អរញ្ញេ ឱទហី វិសំ។>
    text <៨៦>
      text <មធុ ឥតិ មញ្ញមានា យេ តំ វិសមខាទិសុំ>
      text <តេសំ តំ កដុកំ អាសិ មរណំ តេនុបាគមុំ។>
    text <៨៧>
      text <យេ ច ខោ បដិសង្ខាយ វិសំ តំ បរិវជ្ជយុំ>
      text <តេ អាតុរេសុ សុខិតា ឌយ្ហមានេសុ និព្ពុតា។>
    text <៨៨>
      text <ឯវមេវ មនុស្សេសុ វិសំ កាមា សមោហិតា>
      text <អាមិសំ ពន្ធនញ្ចេតំ មច្ចុវេសោ គុហាសយោ។>
    text <៨៩>
      text <ឯវមេវ ឥមេ កាមេ អាតុរា បរិចារិកេ>
      text <យេ សទា បរិវជ្ជេន្តិ សង្គំ លោកេ ឧបច្ចគុន្តិ។>
    stand <គុម្ពិយជាតកំ ឆដ្ឋំ។>
    text <  <
    text <៣៦៧។ សាឡិយជាតកំ ៥-២-៧>
    text <៩០>
      text <យ្វាយំ សាឡិយ ឆាបោតិ កណ្ហសប្បំ អគាហយិ>
      text <តេន សប្បេនយំ ទដ្ឋោ ហតោ បាបានុសាសកោ។>
    text <៩១>
      text <អហន្តារ មហន្តារំ យោ នរោ ហន្តុមិច្ឆតិ>
      text <ឯវំ សោ និហតោ សេតិ យថាយំ បុរិសោ ហតោ។>
    text <៩២>
      text <អហន្តារ មឃាតេន្តំ យោ នរោ ហន្តុមិច្ឆតិ>
      text <ឯវំ សោ និហតោ សេតិ យថាយំ បុរិសោ ហតោ។>
    text <៩៣>
      text <យថា បំសុមុដ្ឋិំ បុរិសោ បដិវាតំ បដិក្ខិបេ>
      text <តមេវ សោ រជោ ហន្តិ តថាយំ បុរិសោ ហតោ។>
    text <៩៤>
      text <យោ អប្បទុដ្ឋស្ស នរស្ស ទុស្សតិ សុទ្ធស្ស បោសស្ស អនង្គណស្ស>
      text <តមេវ ពាលំ បច្ចេតិ បាបំ សុខុមោ រជោ បដិវាតំវ ខិត្តោតិ។>
    stand <សាឡិយជាតកំ សត្តមំ។>
    text <  <
    text <៣៦៨។ តចសារជាតកំ ៥-២-៨>
    text <៩៥>
      text <អមិត្តហត្ថត្ថគតា តចសារសមប្បិតា>
      text <បសន្នមុខវណ្ណាត្ថ កស្មា តុម្ហេ ន សោចថ។>
    text <៩៦>
      text <ន សោចនាយ បរិទេវនាយ អត្ថោវ លព្ភោ អបិ អប្បកោបិ>
      text <សោចន្តមេនំ ទុខិតំ វិទិត្វា បច្ចត្ថិកា អត្តមនា ភវន្តិ។>
    text <៩៧>
      text <យតោ ច ខោ បណ្ឌិតោ អាបទាសុ ន វេធតី អត្ថវិនិច្ឆយញ្ញូ>
      text <បច្ចត្ថិកាស្ស ទុខិតា ភវន្តិ ទិស្វា មុខំ អវិការំ បុរាណំ។>
    text <៩៨>
      text <ជប្បេន មន្តេន សុភាសិតេន អនុប្បទានេន បវេណិយា វា>
      text <យថា យថា យត្ថ លភេថ អត្ថំ តថា តថា តត្ថ បរក្កមេយ្យ។>
    text <៩៩>
      text <យតោ ច ជានេយ្យ អលព្ភនេយ្យោ មយា វ អញ្ញេន វា ឯស អត្ថោ>
      text <អសោចមានោ អធិវាសយេយ្យ កម្មំ ទឡ្ហំ កិន្តិ ករោមិ ទានីតិ។>
    stand <តចសារជាតកំ អដ្ឋមំ។>
    text <  <
    text <៣៦៩។ មិត្តវិន្ទកជាតកំ ៥-២-៩>
    text <១០០>
      text <ក្យាហំ ទេវានមករំ កិំ បាបំ បកតំ មយា>
      text <យំ មេ សិរស្មិំ ឱហច្ច ចក្កំ ភមតិ មត្ថកេ។>
    text <១០១>
      text <អតិក្កម្ម រមណកំ សទាមត្តញ្ច ទូភកំ>
      text <ព្រហ្មត្តរញ្ច បាសាទំ កេនត្ថេន ឥធាគតោ។>
    text <១០២>
      text <ឥតោ ពហុតរា ភោគា អត្រ មញ្ញេ ភវិស្សរេ>
      text <ឥតិ ឯតាយ សញ្ញាយ បស្ស មំ ព្យសនំ គតំ។>
    text <១០៣>
      text <ចតុព្ភិ អដ្ឋជ្ឈគមា អដ្ឋាហិបិ ច សោឡស>
      text <សោឡសាហិ ច ពាត្តិំស អត្រិច្ឆំ ចក្កមាសទោ>
    text <ឥច្ឆាហតស្ស បោសស្ស ចក្កំ ភមតិ មត្ថកេ។>
    text <១០៤>
      text <ឧបរិវិសាលា ទុប្បូរា ឥច្ឆា វិសដគាមិនី>
      text <យេ ច តំ អនុគិជ្ឈន្តិ តេ ហោន្តិ ចក្កធារិនោតិ។>
    stand <មិត្តវិន្ទកជាតកំ នវមំ។>
    text <  <
    text <៣៧០។ បលាសជាតកំ ៥-២-១០>
    text <១០៥>
      text <ហំសោ បលាសមវច និគ្រោធោ សម្ម ជាយតិ>
      text <អង្កស្មិំ តេ និសិន្នោវ សោ តេ មម្មានិ ឆេច្ឆតិ។>
    text <១០៦>
      text <វឌ្ឍតាមេវ និគ្រោធោ បតិដ្ឋស្ស ភវាមហំ>
      text <យថា បិតា ច មាតា ច ឯវំ មេ សោ ភវិស្សតិ។>
    text <១០៧>
      text <យំ ត្វំ អង្កស្មិំ វឌ្ឍេសិ ខីររុក្ខំ ភយានកំ>
      text <អាមន្ត ខោ តំ គច្ឆាម វុឌ្ឍិ មស្ស ន រុច្ចតិ។>
    text <១០៨>
      text <ឥទានិ ខោ មំ ភាយេតិ មហានេរុនិទស្សនំ>
      text <ហំសស្ស អនភិញ្ញាយ មហា មេ ភយមាគតំ។>
    text <១០៩>
      text <ន តស្ស វុឌ្ឍិ កុសលប្បសត្ថា យោ វឌ្ឍមានោ ឃសតេ បតិដ្ឋំ>
      text <តស្សូបរោធំ បរិសង្កមានោ បតារយី មូលវធាយ ធីរោតិ។>
    stand <បលាសជាតកំ ទសមំ។>
    stand <វណ្ណារោហវគ្គោ ទុតិយោ។>
  text <៣។ អឌ្ឍវគ្គោ>
    text <  <
    text <៣៧១។ ទីឃីតិកោសលជាតកំ ៥-៣-១>
    text <១១០>
      text <ឯវំភូតស្ស តេ រាជ អាគតស្ស វសេ មម>
      text <អត្ថិ នុ កោចិ បរិយាយោ យោ តំ ទុក្ខា បមោចយេ។>
    text <១១១>
      text <ឯវំភូតស្ស មេ តាត អាគតស្ស វសេ តវ>
      text <នត្ថិ នោ កោចិ បរិយាយោ យោ មំ ទុក្ខា បមោចយេ។>
    text <១១២>
      text <នាញ្ញំ សុចរិតំ រាជ នាញ្ញំ រាជ សុភាសិតំ>
      text <តាយតេ មរណកាលេ ឯវមេវិតរំ ធនំ។>
    text <១១៣>
      text <អក្កោច្ឆិ មំ អវធិ មំ អជិនិ មំ អហាសិ មេ>
      text <យេ ច តំ ឧបនយ្ហន្តិ វេរំ តេសំ ន សម្មតិ។>
    text <១១៤>
      text <អក្កោច្ឆិ មំ អវធិ មំ អជិនិ មំ អហាសិ មេ>
      text <យេ ច តំ នុបនយ្ហន្តិ វេរំ តេសូបសម្មតិ។>
    text <១១៥>
      text <ន ហិ វេរេន វេរានិ សម្មន្តីធ កុទាចនំ>
      text <អវេរេន ច សម្មន្តិ ឯស ធម្មោ សនន្តនោតិ។>
    stand <ទីឃីតិកោសលជាតកំ បឋមំ។>
    text <  <
    text <៣៧២។ មិគបោតកជាតកំ ៥-៣-២>
    text <១១៦>
      text <អគារា បច្ចុបេតស្ស អនគារស្ស តេ សតោ>
      text <សមណស្ស ន តំ សាធុ យំ បេតមនុសោចសិ។>
    text <១១៧>
      text <សំវាសេន ហវេ សក្ក មនុស្សស្ស មិគស្ស វា>
      text <ហទយេ ជាយតេ បេមំ ន តំ សក្កា អសោចិតុំ។>
    text <១១៨>
      text <មតំ មរិស្សំ រោទន្តិ យេ រុទន្តិ លបន្តិ ច>
      text <តស្មា ត្វំ ឥសិ មា រោទិ រោទិតំ មោឃមាហុ សន្តោ។>
    text <១១៩>
      text <រោទិតេន ហវេ ព្រហ្មេ មតោ បេតោ សមុដ្ឋហេ>
      text <សព្ពេ សង្គម្ម រោទាម អញ្ញមញ្ញស្ស ញាតកេ។>
    text <១២០>
      text <អាទិត្តំ វត មំ សន្តំ ឃតសិត្តំវ បាវកំ>
      text <វារិនា វិយ ឱសិញ្ចំ សព្ពំ និព្ពាបយេ ទរំ។>
    text <១២១>
      text <អព្ពហិ វត មេ សល្លំ យមាសិ ហទយស្សិតំ>
      text <យោ មេ សោកបរេតស្ស បុត្តសោកំ អបានុទិ។>
    text <១២២>
      text <សោហំ អព្ពូឡ្ហសល្លោស្មិ វីតសោកោ អនាវិលោ>
      text <ន សោចាមិ ន រោទាមិ តវ សុត្វាន វាសវាតិ។>
    stand <មិគបោតកជាតកំ ទុតិយំ។>
    text <  <
    text <៣៧៣។ មូសិកជាតកំ ៥-៣-៣>
    text <១២៣>
      text <កុហិំ គតា កត្ថ គតា ឥតិ លាលប្បតី ជនោ>
      text <អហមេវេកោ ជានាមិ ឧទបានេ មូសិកា ហតា។>
    text <១២៤>
      text <យញ្ចេតំ ឥតិ ចីតិ ច គទ្រភោវ និវត្តសិ>
      text <ឧទបានេ មូសិកំ ហន្ត្វា យវំ ភក្ខេតុមិច្ឆសិ។>
    text <១២៥>
      text <ទហរោ ចាសិ ទុម្មេធ បឋមុប្បត្តិកោ សុសុ>
      text <ទីឃញ្ចេតំ សមាសជ្ជ ន តេ ទស្សាមិ ជីវិតំ។>
    text <១២៦>
      text <នាន្តលិក្ខភវនេន នាង្គបុត្តបិនេន វា>
      text <បុត្តេន ហិ បត្ថយិតោ សិលោកេហិ បមោចិតោ។>
    text <១២៧>
      text <សព្ពំ សុតមធីយេថ ហីនមុក្កដ្ឋមជ្ឈិមំ>
      text <សព្ពស្ស អត្ថំ ជានេយ្យ ន ច សព្ពំ បយោជយេ>
      text <ហោតិ តាទិសកោ កាលោ យត្ថ អត្ថាវហំ សុតន្តិ។>
    stand <មូសិកជាតកំ តតិយំ។>
    text <  <
    text <៣៧៤។ ចូឡធនុគ្គហជាតកំ ៥-៣-៤>
    text <១២៨>
      text <សព្ពំ ភណ្ឌំ សមាទាយ បារំ តិណ្ណោសិ ព្រាហ្មណ>
    text <បច្ចាគច្ឆ លហុំ ខិប្បំ មម្បិ តារេហិ ទានិតោ។>
    text <១២៩>
      text <អសន្ថុតំ មំ ចិរសន្ថុតេន និមីនិ ភោតី អទ្ធុវំ ធុវេន>
      text <មយាបិ ភោតី និមិនេយ្យ អញ្ញំ ឥតោ អហំ ទូរតរំ គមិស្សំ។>
    text <១៣០>
      text <កាយំ ឯឡគលាគុម្ពេ ករោតិ អហុហាសិយំ>
      text <នយីធ នច្ចគីតំ វា តាឡំ វា សុសមាហិតំ>
      text <អនម្ហិកាលេ សុសោណិ កិំ នុ ជគ្ឃសិ សោភនេ។>
    text <១៣១>
      text <សិង្គាល ពាល ទុម្មេធ អប្បបញ្ញោសិ ជម្ពុក>
      text <ជីនោ មច្ឆញ្ច បេសិញ្ច កបណោ វិយ ឈាយសិ។>
    text <១៣២>
      text <សុទស្សំ វជ្ជមញ្ញេសំ អត្តនោ បន ទុទ្ទសំ>
      text <ជីនា បតិញ្ច ជារញ្ច មញ្ញេ ត្វញ្ញេវ ឈាយសិ។>
    text <១៣៣>
      text <ឯវមេតំ មិគរាជ យថា ភាសសិ ជម្ពុក>
      text <សា នូនាហំ ឥតោ គន្ត្វា ភត្តុ ហេស្សំ វសានុគា។>
    text <១៣៤>
      text <យោ ហរេ មត្តិកំ ថាលំ កំសថាលម្បិ សោ ហរេ>
      text <កតញ្ចេវ តយា បាបំ បុនបេវំ ករិស្សសីតិ។>
    stand <ចូឡធនុគ្គហជាតកំ ចតុត្ថំ។>
    text <  <
    text <៣៧៥។ កបោតជាតកំ ៥-៣-៥>
    text <១៣៥>
      text <ឥទានិ ខោម្ហិ សុខិតោ អរោគោ និក្កណ្ដកោ និប្បតិតោ កបោតោ>
      text <កាហាមិ ទានី ហទយស្ស តុដ្ឋិំ តថាហិមំ មំសសាកំ ពលេតិ។>
    text <១៣៦>
      text <កាយំ ពលាកា សិខិនោ ចោរី លង្ឃិបិតាមហា>
      text <ឱរំ ពលាកេ អាគច្ឆ ចណ្ឌោ មេ វាយសោ សខា។>
    text <១៣៧>
      text <អលញ្ហិ តេ ជគ្ឃិតាយេ មមំ ទិស្វាន ឯទិសំ>
      text <វិលូនំ សូទបុត្តេន បិដ្ឋមណ្ឌេន មក្ខិតំ។>
    text <១៣៨>
      text <សុន្ហាតោ សុវិលិត្តោសិ អន្នបានេន តប្បិតោ>
      text <កណ្ឋេ ច តេ វេឡុរិយោ អគមា នុ កជង្គលំ។>
    text <១៣៩>
      text <មា តេ មិត្តោ អមិត្តោ វា អគមាសិ កជង្គលំ>
      text <បិញ្ឆានិ តត្ថ លាយិត្វា កណ្ឋេ ពន្ធន្តិ វដ្ដនំ។>
    text <១៤០>
      text <បុនបាបជ្ជសី សម្ម សីលញ្ហិ តវ តាទិសំ>
      text <ន ហិ មានុសកា ភោគា សុភុញ្ជា ហោន្តិ បក្ខិនាតិ។>
      text <អថ វណ្ណ សសីល ហិរិ លភតេ សុមុខា វិស សាឡិយមិត្តវរោ>
      text <អថ ចក្ក បលាស សរាជ សតោ យវ ពាល កបោតក បន្នរសាតិ។>
      text <ជីនញ្ច វណ្ណំ អសមំវគុប្បរិ សុទេសិតា ជាតកន្តិ សន្តិ វីសតិ>
      text <មហេសិនោ ព្រហ្មចរិត្តមុត្ត-មវោច គាថា អត្ថវតី សុព្យញ្ជនាតិ។>
    stand <កបោតជាតកំ បញ្ចមំ។>
    stand <អឌ្ឍវគ្គោ តតិយោ។>
    text <តស្សុទ្ទានំ>
    text <អថ វគ្គុទ្ទានំ>
    stand <បញ្ចកនិបាតំ និដ្ឋិតំ។>
