text <១០។ ទសកនិបាតោ>
  text <  <
  text <៤៣៩។ ចតុទ្វារជាតកំ ១>
  text <១>
    text <ចតុទ្វារមិទំ នគរំ អាយសំ ទឡ្ហបាការំ>
    text <ឱរុទ្ធបដិរុទ្ធោស្មិ កិំ បាបំ បកតំ មយា។>
  text <២>
    text <សព្ពេ អបិហិតា ទ្វារា ឱរុទ្ធោស្មិ យថា ទិជោ>
    text <កិមាធិករណំ យក្ខ ចក្កាភិនិហតោ អហំ។>
  text <៣>
    text <លទ្ធា សតសហស្សានិ អតិរេកានិ វីសតិ>
    text <អនុកម្បកានំ ញាតីនំ វចនំ សម្ម នាករិ។>
  text <៤>
    text <លង្ឃិំ សមុទ្ទំ បក្ខន្ទិ សាគរំ អប្បសិទ្ធិកំ>
    text <ចតុព្ភិ អដ្ឋជ្ឈគមា អដ្ឋាហិបិ ច សោឡស។>
  text <៥>
    text <សោឡសាហិ ច ពាត្តិំស អត្រិច្ឆំ ចក្កមាសទោ>
  text <ឥច្ឆាហតស្ស បោសស្ស ចក្កំ ភមតិ មត្ថកេ។>
  text <៦>
    text <ឧបរិវិសាលា ទុប្បូរា ឥច្ឆា វិសដគាមិនី>
    text <យេ ច តំ អនុគិជ្ឈន្តិ តេ ហោន្តិ ចក្កធារិនោ។>
  text <៧>
    text <ពហុភណ្ឌំ អវហាយ មគ្គំ អប្បដិវេក្ខិយ>
    text <យេសញ្ចេតំ អសង្ខាតំ តេ ហោន្តិ ចក្កធារិនោ។>
  text <៨>
    text <កម្មំ សមេក្ខេ វិបុលញ្ច ភោគំ ឥច្ឆំ ន សេវេយ្យ អនត្ថសំហិតំ>
    text <ករេយ្យ វាក្យំ អនុកម្បកានំ តំ តាទិសំ នាតិវត្តេយ្យ ចក្កំ។>
  text <៩>
    text <កីវចិរំ នុ មេ យក្ខ ចក្កំ សិរសិ ឋស្សតិ>
    text <កតិ វស្សសហស្សានិ តំ មេ អក្ខាហិ បុច្ឆិតោ។>
  text <១០>
    text <អតិសរោ បច្ចសរោ មិត្តវិន្ទ សុណោហិ មេ>
    text <ចក្កំ តេ សិរសិ មាវិទ្ធំ ន តំ ជីវំ បមោក្ខសីតិ។>
  stand <ចតុទ្វារជាតកំ បឋមំ។>
  text <  <
  text <៤៤០។ កណ្ហជាតកំ ២>
  text <១១>
    text <កណ្ហោ វតាយំ បុរិសោ កណ្ហំ ភុញ្ជតិ ភោជនំ>
    text <កណ្ហេ ភូមិបទេសស្មិំ ន មយ្ហំ មនសោ បិយោ។>
  text <១២>
    text <ន កណ្ហោ តចសា ហោតិ អន្តោសារោ ហិ ព្រាហ្មណោ>
    text <យស្មិំ បាបានិ កម្មានិ ស វេ កណ្ហោ សុជម្បតិ។>
  text <១៣>
    text <ឯតស្មិំ តេ សុលបិតេ បតិរូបេ សុភាសិតេ>
    text <វរំ ព្រាហ្មណ តេ ទម្មិ យំ កិញ្ចិ មនសិច្ឆសិ។>
  text <១៤>
    text <វរញ្ចេ មេ អទោ សក្ក សព្ពភូតានមិស្សរ>
    text <សុនិក្កោធំ សុនិទ្ទោសំ និល្លោភំ វុត្តិមត្តនោ>
    text <និស្នេហមភិកង្ខាមិ ឯតេ មេ ចតុរោ វរេ។>
  text <១៥>
    text <កិំ នុ កោធេ វា ទោសេ វា លោភេ ស្នេហេ ច ព្រាហ្មណ>
    text <អាទីនវំ ត្វំ បស្សសិ តំ មេ អក្ខាហិ បុច្ឆិតោ។>
  text <១៦>
    text <អប្បោ ហុត្វា ពហុ ហោតិ វឌ្ឍតេ សោ អខន្តិជោ>
    text <អាសង្គី ពហុបាយាសោ តស្មា កោធំ ន រោចយេ។>
  text <១៧>
    text <ទុដ្ឋស្ស ផរុសា វាចា បរាមាសោ អនន្តរា>
    text <តតោ បាណិ តតោ ទណ្ឌោ សត្ថស្ស បរមា គតិ>
    text <ទោសោ កោធសមុដ្ឋានោ តស្មា ទោសំ ន រោចយេ។>
  text <១៨>
    text <អាលោបសាហសាការា និកតី វញ្ចនានិ ច>
    text <ទិស្សន្តិ លោភធម្មេសុ តស្មា លោភំ ន រោចយេ។>
  text <១៩>
    text <ស្នេហសង្គថិតា គន្ថា សេន្តិ មនោមយា បុថូ>
    text <តេ ភុសំ ឧបតាបេន្តិ តស្មា ស្នេហំ ន រោចយេ។>
  text <២០>
    text <ឯតស្មិំ តេ សុលបិតេ បតិរូបេ សុភាសិតេ>
    text <វរំ ព្រាហ្មណ តេ ទម្មិ យំ កិញ្ចិ មនសិច្ឆសិ។>
  text <២១>
    text <វរញ្ចេ មេ អទោ សក្ក សព្ពភូតានមិស្សរ>
    text <អរញ្ញេ មេ វិហរតោ និច្ចំ ឯកវិហារិនោ>
    text <អាពាធា មា ឧប្បជ្ជេយ្យុំ អន្តរាយករា ភុសា។>
  text <២២>
    text <ឯតស្មិំ តេ សុលបិតេ បតិរូបេ សុភាសិតេ>
    text <វរំ ព្រាហ្មណ តេ ទម្មិ យំ កិញ្ចិ មនសិច្ឆសិ។>
  text <២៣>
    text <វរញ្ចេ មេ អទោ សក្ក សព្ពភូតានមិស្សរ>
    text <ន មនោ វា សរីរំ វា មំ-កតេ សក្ក កស្សចិ>
    text <កទាចិ ឧបហញ្ញេថ ឯតំ សក្ក វរំ វរេតិ។>
  stand <កណ្ហជាតកំ ទុតិយំ។>
  text <  <
  text <៤៤១។ ចតុបោសថិយជាតកំ ៣>
  text <២៤>
    text <យោ កោបនេយ្យេ ន ករោតិ កោបំ ន កុជ្ឈតិ សប្បុរិសោ កទាចិ>
    text <កុទ្ធោបិ សោ នាវិករោតិ កោបំ តំ វេ នរំ សមណមាហុ លោកេ។>
  text <២៥>
    text <ឩនូទរោ យោ សហតេ ជិឃច្ឆំ ទន្តោ តបស្សី មិតបានភោជនោ>
    text <អាហារហេតុ ន ករោតិ បាបំ តំ វេ នរំ សមណមាហុ លោកេ។>
  text <២៦>
    text <ខិឌ្ឌំ រតិំ វិប្បជហិត្វាន សព្ពំ ន ចាលិកំ ភាសសិ កិញ្ចិ លោកេ>
    text <វិភូសដ្ឋានា វិរតោ មេថុនស្មា តំ វេ នរំ សមណមាហុ លោកេ។>
  text <២៧>
    text <បរិគ្គហំ លោភធម្មញ្ច សព្ពំ យោ វេ បរិញ្ញាយ បរិច្ចជេតិ>
    text <ទន្តំ ឋិតត្តំ អមមំ និរាសំ តំ វេ នរំ សមណមាហុ លោកេ។>
  text <២៨>
    text <បុច្ឆាម កត្តារមនោមបញ្ញំ កថាសុ នោ វិគ្គហោ អត្ថិ ជាតោ>
    text <ឆិន្ទជ្ជ កង្ខំ វិចិកិច្ឆិតានិ តទជ្ជ កង្ខំ វិតរេមុ សព្ពេ។>
  text <២៩>
    text <យេ បណ្ឌិតា អត្ថទសា ភវន្តិ ភាសន្តិ តេ យោនិសោ តត្ថ កាលេ>
    text <កថំ នុ កថានំ អភាសិតានំ អត្ថំ នយេយ្យុំ កុសលា ជនិន្ទា។>
  text <៣០>
    text <កថំ ហវេ ភាសតិ នាគរាជា គរុឡោ បន វេនតេយ្យោ កិមាហ>
    text <គន្ធព្ពរាជា បន កិំ វទេសិ កថំ បន កុរូនំ រាជសេដ្ឋោ។>
  text <៣១>
    text <ខន្តិំ ហវេ ភាសតិ នាគរាជា អប្បាហារំ គរុឡោ វេនតេយ្យោ>
    text <គន្ធព្ពរាជា រតិវិប្បហានំ អកិញ្ចនំ កុរូនំ រាជសេដ្ឋោ។>
  text <៣២>
    text <សព្ពានិ ឯតានិ សុភាសិតានិ ន ហេត្ថ ទុព្ភាសិតមត្ថិ កិញ្ចិ>
    text <យស្មិញ្ច ឯតានិ បតិដ្ឋិតានិ អរាវ នាភ្យា សុសមោហិតានិ>
    text <ចតុព្ភិ ធម្មេហិ សមង្គិភូតំ តំ វេ នរំ សមណមាហុ លោកេ។>
  text <៣៣>
    text <តុវញ្ហិ សេដ្ឋោ ត្វមនុត្តរោសិ ត្វំ ធម្មគូ ធម្មវិទូ សុមេធោ>
    text <បញ្ញាយ បញ្ហំ សមធិគ្គហេត្វា អច្ឆេច្ឆិ ធីរោ វិចិកិច្ឆិតានិ>
    text <អច្ឆេច្ឆិ កង្ខំ វិចិកិច្ឆិតានិ ចុន្ទោ យថា នាគទន្តំ ខរេន។>
  text <៣៤>
    text <នីលុប្បលាភំ វិមលំ អនគ្ឃំ វត្ថំ ឥទំ ធូមសមានវណ្ណំ>
    text <បញ្ហស្ស វេយ្យាករណេន តុដ្ឋោ ទទាមិ តេ ធម្មបូជាយ ធីរ។>
  text <៣៥>
    text <សុវណ្ណមាលំ សតបត្តផុល្លិតំ សកេសរំ រត្នសហស្សមណ្ឌិតំ>
    text <បញ្ហស្ស វេយ្យាករណេន តុដ្ឋោ ទទាមិ តេ ធម្មបូជាយ ធីរ។>
  text <៣៦>
    text <មណិំ អនគ្ឃំ រុចិរំ បភស្សរំ កណ្ឋាវសត្តំ មណិភូសិតំ មេ>
    text <បញ្ហស្ស វេយ្យាករណេន តុដ្ឋោ ទទាមិ តេ ធម្មបូជាយ ធីរ។>
  text <៣៧>
    text <គវំ សហស្សំ ឧសភញ្ច នាគំ អាជញ្ញយុត្តេ ច រថេ ទស ឥមេ>
    text <បញ្ហស្ស វេយ្យាករណេន តុដ្ឋោ ទទាមិ តេ គាមវរានិ សោឡស។>
  text <៣៨>
    text <សារិបុត្តោ តទា នាគោ សុបណ្ណោ បន កោលិតោ>
    text <គន្ធព្ពរាជា អនុរុទ្ធោ រាជា អានន្ទ បណ្ឌិតោ>
    text <វិធុរោ ពោធិសត្តោ ច ឯវំ ធារេថ ជាតកន្តិ។>
  stand <ចតុបោសថិយជាតកំ តតិយំ។>
  text <  <
  text <៤៤២។ សង្ខជាតកំ ៤>
  text <៣៩>
    text <ពហុស្សុតោ សុតធម្មោសិ សង្ខ ទិដ្ឋា តយា សមណព្រាហ្មណា ច>
    text <អថក្ខណេ ទស្សយសេ វិលាបំ អញ្ញោ នុ កោ តេ បដិមន្តកោ មយា។>
  text <៤០>
    text <សុព្ភូ សុភា សុប្បដិមុក្កកម្ពុ បគ្គយ្ហ សោវណ្ណមយាយ បាតិយា>
    text <ភុញ្ជស្សុ ភត្តំ ឥតិ មំ វទេតិ សទ្ធាវិត្តា តមហំ នោតិ ព្រូមិ។>
  text <៤១>
    text <ឯតាទិសំ ព្រាហ្មណ ទិស្វាន យក្ខំ បុច្ឆេយ្យ បោសោ សុខមាសិសានោ>
    text <ឧដ្ឋេហិ នំ បញ្ជលិកាភិបុច្ឆ ទេវី នុសិ ត្វំ ឧទ មានុសី នុ។>
  text <៤២>
    text <យំ ត្វំ សុខេនាភិសមេក្ខសេ មំ ភុញ្ជស្សុ ភត្តំ ឥតិ មំ វទេសិ>
    text <បុច្ឆាមិ តំ នារិ មហានុភាវេ ទេវី នុសិ ត្វំ ឧទ មានុសី នុ។>
  text <៤៣>
    text <ទេវី អហំ សង្ខ មហានុភាវា ឥធាគតា សាគរវារិមជ្ឈេ>
    text <អនុកម្បិកា នោ ច បទុដ្ឋចិត្តា តវេវ អត្ថាយ ឥធាគតាស្មិ។>
  text <៤៤>
    text <ឥធន្នបានំ សយនាសនញ្ច យានានិ នានាវិវិធានិ សង្ខ>
    text <សព្ពស្ស ត្យាហំ បដិបាទយាមិ យំ កិញ្ចិ តុយ្ហំ មនសាភិបត្ថិតំ។>
  text <៤៥>
    text <យំ កិញ្ចិ យិដ្ឋញ្ច ហុតញ្ច មយ្ហំ សព្ពស្ស នោ ឥស្សរា ត្វំ សុគត្តេ>
    text <សុសោណិ សុព្ភមុ សុវិលគ្គមជ្ឈេ កិស្ស មេ កម្មស្ស អយំ វិបាកោ។>
  text <៤៦>
    text <ឃម្មេ បថេ ព្រាហ្មណ ឯកភិក្ខុំ ឧគ្ឃដ្ដបាទំ តសិតំ កិលន្តំ>
    text <បដិបាទយី សង្ខ ឧបាហនានិ សា ទក្ខិណា កាមទុហា តវជ្ជ។>
  text <៤៧>
    text <សា ហោតុ នាវា ផលកូបបន្នា អនវស្សុតា ឯរកវាតយុត្តា>
    text <អញ្ញស្ស យានស្ស ន ហេត្ថ ភូមិ អជ្ជេវ មំ មោឡិនិំ បាបយស្សុ។>
  text <៤៨>
    text <សា តត្ថ វិត្តា សុមនា បតីតា នាវំ សុចិត្តំ អភិនិម្មិនិត្វា>
    text <អាទាយ សង្ខំ បុរិសេន សទ្ធិំ ឧបានយី នគរំ សាធុរម្មន្តិ។>
  stand <សង្ខជាតកំ ចតុត្ថំ។>
  text <  <
  text <៤៤៣។ ចូឡពោធិជាតកំ ៥>
  text <៤៩>
    text <យោ តេ ឥមំ វិសាលក្ខិំ បិយំ សម្ហិតភាសិនិំ>
    text <អាទាយ ពលា គច្ឆេយ្យ កិំ នុ កយិរាសិ ព្រាហ្មណ។>
  text <៥០>
    text <ឧប្បជ្ជេ មេ ន មុច្ចេយ្យ ន មេ មុច្ចេយ្យ ជីវតោ>
    text <រជំវ វិបុលា វុដ្ឋិ ខិប្បមេវ និវារយេ។>
  text <៥១>
    text <យំ នុ បុព្ពេ វិកត្ថិត្ថោ ពលម្ហិវ អបស្សិតោ>
    text <ស្វជ្ជ តុណ្ហិកតោ ទានិ សង្ឃាដិំ សិព្ពមច្ឆសិ។>
  text <៥២>
    text <ឧប្បជ្ជិ មេ ន មុច្ចិត្ថ ន មេ មុច្ចិត្ថ ជីវតោ>
    text <រជំវ វិបុលា វុដ្ឋិ ខិប្បមេវ និវារយិំ។>
  text <៥៣>
    text <កិំ តេ ឧប្បជ្ជិ នោ មុច្ចិ កិំ តេ ន មុច្ចិ ជីវតោ>
    text <រជំវ វិបុលា វុដ្ឋិ កតមំ ត្វំ និវារយិ។>
  text <៥៤>
    text <យម្ហិ ជាតេ ន បស្សតិ អជាតេ សាធុ បស្សតិ>
    text <សោ មេ ឧប្បជ្ជិ នោ មុច្ចិ កោធោ ទុម្មេធគោចរោ។>
  text <៥៥>
    text <យេន ជាតេន នន្ទន្តិ អមិត្តា ទុក្ខមេសិនោ>
    text <សោ មេ ឧប្បជ្ជិ នោ មុច្ចិ កោធោ ទុម្មេធគោចរោ។>
  text <៥៦>
    text <យស្មិញ្ច ជាយមានម្ហិ សទត្ថំ នាវពុជ្ឈតិ>
    text <សោ មេ ឧប្បជ្ជិ នោ មុច្ចិ កោធោ ទុម្មេធគោចរោ។>
  text <៥៧>
    text <យេនាភិភូតោ កុសលំ ជហាតិ បរក្ករេ វិបុលញ្ចាបិ អត្ថំ>
    text <ស ភីមសេនោ ពលវា បមទ្ទី កោធោ មហារាជ ន មេ អមុច្ចថ។>
  text <៥៨>
    text <កដ្ឋស្មិំ មត្ថមានស្មិំ បាវកោ នាម ជាយតិ>
    text <តមេវ កដ្ឋំ ឌហតិ យស្មា សោ ជាយតេ គិនិ។>
  text <៥៩>
    text <ឯវំ មន្ទស្ស បោសស្ស ពាលស្ស អវិជានតោ>
    text <សារម្ភា ជាយតេ កោធោ សោបិ តេនេវ ឌយ្ហតិ។>
  text <៦០>
    text <អគ្គីវ តិណកដ្ឋស្មិំ កោធោ យស្ស បវឌ្ឍតិ>
    text <និហីយតិ តស្ស យសោ កាឡបក្ខេវ ចន្ទិមា។>
  text <៦១>
    text <អនេធោ ធូមកេតូវ កោធោ យស្សូបសម្មតិ>
    text <អាបូរតិ តស្ស យសោ សុក្កបក្ខេវ ចន្ទិមាតិ។>
  stand <ចូឡពោធិជាតកំ បញ្ចមំ។>
  text <  <
  text <៤៤៤។ កណ្ហទីបាយនជាតកំ ៦>
  text <៦២>
    text <សត្តាហមេវាហំ បសន្នចិត្តោ បុញ្ញត្ថិកោ អាចរិំ ព្រហ្មចរិយំ>
    text <អថាបរំ យំ ចរិតំ មមេទំ វស្សានិ បញ្ញាស សមាធិកានិ>
    text <អកាមកោ វាបិ អហំ ចរាមិ ឯតេន សច្ចេន សុវត្ថិ ហោតុ>
    text <ហតំ វិសំ ជីវតុ យញ្ញទត្តោ។>
  text <៦៣>
    text <យស្មា ទានំ នាភិនន្ទិំ កទាចិ ទិស្វានហំ អតិថិំ វាសកាលេ>
    text <ន ចាបិ មេ អប្បិយតំ អវេទុំ ពហុស្សុតា សមណព្រាហ្មណា ច។>
    text <អកាមកោ វាបិ អហំ ទទាមិ ឯតេន សច្ចេន សុវត្ថិ ហោតុ>
    text <ហតំ វិសំ ជីវតុ យញ្ញទត្តោ។>
  text <៦៤>
    text <អាសីវិសោ តាត បហូតតេជោ យោ តំ អទំសី សចរា ឧទិច្ច>
    text <តស្មិញ្ច មេ អប្បិយតាយ អជ្ជ បិតរិ ច តេ នត្ថិ កោចិ វិសេសោ>
    text <ឯតេន សច្ចេន សុវត្ថិ ហោតុ ហតំ វិសំ ជីវតុ យញ្ញទត្តោ។>
  text <៦៥>
    text <សន្តា ទន្តាយេវ បរិព្ពជន្តិ អញ្ញត្រ កណ្ហា នត្ថាកាមរូបា>
    text <ទីបាយន កិស្ស ជិគុច្ឆមានោ អកាមកោ ចរសិ ព្រហ្មចរិយំ។>
  text <៦៦>
    text <សទ្ធាយ និក្ខម្ម បុនំ និវត្តោ សោ ឯឡមូគោវ ពាលោ វតាយំ>
    text <ឯតស្ស វាទស្ស ជិគុច្ឆមានោ អកាមកោ ចរាមិ ព្រហ្មចរិយំ>
    text <វិញ្ញុប្បសត្ថញ្ច សតញ្ច ឋានំ ឯវម្បហំ បុញ្ញករោ ភវាមិ។>
  text <៦៧>
    text <សមណេ តុវំ ព្រាហ្មណេ អទ្ធិកេ ច សន្តប្បយាសិ អន្នបានេន ភិក្ខំ>
    text <ឱបានភូតំវ ឃរំ តវ យិទំ អន្នេន បានេន ឧបេតរូបំ>
    text <អថ កិស្ស វាទស្ស ជិគុច្ឆមានោ អកាមកោ ទានមិមំ ទទាសិ។>
  text <៦៨>
    text <បិតរោ ច មេ អាសុំ បិតាមហា ច សទ្ធា អហុំ ទានបតី វទញ្ញូ>
    text <តំ កុល្លវត្តំ អនុវត្តមានោ មាហំ កុលេ អន្តិមគន្ធនោ អហុំ>
    text <ឯតស្ស វាទស្ស ជិគុច្ឆមានោ អកាមកោ ទានមិមំ ទទាមិ។>
  text <៦៩>
    text <ទហរិំ កុមារិំ អសមត្ថបញ្ញំ យំ តានយិំ ញាតិកុលា សុគត្តេ>
    text <ន ចាបិ មេ អប្បិយតំ អវេទិ អញ្ញត្រ កាមា បរិចារយន្តា>
    text <អថ កេន វណ្ណេន មយា តេ ភោតិ សំវាសធម្មោ អហុ ឯវរូបោ។>
  text <៧០>
    text <អារា ទូរេ នយិធ កទាចិ អត្ថិ បរម្បរា នាម កុលេ ឥមស្មិំ>
    text <តំ កុល្លវត្តំ អនុវត្តមានា មាហំ កុលេ អន្តិមគន្ធិនី អហុំ>
    text <ឯតស្ស វាទស្ស ជិគុច្ឆមានា អកាមិកា បទ្ធចរាម្ហិ តុយ្ហំ។>
  text <៧១>
    text <មណ្ឌព្យ ភាសិំ យមភាសនេយ្យំ តំ ខម្យតំ បុត្តកហេតុ មជ្ជ>
    text <បុត្តបេមា ន ឥធ បរត្ថិ កិញ្ចិ សោ នោ អយំ ជីវតិ យញ្ញទត្តោតិ។>
  stand <កណ្ហទីបាយនជាតកំ ឆដ្ឋំ។>
  text <  <
  text <៤៤៥។ និគ្រោធជាតកំ ៧>
  text <៧២>
    text <ន វាហមេតំ ជានាមិ កោ វាយំ កស្ស វាតិ វា>
    text <យថា សាខោ ចរិ ឯវំ និគ្រោធ កិន្តិ មញ្ញសិ។>
  text <៧៣>
    text <តតោ គលវិនីតេន បុរិសា នីហរិំសុ មំ>
    text <ទត្វា មុខបហារានិ សាខស្ស វចនំករា។>
  text <៧៤>
    text <ឯតាទិសំ ទុម្មតិនា អកតញ្ញុន ទុព្ភិនា>
    text <កតំ អនរិយំ សាខេន សខិនា តេ ជនាធិប។>
  text <៧៥>
    text <ន វាហមេតំ ជានាមិ នបិ មេ កោចិ សំសតិ>
    text <យំ មេ ត្វំ សម្ម អក្ខាសិ សាខេន ការណំ កតំ។>
  text <៧៦>
    text <សខីនំ សាជីវករោ មម សាខស្ស ចូភយំ>
    text <ត្វំ នោសិស្សរិយំ ទាតា មនុស្សេសុ មហន្តតំ>
    text <តយាមា លព្ភិតា ឥទ្ធី ឯត្ថ មេ នត្ថិ សំសយោ។>
  text <៧៧>
    text <យថាបិ ពីជមគ្គិម្ហិ ឌយ្ហតិ ន វិរូហតិ>
    text <ឯវំ កតំ អសប្បុរិសេ នស្សតិ ន វិរូហតិ។>
  text <៧៨>
    text <កតញ្ញុម្ហិ ច បោសម្ហិ សីលវន្តេ អរិយវុត្តិនេ>
    text <សុខេត្តេ វិយ ពីជានិ កតំ តម្ហិ ន នស្សតិ។>
  text <៧៩>
    text <ឥមំ ជម្មំ នេកតិកំ អសប្បុរិសចិន្តកំ>
    text <ហនន្តុ សាខំ សត្តីហិ នាស្ស ឥច្ឆាមិ ជីវិតំ។>
  text <៨០>
    text <ខមតស្ស មហារាជ បាណា ន បដិអានយា>
    text <ខម ទេវ អសប្បុរិសស្ស នាស្ស ឥច្ឆាមហំ វធំ។>
  text <៨១>
    text <និគ្រោធមេវ សេវេយ្យ ន សាខមុបសំវសេ>
    text <និគ្រោធស្មិំ មតំ សេយ្យោ យញ្ចេ សាខស្មិ ជីវិតន្តិ។>
  stand <និគ្រោធជាតកំ សត្តមំ។>
  text <  <
  text <៤៤៦។ តក្កលជាតកំ ៨>
  text <៨២>
    text <ន តក្កលា សន្តិ ន អាលុវានិ ន ពិឡាលិយោ ន កឡម្ពានិ តាត>
    text <ឯកោ អរញ្ញម្ហិ សុសានមជ្ឈេ កិមត្ថិកោ តាត ខណាសិ កាសុំ។>
  text <៨៣>
    text <បិតាមហោ តាត សុទុព្ពលោ តេ អនេកព្យាធីហិ ទុខេន ផុដ្ឋោ>
    text <តមជ្ជហំ និខណិស្សាមិ សោព្ភេ ន ហិស្ស តំ ជីវិតំ រោចយាមិ។>
  text <៨៤>
    text <សង្កប្បមេតំ បដិលទ្ធ បាបកំ អច្ចាហិតំ កម្ម ករោសិ លុទ្ទំ>
    text <មយាបិ តាត បដិលច្ឆសេ តុវំ ឯតាទិសំ កម្ម ជរូបនីតោ>
    text <តំ កុល្លវត្តំ អនុវត្តមានោ អហម្បិ តំ និខណិស្សាមិ សោព្ភេ។>
  text <៨៥>
    text <ផរុសាហិ វាចាហិ បកុព្ពមានោ អាសជ្ជ មំ ត្វំ វទសេ កុមារ>
    text <បុត្តោ មមំ ឱរសកោ សមានោ អហិតានុកម្បី មម ត្វំសិ បុត្ត។>
  text <៨៦>
    text <ន តាហំ តាត អហិតានុកម្បី ហិតានុកម្បី តេ អហម្បិ តាត>
    text <បាបញ្ច តំ កម្ម បកុព្ពមានំ អរហាមិ នោ វារយិតុំ តតោ។>
  text <៨៧>
    text <យោ មាតរំ វា បិតរំ សវិដ្ឋ អទូសកេ ហិំសតិ បាបធម្មោ>
    text <កាយស្ស ភេទា អភិសម្បរាយំ អសំសយំ សោ និរយំ ឧបេតិ។>
  text <៨៨>
    text <យោ មាតរំ វា បិតរំ សវិដ្ឋ អន្នេន បានេន ឧបដ្ឋហាតិ>
    text <កាយស្ស ភេទា អភិសម្បរាយំ អសំសយំ សោ សុគតិំ ឧបេតិ។>
  text <៨៩>
    text <ន មេ ត្វំ បុត្ត អហិតានុកម្បី ហិតានុកម្បី មេ ត្វំសិ បុត្ត>
    text <អហញ្ច តំ មាតរា វុច្ចមានោ ឯតាទិសំ កម្ម ករោមិ លុទ្ទំ។>
  text <៩០>
    text <យា តេ សា ភរិយា អនរិយរូបា មាតា មមេសា សកិយា ជនេត្តិ>
    text <និទ្ធាបយេ តញ្ច សកា អគារា អញ្ញម្បិ តេ សា ទុខមាវហេយ្យ។>
  text <៩១>
    text <យា តេ សា ភរិយា អនរិយរូបា មាតា មមេសា សកិយា ជនេត្តិ>
    text <ទន្តា ករេណូវ វសូបនីតា សា បាបធម្មា បុនរាវជាតូតិ។>
  stand <តក្កលជាតកំ អដ្ឋមំ។>
  text <  <
  text <៤៤៧។ មហាធម្មបាលជាតកំ ៩>
  text <៩២>
    text <កិំ តេ វតំ កិំ បន ព្រហ្មចរិយំ កិស្ស សុចិណ្ណស្ស អយំ វិបាកោ>
    text <អក្ខាហិ មេ ព្រាហ្មណ ឯតមត្ថំ កស្មា នុ តុម្ហំ ទហរា ន មិយ្យរេ។>
  text <៩៣>
    text <ធម្មំ ចរាម ន មុសា ភណាម បាបានិ កម្មានិ បរិវជ្ជយាម>
    text <អនរិយំ បរិវជ្ជេមុ សព្ពំ តស្មា ហិ អម្ហំ ទហរា ន មិយ្យរេ។>
  text <៩៤>
    text <សុណោម ធម្មំ អសតំ សតញ្ច ន ចាបិ ធម្មំ អសតំ រោចយាម>
    text <ហិត្វា អសន្តេ ន ជហាម សន្តេ តស្មា ហិ អម្ហំ ទហរា ន មិយ្យរេ។>
  text <៩៥>
    text <បុព្ពេវ ទានា សុមនា ភវាម ទទម្បិ វេ អត្តមនា ភវាម>
    text <ទត្វាបិ វេ នានុតប្បាម បច្ឆា តស្មា ហិ អម្ហំ ទហរា ន មិយ្យរេ។>
  text <៩៦>
    text <សមណេ មយំ ព្រាហ្មណេ អទ្ធិកេ ច វនិព្ពកេ យាចនកេ ទលិទ្ទេ>
    text <អន្នេន បានេន អភិតប្បយាម តស្មា ហិ អម្ហំ ទហរា ន មិយ្យរេ។>
  text <៩៧>
    text <មយញ្ច ភរិយំ នាតិក្កមាម អម្ហេ ច ភរិយា នាតិក្កមន្តិ>
    text <អញ្ញត្រ តាហិ ព្រហ្មចរិយំ ចរាម តស្មា ហិ អម្ហំ ទហរា ន មិយ្យរេ។>
  text <៩៨>
    text <បាណាតិបាតា វិរមាម សព្ពេ លោកេ អទិន្នំ បរិវជ្ជយាម>
    text <អមជ្ជបា នោបិ មុសា ភណាម តស្មា ហិ អម្ហំ ទហរា ន មិយ្យរេ។>
  text <៩៩>
    text <ឯតាសុ វេ ជាយរេ សុត្តមាសុ មេធាវិនោ ហោន្តិ បហូតបញ្ញា>
    text <ពហុស្សុតា វេទគុនោ ច ហោន្តិ តស្មា ហិ អម្ហំ ទហរា ន មិយ្យរេ។>
  text <១០០>
    text <មាតា បិតា ច ភគិនី ភាតរោ ច បុត្តា ច ទារា ច មយញ្ច សព្ពេ>
    text <ធម្មំ ចរាម បរលោកហេតុ តស្មា ហិ អម្ហំ ទហរា ន មិយ្យរេ។>
  text <១០១>
    text <ទាសា ច ទាស្យោ អនុជីវិនោ ច បរិចារកា កម្មករា ច សព្ពេ>
    text <ធម្មំ ចរន្តិ បរលោកហេតុ តស្មា ហិ អម្ហំ ទហរា ន មិយ្យរេ។>
  text <១០២>
    text <ធម្មោ ហវេ រក្ខតិ ធម្មចារិំ ធម្មោ សុចិណ្ណោ សុខមាវហាតិ>
    text <ឯសានិសំសោ ធម្មេ សុចិណ្ណេ ន ទុគ្គតិំ គច្ឆតិ ធម្មចារី។>
  text <១០៣>
    text <ធម្មោ ហវេ រក្ខតិ ធម្មចារិំ ឆត្តំ មហន្តំ វិយ វស្សកាលេ>
    text <ធម្មេន គុត្តោ មម ធម្មបាលោ អញ្ញស្ស អដ្ឋីនិ សុខី កុមារោតិ។>
  stand <មហាធម្មបាលជាតកំ នវមំ។>
  text <  <
  text <៤៤៨។ កុក្កុដជាតកំ ១០>
  text <១០៤>
    text <នាស្មសេ កតបាបម្ហិ នាស្មសេ អលិកវាទិនេ>
    text <នាស្មសេ អត្តត្ថបញ្ញម្ហិ អតិសន្តេបិ នាស្មសេ។>
  text <១០៥>
    text <ភវន្តិ ហេកេ បុរិសា គោបិបាសិកជាតិកា>
    text <ឃសន្តិ មញ្ញេ មិត្តានិ វាចាយ ន ច កម្មុនា។>
  text <១០៦>
    text <សុក្ខញ្ជលិបគ្គហិតា វាចាយ បលិគុណ្ឋិតា>
    text <មនុស្សផេគ្គូ នាសីទេ យស្មិំ នត្ថិ កតញ្ញុតា។>
  text <១០៧>
    text <ន ហិ អញ្ញញ្ញចិត្តានំ ឥត្ថីនំ បុរិសាន វា>
    text <នានាវិកត្វា សំសគ្គំ តាទិសម្បិ ច នាស្មសេ។>
  text <១០៨>
    text <អនរិយកម្មមោក្កន្តំ អថេតំ សព្ពឃាតិនំ>
    text <និសិតំវ បដិច្ឆន្នំ តាទិសម្បិ ច នាស្មសេ។>
  text <១០៩>
    text <មិត្តរូបេនិធេកច្ចេ សាខល្យេន អចេតសា>
    text <វិវិធេហិ ឧបាយន្តិ តាទិសម្បិ ច នាស្មសេ។>
  text <១១០>
    text <អាមិសំ វា ធនំ វាបិ យត្ថ បស្សតិ តាទិសោ>
    text <ទុព្ភិំ ករោតិ ទុម្មេធោ តញ្ច ហន្ត្វាន គច្ឆតិ។>
  text <១១១>
    text <មិត្តរូបេន ពហវោ ឆន្នា សេវន្តិ សត្តវោ>
    text <ជហេ កាបុរិសេ ហេតេ កុក្កុដោ វិយ សេនកំ។>
  text <១១២>
    text <យោ ច ឧប្បតិតំ អត្ថំ ន ខិប្បមនុពុជ្ឈតិ>
    text <អមិត្តវសមន្វេតិ បច្ឆា ច អនុតប្បតិ។>
  text <១១៣>
    text <យោ ច ឧប្បតិតំ អត្ថំ ខិប្បមេវ និពោធតិ>
    text <មុច្ចតេ សត្តុសម្ពាធា កុក្កុដោ វិយ សេនកា>
  text <១១៤>
    text <តំ តាទិសំ កូដមិវោឌ្ឌិតំ វនេ អធម្មិកំ និច្ចវិធំសការិនំ>
    text <អារា វិវជ្ជេយ្យ នរោ វិចក្ខណោ សេនំ យថា កុក្កុដោ វំសកាននេតិ។>
  stand <កុក្កុដជាតកំ ទសមំ។>
  text <  <
  text <៤៤៩។ មដ្ឋកុណ្ឌលីជាតកំ ១១>
  text <១១៥>
    text <អលង្កតោ មដ្ឋកុណ្ឌលី មាលធារី ហរិចន្ទនុស្សទោ>
    text <ពាហា បគ្គយ្ហ កន្ទសិ វនមជ្ឈេ កិំ ទុក្ខិតោ តុវំ។>
  text <១១៦>
    text <សោវណ្ណមយោ បភស្សរោ ឧប្បន្នោ រថបញ្ជរោ មម>
    text <តស្ស ចក្កយុគំ ន វិន្ទាមិ តេន ទុក្ខេន ជហាមិ ជីវិតំ។>
  text <១១៧>
    text <សោវណ្ណមយំ មណីមយំ លោហមយំ អថ រូបិយាមយំ>
    text <បាវទ រថំ ករិស្សាមិ តេ ចក្កយុគំ បដិបាទយាមិ តំ។>
  text <១១៨>
    text <សោ មាណវោ តស្ស បាវទិ ចន្ទិមសូរិយា ឧភយេត្ថ ភាតរោ>
    text <សោវណ្ណមយោ រថោ មម តេន ចក្កយុគេន សោភតិ។>
  text <១១៩>
    text <ពាលោ ខោ ត្វំសិ មាណវ យោ ត្វំ បត្ថយសេ អបត្ថិយំ>
    text <មញ្ញាមិ តុវំ មរិស្សសិ ន ហិ ត្វំ លច្ឆសិ ចន្ទសូរិយេ។>
  text <១២០>
    text <គមនាគមនម្បិ ទិស្សតិ វណ្ណធាតុ ឧភយេត្ថ វីថិយោ>
    text <បេតោ បន នេវ ទិស្សតិ កោ នុ ខោ កន្ទតំ ពាល្យតរោ។>
  text <១២១>
    text <សច្ចំ ខោ វទេសិ មាណវ អហមេវ កន្ទតំ ពាល្យតរោ>
    text <ចន្ទំ វិយ ទារកោ រុទំ បេតំ កាលកតាភិបត្ថយេ។>
  text <១២២>
    text <អាទិត្តំ វត មំ សន្តំ ឃតសិត្តំវ បាវកំ>
    text <វារិនា វិយ ឱសិញ្ចំ សព្ពំ និព្ពាបយេ ទរំ។>
  text <១២៣>
    text <អព្ពហី វត មេ សល្លំ យមាសិ ហទយស្សិតំ>
    text <យោ មេ សោកបរេតស្ស បុត្តសោកំ អបានុទិ។>
  text <១២៤>
    text <សោហំ អព្ពូឡ្ហសល្លោស្មិ វីតសោកោ អនាវិលោ>
    text <ន សោចាមិ ន រោទាមិ តវ សុត្វាន មាណវាតិ។>
  stand <មដ្ឋកុណ្ឌលីជាតកំ ឯកាទសមំ។>
  text <  <
  text <៤៥០។ ពិលារកោសិយជាតកំ ១២>
  text <១២៥>
    text <អបចន្តាបិ ទិច្ឆន្តិ សន្តោ លទ្ធាន ភោជនំ>
    text <កិមេវ ត្វំ បចមានោ យំ ន ទជ្ជា ន តំ សមំ។>
  text <១២៦>
    text <មច្ឆេរា ច បមាទា ច ឯវំ ទានំ ន ទិយ្យតិ>
    text <បុញ្ញំ អាកង្ខមានេន ទេយ្យំ ហោតិ វិជានតា។>
  text <១២៧>
    text <យស្សេវ ភីតោ ន ទទាតិ មច្ឆរី តទេវាទទតោ ភយំ>
    text <ជិឃច្ឆា ច បិបាសា ច យស្ស ភាយតិ មច្ឆរី>
    text <តមេវ ពាលំ ផុសតិ អស្មិំ លោកេ បរម្ហិ ច។>
  text <១២៨>
    text <តស្មា វិនេយ្យ មច្ឆេរំ ទជ្ជា ទានំ មលាភិភូ>
    text <បុញ្ញានិ បរលោកស្មិំ បតិដ្ឋា ហោន្តិ បាណិនំ។>
  text <១២៩>
    text <ទុទ្ទទំ ទទមានានំ ទុក្ករំ កម្ម កុព្ពតំ>
    text <អសន្តោ នានុកុព្ពន្តិ សតំ ធម្មោ ទុរន្នយោ។>
  text <១៣០>
    text <តស្មា សតញ្ច អសតំ នានា ហោតិ ឥតោ គតិ>
    text <អសន្តោ និរយំ យន្តិ សន្តោ សគ្គបរាយនា។>
  text <១៣១>
    text <អប្បស្មេកេ បវេច្ឆន្តិ ពហុនេកេ ន ទិច្ឆរេ>
    text <អប្បស្មា ទក្ខិណា ទិន្នា សហស្សេន សមំ មិតា។>
  text <១៣២>
    text <ធម្មំ ចរេ យោបិ សមុញ្ឆកំ ចរេ ទារញ្ច បោសំ ទទមប្បកស្មិំ>
    text <សតំ សហស្សានំ សហស្សយាគិនំ កលម្បិ នាគ្ឃន្តិ តថាវិធស្ស តេ។>
  text <១៣៣>
    text <កេនេស យញ្ញោ វិបុលោ មហគ្ឃតោ សមេន ទិន្នស្ស ន អគ្ឃមេតិ>
    text <កថំ សតំ សហស្សានំ សហស្សយាគិនំ កលម្បិ នាគ្ឃន្តិ តថាវិធស្ស តេ។>
  text <១៣៤>
    text <ទទន្តិ ហេកេ វិសមេ និវិដ្ឋា ឆេត្វា វធិត្វា អថ សោចយិត្វា>
    text <សា ទក្ខិណា អស្សុមុខា សទណ្ឌា សមេន ទិន្នស្ស ន អគ្ឃមេតិ>
    text <ឯវំ សតំ សហស្សានំ សហស្សយាគិនំ កលម្បិ នាគ្ឃន្តិ តថាវិធស្ស តេតិ។>
  stand <ពិលារកោសិយជាតកំ ទ្វាទសមំ។>
  text <  <
  text <៤៥១។ ចក្កវាកជាតកំ ១៣>
  text <១៣៥>
    text <វណ្ណវា អភិរូបោសិ ឃនោ សញ្ជាតរោហិតោ>
    text <ចក្កវាក សុរូបោសិ វិប្បសន្នមុខិន្ទ្រិយោ។>
  text <១៣៦>
    text <បាឋីនំ បាវុសំ មច្ឆំ ពលជំ មុញ្ជរោហិតំ>
    text <គង្គាយ តីរេ និសិន្នោ ឯវំ ភុញ្ជសិ ភោជនំ។>
  text <១៣៧>
    text <ន វាហមេតំ ភុញ្ជាមិ ជង្គលានោទកានិ វា>
    text <អញ្ញត្រ សេវាលបណកា ឯតំ មេ សម្ម ភោជនំ។>
  text <១៣៨>
    text <ន វាហមេតំ សទ្ទហាមិ ចក្កវាកស្ស ភោជនំ>
    text <អហម្បិ សម្ម ភុញ្ជាមិ គាមេ លោណិយតេលិយំ។>
  text <១៣៩>
    text <មនុស្សេសុ កតំ ភត្តំ សុចិំ មំសូបសេចនំ>
    text <ន ច មេ តាទិសោ វណ្ណោ ចក្កវាក យថា តុវំ។>
  text <១៤០>
    text <សម្បស្សំ អត្តនិ វេរំ ហិំសយំ មានុសិំ បជំ>
    text <ឧត្រស្តោ ឃសសី ភីតោ តេន វណ្ណោ តវេទិសោ។>
  text <១៤១>
    text <សព្ពលោកវិរុទ្ធោសិ ធង្ក បាបេន កម្មុនា>
    text <លទ្ធោ បិណ្ឌោ ន បីណេតិ តេន វណ្ណោ តវេទិសោ។>
  text <១៤២>
    text <អហម្បិ សម្ម ភុញ្ជាមិ អហិំសំ សព្ពបាណិនំ>
    text <អប្បោស្សុក្កោ និរាសង្កី អសោកោ អកុតោភយោ។>
  text <១៤៣>
    text <សោ ករស្សុ អានុភាវំ វីតិវត្តស្សុ សីលិយំ>
    text <អហិំសាយ ចរ លោកេ បិយោ ហោហិសិ មំមិវ។>
  text <១៤៤>
    text <យោ ន ហន្តិ ន ឃាតេតិ ន ជិនាតិ ន ជាបយេ>
    text <មេត្តំសោ សព្ពភូតេសុ វេរំ តស្ស ន កេនចីតិ។>
  stand <ចក្កវាកជាតកំ តេរសមំ។>
  text <  <
  text <៤៥២។ ភូរិបញ្ញជាតកំ ១៤>
  text <១៤៥>
    text <សច្ចំ កិរ ត្វំ អបិ ភូរិបញ្ញ យា តាទិសី សីរិ ធិតី មតី ច>
    text <ន តាយតេភាវវសូបនិតំ យោ យវកំ ភុញ្ជសិ អប្បសូបំ។>
  text <១៤៦>
    text <សុខំ ទុក្ខេន បរិបាចយន្តោ កាលា កាលំ វិចិនំ ឆន្ទឆន្នោ>
    text <អត្ថស្ស ទ្វារានិ អវាបុរន្តោ តេនាហំ តុស្សាមិ យវោទនេន។>
  text <១៤៧>
    text <កាលញ្ច ញត្វា អភិជីហនាយ មន្តេហិ អត្ថំ បរិបាចយិត្វា>
    text <វិជម្ភិស្សំ សីហវិជម្ភិតានិ តាយិទ្ធិយា ទក្ខសិ មំ បុនាបិ។>
  text <១៤៨>
    text <សុខីបិ ហេកេ ន ករោន្តិ បាបំ អវណ្ណសំសគ្គភយា បុនេកេ>
    text <បហូ សមានោ វិបុលត្ថចិន្តី កិំការណា មេ ន ករោសិ ទុក្ខំ។>
  text <១៤៩>
    text <ន បណ្ឌិតា អត្តសុខស្ស ហេតុ បាបានិ កម្មានិ សមាចរន្តិ>
    text <ទុក្ខេន ផុដ្ឋា ខលិតាបិ សន្តា ឆន្ទា ច ទោសា ន ជហន្តិ ធម្មំ។>
  text <១៥០>
    text <យេន កេនចិ វណ្ណេន មុទុនា ទារុណេន វា>
    text <ឧទ្ធរេ ទីនមត្តានំ បច្ឆា ធម្មំ សមាចរេ។>
  text <១៥១>
    text <យស្ស រុក្ខស្ស ឆាយាយ និសីទេយ្យ សយេយ្យ វា>
    text <ន តស្ស សាខំ ភញ្ជេយ្យ មិត្តទុព្ភោ ហិ បាបកោ។>
  text <១៥២>
    text <យស្សាបិ ធម្មំ បុរិសោ វិជញ្ញា យេ ចស្ស កង្ខំ វិនយន្តិ សន្តោ>
    text <តំ ហិស្ស ទីបញ្ច បរាយនញ្ច ន តេន មេត្តិំ ជរយេថ បញ្ញោ។>
  text <១៥៣>
    text <អលសោ គិហី កាមភោគី ន សាធុ អសញ្ញតោ បព្ពជិតោ ន សាធុ>
    text <រាជា ន សាធុ អនិសម្មការី យោ បណ្ឌិតោ កោធនោ តំ ន សាធុ។>
  text <១៥៤>
    text <និសម្ម ខត្តិយោ កយិរា នានិសម្ម ទិសម្បតិ>
    text <និសម្មការិនោ រាជ យសោ កិត្តិ ច វឌ្ឍតីតិ។>
  stand <ភូរិបញ្ញជាតកំ ចុទ្ទសមំ។>
  text <  <
  text <៤៥៣។ មហាមង្គលជាតកំ ១៥>
  text <១៥៥>
    text <កិំសុ នរោ ជប្បមធិច្ចកាលេ កំ វា វិជ្ជំ កតមំ វា សុតានំ>
    text <សោ មច្ចោ អស្មិញ្ច បរម្ហិ លោកេ កថំ ករោ សោត្ថានេន គុត្តោ។>
  text <១៥៦>
    text <យស្ស ទេវា បិតរោ ច សព្ពេ សរីសបា សព្ពភូតានិ ចាបិ>
    text <មេត្តាយ និច្ចំ អបចិតានិ ហោន្តិ ភូតេសុ វេ សោត្ថានំ តទាហុ។>
  text <១៥៧>
    text <យោ សព្ពលោកស្ស និវាតវុត្តិ ឥត្ថីបុមានំ សហទារកានំ>
    text <ខន្តា ទុរុត្តានមប្បដិកូលវាទី អធិវាសនំ សោត្ថានំ តទាហុ។>
  text <១៥៨>
    text <យោ នាវជានាតិ សហាយមិត្តេ សិប្បេន កុល្យាហិ ធនេន ជច្ចា>
    text <រុចិបញ្ញោ អត្ថកាលេ មតីមា សហាយេសុ វេ សោត្ថានំ តទាហុ។>
  text <១៥៩>
    text <មិត្តានិ វេ យស្ស ភវន្តិ សន្តោ សំវិស្សត្ថា អវិសំវាទកស្ស>
    text <ន មិត្តទុព្ភី សំវិភាគី ធនេន មិត្តេសុ វេ សោត្ថានំ តទាហុ។>
  text <១៦០>
    text <យស្ស ភរិយា តុល្យវយា សមគ្គា អនុព្ពតា ធម្មកាមា បជាតា>
    text <កោលិនិយា សីលវតី បតិព្ពតា ទារេសុ វេ សោត្ថានំ តទាហុ។>
  text <១៦១>
    text <យស្ស រាជា ភូតបតិ យសស្សី ជានាតិ សោចេយ្យំ បរក្កមញ្ច>
    text <អទ្វេជ្ឈតា សុហទយំ មមន្តិ រាជូសុ វេ សោត្ថានំ តទាហុ។>
  text <១៦២>
    text <អន្នញ្ច បានញ្ច ទទាតិ សទ្ធោ មាលញ្ច គន្ធញ្ច វិលេបនញ្ច>
    text <បសន្នចិត្តោ អនុមោទមានោ សគ្គេសុ វេ សោត្ថានំ តទាហុ។>
  text <១៦៣>
    text <យមរិយធម្មេន បុនន្តិ វុទ្ធា អារាធិតា សមចរិយាយ សន្តោ>
    text <ពហុស្សុតា ឥសយោ សីលវន្តោ អរហន្តមជ្ឈេ សោត្ថានំ តទាហុ។>
  text <១៦៤>
    text <ឯតានិ ខោ សោត្ថានានិ លោកេ វិញ្ញុប្បសត្ថានិ សុខុទ្រយានិ>
    text <តានីធ សេវេថ នរោ សបញ្ញោ ន ហិ មង្គលេ កិញ្ចនមត្ថិ សច្ចន្តិ។>
  stand <មហាមង្គលជាតកំ បន្នរសមំ។>
  text <  <
  text <៤៥៤។ ឃដបណ្ឌិតជាតកំ ១៦>
  text <១៦៥>
    text <ឧដ្ឋេហិ កណ្ហ កិំ សេសិ កោ អត្ថោ សុបនេន តេ>
    text <យោបិ តុយ្ហំ សកោ ភាតា ហទយំ ចក្ខុ ច ទក្ខិណំ>
    text <តស្ស វាតា ពលីយន្តិ ឃដោ ជប្បតិ កេសវ។>
  text <១៦៦>
    text <តស្ស តំ វចនំ សុត្វា រោហិណេយ្យស្ស កេសវោ>
    text <តរមានរូបោ វុដ្ឋាសិ ភាតុសោកេន អដ្ដិតោ។>
  text <១៦៧>
    text <កិំ នុ ឧម្មត្តរូបោវ កេវលំ ទ្វារកំ ឥមំ>
    text <សសោ សសោតិ លបសិ កោ នុ តេ សសមាហរិ។>
  text <១៦៨>
    text <សោវណ្ណមយំ មណីមយំ លោហមយំ អថ រូបិយាមយំ>
    text <សង្ខសិលាបវាឡមយំ ការយិស្សាមិ តេ សសំ។>
  text <១៦៩>
    text <សន្តិ អញ្ញេបិ សសកា អរញ្ញេ វនគោចរា>
    text <តេបិ តេ អានយិស្សាមិ កីទិសំ សសមិច្ឆសិ។>
  text <១៧០>
    text <ន ចាហមេតេ ឥច្ឆាមិ យេ សសា បថវិស្សិតា>
    text <ចន្ទតោ សសមិច្ឆាមិ តំ មេ ឱហរ កេសវ។>
  text <១៧១>
    text <សោ នូន មធុរំ ញាតិ ជីវិតំ វិជហិស្សសិ>
    text <អបត្ថិយំ យោ បត្ថយសិ ចន្ទតោ សសមិច្ឆសិ។>
  text <១៧២>
    text <ឯវំ ចេ កណ្ហ ជានាសិ យទញ្ញមនុសាសសិ>
    text <កស្មា បុរេ មតំ បុត្តំ អជ្ជាបិ មនុសោចសិ។>
  text <១៧៣>
    text <យំ ន លព្ភា មនុស្សេន អមនុស្សេន វា បុន>
    text <ជាតោ មេ មា មរី បុត្តោ កុតោ លព្ភា អលព្ភិយំ។>
  text <១៧៤>
    text <ន មន្តា មូលភេសជ្ជា ឱសធេហិ ធនេន វា>
    text <សក្កា អានយិតុំ កណ្ហ យំ បេតមនុសោចសិ។>
  text <១៧៥>
    text <យស្ស ឯតាទិសា អស្សុ អមច្ចា បុរិសបណ្ឌិតា>
    text <យថា និជ្ឈាបយេ អជ្ជ ឃដោ បុរិសបណ្ឌិតោ។>
  text <១៧៦>
    text <អាទិត្តំ វត មំ សន្តំ ឃតសិត្តំវ បាវកំ>
    text <វារិនា វិយ ឱសិញ្ចំ សព្ពំ និព្ពាបយេ ទរំ។>
  text <១៧៧>
    text <អព្ពហី វត មេ សល្លំ យមាសិ ហទយស្សិតំ>
    text <យោ មេ សោកបរេតស្ស បុត្តសោកំ អបានុទិ។>
  text <១៧៨>
    text <សោហំ អព្ពូឡ្ហសល្លោស្មិ វីតសោកោ អនាវិលោ>
    text <ន សោចាមិ ន រោទាមិ តវ សុត្វាន មាណវ។>
  text <១៧៩>
    text <ឯវំ ករោន្តិ សប្បញ្ញា យេ ហោន្តិ អនុកម្បកា>
    text <និវត្តយន្តិ សោកម្ហា ឃដោ ជេដ្ឋំវ ភាតរន្តិ។>
    text <ទឡ្ហ កណ្ហ ធនញ្ជយ សង្ខវរោ រជ សត្តហ កស្ស ច តក្កលិនា>
    text <ធម្មំ កុក្កុដ កុណ្ឌលិ ភោជនទា ចក្កវាក សុភូរិស សោត្ថិ ឃដោតិ។>
  stand <ឃដបណ្ឌិតជាតកំ សោឡសមំ។>
  stand <ទសកនិបាតំ និដ្ឋិតំ។>
  text <តស្សុទ្ទានំ>
