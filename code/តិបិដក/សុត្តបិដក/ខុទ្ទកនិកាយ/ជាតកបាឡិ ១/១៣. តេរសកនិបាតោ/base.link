text <១៣។ តេរសកនិបាតោ>
  text <  <
  text <៤៧៤។ អម្ពជាតកំ ១>
  text <១>
    text <អហាសិ មេ អម្ពផលានិ បុព្ពេ អណូនិ ថូលានិ ច ព្រហ្មចារិ>
    text <តេហេវ មន្តេហិ ន ទានិ តុយ្ហំ ទុមប្ផលា បាតុភវន្តិ ព្រហ្មេ។>
  text <២>
    text <នក្ខត្តយោគំ បដិមានយាមិ ខណំ មុហុត្តញ្ច មន្តេ ន បស្សំ>
    text <នក្ខត្តយោគញ្ច ខណញ្ច លទ្ធា អទ្ធាហរិស្សម្ពផលំ បហូតំ។>
  text <៣>
    text <នក្ខត្តយោគំ ន បុរេ អភាណិ ខណំ មុហុត្តំ ន បុរេ អសំសិ>
    text <សយំ ហរី អម្ពផលំ បហូតំ វណ្ណេន គន្ធេន រសេនុបេតំ។>
  text <៤>
    text <មន្តាភិជប្បេន បុរេ ហិ តុយ្ហំ ទុមប្ផលា បាតុភវន្តិ ព្រហ្មេ>
    text <ស្វាជ្ជ ន បារេសិ ជប្បម្បិ មន្តំ អយំ សោ កោ នាម តវជ្ជ ធម្មោ។>
  text <៥>
    text <ចណ្ឌាលបុត្តោ មម សម្បទាសិ ធម្មេន មន្តេ បកតិញ្ច សំសិ>
    text <មា ចស្សុ មេ បុច្ឆិតោ នាមគោត្តំ គុយ្ហិត្ថោ អត្ថំ វិជហេយ្យ មន្តោ។>
  text <៦>
    text <សោហំ ជនិន្ទេន ជនម្ហិ បុដ្ឋោ មក្ខាភិភូតោ អលិកំ អភាណិំ>
    text <មន្តា ឥមេ ព្រាហ្មណស្សាតិ មិច្ឆា បហីនមន្តោ កបណោ រុទាមិ។>
  text <៧>
    text <ឯរណ្ឌា បុចិមន្ទា វា អថ វា បាលិភទ្ទកា>
    text <មធុំ មធុត្ថិកោ វិន្ទេ សោ ហិ តស្ស ទុមុត្តមោ។>
  text <៨>
    text <ខត្តិយា ព្រាហ្មណា វេស្សា សុទ្ទា ចណ្ឌាលបុក្កុសា>
    text <យម្ហា ធម្មំ វិជានេយ្យ សោ ហិ តស្ស នរុត្តមោ។>
  text <៩>
    text <ឥមស្ស ទណ្ឌញ្ច វធញ្ច ទត្វា គលេ គហេត្វា ខលយាថ ជម្មំ>
    text <យោ ឧត្តមត្ថំ កសិរេន លទ្ធំ មានាតិមានេន វិនាសយិត្ថ។>
  text <១០>
    text <យថា សមំ មញ្ញមានោ បតេយ្យ សោព្ភំ គុហំ នរកំ បូតិបាទំ>
    text <រជ្ជូតិ វា អក្កមេ កណ្ហសប្បំ អន្ធោ យថា ជោតិមធិដ្ឋហេយ្យ>
    text <ឯវម្បិ មំ ត្វំ ខលិតំ សបញ្ញ បហីនមន្តស្ស បុនប្បទាហិ។>
  text <១១>
    text <ធម្មេន មន្តំ តវ សម្បទាសិំ តុវម្បិ ធម្មេន បរិគ្គហេសិ>
    text <បកតិម្បិ តេ អត្តមនោ អសំសិំ ធម្មេ ឋិតំ តំ ន ជហេយ្យ មន្តោ។>
  text <១២>
    text <យោ ពាល មន្តំ កសិរេន លទ្ធំ យំ ទុល្លភំ អជ្ជ មនុស្សលោកេ>
    text <កិញ្ចាបិ លទ្ធា ជីវិតុំ អប្បបញ្ញោ វិនាសយី អលិកំ ភាសមានោ។>
  text <១៣>
    text <ពាលស្ស មូឡ្ហស្ស អកតញ្ញុនោ ច មុសា ភណន្តស្ស អសញ្ញតស្ស>
    text <មន្តេ មយំ តាទិសកេ ន ទេម កុតោ មន្តា គច្ឆ ន មយ្ហ រុច្ចសីតិ។>
  stand <អម្ពជាតកំ បឋមំ។>
  text <  <
  text <៤៧៥។ ផន្ទនជាតកំ ២>
  text <១៤>
    text <កុឋារិហត្ថោ បុរិសោ វនមោគយ្ហ តិដ្ឋសិ>
    text <បុដ្ឋោ មេ សម្ម អក្ខាហិ កិំ ទារុំ ឆេតុមិច្ឆសិ។>
  text <១៥>
    text <ឥស្សោ វនានិ ចរសិ សមានិ វិសមានិ ច>
    text <បុដ្ឋោ មេ សម្ម អក្ខាហិ កិំ ទារុំ នេមិយា ទឡ្ហំ។>
  text <១៦>
    text <នេវ សាលោ ន ខទិរោ នាស្សកណ្ណោ កុតោ ធវោ>
    text <រុក្ខោ ច ផន្ទនោ នាម តំ ទារុំ នេមិយា ទឡ្ហំ។>
  text <១៧>
    text <កីទិសានិស្ស បត្តានិ ខន្ធោ វា បន កីទិសោ>
    text <បុដ្ឋោ មេ សម្ម អក្ខាហិ យថា ជានេមុ ផន្ទនំ។>
  text <១៨>
    text <យស្ស សាខា បលម្ពន្តិ នមន្តិ ន ច ភញ្ជរេ>
    text <សោ រុក្ខោ ផន្ទនោ នាម យស្ស មូលេ អហំ ឋិតោ។>
  text <១៩>
    text <អរានំ ចក្កនាភីនំ ឦសានេមិរថស្ស ច>
    text <សព្ពស្ស តេ កម្មនិយោ អយំ ហេស្សតិ ផន្ទនោ។>
  text <២០>
    text <ឥតិ ផន្ទនរុក្ខោបិ តាវទេ អជ្ឈភាសថ>
    text <មយ្ហម្បិ វចនំ អត្ថិ ភារទ្វាជ សុណោហិ មេ។>
  text <២១>
    text <ឥស្សស្ស ឧបក្ខន្ធម្ហា ឧក្កច្ច ចតុរង្គុលំ>
    text <តេន នេមិំ បសារេសិ ឯវំ ទឡ្ហតរំ សិយា។>
  text <២២>
    text <ឥតិ ផន្ទនរុក្ខោបិ វេរំ អប្បេសិ តាវទេ>
    text <ជាតានញ្ច អជាតានំ ឥស្សានំ ទុក្ខមាវហិ។>
  text <២៣>
    text <ឥច្ចេវំ ផន្ទនោ ឥស្សំ ឥស្សោ ច បន ផន្ទនំ>
    text <អញ្ញមញ្ញំ វិវាទេន អញ្ញមញ្ញមឃាតយុំ។>
  text <២៤>
    text <ឯវមេវ មនុស្សានំ វិវាទោ យត្ថ ជាយតិ>
    text <មយូរនច្ចំ នច្ចន្តិ យថា តេ ឥស្សផន្ទនា។>
  text <២៥>
    text <តំ វោ វទាមិ ភទ្ទំ វោ យាវន្តេត្ថ សមាគតា>
    text <សម្មោទថ មា វិវទថ មា ហោថ ឥស្សផន្ទនា។>
  text <២៦>
    text <សាមគ្គិមេវ សិក្ខេថ ពុទ្ធេហេតំ បសំសិតំ>
    text <សាមគ្គិរតោ ធម្មដ្ឋោ យោគក្ខេមា ន ធំសតីតិ។>
  stand <ផន្ទនជាតកំ ទុតិយំ។>
  text <  <
  text <៤៧៦។ ជវនហំសជាតកំ ៣>
  text <២៧>
    text <ឥធេវ ហំស និបត បិយំ មេ តវ ទស្សនំ>
    text <ឥស្សរោសិ អនុប្បត្តោ យមិធត្ថិ បវេទយ។>
  text <២៨>
    text <សវនេន ឯកស្ស បិយា ភវន្តិ ទិស្វា បនេកស្ស វិយេតិ ឆន្ទោ>
    text <ទិស្វា ច សុត្វា ច បិយា ភវន្តិ កច្ចិន្នុ មេ បីយសិ ទស្សនេន។>
  text <២៩>
    text <សវនេន បិយោ មេសិ ភិយ្យោ ចាគម្ម ទស្សនំ>
    text <ឯវំ បិយទស្សនោ មេ វស ហំស មមន្តិកេ។>
  text <៣០>
    text <វសេយ្យាម តវាគារេ និច្ចំ សក្កតបូជិតា>
    text <មត្តោ ច ឯកទា វជ្ជេ ហំសរាជំ បចន្តុ មេ។>
  text <៣១>
    text <ធិរត្ថុ តំ មជ្ជបានំ យំ មេ បិយតរំ តយា>
    text <ន ចាបិ មជ្ជំ បិស្សាមិ យាវ មេ វច្ឆសី ឃរេ។>
  text <៣២>
    text <សុវិជានំ សិង្គាលានំ សកុណានញ្ច វស្សិតំ>
    text <មនុស្សវស្សិតំ រាជ ទុព្ពិជានតរំ តតោ។>
  text <៣៣>
    text <អបិ ចេ មញ្ញតី បោសោ ញាតិ មិត្តោ សខាតិ វា>
    text <យោ បុព្ពេ សុមនោ ហុត្វា បច្ឆា សម្បជ្ជតេ ទិសោ។>
  text <៣៤>
    text <យស្មិំ មនោ និវិសតិ អវិទូរេ សហាបិ សោ>
    text <សន្តិកេបិ ហិ សោ ទូរេ យស្មិំ នាវិសតេ មនោ។>
  text <៣៥>
    text <អន្តោបិ សោ ហោតិ បសន្នចិត្តោ បារំ សមុទ្ទស្ស បសន្នចិត្តោ>
    text <អន្តោបិ សោ ហោតិ បទុដ្ឋចិត្តោ បារំ សមុទ្ទស្ស បទុដ្ឋចិត្តោ។>
  text <៣៦>
    text <សំវសន្តា វិវសន្តិ យេ ទិសា តេ រថេសភ>
    text <អារា សន្តោ សំវសន្តិ មនសា រដ្ឋវឌ្ឍន។>
  text <៣៧>
    text <អតិចិរំ និវាសេន បិយោ ភវតិ អប្បិយោ>
    text <អាមន្ត ខោ តំ គច្ឆាម បុរា តេ ហោម អប្បិយា។>
  text <៣៨>
    text <ឯវំ ចេ យាចមានានំ អញ្ជលិំ នាវពុជ្ឈសិ>
    text <បរិចារកានំ សតំ វចនំ ន ករោសិ នោ>
    text <ឯវំ តំ អភិយាចាម បុន កយិរាសិ បរិយាយំ។>
  text <៣៩>
    text <ឯវំ ចេ នោ វិហរតំ អន្តរាយោ ន ហេស្សតិ>
    text <តុយ្ហញ្ចាបិ មហារាជ មយ្ហញ្ច រដ្ឋវឌ្ឍន>
    text <អប្បេវ នាម បស្សេមុ អហោរតានមច្ចយេតិ។>
  stand <ជវនហំសជាតកំ តតិយំ។>
  text <  <
  text <៤៧៧។ ចូឡនារទជាតកំ ៤>
  text <៤០>
    text <ន តេ កដ្ឋានិ ភិន្នានិ ន តេ ឧទកមាភតំ>
    text <អគ្គីបិ តេ ន ហាបិតោ កិំ នុ មន្ទោវ ឈាយសិ។>
  text <៤១>
    text <ន ឧស្សហេ វនេ វត្ថុំ កស្សបាមន្តយាមិ តំ>
    text <ទុក្ខោ វាសោ អរញ្ញស្មិំ រដ្ឋំ ឥច្ឆាមិ គន្តវេ។>
  text <៤២>
    text <យថា អហំ ឥតោ គន្ត្វា យស្មិំ ជនបទេ វសំ>
    text <អាចារំ ព្រហ្មេ សិក្ខេយ្យំ តំ ធម្មំ អនុសាស មំ។>
  text <៤៣>
    text <សចេ អរញ្ញំ ហិត្វាន វនមូលផលានិ ច>
    text <រដ្ឋេ រោចយសេ វាសំ តំ ធម្មំ និសាមេហិ មេ។>
  text <៤៤>
    text <វិសំ មា បដិសេវិត្ថោ បបាតំ បរិវជ្ជយ>
    text <បង្កេ ច មា វិសីទិត្ថោ យត្តោ ចាសីវិសេ ចរេ។>
  text <៤៥>
    text <កិំ នុ វិសំ បបាតោ វា បង្កោ វា ព្រហ្មចារិនំ>
    text <កំ ត្វំ អាសីវិសំ ព្រូសិ តំ មេ អក្ខាហិ បុច្ឆិតោ>
  text <៤៦>
    text <អាសវោ តាត លោកស្មិំ សុរា នាម បវុច្ចតិ>
    text <មនុញ្ញោ សុរភី វគ្គុ សាទុ ខុទ្ទរសូបមោ>
    text <វិសំ តទាហុ អរិយា សេ ព្រហ្មចរិយស្ស នារទ។>
  text <៤៧>
    text <ឥត្ថិយោ តាត លោកស្មិំ បមត្តំ បមថេន្តិ តា>
    text <ហរន្តិ យុវិនោ ចិត្តំ តូលំ ភដ្ឋំវ មាលុតោ>
    text <បបាតោ ឯសោ អក្ខាតោ ព្រហ្មចរិយស្ស នារទ។>
  text <៤៨>
    text <លាភោ សិលោកោ សក្ការោ បូជា បរកុលេសុ ច>
    text <បង្កោ ឯសោ ច អក្ខាតោ ព្រហ្មចរិយស្ស នារទ។>
  text <៤៩>
    text <សសត្ថា តាត រាជានោ អាវសន្តិ មហិំ ឥមំ>
    text <តេ តាទិសេ មនុស្សិន្ទេ មហន្តេ តាត នារទ។>
  text <៥០>
    text <ឥស្សរានំ អធិបតីនំ ន តេសំ បាទតោ ចរេ>
    text <អាសីវិសោតិ អក្ខាតោ ព្រហ្មចរិយស្ស នារទ។>
  text <៥១>
    text <ភត្តត្ថោ ភត្តកាលេ ច យំ គេហមុបសង្កមេ>
    text <យទេត្ថ កុសលំ ជញ្ញា តត្ថ ឃាសេសនំ ចរេ។>
  text <៥២>
    text <បវិសិត្វា បរកុលំ បានត្ថំ ភោជនាយ វា>
    text <មិតំ ខាទេ មិតំ ភុញ្ជេ ន ច រូបេ មនំ ករេ។>
  text <៥៣>
    text <គោដ្ឋំ មជ្ជំ កិរាដញ្ច សភា និកិរណានិ ច>
    text <អារកា បរិវជ្ជេហិ យានីវ វិសមំ បថន្តិ។>
  stand <ចូឡនារទជាតកំ ចតុត្ថំ។>
  text <  <
  text <៤៧៨។ ទូតជាតកំ ៥>
  text <៥៤>
    text <ទូតេ តេ ព្រហ្មេ បាហេសិំ គង្គាតីរស្មិ ឈាយតោ>
    text <តេសំ បុដ្ឋោ ន ព្យាកាសិ ទុក្ខំ គុយ្ហមតំ នុ តេ។>
  text <៥៥>
    text <សចេ តេ ទុក្ខមុប្បជ្ជេ កាសីនំ រដ្ឋវឌ្ឍន>
    text <មា ខោ នំ តស្ស អក្ខាហិ យោ តំ ទុក្ខា ន មោចយេ។>
  text <៥៦>
    text <យោ តស្ស ទុក្ខជាតស្ស ឯកង្គមបិ ភាគសោ>
    text <វិប្បមោចេយ្យ ធម្មេន កាមំ តស្ស បវេទយ។>
  text <៥៧>
    text <សុវិជានំ សិង្គាលានំ សកុណានញ្ច វស្សិតំ>
    text <មនុស្សវស្សិតំ រាជ ទុព្ពិជានតរំ តតោ។>
  text <៥៨>
    text <អបិ ចេ មញ្ញតី បោសោ ញាតិ មិត្តោ សខាតិ វា>
    text <យោ បុព្ពេ សុមនោ ហុត្វា បច្ឆា សម្បជ្ជតេ ទិសោ។>
  text <៥៩>
    text <យោ អត្តនោ ទុក្ខមនានុបុដ្ឋោ បវេទយេ ជន្តុ អកាលរូបេ>
    text <អានន្ទិនោ តស្ស ភវន្តិមិត្តា ហិតេសិនោ តស្ស ទុខី ភវន្តិ។>
  text <៦០>
    text <កាលញ្ច ញត្វាន តថាវិធស្ស មេធាវីនំ ឯកមនំ វិទិត្វា>
    text <អក្ខេយ្យ តិព្ពានិ បរស្ស ធីរោ សណ្ហំ គិរំ អត្ថវតិំ បមុញ្ចេ។>
  text <៦១>
    text <សចេ ច ជញ្ញា អវិសយ្ហមត្តនោ ន តេ ហិ មយ្ហំ សុខាគមាយ>
    text <ឯកោវ តិព្ពានិ សហេយ្យ ធីរោ សច្ចំ ហិរោត្តប្បមបេក្ខមានោ។>
  text <៦២>
    text <អហំ រដ្ឋានិ វិចរន្តោ និគមេ រាជធានិយោ>
    text <ភិក្ខមានោ មហារាជ អាចរិយស្ស ធនត្ថិកោ។>
  text <៦៣>
    text <គហបតី រាជបុរិសេ មហាសាលេ ច ព្រាហ្មណេ>
    text <អលត្ថំ សត្ត និក្ខានិ សុវណ្ណស្ស ជនាធិប>
    text <តេ មេ នដ្ឋា មហារាជ តស្មា សោចាមហំ ភុសំ។>
  text <៦៤>
    text <បុរិសា តេ មហារាជ មនសានុវិចិន្តិតា>
    text <នាលំ ទុក្ខា បមោចេតុំ តស្មា តេសំ ន ព្យាហរិំ។>
  text <៦៥>
    text <ត្វញ្ច ខោ មេ មហារាជ មនសានុវិចិន្តិតោ>
    text <អលំ ទុក្ខា បមោចេតុំ តស្មា តុយ្ហំ បវេទយិំ។>
  text <៦៦>
    text <តស្សាទាសិ បសន្នត្តោ កាសីនំ រដ្ឋវឌ្ឍនោ>
    text <ជាតរូបមយេ និក្ខេ សុវណ្ណស្ស ចតុទ្ទសាតិ។>
  stand <ទូតជាតកំ បញ្ចមំ។>
  text <  <
  text <៤៧៩។ កាលិង្គពោធិជាតកំ ៦>
  text <៦៧>
    text <រាជា កាលិង្គោ ចក្កវត្តិ ធម្មេន បថវិមនុសាសំ>
    text <អគមា ពោធិសមីបំ នាគេន មហានុភាវេន។>
  text <៦៨>
    text <កាលិង្គោ ភារទ្វាជោ ច រាជានំ កាលិង្គំ សមណកោលញ្ញំ>
    text <ចក្កំ វត្តយតោ បរិគ្គហេត្វា បញ្ជលី ឥទមវោច។>
  text <៦៩>
    text <បច្ចោរោហ មហារាជ ភូមិភាគោ យថា សមណុគ្គតោ>
    text <ឥធ អនធិវរា ពុទ្ធា អភិសម្ពុទ្ធា វិរោចន្តិ។>
  text <៧០>
    text <បទក្ខិណតោ អាវដ្ដា តិណលតា អស្មិំ ភូមិភាគស្មិំ>
    text <បថវិយា នាភិយំ មណ្ឌោ ឥតិ នោ សុតំ មន្តេ មហារាជ។>
  text <៧១>
    text <សាគរបរិយន្តាយ មេទិនិយា សព្ពភូតធរណិយា>
    text <បថវិយា អយំ មណ្ឌោ ឱរោហិត្វា នមោ ករោហិ។>
  text <៧២>
    text <យេ តេ ភវន្តិ នាគា ច អភិជាតា ច កុញ្ជរា>
    text <ឯត្តាវតា បទេសំ តេ នាគា នេវ មុបយន្តិ។>
  text <៧៣>
    text <អភិជាតោ នាគោ កាមំ បេសេហិ កុញ្ជរំ ទន្តិំ>
    text <ឯត្តាវតា បទេសោ សក្កា នាគេន មុបគន្តុំ។>
  text <៧៤>
    text <តំ សុត្វា រាជា កាលិង្គោ វេយ្យញ្ជនិកវចោ និសាមេត្វា>
    text <សម្បេសេសិ នាគំ ញស្សាម មយំ យថិមស្សិទំ វចនំ។>
  text <៧៥>
    text <សម្បេសិតោ ច រញ្ញា នាគោ កោញ្ចោវ អភិនទិត្វាន>
    text <បដិសក្កិត្វា និសីទិ គរុំវ ភារំ អសហមានោ។>
  text <៧៦>
    text <កាលិង្គភារទ្វាជោ នាគំ ខីណាយុកំ វិទិត្វាន>
    text <រាជានំ កាលិង្គំ តរមានោ អជ្ឈភាសិត្ថ>
    text <អញ្ញំ សង្កម នាគំ នាគោ ខីណាយុកោ មហារាជ។>
  text <៧៧>
    text <តំ សុត្វា កាលិង្គោ តរមានោ សង្កមី នាគំ>
    text <សង្កន្តេវ រញ្ញេ នាគោ តត្ថេវ បតិ ភុម្យា>
    text <វេយ្យញ្ជនិកវចោ យថា តថា អហុ នាគោ។>
  text <៧៨>
    text <កាលិង្គោ រាជា កាលិង្គំ ព្រាហ្មណំ ឯតទវោច>
    text <ត្វមេវ អសិ សម្ពុទ្ធោ សព្ពញ្ញូ សព្ពទស្សាវី។>
  text <៧៩>
    text <តំ អនធិវាសេន្តោ កាលិង្គំ ព្រាហ្មណោ ឥទមវោច>
    text <វេយ្យញ្ជនិកា ហិ មយំ ពុទ្ធា សព្ពញ្ញុនោ មហារាជ។>
  text <៨០>
    text <សព្ពញ្ញូ សព្ពវិទូ ច ពុទ្ធា ន លក្ខណេន ជានន្តិ>
    text <អាគមពលសា ហិ មយំ ពុទ្ធា សព្ពំ បជានន្តិ។>
  text <៨១>
    text <មហយិត្វា សម្ពោធិំ នានាតុរិយេហិ វជ្ជមានេហិ>
    text <មាលាវិលេបនំ អភិហរិត្វា អថ រាជា មនុបាយាសិ។>
  text <៨២>
    text <សដ្ឋិ វាហសហស្សានិ បុប្ផានំ សន្និបាតយិ>
    text <បូជេសិ រាជា កាលិង្គោ ពោធិមណ្ឌមនុត្តរន្តិ។>
  stand <កាលិង្គពោធិជាតកំ ឆដ្ឋំ។>
  text <  <
  text <៤៨០។ អកិត្តិជាតកំ ៧>
  text <៨៣>
    text <អកិត្តិំ ទិស្វា សម្មន្តំ សក្កោ ភូតបតី ព្រវិ>
    text <កិំ បត្ថយំ មហាព្រហ្មេ ឯកោ សម្មសិ ឃម្មនិ។>
  text <៨៤>
    text <ទុក្ខោ បុនព្ភវោ សក្ក សរីរស្ស ច ភេទនំ>
    text <សម្មោហមរណំ ទុក្ខំ តស្មា សម្មាមិ វាសវ។>
  text <៨៥>
    text <ឯតស្មិំ តេ សុលបិតេ បតិរូបេ សុភាសិតេ>
    text <វរំ កស្សប តេ ទម្មិ យំ កិញ្ចិ មនសិច្ឆសិ។>
  text <៨៦>
    text <វរំ ចេ មេ អទោ សក្ក សព្ពភូតានមិស្សរ>
    text <យេន បុត្តេ ច ទារេ ច ធនធញ្ញំ បិយានិ ច>
    text <លទ្ធា នរា ន តប្បន្តិ សោ លោភោ ន មយី វសេ។>
  text <៨៧>
    text <ឯតស្មិំ តេ សុលបិតេ បតិរូបេ សុភាសិតេ>
    text <វរំ កស្សប តេ ទម្មិ យំ កិញ្ចិ មនសិច្ឆសិ។>
  text <៨៨>
    text <វរំ ចេ មេ អទោ សក្ក សព្ពភូតានមិស្សរ>
    text <ខេត្តំ វត្ថុំ ហិរញ្ញញ្ច គវស្សំ ទាសបោរិសំ>
    text <យេន ជាតេន ជីយន្តិ សោ ទោសោ ន មយី វសេ។>
  text <៨៩>
    text <ឯតស្មិំ តេ សុលបិតេ បតិរូបេ សុភាសិតេ>
    text <វរំ កស្សប តេ ទម្មិ យំ កិញ្ចិ មនសិច្ឆសិ។>
  text <៩០>
    text <វរំ ចេ មេ អទោ សក្ក សព្ពភូតានមិស្សរ>
    text <ពាលំ ន បស្សេ ន សុណេ ន ច ពាលេន សំវសេ>
    text <ពាលេនល្លាប សល្លាបំ ន ករេ ន ច រោចយេ។>
  text <៩១>
    text <កិំ នុ តេ អករំ ពាលោ វទ កស្សប ការណំ>
    text <កេន កស្សប ពាលស្ស ទស្សនំ នាភិកង្ខសិ។>
  text <៩២>
    text <អនយំ នយតិ ទុម្មេធោ អធុរាយំ និយុញ្ជតិ>
    text <ទុន្នយោ សេយ្យសោ ហោតិ សម្មា វុត្តោ បកុប្បតិ>
    text <វិនយំ សោ ន ជានាតិ សាធុ តស្ស អទស្សនំ។>
  text <៩៣>
    text <ឯតស្មិំ តេ សុលបិតេ បតិរូបេ សុភាសិតេ>
    text <វរំ កស្សប តេ ទម្មិ យំ កិញ្ចិ មនសិច្ឆសិ។>
  text <៩៤>
    text <វរំ ចេ មេ អទោ សក្ក សព្ពភូតានមិស្សរ>
    text <ធីរំ បស្សេ សុណេ ធីរំ ធីរេន សហ សំវសេ>
    text <ធីរេនល្លាបសល្លាបំ តំ ករេ តញ្ច រោចយេ។>
  text <៩៥>
    text <កិំ នុ តេ អករំ ធីរោ វទ កស្សប ការណំ>
    text <កេន កស្សប ធីរស្ស ទស្សនំ អភិកង្ខសិ។>
  text <៩៦>
    text <នយំ នយតិ មេធាវី អធុរាយំ ន យុញ្ជតិ>
    text <សុនយោ សេយ្យសោ ហោតិ សម្មា វុត្តោ ន កុប្បតិ>
    text <វិនយំ សោ បជានាតិ សាធុ តេន សមាគមោ។>
  text <៩៧>
    text <ឯតស្មិំ តេ សុលបិតេ បតិរូបេ សុភាសិតេ>
    text <វរំ កស្សប តេ ទម្មិ យំ កិញ្ចិ មនសិច្ឆសិ។>
  text <៩៨>
    text <វរំ ចេ មេ អទោ សក្ក សព្ពភូតានមិស្សរ>
    text <តតោ រត្យា វិវសានេ សូរិយុគ្គមនំ បតិ>
    text <ទិព្ពា ភក្ខា បាតុភវេយ្យុំ សីលវន្តោ ច យាចកា។>
  text <៩៩>
    text <ទទតោ មេ ន ខីយេថ ទត្វា នានុតបេយ្យហំ>
    text <ទទំ ចិត្តំ បសាទេយ្យំ ឯតំ សក្ក វរំ វរេ។>
  text <១០០>
    text <ឯតស្មិំ តេ សុលបិតេ បតិរូបេ សុភាសិតេ>
    text <វរំ កស្សប តេ ទម្មិ យំ កិញ្ចិ មនសិច្ឆសិ។>
  text <១០១>
    text <វរំ ចេ មេ អទោ សក្ក សព្ពភូតានមិស្សរ>
    text <ន មំ បុន ឧបេយ្យាសិ ឯតំ សក្ក វរំ វរេ។>
  text <១០២>
    text <ពហូហិ វតចរិយាហិ នរា ច អថ នារិយោ>
    text <ទស្សនំ អភិកង្ខន្តិ កិំ នុ មេ ទស្សនេ ភយំ។>
  text <១០៣>
    text <តំ តាទិសំ ទេវវណ្ណំ សព្ពកាមសមិទ្ធិនំ>
    text <ទិស្វា តបោ បមជ្ជេយ្យ ឯតំ តេ ទស្សនេ ភយន្តិ។>
  stand <អកិត្តិជាតកំ សត្តមំ។>
  text <  <
  text <៤៨១។ តក្ការិយជាតកំ ៨>
  text <១០៤>
    text <អហមេវ ទុព្ភាសិតំ ភាសិ ពាលោ ភេកោវរញ្ញេ អហិមវ្ហាយមានោ>
    text <តក្ការិយេ សោព្ភមិមំ បតាមិ ន កិរេវ សាធុ អតិវេលភាណី។>
  text <១០៥>
    text <បប្បោតិ មច្ចោ អតិវេលភាណី ពន្ធំ វធំ សោកបរិទ្ទវញ្ច>
    text <អត្តានមេវ គរហាសិ ឯត្ថ អាចេរ យំ តំ និខណន្តិ សោព្ភេ។>
  text <១០៦>
    text <កិមេវហំ តុណ្ឌិលមនុបុច្ឆិំ ករេយ្យ សំ ភាតរំ កាឡិកាយំ>
    text <នគ្គោវហំ វត្ថយុគញ្ច ជីនោ អយម្បិ អត្ថោ ពហុតាទិសោវ។>
  text <១០៧>
    text <យោ យុជ្ឈមានានមយុជ្ឈមានោ មេណ្ឌន្តរំ អច្ចុបតី កុលិង្គោ>
    text <សោ បិំសិតោ មេណ្ឌសិរេហិ តត្ថ អយម្បិ អត្ថោ ពហុតាទិសោវ។>
  text <១០៨>
    text <ចតុរោ ជនា បោត្ថកមគ្គហេសុំ ឯកញ្ច បោសំ អនុរក្ខមានា>
    text <សព្ពេវ តេ ភិន្នសិរា សយិំសុ អយម្បិ អត្ថោ ពហុតាទិសោវ។>
  text <១០៩>
    text <អជា យថា វេឡុគុម្ពស្មិំ ពទ្ធា អវក្ខិបន្តី អសិមជ្ឈគច្ឆិ>
    text <តេនេវ តស្សា គលកាវកន្តំ អយម្បិ អត្ថោ ពហុតាទិសោវ។>
  text <១១០>
    text <ឥមេ ន ទេវា ន គន្ធព្ពបុត្តា មិគា ឥមេ អត្ថវសំ គតា មេ>
    text <ឯកញ្ច នំ សាយមាសេ បចន្តុ ឯកំ បុនប្បាតរាសេ បចន្តុ។>
  text <១១១>
    text <សតំ សហស្សានិ ទុភាសិតានិ កលម្បិ នាគ្ឃន្តិ សុភាសិតស្ស>
    text <ទុព្ភាសិតំ សង្កមានោ កិលេសោ តស្មា តុណ្ហី កិម្បុរិសា ន ពាល្យា។>
  text <១១២>
    text <យា មេសា ព្យាហាសិ បមុញ្ចថេតំ គិរិញ្ច នំ ហិមវន្តំ នយន្តុ>
    text <ឥមញ្ច ខោ ទេន្តុ មហានសាយ បាតោវ នំ បាតរាសេ បចន្តុ។>
  text <១១៣>
    text <បជ្ជុន្ននាថា បសវោ បសុនាថា អយំ បជា>
    text <ត្វំ នាថោសិ មហារាជ នាថោហំ ភរិយាយ មេ>
    text <ទ្វិន្នមញ្ញតរំ ញត្វា មុត្តោ គច្ឆេយ្យ បព្ពតំ។>
  text <១១៤>
    text <ន វេ និន្ទា សុបរិវជ្ជយេថ នានា ជនា សេវិតព្ពា ជនិន្ទ>
    text <យេនេវ ឯកោ លភតេ បសំសំ តេនេវ អញ្ញោ លភតេ និន្ទិតារំ។>
  text <១១៥>
    text <សព្ពោ លោកោ បរិចិត្តោ អតិចិត្តោ សព្ពោ លោកោ ចិត្តវា សម្ហិ ចិត្តេ>
    text <បច្ចេកចិត្តា បុថុ សព្ពសត្តា កស្សីធ ចិត្តស្ស វសេ ន វត្តេ។>
  text <១១៦>
    text <តុណ្ហី អហូ កិម្បុរិសោ សភរិយោ យោ ទានិ ព្យាហាសិ ភយស្ស ភីតោ>
    text <សោ ទានិ មុត្តោ សុខិតោ អរោគោ វាចាកិរេវត្តវតី នរានន្តិ។>
  stand <តក្ការិយជាតកំ អដ្ឋមំ។>
  text <  <
  text <៤៨២។ រុរុមិគរាជជាតកំ ៩>
  text <១១៧>
    text <តស្ស គាមវរំ ទម្មិ នារិយោ ច អលង្កតា>
    text <យោ មេតំ មិគមក្ខាតិ មិគានំ មិគមុត្តមំ។>
  text <១១៨>
    text <មយ្ហំ គាមវរំ ទេហិ នារិយោ ច អលង្កតា>
    text <អហំ តេ មិគមក្ខិស្សំ មិគានំ មិគមុត្តមំ។>
  text <១១៩>
    text <ឯតស្មិំ វនសណ្ឌស្មិំ អម្ពា សាលា ច បុប្ផិតា>
    text <ឥន្ទគោបកសញ្ឆន្នា ឯត្ថេសោ តិដ្ឋតេ មិគោ។>
  text <១២០>
    text <ធនុំ អទ្វេជ្ឈំ កត្វាន ឧសុំ សន្នយ្ហុបាគមិ>
    text <មិគោ ច ទិស្វា រាជានំ ទូរតោ អជ្ឈភាសថ។>
  text <១២១>
    text <អាគមេហិ មហារាជ មា មំ វិជ្ឈិ រថេសភ>
    text <កោ នុ តេ ឥទមក្ខាសិ ឯត្ថេសោ តិដ្ឋតេ មិគោ។>
  text <១២២>
    text <ឯស បាបចរោ បោសោ សម្ម តិដ្ឋតិ អារកា>
    text <សោយំ មេ ឥទមក្ខាសិ ឯត្ថេសោ តិដ្ឋតេ មិគោ។>
  text <១២៣>
    text <សច្ចំ កិរេវ មាហំសុ នរា ឯកច្ចិយា ឥធ>
    text <កដ្ឋំ និប្លវិតំ សេយ្យោ ន ត្វេវេកច្ចិ យោ នរោ។>
    text <>
  text <១២៤>
    text <កិំ នុ រុរុ គរហសិ មិគានំ កិំ បក្ខីនំ កិំ បន មានុសានំ>
    text <ភយញ្ហិ មំ វិន្ទតិនប្បរូបំ សុត្វាន តំ មានុសិំ ភាសមានំ។>
  text <១២៥>
    text <យមុទ្ធរិំ វាហនេ វុយ្ហមានំ មហោទកេ សលិលេ សីឃសោតេ>
    text <តតោនិទានំ ភយមាគតំ មម ទុក្ខោ ហវេ រាជ អសព្ភិ សង្គមោ។>
  text <១២៦>
    text <សោហំ ចតុប្បត្តមិមំ វិហង្គមំ តនុច្ឆិទំ ហទយេ ឱស្សជាមិ>
    text <ហនាមិ តំ មិត្តទុព្ភិំ អកិច្ចការិំ យោ តាទិសំ កម្មកតំ ន ជានេ។>
  text <១២៧>
    text <ធីរស្ស ពាលស្ស ហវេ ជនិន្ទ សន្តោ វធំ នប្បសំសន្តិ ជាតុ>
    text <កាមំ ឃរំ គច្ឆតុ បាបធម្មោ យញ្ចស្ស ភដ្ឋំ តទេតស្ស ទេហិ>
    text <អហញ្ច តេ កាមករោ ភវាមិ។>
  text <១២៨>
    text <អទ្ធា រុរុ អញ្ញតរោ សតំ សោ យោ ទុព្ភតោ មានុសស្ស ន ទុព្ភិ>
    text <កាមំ ឃរំ គច្ឆតុ បាបធម្មោ យញ្ចស្ស ភដ្ឋំ តទេតស្ស ទម្មិ>
    text <អហញ្ច តេ កាមចារំ ទទាមិ។>
  text <១២៩>
    text <សុវិជានំ សិង្គាលានំ សកុណានញ្ចវស្សិតំ>
    text <មនុស្សវស្សិតំ រាជ ទុព្ពិជានតរំ តតោ។>
  text <១៣០>
    text <អបិ ចេ មញ្ញតី បោសោ ញាតិ មិត្តោ សខាតិ វា>
    text <យោ បុព្ពេ សុមនោ ហុត្វា បច្ឆា សម្បជ្ជតេ ទិសោ។>
  text <១៣១>
    text <សមាគតា ជានបទា នេគមា ច សមាគតា>
    text <មិគា សស្សានិ ខាទន្តិ តំ ទេវោ បដិសេធតុ។>
  text <១៣២>
    text <កាមំ ជនបទោ មាសិ រដ្ឋញ្ចាបិ វិនស្សតុ>
    text <ន ត្វេវាហំ រុរុំ ទុព្ភេ ទត្វា អភយទក្ខិណំ។>
  text <១៣៣>
    text <មា មេ ជនបទោ អាសិ រដ្ឋញ្ចាបិ វិនស្សតុ>
    text <ន ត្វេវាហំ មិគរាជស្ស វរំ ទត្វា មុសា ភណេតិ។>
  stand <រុរុមិគរាជជាតកំ នវមំ។>
  text <  <
  text <៤៨៣។ សរភមិគជាតកំ ១០>
  text <១៣៤>
    text <អាសីសេថេវ បុរិសោ ន និព្ពិន្ទេយ្យ បណ្ឌិតោ>
    text <បស្សាមិ វោហំ អត្តានំ យថា ឥច្ឆិំ តថា អហុ។>
  text <១៣៥>
    text <អាសីសេថេវ បុរិសោ ន និព្ពិន្ទេយ្យ បណ្ឌិតោ>
    text <បស្សាមិ វោហំ អត្តានំ ឧទកា ថលមុព្ភតំ។>
  text <១៣៦>
    text <វាយមេថេវ បុរិសោ ន និព្ពិន្ទេយ្យ បណ្ឌិតោ>
    text <បស្សាមិ វោហំ អត្តានំ យថា ឥច្ឆិំ តថា អហុ។>
  text <១៣៧>
    text <វាយមេថេវ បុរិសោ ន និព្ពិន្ទេយ្យ បណ្ឌិតោ>
    text <បស្សាមិ វោហំ អត្តានំ ឧទកា ថលមុព្ភតំ។>
  text <១៣៨>
    text <ទុក្ខូបនីតោបិ នរោ សបញ្ញោ អាសំ ន ឆិន្ទេយ្យ សុខាគមាយ>
    text <ពហូ ហិ ផស្សា អហិតា ហិតា ច អវិតក្កិតា មច្ចមុបព្ពជន្តិ។>
  text <១៣៩>
    text <អចិន្តិតម្បិ ភវតិ ចិន្តិតម្បិ វិនស្សតិ>
    text <ន ហិ ចិន្តាមយា ភោគា ឥត្ថិយា បុរិសស្ស វា។>
  text <១៤០>
    text <សរភំ គិរិទុគ្គស្មិំ យំ ត្វំ អនុសរី បុរេ>
    text <អលីនចិត្តស្ស តុវំ វិក្កន្តមនុជីវសិ។>
  text <១៤១>
    text <យោ តំ វិទុគ្គា នរកា សមុទ្ធរិ សិលាយ យោគ្គំ សរភោ ករិត្វា>
    text <ទុក្ខូបនីតំ មច្ចុមុខា បមោចយិ អលីនចិត្តំ តំ មិគំ វទេសិ។>
  text <១៤២>
    text <កិំ ត្វំ នុ តត្ថេវ តទា អហោសិ ឧទាហុ តេ កោចិ នំ ឯតទក្ខា>
    text <វិវដ្ដច្ឆទ្ទោ នុសិ សព្ពទស្សី ញាណំ នុ តេ ព្រាហ្មណ ភិំសរូបំ។>
  text <១៤៣>
    text <ន ចេវហំ តត្ថ តទា អហោសិំ ន ចាបិ មេ កោចិ នំ ឯតទក្ខា>
    text <គាថាបទានញ្ច សុភាសិតានំ អត្ថំ តទានេន្តិ ជនិន្ទ ធីរា។>
  text <១៤៤>
    text <អាទាយ បត្តិំ បរវិរិយឃាតិំ ចាបេ សរំ កិំ វិចិកិច្ឆសេ តុវំ>
    text <នុន្នោ សរោ សរភំ ហន្តុ ខិប្បំ អន្នញ្ហិ ឯតំ វរបញ្ញ រញ្ញោ។>
  text <១៤៥>
    text <អទ្ធា បជានាមិ អហម្បិ ឯតំ អន្នំ មិគោ ព្រាហ្មណ ខត្តិយស្ស>
    text <បុព្ពេ កតញ្ច អបចាយមានោ តស្មា មិគំ សរភំ នោ ហនាមិ។>
  text <១៤៦>
    text <នេសោ មិគោ មហារាជ អសុរេសោ ទិសម្បតិ>
    text <ឯតំ ហន្ត្វា មនុស្សិន្ទ ភវស្សុ អមរាធិបោ។>
  text <១៤៧>
    text <សចេ ច រាជា វិចិកិច្ឆសេ តុវំ ហន្តុំ មិគំ សរភំ សហាយកំ>
    text <សបុត្តទារោ នរវីរសេដ្ឋ គន្ត្វា តុវំ វេតរណិំ យមស្ស។>
  text <១៤៨>
    text <កាមំ អហំ ជានបទា ច សព្ពេ បុត្តា ច ទារា ច សហាយសង្ឃា>
    text <គច្ឆេមុ តំ វេតរណិំ យមស្ស ន ត្វេវ ហញ្ញោ មម បាណទោ យោ។>
  text <១៤៩>
    text <អយំ មិគោ កិច្ឆគតស្ស មយ្ហំ ឯកស្ស កត្តា វិវនស្មិ ឃោរេ>
    text <តំ តាទិសំ បុព្ពកិច្ចំ សរន្តោ ជានំ មហាព្រហ្មេ កថំ ហនេយ្យំ។>
  text <១៥០>
    text <មិត្តាភិរាធី ចិរមេវ ជីវ រជ្ជំ ឥមំ ធម្មគុណេ បសាស>
    text <នារីគណេហិ បរិចារិយន្តោ មោទស្សុ រដ្ឋេ តិទិវេវ វាសវោ។>
  text <១៥១>
    text <អក្កោធនោ និច្ចបសន្នចិត្តោ សព្ពាតិថី យាចយោគោ ភវិត្វា>
    text <ទត្វា ច ភុត្វា ច យថានុភាវំ អនិន្ទិតោ សគ្គមុបេហិ ឋានន្តិ។>
    text <វរអម្ព កុឋារិ សហំសវរោ អថរញ្ញស្មិំ ទូតកបញ្ចមកោ>
    text <អថ ពោធិ អកិត្តិ សុតក្ករិនា អថ រុរុមិគេនបរោ សរភោតិ។>
  stand <សរភមិគជាតកំ ទសមំ។>
  stand <តេរសកនិបាតំ និដ្ឋិតំ។>
  text <តស្សុទ្ទានំ>
