text <១២។ ទ្វាទសកនិបាតោ>
  text <  <
  text <៤៦៤។ ចូឡកុណាលជាតកំ ១>
  text <១>
    text <លុទ្ធានំ លហុចិត្តានំ អកតញ្ញូន ទុព្ភិនំ>
    text <នាទេវសត្តោ បុរិសោ ថីនំ សទ្ធាតុមរហតិ។>
  text <២>
    text <ន តា បជានន្តិ កតំ ន កិច្ចំ ន មាតរំ បិតរំ ភាតរំ វា>
    text <អនរិយា សមតិក្កន្តធម្មា សស្សេវ ចិត្តស្ស វសំ វជន្តិ។>
  text <៣>
    text <ចិរានុវុដ្ឋម្បិ បិយំ មនាបំ អនុកម្បកំ បាណសមម្បិ ភត្តុំ>
    text <អាវាសុ កិច្ចេសុ ច នំ ជហន្តិ តស្មាហមិត្ថីនំ ន វិស្សសាមិ។>
  text <៤>
    text <ថីនញ្ហិ ចិត្តំ យថា វានរស្ស កន្នប្បកន្នំ យថា រុក្ខឆាយា>
    text <ចលាចលំ ហទយមិត្ថិយានំ ចក្កស្ស នេមិ វិយ បរិវត្តតិ។>
  text <៥>
    text <យទា តា បស្សន្តិ សមេក្ខមានា អាទេយ្យរូបំ បុរិសស្ស វិត្តំ>
    text <សណ្ហាហិ វាចាហិ នយន្តិ មេនំ កម្ពោជកា ជលជេនេវ អស្សំ។>
  text <៦>
    text <យទា ន បស្សន្តិ សមេក្ខមានា អាទេយ្យរូបំ បុរិសស្ស វិត្តំ>
    text <សមន្តតោ នំ បរិវជ្ជយន្តិ តិណ្ណោ នទីបារគតោវ កុល្លំ។>
  text <៧>
    text <សិលេសូបមា សិខិរិវ សព្ពភក្ខា តិក្ខមាយា នទីរិវ សីឃសោតា>
    text <សេវន្តិ ហេតា បិយមប្បិយញ្ច នាវា យថា ឱរកូលំ បរញ្ច។>
  text <៨>
    text <ន តា ឯកស្ស ន ទ្វិន្នំ អាបណោវ បសារិតោ>
    text <យោ តា មយ្ហន្តិ មញ្ញេយ្យ វាតំ ជាលេន ពាធយេ។>
  text <៩>
    text <យថា នទី ច បន្ថោ ច បានាគារំ សភា បបា>
    text <ឯវំ លោកិត្ថិយោ នាម វេលា តាសំ ន វិជ្ជតិ។>
  text <១០>
    text <ឃតាសនសមា ឯតា កណ្ហសប្បសិរូបមា>
    text <គាវោ ពហិតិណស្សេវ ឱមសន្តិ វរំ វរំ។>
  text <១១>
    text <ឃតាសនំ កុញ្ជរំ កណ្ហសប្បំ មុទ្ធាភិសិត្តំ បមទា ច សព្ពា>
    text <ឯតេ នរោ និច្ចយតោ ភជេថ តេសំ ហវេ ទុព្ពិទុ សព្ពភាវោ។>
  text <១២>
    text <នច្ចន្តវណ្ណា ន ពហូនំ កន្តា ន ទក្ខិណា បមទា សេវិតព្ពា>
    text <ន បរស្ស ភរិយា ន ធនស្ស ហេតុ ឯតិត្ថិយោ បញ្ច ន សេវិតព្ពាតិ។>
  stand <ចូឡកុណាលជាតកំ បឋមំ។>
  text <  <
  text <៤៦៥។ ភទ្ទសាលជាតកំ ២>
  text <១៣>
    text <កា ត្វំ សុទ្ធេហិ វត្ថេហិ អឃេ វេហាយសំ ឋិតា>
    text <កេន ត្យាស្សូនិ វត្តន្តិ កុតោ តំ ភយមាគតំ។>
  text <១៤>
    text <តវេវ ទេវ វិជិតេ ភទ្ទសាលោតិ មំ វិទូ>
    text <សដ្ឋិ វស្សសហស្សានិ តិដ្ឋតោ បូជិតស្ស មេ។>
  text <១៥>
    text <ការយន្តា នគរានិ អគារេ ច ទិសម្បតិ>
    text <វិវិធេ ចាបិ បាសាទេ ន មំ តេ អច្ចមញ្ញិសុំ>
    text <យថេវ មំ តេ បូជេសុំ តថេវ ត្វម្បិ បូជយ។>
  text <១៦>
    text <តំ ឥវាហំ ន បស្សាមិ ថូលំ កាយេន តេ ទុមំ>
    text <អារោហបរិណាហេន អភិរូបោសិ ជាតិយា។>
  text <១៧>
    text <បាសាទំ ការយិស្សាមិ ឯកត្ថម្ភំ មនោរមំ>
    text <តត្ថ តំ ឧបនេស្សាមិ ចិរំ តេ យក្ខ ជីវិតំ។>
  text <១៨>
    text <ឯវំ ចិត្តំ ឧទបាទិ សរីរេន វិនាភាវោ>
    text <បុថុសោ មំ វិកន្តិត្វា ខណ្ឌសោ អវកន្តថ។>
  text <១៩>
    text <អគ្គេ ច ឆេត្វា មជ្ឈេ ច បច្ឆា មូលម្ហិ ឆិន្ទថ>
    text <ឯវំ មេ ឆិជ្ជមានស្ស ន ទុក្ខំ មរណំ សិយា។>
  text <២០>
    text <ហត្ថបាទំ យថា ឆិន្ទេ កណ្ណនាសញ្ច ជីវតោ>
    text <តតោ បច្ឆា សិរោ ឆិន្ទេ តំ ទុក្ខំ មរណំ សិយា។>
  text <២១>
    text <សុខំ នុ ខណ្ឌសោ ឆិន្នំ ភទ្ទសាលវនប្បតិ>
    text <កិំ ហេតុ កិំ ឧបាទាយ ខណ្ឌសោ ឆិន្នមិច្ឆសិ។>
  text <២២>
    text <យញ្ច ហេតុមុបាទាយ ហេតុំ ធម្មូបសំហិតំ>
    text <ខណ្ឌសោ ឆិន្នមិច្ឆាមិ មហារាជ សុណោហិ មេ។>
  text <២៣>
    text <ញាតី មេ សុខសំវទ្ធា មម បស្សេ និវាតជា>
    text <តេបិហំ ឧបហិំសេយ្យំ បរេសំ អសុខោចិតំ។>
  text <២៤>
    text <ចេតេយ្យរូបំ ចេតេសិ ភទ្ទសាលវនប្បតិ>
    text <ហិតកាមោសិ ញាតីនំ អភយំ សម្ម ទម្មិ តេតិ។>
  stand <ភទ្ទសាលជាតកំ ទុតិយំ។>
  text <  <
  text <៤៦៦។ សមុទ្ទវាណិជជាតកំ ៣>
  text <២៥>
    text <កសន្តិ វបន្តិ តេ ជនា មនុជា កម្មផលូបជីវិនោ>
    text <នយិមស្ស ទីបកស្ស ភាគិនោ ជម្ពុទីបា ឥទមេវ នោ វរំ។>
  text <២៦>
    text <តិបញ្ចរត្តូបគតម្ហិ ចន្ទេ វេគោ មហា ហេហិតិ សាគរស្ស>
    text <ឧប្លវិស្សំ ទីបមិមំ ឧឡារំ មា វោ វធី គច្ឆថ លេណមញ្ញំ។>
  text <២៧>
    text <ន ជាតុយំ សាគរវារិវេគោ ឧប្លវិស្សំ ទីបមិមំ ឧឡារំ>
    text <តំ មេ និមិត្តេហិ ពហូហិ ទិដ្ឋំ មា ភេថ កិំ សោចថ មោទថវ្ហោ។>
  text <២៨>
    text <បហូតភក្ខំ ពហុអន្នបានំ បត្តត្ថ អាវាសមិមំ ឧឡារំ>
    text <ន វោ ភយំ បដិបស្សាមិ កិញ្ចិ អាបុត្តបុត្តេហិ បមោទថវ្ហោ។>
  text <២៩>
    text <យោ ទេវោយំ ទក្ខិណាយំ ទិសាយំ ខេមន្តិ បក្កោសតិ តស្ស សច្ចំ>
    text <ន ឧត្តរោ វេទិ ភយាភយស្ស មា ភេថ កិំ សោចថ មោទថវ្ហោ។>
  text <៣០>
    text <យថា ឥមេ វិប្បវទន្តិ យក្ខា ឯកោ ភយំ សំសតិ ខេមមេកោ>
    text <តទិង្ឃ មយ្ហំ វចនំ សុណាថ ខិប្បំ លហុំ មា វិនស្សិម្ហ សព្ពេ។>
  text <៣១>
    text <សព្ពេ សមាគម្ម ករោម នាវំ ទោណិំ ទឡ្ហំ សព្ពយន្តូបបន្នំ>
    text <សចេ អយំ ទក្ខិណោ សច្ចមាហ មោឃំ បដិក្កោសតិ ឧត្តរោយំ>
    text <សា ចេវ នោ ហេហិតិ អាបទត្ថា ឥមញ្ច ទីបំ ន បរិច្ចជេម។>
  text <៣២>
    text <សចេ ច ខោ ឧត្តរោ សច្ចមាហ មោឃំ បដិក្កោសតិ ទក្ខិណោយំ>
    text <តមេវ នាវំ អភិរុយ្ហ សព្ពេ ឯវំ មយំ សោត្ថិ តរេមុ បារំ។>
  text <៣៣>
    text <ន វេ សុគណ្ហំ បឋមេន សេដ្ឋំ កនិដ្ឋមាបាថគតំ គហេត្វា>
    text <យោ ចីធ តច្ឆំ បវិចេយ្យ គណ្ហតិ ស វេ នរោ សេដ្ឋមុបេតិ ឋានំ។>
  text <៣៤>
    text <យថាបិ តេ សាគរវារិមជ្ឈេ សកម្មុនា សោត្ថិ វហិំសុ វាណិជា>
    text <អនាគតត្ថំ បដិវិជ្ឈិយាន អប្បម្បិ នាច្ចេតិ ស ភូរិបញ្ញោ។>
  text <៣៥>
    text <ពាលា ច មោហេន រសានុគិទ្ធា អនាគតំ អប្បដិវិជ្ឈិយត្ថំ>
  text <បច្ចុប្បន្នេ សីទន្តិ អត្ថជាតេ សមុទ្ទមជ្ឈេ យថា តេ មនុស្សា។>
  text <៣៦>
    text <អនាគតំ បដិកយិរាថ កិច្ចំ មា មំ កិច្ចំ កិច្ចកាលេ ព្យធេសិ>
    text <តំ តាទិសំ បដិកត កិច្ចការិំ ន តំ កិច្ចំ កិច្ចកាលេ ព្យធេតីតិ។>
  stand <សមុទ្ទវាណិជជាតកំ តតិយំ។>
  text <  <
  text <៤៦៧។ កាមជាតកំ ៤>
  text <៣៧>
    text <កាមំ កាមយមានស្ស តស្ស ចេ តំ សមិជ្ឈតិ>
    text <អទ្ធា បីតិមនោ ហោតិ លទ្ធា មច្ចោ យទិច្ឆតិ។>
  text <៣៨>
    text <កាមំ កាមយមានស្ស តស្ស ចេ តំ សមិជ្ឈតិ>
    text <តតោ នំ អបរំ កាមេ ធម្មេ តណ្ហំវ វិន្ទតិ។>
  text <៣៩>
    text <គវំវ សិង្គិនោ សិង្គំ វឌ្ឍមានស្ស វឌ្ឍតិ>
    text <ឯវំ មន្ទស្ស បោសស្ស ពាលស្ស អវិជានតោ>
    text <ភិយ្យោ តណ្ហា បិបាសា ច វឌ្ឍមានស្ស វឌ្ឍតិ។>
  text <៤០>
    text <បថព្យា សាលិយវកំ គវស្សំ ទាសបោរិសំ>
    text <ទត្វា ច នាលមេកស្ស ឥតិ វិទ្វា សមំ ចរេ។>
  text <៤១>
    text <រាជា បសយ្ហ បថវិំ វិជិត្វា សសាគរន្តំ មហិមាវសន្តោ>
    text <ឱរំ សមុទ្ទស្ស អតិត្តរូបោ បារំ សមុទ្ទស្សបិ បត្ថយេថ។>
  text <៤២>
    text <យាវ អនុស្សរំ កាមេ មនសា តិត្តិ នាជ្ឈគា>
    text <តតោ និវត្តា បដិកម្ម ទិស្វា តេ វេ សុតិត្តា យេ បញ្ញាយ តិត្តា។>
  text <៤៣>
    text <បញ្ញាយ តិត្តិនំ សេដ្ឋំ ន សោ កាមេហិ តប្បតិ>
    text <បញ្ញាយ តិត្តំ បុរិសំ តណ្ហា ន កុរុតេ វសំ។>
  text <៤៤>
    text <អបចិនេថេវ កាមានំ អប្បិច្ឆស្ស អលោលុបោ>
    text <សមុទ្ទមត្តោ បុរិសោ ន សោ កាមេហិ តប្បតិ។>
  text <៤៥>
    text <រថការោវ ចម្មស្ស បរិកន្តំ ឧបាហនំ>
    text <យំ យំ ចជតិ កាមានំ តំ តំ សម្បជ្ជតេ សុខំ>
    text <សព្ពំ ចេ សុខមិច្ឆេយ្យ សព្ពេ កាមេ បរិច្ចជេ។>
  text <៤៦>
    text <អដ្ឋ តេ ភាសិតា គាថា សព្ពា ហោន្តិ សហស្សិយោ>
    text <បដិគណ្ហ មហាព្រហ្មេ សាធេតំ តវ ភាសិតំ។>
  text <៤៧>
    text <ន មេ អត្ថោ សហស្សេហិ សតេហិ នហុតេហិ វា>
    text <បច្ឆិមំ ភាសតោ គាថំ កាមេ មេ ន រតោ មនោ។>
  text <៤៨>
    text <ភទ្រកោ វតាយំ មាណវកោ សព្ពលោកវិទូ មុនិ>
    text <យោ ឥមំ តណ្ហំ ទុក្ខជននិំ បរិជានាតិ បណ្ឌិតោតិ។>
  stand <កាមជាតកំ ចតុត្ថំ។>
  text <  <
  text <៤៦៨។ ជនសន្ធជាតកំ ៥>
  text <៤៩>
    text <ទស ខលុ ឥមានិ ឋានានិ យានិ បុព្ពេ អករិត្វា>
    text <ស បច្ឆា មនុតប្បតិ ឥច្ចេវាហ ជនសន្ធោ។>
  text <៥០>
    text <អលទ្ធា វិត្តំ តប្បតិ បុព្ពេ អសមុទានិតំ>
    text <ន បុព្ពេ ធនមេសិស្សំ ឥតិ បច្ឆានុតប្បតិ។>
  text <៥១>
    text <សក្យរូបំ បុរេ សន្តំ មយា សិប្បំ ន សិក្ខិតំ>
    text <កិច្ឆា វុត្តិ អសិប្បស្ស ឥតិ បច្ឆានុតប្បតិ។>
  text <៥២>
    text <កូដវេទី បុរេ អាសិំ បិសុណោ បិដ្ឋិមំសិកោ>
    text <ចណ្ឌោ ច ផរុសោ ចាបិ ឥតិ បច្ឆានុតប្បតិ។>
  text <៥៣>
    text <បាណាតិបាតី បុរេ អាសិំ លុទ្ទោ ចាបិ អនារិយោ>
    text <ភូតានំ នាបចាយិស្សំ ឥតិ បច្ឆានុតប្បតិ។>
  text <៥៤>
    text <ពហូសុ វត សន្តីសុ អនាបាទាសុ ឥត្ថិសុ>
    text <បរទារំ អសេវិស្សំ ឥតិ បច្ឆានុតប្បតិ។>
  text <៥៥>
    text <ពហុម្ហិ វត សន្តម្ហិ អន្នបានេ ឧបដ្ឋិតេ>
    text <ន បុព្ពេ អទទំ ទានំ ឥតិ បច្ឆានុតប្បតិ។>
  text <៥៦>
    text <មាតរំ បិតរញ្ចាបិ ជិណ្ណកំ គតយោព្ពនំ>
    text <បហុ សន្តោ ន បោសិស្សំ ឥតិ បច្ឆានុតប្បតិ។>
  text <៥៧>
    text <អាចរិយមនុសត្ថារំ សព្ពកាមរសាហរំ>
    text <បិតរំ អតិមញ្ញិស្សំ ឥតិ បច្ឆានុតប្បតិ។>
  text <៥៨>
    text <សមណេ ព្រាហ្មណេ ចាបិ សីលវន្តេ ពហុស្សុតេ>
    text <ន បុព្ពេ បយិរុបាសិស្សំ ឥតិ បច្ឆានុតប្បតិ។>
  text <៥៩>
    text <សាធុ ហោតិ តបោ ចិណ្ណោ សន្តោ ច បយិរុបាសិតោ>
    text <ន ច បុព្ពេ តបោ ចិណ្ណោ ឥតិ បច្ឆានុតប្បតិ។>
  text <៦០>
    text <យោ ច ឯតានិ ឋានានិ យោនិសោ បដិបជ្ជតិ>
    text <ករំ បុរិសកិច្ចានិ ស បច្ឆា នានុតប្បតីតិ។>
  stand <ជនសន្ធជាតកំ បញ្ចមំ។>
  text <  <
  text <៤៦៩។ មហាកណ្ហជាតកំ ៦>
  text <៦១>
    text <កណ្ហោ កណ្ហោ ច ឃោរោ ច សុក្កទាឋោ បភាសវា>
    text <ពទ្ធោ បញ្ចហិ រជ្ជូហិ កិំ រវិ សុនខោ តវ។>
  text <៦២>
    text <នាយំ មិគានមត្ថាយ ឧសីនក ភវិស្សតិ>
    text <មនុស្សានំ អនយោ ហុត្វា តទា កណ្ហោ បមោក្ខតិ។>
  text <៦៣>
    text <បត្តហត្ថា សមណកា មុណ្ឌា សង្ឃាដិបារុតា>
    text <នង្គលេហិ កសិស្សន្តិ តទា កណ្ហោ បមោក្ខតិ។>
  text <៦៤>
    text <តបស្សិនិយោ បព្ពជិតា មុណ្ឌា សង្ឃាដិបារុតា>
    text <យទា លោកេ គមិស្សន្តិ តទា កណ្ហោ បមោក្ខតិ។>
  text <៦៥>
    text <ទីឃោត្តរោដ្ឋា ជដិលា បង្កទន្តា រជស្សិរា>
    text <ឥណំ ចោទាយ គច្ឆន្តិ តទា កណ្ហោ បមោក្ខតិ។>
  text <៦៦>
    text <អធិច្ច វេទេ សាវិត្តិំ យញ្ញតន្តញ្ច ព្រាហ្មណា>
    text <ភតិកាយ យជិស្សន្តិ តទា កណ្ហោ បមោក្ខតិ។>
  text <៦៧>
    text <មាតរំ បិតរញ្ចាបិ ជិណ្ណកំ គតយោព្ពនំ>
    text <បហូ សន្តោ ន ភរន្តិ តទា កណ្ហោ បមោក្ខតិ។>
  text <៦៨>
    text <មាតរំ បិតរញ្ចាបិ ជិណ្ណកំ គតយោព្ពនំ>
    text <ពាលា តុម្ហេតិ វក្ខន្តិ តទា កណ្ហោ បមោក្ខតិ។>
  text <៦៩>
    text <អាចរិយភរិយំ សខិំ មាតុលានិំ បិតុច្ឆកិំ>
    text <យទា លោកេ គមិស្សន្តិ តទា កណ្ហោ បមោក្ខតិ។>
  text <៧០>
    text <អសិចម្មំ គហេត្វាន ខគ្គំ បគ្គយ្ហ ព្រាហ្មណា>
    text <បន្ថឃាតំ ករិស្សន្តិ តទា កណ្ហោ បមោក្ខតិ។>
  text <៧១>
    text <សុក្កច្ឆវី វេធវេរា ថូលពាហូ អបាតុភា>
    text <មិត្តភេទំ ករិស្សន្តិ តទា កណ្ហោ បមោក្ខតិ។>
  text <៧២>
    text <មាយាវិនោ នេកតិកា អសប្បុរិសចិន្តកា>
    text <យទា លោកេ ភវិស្សន្តិ តទា កណ្ហោ បមោក្ខតីតិ។>
  stand <មហាកណ្ហជាតកំ ឆដ្ឋំ។>
  text <  <
  text <៤៧០។ កោសិយជាតកំ ៧>
  text <៧៣>
    text <នេវ កិណាមិ នបិ វិក្កិណាមិ ន ចាបិ មេ សន្និចយោ ច អត្ថិ>
    text <សុកិច្ឆរូបំ វតិទំ បរិត្តំ បត្ថោទនោ នាលមយំ ទុវិន្នំ។>
  text <៧៤>
    text <អប្បម្ហា អប្បកំ ទជ្ជា អនុមជ្ឈតោ មជ្ឈកំ>
    text <ពហុម្ហា ពហុកំ ទជ្ជា អទានំ នុបបជ្ជតិ។>
  text <៧៥>
    text <តំ តំ វទាមិ កោសិយ ទេហិ ទានានិ ភុញ្ជ ច។>
    text <អរិយមគ្គំ សមារូហ នេកាសី លភតេ សុខំ។>
  text <៧៦>
    text <មោឃញ្ចស្ស ហុតំ ហោតិ មោឃញ្ចាបិ សមីហិតំ>
    text <អតិថិស្មិំ យោ និសិន្នស្មិំ ឯកោ ភុញ្ជតិ ភោជនំ។>
  text <៧៧>
    text <តំ តំ វទាមិ កោសិយ ទេហិ ទានានិ ភុញ្ជ ច>
    text <អរិយមគ្គំ សមារូហ នេកាសី លភតេ សុខំ។>
  text <៧៨>
    text <សច្ចញ្ចស្ស ហុតំ ហោតិ សច្ចញ្ចាបិ សមីហិតំ>
    text <អតិថិស្មិំ យោ និសិន្នស្មិំ នេកោ ភុញ្ជតិ ភោជនំ។>
  text <៧៩>
    text <តំ តំ វទាមិ កោសិយ ទេហិ ទានានិ ភុញ្ជ ច>
    text <អរិយមគ្គំ សមារូហ នេកាសី លភតេ សុខំ។>
  text <៨០>
    text <សរញ្ច ជុហតិ បោសោ ពហុកាយ គយាយ ច>
    text <ទោណេ តិម្ពរុតិត្ថស្មិំ សីឃសោតេ មហាវហេ។>
  text <៨១>
    text <អត្រ ចស្ស ហុតំ ហោតិ អត្រ ចស្ស សមីហិតំ>
    text <អតិថិស្មិំ យោ និសិន្នស្មិំ នេកោ ភុញ្ជតិ ភោជនំ។>
  text <៨២>
    text <តំ តំ វទាមិ កោសិយ ទេហិ ទានានិ ភុញ្ជ ច>
    text <អរិយមគ្គំ សមារូហ នេកាសី លភតេ សុខំ។>
  text <៨៣>
    text <ពឡិសញ្ហិ សោ និគិលតិ ទីឃសុត្តំ សពន្ធនំ>
    text <អតិថិស្មិំ យោ និសិន្នស្មិំ ឯកោ ភុញ្ជតិ ភោជនំ។>
  text <៨៤>
    text <តំ តំ វទាមិ កោសិយ ទេហិ ទានានិ ភុញ្ជ ច>
    text <អរិយមគ្គំ សមារូហ នេកាសី លភតេ សុខំ។>
  text <៨៥>
    text <ឧឡារវណ្ណា វត ព្រាហ្មណា ឥមេ អយញ្ច វោ សុនខោ កិស្ស ហេតុ>
    text <ឧច្ចាវចំ វណ្ណនិភំ វិកុព្ពតិ អក្ខាថ នោ ព្រាហ្មណា កេ នុ តុម្ហេ។>
  text <៨៦>
    text <ចន្ទោ ច សុរិយោ ច ឧភោ ឥធាគតា អយំ បន មាតលិ ទេវសារថិ>
    text <សក្កោហមស្មិ តិទសានមិន្ទោ ឯសោ ច ខោ បញ្ចសិខោតិ វុច្ចតិ។>
  text <៨៧>
    text <បាណិស្សរា មុទិង្គា ច មុរជាលម្ពរានិ ច>
    text <សុត្តមេនំ បពោធេន្តិ បដិពុទ្ធោ ច នន្ទតិ។>
  text <៨៨>
    text <យេ កេចិមេ មច្ឆរិនោ កទរិយា បរិភាសកា សមណព្រាហ្មណានំ>
    text <ឥធេវ និក្ខិប្ប សរីរទេហំ កាយស្ស ភេទា និរយំ វជន្តិ។>
  text <៨៩>
    text <យេ កេចិមេ សុគ្គតិមាសមានា ធម្មេ ឋិតា សំយមេ សំវិភាគេ>
    text <ឥធេវ និក្ខិប្ប សរីរទេហំ កាយស្ស ភេទា សុគតិំ វជន្តិ។>
  text <៩០>
    text <ត្វំ នោសិ ញាតិ បុរិមាសុ ជាតិសុ សោ មច្ឆរី រោសកោ បាបធម្មោ>
    text <តវេវ អត្ថាយ ឥធាគតម្ហា មា បាបធម្មោ និរយំ គមិត្ថ។>
  text <៩១>
    text <អទ្ធា ហិ មំ វោ ហិតកាមា យំ មំ សមនុសាសថ>
    text <សោហំ តថា ករិស្សាមិ សព្ពំ វុត្តំ ហិតេសិភិ។>
  text <៩២>
    text <ឯសាហមជ្ជេវ ឧបារមាមិ ន ចាបិហំ កិញ្ចិ ករេយ្យ បាបំ>
    text <ន ចាបិ មេ កិញ្ចិ អទេយ្យមត្ថិ ន ចាបិទត្វា ឧទកំ បិវាមិ។>
  text <៩៣>
    text <ឯវញ្ច មេ ទទតោ សព្ពកាលំ ភោគា ឥមេ វាសវ ខីយិស្សន្តិ>
    text <តតោ អហំ បព្ពជិស្សាមិ សក្ក ហិត្វាន កាមានិ យថោធិកានីតិ។>
  stand <កោសិយជាតកំ សត្តមំ។>
  text <  <
  text <៤៧១។ មេណ្ឌកបញ្ហជាតកំ ៨>
  text <៩៤>
    text <យេសំ ន កទាចិ ភូតបុព្ពំ សខ្យំ សត្តបទម្បិមស្មិ លោកេ>
    text <ជាតា អមិត្តា ទុវេ សហាយា បដិសន្ធាយ ចរន្តិ កិស្ស ហេតុ។>
  text <៩៥>
    text <យទិ មេ អជ្ជ បាតរាសកាលេ បញ្ហំ ន សក្កុណេយ្យាថ វត្តុមេតំ>
    text <រដ្ឋា បព្ពាជយិស្សាមិ វោ សព្ពេ ន ហិ មត្ថោ ទុប្បញ្ញជាតិកេហិ។>
  text <៩៦>
    text <មហាជនសមាគមម្ហិ ឃោរេ ជនកោលាហលសង្គមម្ហិ ជាតេ>
    text <វិក្ខិត្តមនា អនេកចិត្តា បញ្ហំ ន សក្កុណោម វត្តុមេតំ។>
  text <៩៧>
    text <ឯកគ្គចិត្តាវ ឯកមេកា រហសិ គតា អត្ថំ និចិន្តយិត្វា>
    text <បវិវេកេ សម្មសិត្វាន ធីរា អថ វក្ខន្តិ ជនិន្ទ ឯតមត្ថំ។>
  text <៩៨>
    text <ឧគ្គបុត្ត-រាជបុត្តិយានំ ឧរព្ភស្ស មំសំ បិយំ មនាបំ>
    text <ន សុនខស្ស តេ អទេន្តិ មំសំ អថ មេណ្ឌស្ស សុណេន សខ្យមស្ស។>
  text <៩៩>
    text <ចម្មំ វិហនន្តិ ឯឡកស្ស អស្សបិដ្ឋត្ថរស្សុខស្ស ហេតុ>
    text <ន ច តេ សុនខស្ស អត្ថរន្តិ អថ មេណ្ឌស្ស សុណេន សខ្យមស្ស។>
  text <១០០>
    text <អាវេល្លិតសិង្គិកោ ហិ មេណ្ឌោ ន ច សុនខស្ស វិសាណកានិ អត្ថិ>
    text <តិណភក្ខោ មំសភោជនោ ច អថ មេណ្ឌស្ស សុណេន សខ្យមស្ស។>
  text <១០១>
    text <តិណមាសិ បលាសមាសិ មេណ្ឌោ ន ច សុនខោ តិណមាសិ នោ បលាសំ>
    text <គណ្ហេយ្យ សុណោ សសំ ពិឡារំ អថ មេណ្ឌស្ស សុណេន សខ្យមស្ស។>
  text <១០២>
    text <អដ្ឋឌ្ឍបទោ ចតុប្បទស្ស មេណ្ឌោ អដ្ឋនខោ អទិស្សមានោ>
    text <ឆាទិយមាហរតី អយំ ឥមស្ស មំសំ អាហរតី អយំ អមុស្ស។>
  text <១០៣>
    text <បាសាទវរគតោ វិទេហសេដ្ឋោ វិតិហារំ អញ្ញមញ្ញភោជនានំ>
    text <អទ្ទក្ខិ កិរ សក្ខិកំ ជនិន្ទោ ពុភុក្កស្ស បុណ្ណំ មុខស្ស ចេតំ។>
  text <១០៤>
    text <លាភា វត មេ អនប្បរូបា យស្ស មេទិសា បណ្ឌិតា កុលម្ហិ>
    text <បញ្ហស្ស គម្ភីរគតំ និបុណមត្ថំ បដិវិជ្ឈន្តិ សុភាសិតេន ធីរា។>
  text <១០៥>
    text <អស្សតរិរថញ្ច ឯកមេកំ ផីតំ គាមវរញ្ច ឯកមេកំ>
    text <សព្ពេសំ វោ ទម្មិ បណ្ឌិតានំ បរមប្បតីតមនោ សុភាសិតេនាតិ។>
  stand <មេណ្ឌកបញ្ហជាតកំ អដ្ឋមំ។>
  text <  <
  text <៤៧២។ មហាបទុមជាតកំ ៩>
  text <១០៦>
    text <នាទដ្ឋា បរតោ ទោសំ អណុំ ថូលានិ សព្ពសោ>
    text <ឥស្សរោ បណយេ ទណ្ឌំ សាមំ អប្បដិវេក្ខិយ។>
  text <១០៧>
    text <យោ ច អប្បដិវេក្ខិត្វា ទណ្ឌំ កុព្ពតិ ខត្តិយោ>
    text <សកណ្ដកំ សោ គិលតិ ជច្ចន្ធោវ សមក្ខិកំ។>
  text <១០៨>
    text <អទណ្ឌិយំ ទណ្ឌយតិ ទណ្ឌិយញ្ច អទណ្ឌិយំ>
    text <អន្ធោវ វិសមំ មគ្គំ ន ជានាតិ សមាសមំ។>
  text <១០៩>
    text <យោ ច ឯតានិ ឋានានិ អណុំ ថូលានិ សព្ពសោ>
    text <សុទិដ្ឋមនុសាសេយ្យ ស វេ វោហរិតុ មរហតិ។>
  text <១១០>
    text <នេកន្តមុទុនា សក្កា ឯកន្តតិខិណេន វា>
    text <អត្តំ មហន្តេ ឋបេតុំ តស្មា ឧភយមាចរេ។>
  text <១១១>
    text <បរិភូតោ មុទុ ហោតិ អតិតិក្ខោ ច វេរវា>
    text <ឯតញ្ច ឧភយំ ញត្វា អនុមជ្ឈំ សមាចរេ។>
  text <១១២>
    text <ពហុម្បិ រត្តោ ភាសេយ្យ ទុដ្ឋោបិ ពហុ ភាសតិ>
    text <ន ឥត្ថិការណា រាជ បុត្តំ ឃាតេតុមរហសិ។>
  text <១១៣>
    text <សព្ពោវ លោកោ ឯកតោ ឥត្ថី ច អយមេកិកា>
    text <តេនាហំ បដិបជ្ជិស្សំ គច្ឆថ បក្ខិបថេវ តំ។>
  text <១១៤>
    text <អនេកតាលេ នរកេ គម្ភីរេ ច សុទុត្តរេ>
    text <បាតិតោ គិរិទុគ្គស្មិំ កេន ត្វំ តត្ថ នាមរិ។>
  text <១១៥>
    text <នាគោ ជាតផណោ តត្ថ ថាមវា គិរិសានុជោ>
    text <បច្ចគ្គហិ មំ ភោគេហិ តេនាហំ តត្ថ នាមរិំ។>
  text <១១៦>
    text <ឯហិ តំ បដិនេស្សាមិ រាជបុត្ត សកំ ឃរំ>
    text <រជ្ជំ ការេហិ ភទ្ទន្តេ កិំ អរញ្ញេ ករិស្សសិ។>
  text <១១៧>
    text <យថា គិលិត្វា ពឡិសំ ឧទ្ធរេយ្យ សលោហិតំ>
    text <ឧទ្ធរិត្វា សុខី អស្ស ឯវំ បស្សាមិ អត្តនំ។>
  text <១១៨>
    text <កិំ នុ ត្វំ ពឡិសំ ព្រូសិ កិំ ត្វំ ព្រូសិ សលោហិតំ>
    text <កិំ នុ ត្វំ ឧព្ភតំ ព្រូសិ តំ មេ អក្ខាហិ បុច្ឆិតោ។>
  text <១១៩>
    text <កាមាហំ ពឡិសំ ព្រូមិ ហត្ថិអស្សំ សលោហិតំ>
    text <ចត្តាហំ ឧព្ភតំ ព្រូមិ ឯវំ ជានាហិ ខត្តិយ។>
  text <១២០>
    text <ចិញ្ចាមាណវិកា មាតា ទេវទត្តោ ច មេ បិតា>
    text <អានន្ទោ បណ្ឌិតោ នាគោ សារិបុត្តោ ច ទេវតា>
    text <រាជបុត្តោ អហំ អាសិំ ឯវំ ធារេថ ជាតកន្តិ។>
  stand <មហាបទុមជាតកំ នវមំ។>
  text <  <
  text <៤៧៣។ មិត្តាមិត្តជាតកំ ១០>
  text <១២១>
    text <កានិ កម្មានិ កុព្ពានំ កថំ វិញ្ញូ បរក្កមេ>
    text <អមិត្តំ ជានេយ្យ មេធាវី ទិស្វា សុត្វា ច បណ្ឌិតោ។>
  text <១២២>
    text <ន នំ ឧម្ហយតេ ទិស្វា ន ច នំ បដិនន្ទតិ>
    text <ចក្ខូនិ ចស្ស ន ទទាតិ បដិលោមញ្ច វត្តតិ។>
  text <១២៣>
    text <អមិត្តេ តស្ស ភជតិ មិត្តេ តស្ស ន សេវតិ>
    text <វណ្ណកាមេ និវារេតិ អក្កោសន្តេ បសំសតិ។>
  text <១២៤>
    text <គុយ្ហញ្ច តស្ស នក្ខាតិ តស្ស គុយ្ហំ ន គូហតិ>
    text <កម្មំ តស្ស ន វណ្ណេតិ បញ្ញស្ស នប្បសំសតិ។>
  text <១២៥>
    text <អភវេ នន្ទតិ តស្ស ភវេ តស្ស ន នន្ទតិ>
    text <អច្ឆេរំ ភោជនំ លទ្ធា តស្ស នុប្បជ្ជតេ សតិ>
    text <តតោ នំ នានុកម្បតិ អហោ សោបិ លភេយ្យិតោ។>
  text <១២៦>
    text <ឥច្ចេតេ សោឡសាការា អមិត្តស្មិំ បតិដ្ឋិតា>
    text <យេហិ អមិត្តំ ជានេយ្យ ទិស្វា សុត្វា ច បណ្ឌិតោ។>
  text <១២៧>
    text <កានិ កម្មានិ កុព្ពានំ កថំ វិញ្ញូ បរក្កមេ>
    text <មិត្តំ ជានេយ្យ មេធាវី ទិស្វា សុត្វា ច បណ្ឌិតោ។>
  text <១២៨>
    text <បវុត្ថំ តស្ស សរតិ អាគតំ អភិនន្ទតិ>
    text <តតោ កេលាយិតោ ហោតិ វាចាយ បដិនន្ទតិ។>
  text <១២៩>
    text <មិត្តេ តស្សេវ ភជតិ អមិត្តេ តស្ស ន សេវតិ>
    text <អក្កោសន្តេ និវារេតិ វណ្ណកាមេ បសំសតិ។>
  text <១៣០>
    text <គុយ្ហញ្ច តស្ស អក្ខាតិ តស្ស គុយ្ហញ្ច គូហតិ>
    text <កម្មញ្ច តស្ស វណ្ណេតិ បញ្ញំ តស្ស បសំសតិ។>
  text <១៣១>
    text <ភវេ ច នន្ទតិ តស្ស អភវេ តស្ស ន នន្ទតិ>
    text <អច្ឆេរំ ភោជនំ លទ្ធា តស្ស ឧប្បជ្ជតេ សតិ>
    text <តតោ នំ អនុកម្បតិ អហោ សោបិ លភេយ្យិតោ។>
  text <១៣២>
    text <ឥច្ចេតេ សោឡសាការា មិត្តស្មិំ សុប្បតិដ្ឋិតា>
    text <យេហិ មិត្តញ្ច ជានេយ្យ ទិស្វា សុត្វា ច បណ្ឌិតោតិ។>
    text <លហុចិត្ត សសាល កសន្តិ បុន អថ កាម ទសខលុដ្ឋានវរោ>
    text <អថ កណ្ហ សុកោសិយ មេណ្ឌវរោ បទុមោ បុន មិត្តវរេន ទសាតិ។>
  stand <មិត្តាមិត្តជាតកំ ទសមំ។>
  stand <ទ្វាទសកនិបាតំ និដ្ឋិតំ។>
  text <តស្សុទ្ទានំ>
