text <៣។ តិកនិបាតោ>
  text <១។ សង្កប្បវគ្គោ>
    text <  <
    text <២៥១។ សង្កប្បរាគជាតកំ ៣-១-១>
    text <១>
      text <សង្កប្បរាគធោតេន វិតក្កនិសិតេន ច>
      text <នាលង្កតេន ភទ្រេន ឧសុការាកតេន ច។>
    text <២>
      text <ន កណ្ណាយតមុត្តេន នាបិ មោរូបសេវិនា>
      text <តេនម្ហិ ហទយេ វិទ្ធោ សព្ពង្គបរិទាហិនា។>
    text <៣>
      text <អាវេធញ្ច ន បស្សាមិ យតោ រុហិរមស្សវេ>
      text <យាវ អយោនិសោ ចិត្តំ សយំ មេ ទុក្ខមាភតន្តិ។>
    stand <សង្កប្បរាគជាតកំ បឋមំ។>
    text <  <
    text <២៥២។ តិលមុដ្ឋិជាតកំ ៣-១-២>
    text <៤>
      text <អជ្ជាបិ មេ តំ មនសិ យំ មំ ត្វំ តិលមុដ្ឋិយា>
      text <ពាហាយ មំ គហេត្វាន លដ្ឋិយា អនុតាឡយិ។>
    text <៥>
      text <ននុ ជីវិតេ ន រមសិ យេនាសិ ព្រាហ្មណាគតោ>
      text <យំ មំ ពាហា គហេត្វាន តិក្ខត្តុំ អនុតាឡយិ។>
    text <៦>
      text <អរិយោ អនរិយំ កុព្ពន្តំ យោ ទណ្ឌេន និសេធតិ>
      text <សាសនំ តំ ន តំ វេរំ ឥតិ នំ បណ្ឌិតា វិទូតិ។>
    stand <តិលមុដ្ឋិជាតកំ ទុតិយំ។>
    text <  <
    text <២៥៣។ មណិកណ្ឋជាតកំ ៣-១-៣>
    text <៧>
      text <មមន្នបានំ វិបុលំ ឧឡារំ ឧប្បជ្ជតីមស្ស មណិស្ស ហេតុ>
      text <តំ តេ ន ទស្សំ អតិយាចកោសិ ន ចាបិ តេ អស្សមមាគមិស្សំ។>
    text <៨>
      text <សុសូ យថា សក្ខរធោតបាណី តាសេសិ មំ សេលំ យាចមានោ>
      text <តំ តេ ន ទស្សំ អតិយាចកោសិ ន ចាបិ តេ អស្សមមាគមិស្សំ។>
    text <៩>
      text <ន តំ យាចេ យស្ស បិយំ ជិគីសេ ទេស្សោ ហោតិ អតិយាចនាយ>
      text <នាគោ មណិំ យាចិតោ ព្រាហ្មណេន អទស្សនំយេវ តទជ្ឈគមាតិ។>
    stand <មណិកណ្ឋជាតកំ តតិយំ។>
    text <  <
    text <២៥៤។ កុណ្ឌកកុច្ឆិសិន្ធវជាតកំ ៣-១-៤>
    text <១០>
      text <ភុត្វា តិណបរិឃាសំ ភុត្វា អាចាមកុណ្ឌកំ>
      text <ឯតំ តេ ភោជនំ អាសិ កស្មា ទានិ ន ភុញ្ជសិ។>
    text <១១>
      text <យត្ថ បោសំ ន ជានន្តិ ជាតិយា វិនយេន វា>
      text <ពហុំ តត្ថ មហាព្រម្ហេ អបិ អាចាមកុណ្ឌកំ។>
    text <១២>
      text <ត្វញ្ច ខោ មំ បជានាសិ យាទិសាយំ ហយុត្តមោ>
      text <ជានន្តោ ជានមាគម្ម ន តេ ភក្ខាមិ កុណ្ឌកន្តិ។>
    stand <កុណ្ឌកកុច្ឆិសិន្ធវជាតកំ ចតុត្ថំ។>
    text <  <
    text <២៥៥។ សុកជាតកំ ៣-១-៥>
    text <១៣>
      text <យាវ សោ មត្តមញ្ញាសិ ភោជនស្មិំ វិហង្គមោ>
      text <តាវ អទ្ធានមាបាទិ មាតរញ្ច អបោសយិ។>
    text <១៤>
      text <យតោ ច ខោ ពហុតរំ ភោជនំ អជ្ឈវាហរិ>
      text <តតោ តត្ថេវ សំសីទិ អមត្តញ្ញូ ហិ សោ អហុ។>
    text <១៥>
      text <តស្មា មត្តញ្ញុតា សាធុ ភោជនស្មិំ អគិទ្ធតា>
      text <អមត្តញ្ញូ ហិ សីទន្តិ មត្តញ្ញូ ច ន សីទរេតិ។>
    stand <សុកជាតកំ បញ្ចមំ។>
    text <  <
    text <២៥៦។ ជរូទបានជាតកំ ៣-១-៦>
    text <១៦>
      text <ជរូទបានំ ខណមានា វាណិជា ឧទកត្ថិកា>
      text <អជ្ឈគមុំ អយសំ លោហំ តិបុសីសញ្ច វាណិជា>
      text <រជតំ ជាតរូបញ្ច មុត្តា វេឡូរិយា ពហូ។>
    text <១៧>
      text <តេ ច តេន អសន្តុដ្ឋា ភិយ្យោ ភិយ្យោ អខាណិសុំ>
      text <តេ តត្ថាសីវិសោ ឃោរោ តេជស្សី តេជសា ហនិ។>
    text <១៨>
      text <តស្មា ខណេ នាតិខណេ អតិខាតំ ហិ បាបកំ>
      text <ខាតេន ច ធនំ លទ្ធំ អតិខាតេន នាសិតន្តិ។>
    stand <ជរូទបានជាតកំ ឆដ្ឋំ។>
    text <  <
    text <២៥៧។ គាមណិចន្ទជាតកំ ៣-១-៧>
    text <១៩>
      text <នាយំ ឃរានំ កុសលោ លោលោ អយំ វលីមុខោ>
      text <កតំ កតំ ខោ ទូសេយ្យ ឯវំធម្មមិទំ កុលំ។>
    text <២០>
      text <នយិទំ ចិត្តវតោ លោមំ នាយំ អស្សាសិកោ មិគោ>
      text <សិដ្ឋំ មេ ជនសន្ធេន នាយំ កិញ្ចិ វិជានតិ។>
    text <២១>
      text <ន មាតរំ បិតរំ វា ភាតរំ ភគិនិំ សកំ>
      text <ភរេយ្យ តាទិសោ បោសោ សិដ្ឋំ ទសរថេន មេតិ។>
    stand <គាមណិចន្ទ ជាតកំ សត្តមំ។>
    text <  <
    text <២៥៨។ មន្ធាតុជាតកំ ៣-១-៨>
    text <២២>
      text <យាវតា ចន្ទិមសូរិយា បរិហរន្តិ ទិសា ភន្តិ វិរោចនា>
      text <សព្ពេវ ទាសា មន្ធាតុ យេ បាណា បថវិស្សិតា។>
    text <២៣>
      text <ន កហាបណវស្សេន តិត្តិ កាមេសុ វិជ្ជតិ>
      text <អប្បស្សាទា ទុខា កាមា ឥតិ វិញ្ញាយ បណ្ឌិតោ។>
    text <២៤>
      text <អបិ ទិព្ពេសុ កាមេសុ រតិំ សោ នាធិគច្ឆតិ>
      text <តណ្ហក្ខយរតោ ហោតិ សម្មាសម្ពុទ្ធសាវកោតិ។>
    stand <មន្ធាតុជាតកំ អដ្ឋមំ។>
    text <  <
    text <២៥៩។ តិរីដវច្ឆជាតកំ ៣-១-៩>
    text <២៥>
      text <នយិមស្ស វិជ្ជាមយមត្ថិ កិញ្ចិ ន ពន្ធវោ នោ បន តេ សហាយោ>
      text <អថ កេន វណ្ណេន តិរីដវច្ឆោ តេទណ្ឌិកោ ភុញ្ជតិ អគ្គបិណ្ឌំ។>
    text <២៦>
      text <អាបាសុ មេ យុទ្ធបរាជិតស្ស ឯកស្ស កត្វា វិវនស្មិ ឃោរេ>
      text <បសារយី កិច្ឆគតស្ស បាណិំ តេនូទតារិំ ទុខសំបរេតោ។>
    text <២៧>
      text <ឯតស្ស កិច្ចេន ឥធានុបត្តោ វេសាយិនោ វិសយា ជីវលោកេ>
      text <លាភារហោ តាត តិរីដវច្ឆោ ទេថស្ស ភោគំ យជថញ្ច យញ្ញន្តិ។>
    stand <តិរីដវច្ឆជាតកំ នវមំ។>
    text <  <
    text <២៦០។ ទូតជាតកំ ៣-១-១០>
    text <២៨>
      text <យស្សត្ថា ទូរមាយន្តិ អមិត្តមបិ យាចិតុំ>
      text <តស្សូទរស្សហំ ទូតោ មា មេ កុជ្ឈ រថេសភ។>
    text <២៩>
      text <យស្ស ទិវា ច រត្តោ ច វសមាយន្តិ មាណវា>
      text <តស្សូទរស្សហំ ទូតោ មា មេ កុជ្ឈ រថេសភ។>
    text <៣០>
      text <ទទាមិ តេ ព្រាហ្មណ រោហិណីនំ គវំ សហស្សំ សហ បុង្គវេន>
      text <ទូតោ ហិ ទូតស្ស កថំ ន ទជ្ជំ មយម្បិ តស្សេវ ភវាម ទូតាតិ។>
      text <ឧសុការវរោ តិលមុដ្ឋិ មណិ ហយរាជ វិហង្គម អាសិវិសោ>
      text <ជនសន្ធ កហាបណវស្ស បុន តិរិដំ បុន ទូតវរេន ទសាតិ។>
    stand <ទូតជាតកំ ទសមំ។>
    stand <សង្កប្បវគ្គោ បឋមោ។>
    text <តស្សុទ្ទានំ>
  text <២។ បទុមវគ្គោ>
    text <  <
    text <២៦១។ បទុមជាតកំ ៣-២-១>
    text <៣១>
      text <យថា កេសា ច មស្សូ ច ឆិន្នំ ឆិន្នំ វិរូហតិ>
      text <ឯវំ រូហតុ តេ នាសា បទុមំ ទេហិ យាចិតោ។>
    text <៣២>
      text <យថា សារទិកំ ពីជំ ខេត្តេ វុត្តំ វិរូហតិ>
      text <ឯវំ រូហតុ តេ នាសា បទុមំ ទេហិ យាចិតោ។>
    text <៣៣>
      text <ឧភោបិ បលបន្តេតេ អបិ បទ្មានិ ទស្សតិ>
      text <វជ្ជុំ វា តេ ន វា វជ្ជុំ នត្ថិ នាសាយ រូហនា>
      text <ទេហិ សម្ម បទុមានិ អហំ យាចាមិ យាចិតោតិ។>
    stand <បទុមជាតកំ បឋមំ។>
    text <  <
    text <២៦២។ មុទុបាណិជាតកំ ៣-២-២>
    text <៣៤>
      text <បាណិ ចេ មុទុកោ ចស្ស នាគោ ចស្ស សុការិតោ>
      text <អន្ធការោ ច វស្សេយ្យ អថ នូន តទា សិយា។>
    text <៣៥>
      text <អនលា មុទុសម្ភាសា ទុប្បូរា តា នទីសមា>
      text <សីទន្តិ នំ វិទិត្វាន អារកា បរិវជ្ជយេ។>
    text <៣៦>
      text <យំ ឯតា ឧបសេវន្តិ ឆន្ទសា វា ធនេន វា>
      text <ជាតវេទោវ សំ ឋានំ ខិប្បំ អនុទហន្តិ នន្តិ។>
    stand <មុទុបាណិជាតកំ ទុតិយំ។>
    text <  <
    text <២៦៣។ ចូឡបលោភនជាតកំ ៣-២-៣>
    text <៣៧>
      text <អភិជ្ជមានេ វារិស្មិំ សយំ អាគម្ម ឥទ្ធិយា>
      text <មិស្សីភាវិត្ថិយា គន្ត្វា សំសីទសិ មហណ្ណវេ។>
    text <៣៨>
      text <អាវដ្ដនី មហាមាយា ព្រហ្មចរិយវិកោបនា>
      text <សីទន្តិ នំ វិទិត្វាន អារកា បរិវជ្ជយេ។>
    text <៣៩>
      text <យំ ឯតា ឧបសេវន្តិ ឆន្ទសា វា ធនេន វា>
      text <ជាតវេទោវ សំ ឋានំ ខិប្បំ អនុទហន្តិ នន្តិ។>
    stand <ចូឡបលោភន ជាតកំ តតិយំ។>
    text <  <
    text <២៦៤។ មហាបនាទជាតកំ ៣-២-៤>
    text <៤០>
      text <បនាទោ នាម សោ រាជា យស្ស យូបោ សុវណ្ណយោ>
      text <តិរិយំ សោឡសុព្ពេធោ ឧទ្ធមាហុ សហស្សធា។>
    text <៤១>
      text <សហស្សកណ្ឌោ សតគេណ្ឌុ ធជាសុ ហរិតាមយោ>
      text <អនច្ចុំ តត្ថ គន្ធព្ពា ឆ សហស្សានិ សត្តធា។>
    text <៤២>
      text <ឯវមេតំ តទា អាសិ យថា ភាសសិ ភទ្ទជិ>
      text <សក្កោ អហំ តទា អាសិំ វេយ្យាវច្ចករោ តវាតិ។>
    stand <មហាបនាទជាតកំ ចតុត្ថំ។>
    text <  <
    text <២៦៥។ ខុរប្បជាតកំ ៣-២-៥>
    text <៤៣>
      text <ទិស្វា ខុរប្បេ ធនុវេគនុន្នេ ខគ្គេ គហីតេ តិខិណេ តេលធោតេ>
      text <តស្មិំ ភយស្មិំ មរណេ វិយូឡ្ហេ កស្មា នុ តេ នាហុ ឆម្ភិតត្តំ។>
    text <៤៤>
      text <ទិស្វា ខុរប្បេ ធនុវេគនុន្នេ ខគ្គេ គហីតេ តិខិណេ តេលធោតេ>
      text <តស្មិំ ភយស្មិំ មរណេ វិយូឡ្ហេ វេទំ អលត្ថំ វិបុលំ ឧឡារំ។>
    text <៤៥>
      text <សោ វេទជាតោ អជ្ឈភវិំ អមិត្តេ បុព្ពេវ មេ ជីវិតមាសិ ចត្តំ>
      text <ន ហិ ជីវិតេ អាលយំ កុព្ពមានោ សូរោ កយិរា សូរកិច្ចំ កទាចីតិ។>
    stand <ខុរប្បជាតកំ បញ្ចមំ។>
    text <  <
    text <២៦៦។ វាតគ្គសិន្ធវជាតកំ ៣-២-៦>
    text <៤៦>
      text <យេនាសិ កិសិយា បណ្ឌុ យេន ភត្តំ ន រុច្ចតិ>
      text <អយំ សោ អាគតោ ភត្តា កស្មា ទានិ បលាយសិ។>
    text <៤៧>
      text <សចេ បនាទិកេនេវ សន្ថវោ នាម ជាយតិ>
      text <យសោ ហាយតិ ឥត្ថីនំ តស្មា តាត បលាយហំ។>
    text <៤៨>
      text <យស្សស្សិនំ កុលេ ជាតំ អាគតំ យា ន ឥច្ឆតិ>
      text <សោចតិ ចិររត្តាយ វាតគ្គមិវ ភទ្ទលីតិ។>
    stand <វាតគ្គសិន្ធវជាតកំ ឆដ្ឋំ។>
    text <  <
    text <២៦៧។ កក្កដកជាតកំ ៣-២-៧>
    text <៤៩>
      text <សិង្គីមិគោ អាយតចក្ខុនេត្តោ អដ្ឋិត្តចោ វារិសយោ អលោមោ>
      text <តេនាភិភូតោ កបណំ រុទាមិ មា ហេវ មំ បាណសមំ ជហេយ្យ។>
    text <៥០>
      text <អយ្យ ន តំ ជហិស្សាមិ កុញ្ជរំ សដ្ឋិហាយនំ>
      text <បថព្យា ចាតុរន្តាយ សុប្បិយោ ហោសិ មេ តុវំ។>
    text <៥១>
      text <យេ កុឡីរា សមុទ្ទស្មិំ គង្គាយ យមុនាយ ច>
      text <តេសំ ត្វំ វារិជោ សេដ្ឋោ មុញ្ច រោទន្តិយា បតិន្តិ។>
    stand <កក្កដក ជាតកំ សត្តមំ។>
    text <  <
    text <២៦៨។ អារាមទូសកជាតកំ ៣-២-៨>
    text <៥២>
      text <យោ វេ សព្ពសមេតានំ អហុវា សេដ្ឋសម្មតោ>
      text <តស្សាយំ ឯទិសី បញ្ញា កិមេវ ឥតរា បជា។>
    text <៥៣>
      text <ឯវមេវ តុវំ ព្រហ្មេ អនញ្ញាយ វិនិន្ទសិ>
      text <កថំ មូលំ អទិស្វាន រុក្ខំ ជញ្ញា បតិដ្ឋិតំ។>
    text <៥៤>
      text <នាហំ តុម្ហេ វិនិន្ទាមិ យេ ចញ្ញេ វានរា វនេ>
      text <វិស្សសេនោវ គារយ្ហោ យស្សត្ថា រុក្ខរោបកាតិ។>
    stand <អារាមទូសកជាតកំ អដ្ឋមំ។>
    text <  <
    text <២៦៩។ សុជាតជាតកំ ៣-២-៩>
    text <៥៥>
      text <ន ហិ វណ្ណេន សម្បន្នា មញ្ជុកា បិយទស្សនា>
      text <ខរវាចា បិយា ហោតិ អស្មិំ លោកេ បរម្ហិ ច។>
    text <៥៦>
      text <ននុ បស្សសិមំ កាឡិំ ទុព្ពណ្ណំ តិលកាហតំ>
      text <កោកិលំ សណ្ហវាចេន ពហូនំ បាណិនំ បិយំ។>
    text <៥៧>
      text <តស្មា សខិលវាចស្ស មន្តភាណី អនុទ្ធតោ>
      text <អត្ថំ ធម្មញ្ច ទីបេតិ មធុរំ តស្ស ភាសិតន្តិ។>
    stand <សុជាតជាតកំ នវមំ។>
    text <  <
    text <២៧០។ ឧលូកជាតកំ ៣-២-១០>
    text <៥៨>
      text <សព្ពេហិ កិរ ញាតីហិ កោសិយោ ឥស្សរោ កតោ>
      text <សចេ ញាតីហិ អនុញ្ញាតោ ភណេយ្យាហំ ឯកវាចិកំ។>
    text <៥៩>
      text <ភណ សម្ម អនុញ្ញាតោ អត្ថំ ធម្មញ្ច កេវលំ>
      text <សន្តិ ហិ ទហរា បក្ខី បញ្ញវន្តោ ជុតិន្ធរា។>
    text <៦០>
      text <ន មេ រុច្ចតិ ភទ្ទំ វោ ឧលូកស្សាភិសេចនំ>
      text <អក្កុទ្ធស្ស មុខំ បស្ស កថំ កុទ្ធោ ករិស្សតីតិ។>
      text <បទុមុត្តម នាគសិរិវ្ហយនោ ស-មហណ្ណវ យូប ខុរប្បវរោ>
      text <អថ ភទ្ទលី កុញ្ជរ រុក្ខ បុន ខរវាច ឧលូកវរេន ទសាតិ។>
    stand <ឧលូកជាតកំ ទសមំ។>
    stand <បទុមវគ្គោ ទុតិយោ។>
    text <តស្សុទ្ទានំ>
  text <៣។ ឧទបានវគ្គោ>
    text <  <
    text <២៧១។ ឧទបានទូសកជាតកំ ៣-៣-១>
    text <៦១>
      text <អារញ្ញិកស្ស ឥសិនោ ចិររត្តំ តបស្សិនោ>
      text <កិច្ឆាកតំ ឧទបានំ កថំ សម្ម អវាហសិ។>
    text <៦២>
      text <ឯស ធម្មោ សិង្គាលានំ យំ បិត្វា ឱហទាមសេ>
      text <បិតុបិតាមហំ ធម្មោ ន តំ ឧជ្ឈាតុមរហសិ។>
    text <៦៣>
      text <យេសំ វោ ឯទិសោ ធម្មោ អធម្មោ បន កីទិសោ>
      text <មា វោ ធម្មំ អធម្មំ វា អទ្ទសាម កុទាចនន្តិ។>
    stand <ឧទបានទូសកជាតកំ បឋមំ។>
    text <  <
    text <២៧២។ ព្យគ្ឃជាតកំ ៣-៣-២>
    text <៦៤>
      text <យេន មិត្តេន សំសគ្គា យោគក្ខេមោ វិហិយ្យតិ>
      text <បុព្ពេវជ្ឈាភវំ តស្ស រុក្ខេ អក្ខីវ បណ្ឌិតោ។>
    text <៦៥>
      text <យេន មិត្តេន សំសគ្គា យោគក្ខេមោ បវឌ្ឍតិ>
      text <ករេយ្យត្តសមំ វុត្តិំ សព្ពកិច្ចេសុ បណ្ឌិតោ។>
    text <៦៦>
      text <ឯថ ព្យគ្ឃា និវត្តវ្ហោ បច្ចុបេថ មហាវនំ>
      text <មា វនំ ឆិន្ទិ និព្យគ្ឃំ ព្យគ្ឃា មាហេសុ និព្ពនាតិ។>
    stand <ព្យគ្ឃជាតកំ ទុតិយំ។>
    text <  <
    text <២៧៣។ កច្ឆបជាតកំ ៣-៣-៣>
    text <៦៧>
      text <កោ នុ ឧទ្ធិតភត្តោវ បូរហត្ថោវ ព្រាហ្មណោ>
      text <កហំ នុ ភិក្ខំ អចរិ កំ សទ្ធំ ឧបសង្កមិ។>
    text <៦៨>
      text <អហំ កបិស្មិ ទុម្មេធោ អនាមាសានិ អាមសិំ>
      text <ត្វំ មំ មោចយ ភទ្ទន្តេ មុត្តោ គច្ឆេយ្យ បព្ពតំ។>
    text <៦៩>
      text <កច្ឆបា កស្សបា ហោន្តិ កោណ្ឌញ្ញា ហោន្តិ មក្កដា>
      text <មុញ្ច កស្សប កោណ្ឌញ្ញំ កតំ មេថុនកំ តយាតិ។>
    stand <កច្ឆបជាតកំ តតិយំ។>
    text <  <
    text <២៧៤។ លោលជាតកំ ៣-៣-៤>
    text <៧០>
      text <កាយំ ពលាកា សិខិនី ចោរី លង្ឃិបិតាមហា>
      text <ឱរំ ពលាកេ អាគច្ឆ ចណ្ឌោ មេ វាយសោ សខា។>
    text <៧១>
      text <នាហំ ពលាកា សិខិនី អហំ លោលោស្មិ វាយសោ>
      text <អកត្វា វចនំ តុយ្ហំ បស្ស លូនោស្មិ អាគតោ។>
    text <៧២>
      text <បុនបាបជ្ជសី សម្ម សីលញ្ហិ តវ តាទិសំ>
      text <ន ហិ មានុសកា ភោគា សុភុញ្ជា ហោន្តិ បក្ខិនាតិ។>
    stand <លោលជាតកំ ចតុត្ថំ។>
    text <  <
    text <២៧៥។ រុចិរជាតកំ ៣-៣-៥>
    text <៧៣>
      text <កាយំ ពលាកា រុចិរា កាកនីឡស្មិមច្ឆតិ>
      text <ចណ្ឌោ កាកោ សខា មយ្ហំ យស្ស ចេតំ កុលាវកំ។>
    text <៧៤>
      text <ននុ មំ សម្ម ជានាសិ ទិជ សាមាកភោជន>
      text <អកត្វា វចនំ តុយ្ហំ បស្ស លូនោស្មិ អាគតោ។>
    text <៧៥>
      text <បុនបាបជ្ជសី សម្ម សីលញ្ហិ តវ តាទិសំ>
      text <ន ហិ មានុសកា ភោគា សុភុញ្ជា ហោន្តិ បក្ខិនាតិ។>
    stand <រុចិរជាតកំ បញ្ចមំ។>
    text <  <
    text <២៧៦។ កុរុធម្មជាតកំ ៣-៣-៦>
    text <៧៦>
      text <តវ សទ្ធញ្ច សីលញ្ច វិទិត្វាន ជនាធិប>
      text <វណ្ណំ អញ្ជនវណ្ណេន កាលិង្គស្មិំ និមិម្ហសេ។>
    text <៧៧>
      text <អន្នភច្ចា ចភច្ចា ច យោធ ឧទ្ទិស្ស គច្ឆតិ>
      text <សព្ពេ តេ អប្បដិក្ខិប្បា បុព្ពាចរិយវចោ ឥទំ។>
    text <៧៨>
      text <ទទាមិ វោ ព្រាហ្មណា នាគមេតំ រាជារហំ រាជភោគ្គំ យសស្សិនំ>
      text <អលង្កតំ ហេមជាលាភិឆន្នំ សសារថិំ គច្ឆថ យេន កាមន្តិ។>
    stand <កុរុធម្មជាតកំ ឆដ្ឋំ។>
    text <  <
    text <២៧៧។ រោមកជាតកំ ៣-៣-៧>
    text <៧៩>
      text <វស្សានិ បញ្ញាស សមាធិកានិ វសិម្ហ សេលស្ស គុហាយ រោមក>
      text <អសង្កមានា អភិនិព្ពុតត្តា ហត្ថត្ត មាយន្តិ មមណ្ឌជា បុរេ។>
    text <៨០>
      text <តេ ទានិ វក្កង្គ កិមត្ថមុស្សុកា ភជន្តិ អញ្ញំ គិរិកន្ទរំ ទិជា>
      text <ន នូន មញ្ញន្តិ មមំ យថា បុរេ ចិរប្បវុត្ថា អថ វា ន តេ ឥមេ។>
    text <៨១>
      text <ជានាម តំ ន មយំ សម្បមូឡ្ហា សោយេវ ត្វំ តេ មយមស្ម នាញ្ញេ>
      text <ចិត្តញ្ច តេ អស្មិំ ជនេ បទុដ្ឋំ អាជីវិកា តេន តមុត្តសាមាតិ។>
    stand <រោមកជាតកំ សត្តមំ។>
    text <  <
    text <២៧៨។ មហិំសរាជជាតកំ ៣-៣-៨>
    text <៨២>
      text <កិមត្ថ មភិសន្ធាយ លហុចិត្តស្ស ទុព្ភិនោ>
      text <សព្ពកាមទទស្សេវ ឥមំ ទុក្ខំ តិតិក្ខសិ។>
    text <៨៣>
      text <សិង្គេន និហនាហេតំ បទសា ច អធិដ្ឋហ>
      text <ភិយ្យោ ពាលា បកុជ្ឈេយ្យុំ នោ ចស្ស បដិសេធកោ។>
    text <៨៤>
      text <មមេវាយំ មញ្ញមានោ អញ្ញេបេវំ ករិស្សតិ>
      text <តេ នំ តត្ថ វធិស្សន្តិ សា មេ មុត្តិ ភវិស្សតីតិ។>
    stand <មហិំសរាជជាតកំ អដ្ឋមំ។>
    text <  <
    text <២៧៩។ សតបត្តជាតកំ ៣-៣-៩>
    text <៨៥>
      text <យថា មាណវកោ បន្ថេ សិង្គាលិំ វនគោចរិំ>
      text <អត្ថកាមំ បវេទេន្តិំ អនត្ថកាមាតិ មញ្ញតិ>
      text <អនត្ថកាមំ សតបត្តំ អត្ថកាមោតិ មញ្ញតិ។>
    text <៨៦>
      text <ឯវមេវ ឥធេកច្ចោ បុគ្គលោ ហោតិ តាទិសោ>
      text <ហិតេហិ វចនំ វុត្តោ បដិគណ្ហាតិ វាមតោ។>
    text <៨៧>
      text <យេ ច ខោ នំ បសំសន្តិ ភយា ឧក្កំសយន្តិ វា>
      text <តញ្ហិ សោ មញ្ញតេ មិត្តំ សតបត្តំវ មាណវោតិ។>
    stand <សតបត្តជាតកំ នវមំ។>
    text <  <
    text <២៨០។ បុដទូសកជាតកំ ៣-៣-១០>
    text <៨៨>
      text <អទ្ធា ហិ នូន មិគរាជា បុដកម្មស្ស កោវិទោ>
      text <តថា ហិ បុដំ ទូសេតិ អញ្ញំ នូន ករិស្សតិ។>
    text <៨៩>
      text <ន មេ មាតា វា បិតា វា បុដកម្មស្ស កោវិទោ>
      text <កតំ កតំ ខោ ទូសេម ឯវំ ធម្មមិទំ កុលំ។>
    text <៩០>
      text <យេសំ វោ ឯទិសោ ធម្មោ អធម្មោ បន កីទិសោ>
      text <មា វោ ធម្មំ អធម្មំ វា អទ្ទសាម កុទាចនន្តិ។>
      text <ឧទបានវរំ វនព្យគ្ឃ កបិ សិខិនី ច ពលាក រុចិរវរោ>
      text <សុជនាធិបរោមកទូស បុន សតបត្តវរោ បុដកម្ម ទសាតិ។>
    stand <បុដទូសកជាតកំ ទសមំ។>
    stand <ឧទបានវគ្គោ តតិយោ។>
    text <តស្សុទ្ទានំ>
  text <៤។ អព្ភន្តរវគ្គោ>
    text <  <
    text <២៨១។ អព្ភន្តរជាតកំ ៣-៤-១>
    text <៩១>
      text <អព្ភន្តរោ នាម ទុមោ យស្ស ទិព្យមិទំ ផលំ>
      text <ភុត្វា ទោហឡិនី នារី ចក្កវត្តិំ វិជាយតិ។>
    text <៩២>
      text <ត្វម្បិ ភទ្ទេ មហេសីសិ សា ចាបិ បតិនោ បិយា>
      text <អាហរិស្សតិ តេ រាជា ឥទំ អព្ភន្តរំ ផលំ។>
    text <៩៣>
      text <ភត្តុរត្ថេ បរក្កន្តោ យំ ឋានមធិគច្ឆតិ>
      text <សូរោ អត្តបរិច្ចាគី លភមានោ ភវាមហន្តិ។>
    stand <អព្ភន្តរជាតកំ បឋមំ។>
    text <  <
    text <២៨២។ សេយ្យជាតកំ ៣-៤-២>
    text <៩៤>
      text <សេយ្យំសោ សេយ្យសោ ហោតិ យោ សេយ្យមុបសេវតិ>
      text <ឯកេន សន្ធិំ កត្វាន សតំ វជ្ឈេ អមោចយិំ។>
    text <៩៥>
      text <តស្មា សព្ពេន លោកេន សន្ធិំ កត្វាន ឯកតោ>
      text <បេច្ច សគ្គំ និគច្ឆេយ្យ ឥទំ សុណាថ កាសិយា។>
    text <៩៦>
      text <ឥទំ វត្វា មហារាជា កំសោ ពារាណសិគ្គហោ>
      text <ធនុំ កណ្ឌញ្ច និក្ខិប្ប សំយមំ អជ្ឈុបាគមីតិ។>
    stand <សេយ្យជាតកំ ទុតិយំ។>
    text <  <
    text <២៨៣។ វឌ្ឍកីសូករជាតកំ ៣-៤-៣>
    text <៩៧>
      text <វរំ វរំ ត្វំ និហនំ បុរេ ចរិ អស្មិំ បទេសេ អភិភុយ្យ សូករេ>
      text <សោ ទានិ ឯកោ ព្យបគម្ម ឈាយសិ ពលំ នុ តេ ព្យគ្ឃ ន ចជ្ជ វិជ្ជតិ។>
    text <៩៨>
      text <ឥមេ សុទំ យន្តិ ទិសោទិសំ បុរេ ភយដ្ដិតា លេណគវេសិនោ បុថុ>
      text <តេ ទានិ សង្គម្ម វសន្តិ ឯកតោ យត្ថដ្ឋិតា ទុប្បសហជ្ជមេ មយា។>
    text <៩៩>
      text <នមត្ថុ សង្ឃាន សមាគតានំ ទិស្វា សយំ សខ្យ វទាមិ អព្ភុតំ>
      text <ព្យគ្ឃំ មិគា យត្ថ ជិនិំសុ ទាឋិនោ សាមគ្គិយា ទាឋពលេសុ មុច្ចរេតិ។>
    stand <វឌ្ឍកីសូករជាតកំ តតិយំ។>
    text <  <
    text <២៨៤។ សិរិជាតកំ ៣-៤-៤>
    text <១០០>
      text <យំ ឧស្សុកា សង្ឃរន្តិ អលក្ខិកា ពហុំ ធនំ>
      text <សិប្បវន្តោ អសិប្បា ច លក្ខិវា តានិ ភុញ្ជតិ។>
    text <១០១>
      text <សព្ពត្ថ កតបុញ្ញស្ស អតិច្ចញ្ញេវ បាណិនោ>
      text <ឧប្បជ្ជន្តិ ពហូ ភោគា អប្បនាយតនេសុបិ។>
    text <១០២>
      text <កុក្កុដោ មណយោ ទណ្ឌោ ថិយោ ច បុញ្ញលក្ខណា>
      text <ឧប្បជ្ជន្តិ អបាបស្ស កតបុញ្ញស្ស ជន្តុនោតិ។>
    stand <សិរិជាតកំ ចតុត្ថំ។>
    text <  <
    text <២៨៥។ មណិសូករជាតកំ ៣-៤-៥>
    text <១០៣>
      text <ទរិយា សត្ត វស្សានិ តិំសមត្តា វសាមសេ>
      text <ហញ្ញាម មណិនោ អាភំ ឥតិ នោ មន្តនំ អហុ។>
    text <១០៤>
      text <យាវតា មណិំ ឃំសាម ភិយ្យោ វោទាយតេ មណិ>
      text <ឥទញ្ច ទានិ បុច្ឆាម កិំ កិច្ចំ ឥធ មញ្ញសិ។>
    text <១០៥>
      text <អយំ មណិ វេឡូរិយោ អកាចោ វិមលោ សុភោ>
      text <នាស្ស សក្កា សិរិំ ហន្តុំ អបក្កមថ សូករាតិ។>
    stand <មណិសូករ ជាតកំ បញ្ចមំ។>
    text <  <
    text <២៨៦។ សាលូកជាតកំ ៣-៤-៦>
    text <១០៦>
      text <មា សាលូកស្ស បិហយិ អាតុរន្នានិ ភុញ្ជតិ>
      text <អប្បោស្សុក្កោ ភុសំ ខាទ ឯតំ ទីឃាយុលក្ខណំ។>
    text <១០៧>
      text <ឥទានិ សោ ឥធាគន្ត្វា អតិថី យុត្តសេវកោ>
      text <អថ ទក្ខសិ សាលូកំ សយន្តំ មុសលុត្តរំ។>
    text <១០៨>
      text <វិកន្តំ សូករំ ទិស្វា សយន្តំ មុសលុត្តរំ>
      text <ជរគ្គវា វិចិន្តេសុំ វរម្ហាកំ ភុសាមិវាតិ។>
    stand <សាលូកជាតកំ ឆដ្ឋំ។>
    text <  <
    text <២៨៧។ លាភគរហជាតកំ ៣-៤-៧>
    text <១០៩>
      text <នានុម្មត្តោ នាបិសុណោ នានដោ នាកុតូហលោ>
      text <មូឡ្ហេសុ លភតេ លាភំ ឯសា តេ អនុសាសនី។>
    text <១១០>
      text <ធិរត្ថុ តំ យសលាភំ ធនលាភញ្ច ព្រាហ្មណ>
      text <យា វុត្តិ វិនិបាតេន អធម្មចរណេន វា។>
    text <១១១>
      text <អបិ ចេ បត្តមាទាយ អនគារោ បរិព្ពជេ>
      text <ឯសាវ ជីវិកា សេយ្យោ យា ចាធម្មេន ឯសនាតិ។>
    stand <លាភគរហជាតកំ សត្តមំ។>
    text <  <
    text <២៨៨។ មច្ឆុទ្ទានជាតកំ ៣-៤-៨>
    text <១១២>
      text <អគ្ឃន្តិ មច្ឆា អធិកំ សហស្សំ ន សោ អត្ថិ យោ ឥមំ សទ្ទហេយ្យ>
      text <មយ្ហញ្ច អស្សុ ឥធ សត្ត មាសា អហម្បិ តំ មច្ឆុទ្ទានំ កិណេយ្យំ។>
    text <១១៣>
      text <មច្ឆានំ ភោជនំ ទត្វា មម ទក្ខិណមាទិសិ>
      text <តំ ទក្ខិណំ សរន្តិយា កតំ អបចិតិំ តយា។>
    text <១១៤>
      text <បទុដ្ឋចិត្តស្ស ន ផាតិ ហោតិ ន ចាបិ តំ ទេវតា បូជយន្តិ>
      text <យោ ភាតរំ បេត្តិកំ សាបតេយ្យំ អវញ្ចយី ទុក្កដកម្មការីតិ។>
    stand <មច្ឆុទ្ទានជាតកំ អដ្ឋមំ។>
    text <  <
    text <២៨៩។ នានាឆន្ទជាតកំ ៣-៤-៩>
    text <១១៥>
      text <នានាឆន្ទា មហារាជ ឯកាគារេ វសាមសេ>
      text <អហំ គាមវរំ ឥច្ឆេ ព្រាហ្មណី ច គវំ សតំ។>
    text <១១៦>
      text <បុត្តោ ច អាជញ្ញរថំ កញ្ញា ច មណិកុណ្ឌលំ>
      text <យា ចេសា បុណ្ណិកា ជម្មី ឧទុក្ខលំភិកង្ខតិ។>
    text <១១៧>
      text <ព្រាហ្មណស្ស គាមវរំ ព្រាហ្មណិយា គវំ សតំ>
      text <បុត្តស្ស អាជញ្ញរថំ កញ្ញាយ មណិកុណ្ឌលំ>
      text <យញ្ចេតំ បុណ្ណិកំ ជម្មិំ បដិបាទេថុទុក្ខលន្តិ។>
    stand <នានាឆន្ទជាតកំ នវមំ។>
    text <  <
    text <២៩០។ សីលវីមំសកជាតកំ ៣-៤-១០>
    text <១១៨>
      text <សីលំ កិរេវ កល្យាណំ សីលំ លោកេ អនុត្តរំ>
      text <បស្ស ឃោរវិសោ នាគោ សីលវាតិ ន ហញ្ញតិ។>
    text <១១៩>
      text <សោហំ សីលំ សមាទិស្សំ លោកេ អនុមតំ សិវំ>
      text <អរិយវុត្តិសមាចារោ យេន វុច្ចតិ សីលវា។>
    text <១២០>
      text <ញាតីនញ្ច បិយោ ហោតិ មិត្តេសុ ច វិរោចតិ>
      text <កាយស្ស ភេទា សុគតិំ ឧបបជ្ជតិ សីលវាតិ។>
      text <ទុម កំសវរុត្តមព្យគ្ឃមិគា មណយោ មណិ សាលុកមវ្ហយនោ>
      text <អនុសាសនិយោបិ ច មច្ឆវរោ មណិកុណ្ឌលកេន កិរេន ទសាតិ។>
    stand <សីលវីមំសកជាតកំ ទសមំ។>
    stand <អព្ភន្តរវគ្គោ ចតុត្ថោ។>
    text <តស្សុទ្ទានំ>
  text <៥។ កុម្ភវគ្គោ>
    text <  <
    text <២៩១។ សុរាឃដជាតកំ ២-៥-១>
    text <១២១>
      text <សព្ពកាមទទំ កុម្ភំ កុដំ លទ្ធាន ធុត្តកោ>
      text <យាវ នំ អនុបាលេតិ តាវ សោ សុខមេធតិ។>
    text <១២២>
      text <យទា មត្តោ ច ទិត្តោ ច បមាទា កុម្ភមព្ភិទា>
      text <តទា នគ្គោ ច បោត្ថោ ច បច្ឆា ពាលោ វិហញ្ញតិ។>
    text <១២៣>
      text <ឯវមេវ យោ ធនំ លទ្ធា បមត្តោ បរិភុញ្ជតិ>
      text <បច្ឆា តប្បតិ ទុម្មេធោ កុដំ ភិត្វាវ ធុត្តកោតិ។>
    stand <សុរាឃដ ជាតកំ បឋមំ។>
    text <  <
    text <២៩២។ សុបត្តជាតកំ ៣-៥-២>
    text <១២៤>
      text <ពារាណស្យំ មហារាជ កាករាជា និវាសកោ>
      text <អសីតិយា សហស្សេហិ សុបត្តោ បរិវារិតោ។>
    text <១២៥>
      text <តស្ស ទោហឡិនី ភរិយា សុផស្សា ភក្ខិតុមិច្ឆតិ>
      text <រញ្ញោ មហានសេ បក្កំ បច្ចគ្ឃំ រាជភោជនំ។>
    text <១២៦>
      text <តេសាហំ បហិតោ ទូតោ រញ្ញោ ចម្ហិ ឥធាគតោ>
      text <ភត្តុ អបចិតិំ កុម្មិ នាសាយមករំ វណន្តិ។>
    stand <សុបត្តជាតកំ ទុតិយំ។>
    text <  <
    text <២៩៣។ កាយនិព្ពិន្ទជាតកំ ៣-៥-៣>
    text <១២៧>
      text <ផុដ្ឋស្ស មេ អញ្ញតរេន ព្យាធិនា រោគេន ពាឡ្ហំ ទុខិតស្ស រុប្បតោ>
      text <បរិសុស្សតិ ខិប្បមិទំ កឡេវរំ បុប្ផំ យថា បំសុនិ អាតបេ កតំ។>
    text <១២៨>
      text <អជញ្ញំ ជញ្ញសង្ខាតំ អសុចិំ សុចិសម្មតំ>
      text <នានាកុណបបរិបូរំ ជញ្ញរូបំ អបស្សតោ។>
    text <១២៩>
      text <ធិរត្ថុមំ អាតុរំ បូតិកាយំ ជេគុច្ឆិយំ អស្សុចិំ ព្យាធិធម្មំ>
      text <យត្ថប្បមត្តា អធិមុច្ឆិតា បជា ហាបេន្តិ មគ្គំ សុគតូបបត្តិយាតិ។>
    stand <កាយនិព្ពិន្ទ ជាតកំ តតិយំ។>
    text <  <
    text <២៩៤។ ជម្ពុខាទកជាតកំ ៣-៥-៤>
    text <១៣០>
      text <កោយំ ពិន្ទុស្សរោ វគ្គុ សរវន្តាន មុត្តមោ>
      text <អច្ចុតោ ជម្ពុសាខាយ មោរច្ឆាបោវ កូជតិ។>
    text <១៣១>
      text <កុលបុត្តោវ ជានាតិ កុលបុត្តំ បសំសិតុំ>
      text <ព្យគ្ឃច្ឆាបសរីវណ្ណ ភុញ្ជ សម្ម ទទាមិ តេ។>
    text <១៣២>
      text <ចិរស្សំ វត បស្សាមិ មុសាវាទី សមាគតេ>
      text <វន្តាទំ កុណបាទញ្ច អញ្ញមញ្ញំ បសំសកេតិ។>
    stand <ជម្ពុខាទកជាតកំ ចតុត្ថំ។>
    text <  <
    text <២៩៥។ អន្តជាតកំ ៣-៥-៥>
    text <១៣៣>
      text <ឧសភស្សេវ តេ ខន្ធោ សីហស្សេវ វិជម្ភិតំ>
      text <មិគរាជ នមោ ត្យត្ថុ អបិ កិញ្ចិ លភាមសេ។>
    text <១៣៤>
      text <កុលបុត្តោវ ជានាតិ កុលបុត្តំ បសំសិតុំ>
      text <មយូរគីវសង្កាស ឥតោ បរិយាហិ វាយស។>
    text <១៣៥>
      text <មិគានំ សិង្គាលោ អន្តោ បក្ខីនំ បន វាយសោ>
      text <ឯរណ្ឌោ អន្តោ រុក្ខានំ តយោ អន្តា សមាគតាតិ។>
    stand <អន្តជាតកំ បញ្ចមំ។>
    text <  <
    text <២៩៦។ សមុទ្ទជាតកំ ៣-៥-៦>
    text <១៣៦>
      text <កោ នាយំ លោណតោយស្មិំ សមន្តា បរិធាវតិ>
      text <មច្ឆេ មករេ ច វារេតិ ឩមីសុ ច វិហញ្ញតិ។>
    text <១៣៧>
      text <អនន្តបាយី សកុណោ អតិត្តោតិ ទិសាសុតោ>
      text <សមុទ្ទំ បាតុមិច្ឆាមិ សាគរំ សរិតំ បតិំ។>
    text <១៣៨>
      text <សោ អយំ ហាយតិ ចេវ បូរតេ ច មហោទធិ>
      text <នាស្ស នាយតិ បីតន្តោ អបេយ្យោ កិរ សាគរោតិ។>
    stand <សមុទ្ទជាតកំ ឆដ្ឋំ។>
    text <  <
    text <២៩៧។ កាមវិលាបជាតកំ ៣-៥-៧>
    text <១៣៩>
      text <ឧច្ចេ សកុណ ឌេមាន បត្តយាន វិហង្គម>
      text <វជ្ជាសិ ខោ ត្វំ វាមូរុំ ចិរំ ខោ សា ករិស្សតិ។>
    text <១៤០>
      text <ឥទំ ខោ សា ន ជានាតិ អសិំ សត្តិញ្ច ឱឌ្ឌិតំ>
      text <សា ចណ្ឌី កាហតិ កោធំ តំ មេ តបតិ នោ ឥទំ។>
    text <១៤១>
      text <ឯស ឧប្បលសន្នាហោ និក្ខញ្ចុស្សីសកោហិតំ>
      text <កាសិកញ្ច មុទុំ វត្ថំ តប្បេតុ ធនិកា បិយាតិ។>
    stand <កាមវិលាបជាតកំ សត្តមំ។>
    text <  <
    text <២៩៨។ ឧទុម្ពរជាតកំ ៣-៥-៨>
    text <១៤២>
      text <ឧទុម្ពរា ចិមេ បក្កា និគ្រោធា ច កបិត្ថនា>
      text <ឯហិ និក្ខម ភុញ្ជស្សុ កិំ ជិឃច្ឆាយ មិយ្យសិ។>
    text <១៤៣>
      text <ឯវំ សោ សុហិតោ ហោតិ យោ វុឌ្ឍមបចាយតិ>
      text <យថាហមជ្ជ សុហិតោ ទុមបក្កានិ មាសិតោ។>
    text <១៤៤>
      text <យំ វនេជោ វនេជស្ស វញ្ចេយ្យ កបិនោ កបិ>
      text <ទហរោ កបិ សទ្ធេយ្យ ន ហិ ជិណ្ណោ ជរាកបីតិ។>
    stand <ឧទុម្ពរជាតកំ អដ្ឋមំ។>
    text <  <
    text <២៩៩។ កោមារបុត្តជាតកំ ៣-៥-៩>
    text <១៤៥>
      text <បុរេ តុវំ សីលវតំ សកាសេ ឱក្កន្តិកំ កីឡសិ អស្សមម្ហិ>
      text <ករោហរេ មក្កដិយានិ មក្កដ ន តំ មយំ សីលវតំ រមាម។>
    text <១៤៦>
      text <សុតា ហិ មយ្ហំ បរមា វិសុទ្ធិ កោមារបុត្តស្ស ពហុស្សុតស្ស>
      text <មា ទានិ មំ មញ្ញិ តុវំ យថា បុរេ ឈានានុយុត្តោ វិហរាមិ អាវុសោ។>
    text <១៤៧>
      text <សចេបិ សេលស្មិ វបេយ្យ ពីជំ ទេវោ ច វស្សេ ន ហិ តំ វិរូឡ្ហេ>
      text <សុតា ហិ តេ សា បរមា វិសុទ្ធិ អារា តុវំ មក្កដ ឈានភូមិយាតិ។>
    stand <កោមារបុត្តជាតកំ នវមំ។>
    text <  <
    text <៣០០។ វកជាតកំ ៣-៥-១០>
    text <១៤៨>
      text <បរបាណរោធា ជីវន្តោ មំសលោហិតភោជនោ>
      text <វកោ វតំ សមាទាយ ឧបបជ្ជិ ឧបោសថំ។>
    text <១៤៩>
      text <តស្ស សក្កោ វតញ្ញាយ អជរូបេនុបាគមិ>
      text <វីតតបោ អជ្ឈប្បត្តោ ភញ្ជិ លោហិតបោ តបំ។>
    text <១៥០>
      text <ឯវមេវ ឥធេកច្ចេ សមាទានម្ហិ ទុព្ពលា>
      text <លហុំ ករោន្តិ អត្តានំ វកោវ អជការណាតិ។>
      text <វរកុម្ភ សុបត្តសិរិវ្ហយនោ សុចិសម្មត ពិន្ទុសរោ ចុសភោ>
      text <សរិតំបតិ ចណ្ឌិ ជរាកបិនា អថ មក្កដិយា វកកេន ទសាតិ។>
      text <សង្កប្បោ បទុមោ ចេវ ឧទបានេន តតិយំ>
      text <អព្ភន្តរំ ឃដភេទំ តិកនិបាតម្ហិលង្កតន្តិ។>
    stand <វកជាតកំ ទសមំ។>
    stand <កុម្ភវគ្គោ បញ្ចមោ។>
    text <តស្សុទ្ទានំ>
    text <អថ វគ្គុទ្ទានំ>
    stand <តិកនិបាតំ និដ្ឋិតំ។>
