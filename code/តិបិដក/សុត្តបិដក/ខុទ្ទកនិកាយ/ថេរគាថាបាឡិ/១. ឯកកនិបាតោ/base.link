text <១។ ឯកកនិបាតោ>
  stand <។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ>
  text <និទានគាថា>
    block
      text <សីហានំវ នទន្តានំ ទាឋីនំ គិរិគព្ភរេ>
      text <សុណាថ ភាវិតត្តានំ គាថា អត្ថូបនាយិកា។>
      text <យថានាមា យថាគោត្តា យថាធម្មវិហារិនោ>
      text <យថាធិមុត្តា សប្បញ្ញា វិហរិំសុ អតន្ទិតា។>
      text <តត្ថ តត្ថ វិបស្សិត្វា ផុសិត្វា អច្ចុតំ បទំ>
      text <កតន្តំ បច្ចវេក្ខន្តា ឥមមត្ថមភាសិសុំ។>
  text <១។ បឋមវគ្គោ>
    text <១។ សុភូតិត្ថេរគាថា>
      text <១>
        text <ឆន្នា មេ កុដិកា សុខា និវាតា វស្ស ទេវ យថាសុខំ>
        text <ចិត្តំ មេ សុសមាហិតំ វិមុត្តំ អាតាបី វិហរាមិ វស្ស ទេវាតិ។>
      text <ឥត្ថំ សុទំ អាយស្មា សុភូតិត្ថេរោ គាថំ អភាសិត្ថាតិ។>
    text <២។ មហាកោដ្ឋិកត្ថេរគាថា>
      text <២>
        text <ឧបសន្តោ ឧបរតោ មន្តភាណី អនុទ្ធតោ>
        text <ធុនាតិ បាបកេ ធម្មេ ទុមបត្តំវ មាលុតោតិ។>
      text <ឥត្ថំ សុទំ អាយស្មា មហាកោដ្ឋិកោ ថេរោ គាថំ អភាសិត្ថាតិ។>
    text <៣។ កង្ខារេវតត្ថេរគាថា>
      text <៣>
        text <បញ្ញំ ឥមំ បស្ស តថាគតានំ អគ្គិ យថា បជ្ជលិតោ និសីថេ>
        text <អាលោកទា ចក្ខុទទា ភវន្តិ យេ អាគតានំ វិនយន្តិ កង្ខន្តិ។>
      text <ឥត្ថំ សុទំ អាយស្មា កង្ខារេវតោ ថេរោ គាថំ អភាសិត្ថាតិ។>
    text <៤។ បុណ្ណត្ថេរគាថា>
      text <៤>
        text <សម្ភិរេវ សមាសេថ បណ្ឌិតេហត្ថទស្សិភិ>
        text <អត្ថំ មហន្តំ គម្ភីរំ ទុទ្ទសំ និបុណំ អណុំ>
        text <ធីរា សមធិគច្ឆន្តិ អប្បមត្តា វិចក្ខណាតិ។>
      text <ឥត្ថំ សុទំ អាយស្មា បុណ្ណោ មន្តាណិបុត្តោ ថេរោ គាថំ អភាសិត្ថាតិ។>
    text <៥។ ទព្ពត្ថេរគាថា>
      text <៥>
        text <យោ ទុទ្ទមិយោ ទមេន ទន្តោ ទព្ពោ សន្តុសិតោ វិតិណ្ណកង្ខោ>
        text <វិជិតាវី អបេតភេរវោ ហិ ទព្ពោ សោ បរិនិព្ពុតោ ឋិតត្តោតិ។>
      text <ឥត្ថំ សុទំ អាយស្មា ទព្ពោ ថេរោ គាថំ អភាសិត្ថាតិ។>
    text <៦។ សីតវនិយត្ថេរគាថា>
      text <៦>
        text <យោ សីតវនំ ឧបគា ភិក្ខុ ឯកោ សន្តុសិតោ សមាហិតត្តោ>
        text <វិជិតាវី អបេតលោមហំសោ រក្ខំ កាយគតាសតិំ ធិតិមាតិ។>
      text <ឥត្ថំ សុទំ អាយស្មា សីតវនិយោ ថេរោ គាថំ អភាសិត្ថាតិ។>
    text <៧។ ភល្លិយត្ថេរគាថា>
      text <៧>
        text <យោបានុទី មច្ចុរាជស្ស សេនំ នឡសេតុំវ សុទុព្ពលំ មហោឃោ>
        text <វិជិតាវី អបេតភេរវោ ហិ ទន្តោ សោ បរិនិព្ពុតោ ឋិតត្តោតិ។>
      text <ឥត្ថំ សុទំ អាយស្មា ភល្លិយោ ថេរោ គាថំ អភាសិត្ថាតិ។>
    text <៨។ វីរត្ថេរគាថា>
      text <៨>
        text <យោ ទុទ្ទមិយោ ទមេន ទន្តោ វីរោ សន្តុសិតោ វិតិណ្ណកង្ខោ>
        text <វិជិតាវី អបេតលោមហំសោ វីរោ សោ បរិនិព្ពុតោ ឋិតត្តោតិ។>
      text <ឥត្ថំ សុទំ អាយស្មា វីរោ ថេរោ គាថំ អភាសិត្ថាតិ។>
    text <៩។ បិលិន្ទវច្ឆត្ថេរគាថា>
      text <៩>
        text <ស្វាគតំ ន ទុរាគតំ នយិទំ ទុមន្តិតំ មម>
        text <សំវិភត្តេសុ ធម្មេសុ យំ សេដ្ឋំ តទុបាគមិន្តិ។>
      text <ឥត្ថំ សុទំ អាយស្មា បិលិន្ទវច្ឆោ ថេរោ គាថំ អភាសិត្ថាតិ។>
    text <១០។ បុណ្ណមាសត្ថេរគាថា>
      text <១០>
        text <វិហរិ អបេក្ខំ ឥធ វា ហុរំ វា យោ វេទគូ សមិតោ យតត្តោ>
        text <សព្ពេសុ ធម្មេសុ អនូបលិត្តោ លោកស្ស ជញ្ញា ឧទយព្ពយញ្ចាតិ។>
        text <សុភូតិ កោដ្ឋិកោ ថេរោ កង្ខារេវតសម្មតោ>
        text <មន្តាណិបុត្តោ ទព្ពោ ច សីតវនិយោ ច ភល្លិយោ>
        text <វីរោ បិលិន្ទវច្ឆោ ច បុណ្ណមាសោ តមោនុទោតិ។>
      text <ឥត្ថំ សុទំ អាយស្មា បុណ្ណមាសោ ថេរោ គាថំ អភាសិត្ថាតិ។>
      stand <វគ្គោ បឋមោ និដ្ឋិតោ។>
      text <តស្សុទ្ទានំ>
  text <២។ ទុតិយវគ្គោ>
    text <១។ ចូឡវច្ឆត្ថេរគាថា>
      text <១១>
        text <បាមោជ្ជពហុលោ ភិក្ខុ ធម្មេ ពុទ្ធប្បវេទិតេ>
        text <អធិគច្ឆេ បទំ សន្តំ សង្ខារូបសមំ សុខន្តិ។>
      stand <… ចូឡវច្ឆោ ថេរោ…។>
    text <២។ មហាវច្ឆត្ថេរគាថា>
      text <១២>
        text <បញ្ញាពលី សីលវតូបបន្នោ សមាហិតោ ឈានរតោ សតីមា>
        text <យទត្ថិយំ ភោជនំ ភុញ្ជមានោ កង្ខេថ កាលំ ឥធ វីតរាគោតិ។>
      stand <… មហាវច្ឆោ ថេរោ…។>
    text <៣។ វនវច្ឆត្ថេរគាថា>
      text <១៣>
        text <នីលព្ភវណ្ណា រុចិរា សីតវារី សុចិន្ធរា>
        text <ឥន្ទគោបកសញ្ឆន្នា តេ សេលា រមយន្តិ មន្តិ។>
      stand <… វនវច្ឆោ ថេរោ…។>
    text <៤។ សិវកសាមណេរគាថា>
      text <១៤>
        text <ឧបជ្ឈាយោ មំ អវច ឥតោ គច្ឆាម សីវក>
        text <គាមេ មេ វសតិ កាយោ អរញ្ញំ មេ គតោ មនោ>
        text <សេមានកោបិ គច្ឆាមិ នត្ថិ សង្គោ វិជានតន្តិ។>
      stand <… សិវកោ សាមណេរោ…។>
    text <៥។ កុណ្ឌធានត្ថេរគាថា>
      text <១៥>
        text <បញ្ច ឆិន្ទេ បញ្ច ជហេ បញ្ច ចុត្តរិ ភាវយេ>
        text <បញ្ចសង្គាតិគោ ភិក្ខុ ឱឃតិណ្ណោតិ វុច្ចតីតិ។>
      stand <… កុណ្ឌធានោ ថេរោ…។>
    text <៦។ ពេលដ្ឋសីសត្ថេរគាថា>
      text <១៦>
        text <យថាបិ ភទ្ទោ អាជញ្ញោ នង្គលាវត្តនី សិខី>
        text <គច្ឆតិ អប្បកសិរេន ឯវំ រត្តិន្ទិវា មម>
        text <គច្ឆន្តិ អប្បកសិរេន សុខេ លទ្ធេ និរាមិសេតិ។>
      stand <… ពេលដ្ឋសីសោ ថេរោ…។>
    text <៧។ ទាសកត្ថេរគាថា>
      text <១៧>
        text <មិទ្ធី យទា ហោតិ មហគ្ឃសោ ច និទ្ទាយិតា សម្បរិវត្តសាយី>
        text <មហាវរាហោវ និវាបបុដ្ឋោ បុនប្បុនំ គព្ភមុបេតិ មន្ទោតិ។>
      stand <… ទាសកោ ថេរោ…។>
    text <៨។ សិង្គាលបិតុត្ថេរគាថា>
      text <១៨>
        text <អហុ ពុទ្ធស្ស ទាយាទោ ភិក្ខុ ភេសកឡាវនេ>
        text <កេវលំ អដ្ឋិសញ្ញាយ អផរី បថវិំ ឥមំ>
        text <មញ្ញេហំ កាមរាគំ សោ ខិប្បមេវ បហិស្សតីតិ។>
      stand <… សិង្គាលបិតា ថេរោ…។>
    text <៩។ កុលត្ថេរគាថា>
      text <១៩>
        text <ឧទកំ ហិ នយន្តិ នេត្តិកា ឧសុការា នមយន្តិ តេជនំ>
        text <ទារុំ នមយន្តិ តច្ឆកា អត្តានំ ទមយន្តិ សុព្ពតាតិ។>
      stand <… កុលោ ថេរោ…។>
    text <១០។ អជិតត្ថេរគាថា>
      text <២០>
        text <មរណេ មេ ភយំ នត្ថិ និកន្តិ នត្ថិ ជីវិតេ>
        text <សន្ទេហំ និក្ខិបិស្សាមិ សម្បជានោ បដិស្សតោតិ>
        text <ចូឡវច្ឆោ មហាវច្ឆោ វនវច្ឆោ ច សីវកោ>
        text <កុណ្ឌធានោ ច ពេលដ្ឋិ ទាសកោ ច តតោបរិ>
        text <សិង្គាលបិតិកោ ថេរោ កុលោ ច អជិតោ ទសាតិ។>
      stand <… អជិតោ ថេរោ …។>
      stand <វគ្គោ ទុតិយោ និដ្ឋិតោ។>
      text <តស្សុទ្ទានំ>
  text <៣។ តតិយវគ្គោ>
    text <១។ និគ្រោធត្ថេរគាថា>
      text <២១>
        text <នាហំ ភយស្ស ភាយាមិ សត្ថា នោ អមតស្ស កោវិទោ>
        text <យត្ថ ភយំ នាវតិដ្ឋតិ តេន មគ្គេន វជន្តិ ភិក្ខវោតិ។>
      stand <… និគ្រោធោ ថេរោ…។>
    text <២។ ចិត្តកត្ថេរគាថា>
      text <២២>
        text <នីលា សុគីវា សិខិនោ មោរា ការម្ភិយំ អភិនទន្តិ>
        text <តេ សីតវាតកីឡិតា សុត្តំ ឈាយំ និពោធេន្តីតិ។>
      stand <… ចិត្តកោ ថេរោ…។>
    text <៣។ គោសាលត្ថេរគាថា>
      text <២៣>
        text <អហំ ខោ វេឡុគុម្ពស្មិំ ភុត្វាន មធុបាយសំ>
        text <បទក្ខិណំ សម្មសន្តោ ខន្ធានំ ឧទយព្ពយំ>
        text <សានុំ បដិគមិស្សាមិ វិវេកមនុព្រូហយន្តិ។>
      stand <… គោសាលោ ថេរោ…។>
    text <៤។ សុគន្ធត្ថេរគាថា>
      text <២៤>
        text <អនុវស្សិកោ បព្ពជិតោ បស្ស ធម្មសុធម្មតំ>
        text <តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។>
      stand <… សុគន្ធោ ថេរោ…។>
    text <៥។ នន្ទិយត្ថេរគាថា>
      text <២៥>
        text <ឱភាសជាតំ ផលគំ ចិត្តំ យស្ស អភិណ្ហសោ>
        text <តាទិសំ ភិក្ខុមាសជ្ជ កណ្ហ ទុក្ខំ និគច្ឆសីតិ។>
      stand <… នន្ទិយោ ថេរោ…។>
    text <៦។ អភយត្ថេរគាថា>
      text <២៦>
        text <សុត្វា សុភាសិតំ វាចំ ពុទ្ធស្សាទិច្ចពន្ធុនោ>
        text <បច្ចព្យធិំ ហិ និបុណំ វាលគ្គំ ឧសុនា យថាតិ។>
      stand <… អភយោ ថេរោ…។>
    text <៧។ លោមសកង្គិយត្ថេរគាថា>
      text <២៧>
        text <ទព្ពំ កុសំ បោដកិលំ ឧសីរំ មុញ្ជបព្ពជំ>
        text <ឧរសា បនុទិស្សាមិ វិវេកមនុព្រូហយន្តិ។>
      stand <… លោមសកង្គិយោ ថេរោ…។>
    text <៨។ ជម្ពុគាមិកបុត្តត្ថេរគាថា>
      text <២៨>
        text <កច្ចិ នោ វត្ថបសុតោ កច្ចិ នោ ភូសនារតោ>
        text <កច្ចិ សីលមយំ គន្ធំ កិំ ត្វំ វាយសិ នេតរា បជាតិ។>
      stand <… ជម្ពុគាមិកបុត្តោ ថេរោ…។>
    text <៩។ ហារិតត្ថេរគាថា>
      text <២៩>
        text <សមុន្នមយមត្តានំ ឧសុការោវ តេជនំ>
        text <ចិត្តំ ឧជុំ ករិត្វាន អវិជ្ជំ ភិន្ទ ហារិតាតិ។>
      stand <… ហារិតោ ថេរោ…។>
    text <១០។ ឧត្តិយត្ថេរគាថា>
      text <៣០>
        text <អាពាធេ មេ សមុប្បន្នេ សតិ មេ ឧទបជ្ជថ>
        text <អាពាធោ មេ សមុប្បន្នោ កាលោ មេ នប្បមជ្ជិតុន្តិ។>
        text <និគ្រោធោ ចិត្តកោ ថេរោ គោសាលថេរោ សុគន្ធោ>
        text <នន្ទិយោ អភយោ ថេរោ ថេរោ លោមសកង្គិយោ>
        text <ជម្ពុគាមិកបុត្តោ ច ហារិតោ ឧត្តិយោ ឥសីតិ។>
      stand <… ឧត្តិយោ ថេរោ…។>
      stand <វគ្គោ តតិយោ និដ្ឋិតោ។>
      text <តស្សុទ្ទានំ>
  text <៤។ ចតុត្ថវគ្គោ>
    text <១។ គហ្វរតីរិយត្ថេរគាថា>
      text <៣១>
        text <ផុដ្ឋោ ឌំសេហិ មកសេហិ អរញ្ញស្មិំ ព្រហាវនេ>
        text <នាគោ សំគាមសីសេវ សតោ តត្រាធិវាសយេតិ។>
      stand <… គហ្វរតីរិយោ ថេរោ…។>
    text <២។ សុប្បិយត្ថេរគាថា>
      text <៣២>
        text <អជរំ ជីរមានេន តប្បមានេន និព្ពុតិំ>
        text <និមិយំ បរមំ សន្តិំ យោគក្ខេមំ អនុត្តរន្តិ។>
      stand <… សុប្បិយោ ថេរោ…។>
    text <៣។ សោបាកត្ថេរគាថា>
      text <៣៣>
        text <យថាបិ ឯកបុត្តស្មិំ បិយស្មិំ កុសលី សិយា>
        text <ឯវំ សព្ពេសុ បាណេសុ សព្ពត្ថ កុសលោ សិយាតិ។>
      stand <… សោបាកោ ថេរោ…។>
    text <៤។ បោសិយត្ថេរគាថា>
      text <៣៤>
        text <អនាសន្នវរា ឯតា និច្ចមេវ វិជានតា>
        text <គាមា អរញ្ញមាគម្ម តតោ គេហំ ឧបាវិសិ>
        text <តតោ ឧដ្ឋាយ បក្កាមិ អនាមន្តេត្វា បោសិយោតិ។>
      stand <… បោសិយោ ថេរោ…។>
    text <៥។ សាមញ្ញកានិត្ថេរគាថា>
      text <៣៥>
        text <សុខំ សុខត្ថោ លភតេ តទាចរំ កិត្តិញ្ច បប្បោតិ យសស្ស វឌ្ឍតិ>
        text <យោ អរិយមដ្ឋង្គិកមញ្ជសំ ឧជុំ ភាវេតិ មគ្គំ អមតស្ស បត្តិយាតិ។>
      stand <… សាមញ្ញកានិត្ថេរោ…។>
    text <៦។ កុមាបុត្តត្ថេរគាថា>
      text <៣៦>
        text <សាធុ សុតំ សាធុ ចរិតកំ សាធុ សទា អនិកេតវិហារោ>
        text <អត្ថបុច្ឆនំ បទក្ខិណកម្មំ ឯតំ សាមញ្ញមកិញ្ចនស្សាតិ។>
      stand <… កុមាបុត្តោ ថេរោ…។>
    text <៧។ កុមាបុត្តសហាយកត្ថេរគាថា>
      text <៣៧>
        text <នានាជនបទំ យន្តិ វិចរន្តា អសញ្ញតា>
        text <សមាធិញ្ច វិរាធេន្តិ កិំសុ រដ្ឋចរិយា ករិស្សតិ>
        text <តស្មា វិនេយ្យ សារម្ភំ ឈាយេយ្យ អបុរក្ខតោតិ។>
      stand <… កុមាបុត្តត្ថេរស្ស សហាយកោ ថេរោ…។>
    text <៨។ គវម្បតិត្ថេរគាថា>
      text <៣៨>
        text <យោ ឥទ្ធិយា សរភុំ អដ្ឋបេសិ សោ គវម្បតិ អសិតោ អនេជោ>
        text <តំ សព្ពសង្គាតិគតំ មហាមុនិំ ទេវា នមស្សន្តិ ភវស្ស បារគុន្តិ។>
      stand <… គវម្បតិត្ថេរោ…។>
    text <៩។ តិស្សត្ថេរគាថា>
      text <៣៩>
        text <សត្តិយា វិយ ឱមដ្ឋោ ឌយ្ហមានោវ មត្ថកេ>
        text <កាមរាគប្បហានាយ សតោ ភិក្ខុ បរិព្ពជេតិ។>
      stand <… តិស្សោ ថេរោ…។>
    text <១០។ វឌ្ឍមានត្ថេរគាថា>
      text <៤០>
        text <សត្តិយា វិយ ឱមដ្ឋោ ឌយ្ហមានោវ មត្ថកេ>
        text <ភវរាគប្បហានាយ សតោ ភិក្ខុ បរិព្ពជេតិ។>
        text <គហ្វរតីរិយោ សុប្បិយោ សោបាកោ ចេវ បោសិយោ>
        text <សាមញ្ញកានិ កុមាបុត្តោ កុមាបុត្តសហាយកោ>
        text <គវម្បតិ តិស្សត្ថេរោ វឌ្ឍមានោ មហាយសោតិ។>
      stand <… វឌ្ឍមានោ ថេរោ…។>
      stand <វគ្គោ ចតុត្ថោ និដ្ឋិតោ។>
      text <តស្សុទ្ទានំ>
  text <៥។ បញ្ចមវគ្គោ>
    text <១។ សិរិវឌ្ឍត្ថេរគាថា>
      text <៤១>
        text <វិវរមនុបតន្តិ វិជ្ជុតា វេភារស្ស ច បណ្ឌវស្ស ច>
        text <នគវិវរគតោ ច ឈាយតិ បុត្តោ អប្បដិមស្ស តាទិនោតិ។>
      stand <… សិរិវឌ្ឍោ ថេរោ…។>
    text <២។ ខទិរវនិយត្ថេរគាថា>
      text <៤២>
        text <ចាលេ ឧបចាលេ សីសូបចាលេ បតិស្សតា នុ ខោ វិហរថ>
        text <អាគតោ វោ វាលំ វិយ វេធីតិ។>
      stand <… ខទិរវនិយោ ថេរោ…។>
    text <៣។ សុមង្គលត្ថេរគាថា>
      text <៤៣>
        text <សុមុត្តិកោ សុមុត្តិកោ សាហុ សុមុត្តិកោម្ហិ តីហិ ខុជ្ជកេហិ>
        text <អសិតាសុ មយា នង្គលាសុ មយា ខុទ្ទកុទ្ទាលាសុ មយា។>
        text <យទិបិ ឥធមេវ ឥធមេវ អថ វាបិ អលមេវ អលមេវ>
        text <ឈាយ សុមង្គល ឈាយ សុមង្គល អប្បមត្តោ វិហរ សុមង្គលាតិ។>
      stand <… សុមង្គលោ ថេរោ…។>
    text <៤។ សានុត្ថេរគាថា>
      text <៤៤>
        text <មតំ វា អម្ម រោទន្តិ យោ វា ជីវំ ន ទិស្សតិ>
        text <ជីវន្តំ មំ អម្ម បស្សន្តី កស្មា មំ អម្ម រោទសីតិ។>
      stand <… សានុត្ថេរោ…។>
    text <៥។ រមណីយវិហារិត្ថេរគាថា>
      text <៤៥>
        text <យថាបិ ភទ្ទោ អាជញ្ញោ ខលិត្វា បតិតិដ្ឋតិ>
        text <ឯវំ ទស្សនសម្បន្នំ សម្មាសម្ពុទ្ធសាវកន្តិ។>
      stand <… រមណីយវិហារិត្ថេរោ…។>
    text <៦។ សមិទ្ធិត្ថេរគាថា>
      text <៤៦>
        text <សទ្ធាយាហំ បព្ពជិតោ អគារស្មានគារិយំ>
        text <សតិ បញ្ញា ច មេ វុឌ្ឍា ចិត្តញ្ច សុសមាហិតំ>
        text <កាមំ ករស្សុ រូបានិ នេវ មំ ព្យាធយិស្សសីតិ។>
      stand <… សមិទ្ធិត្ថេរោ…។>
    text <៧។ ឧជ្ជយត្ថេរគាថា>
      text <៤៧>
        text <នមោ តេ ពុទ្ធ វីរត្ថុ វិប្បមុត្តោសិ សព្ពធិ>
        text <តុយ្ហាបទានេ វិហរំ វិហរាមិ អនាសវោតិ។>
      stand <… ឧជ្ជយោ ថេរោ…។>
    text <៨។ សញ្ជយត្ថេរគាថា>
      text <៤៨>
        text <យតោ អហំ បព្ពជិតោ អគារស្មានគារិយំ>
        text <នាភិជានាមិ សង្កប្បំ អនរិយំ ទោសសំហិតន្តិ។>
      stand <… សញ្ជយោ ថេរោ…។>
    text <៩។ រាមណេយ្យកត្ថេរគាថា>
      text <៤៩>
        text <ចិហចិហាភិនទិតេ សិប្បិកាភិរុតេហិ ច>
        text <ន មេ តំ ផន្ទតិ ចិត្តំ ឯកត្តនិរតំ ហិ មេតិ។>
      stand <… រាមណេយ្យកោ ថេរោ…។>
    text <១០។ វិមលត្ថេរគាថា>
      text <៥០>
        text <ធរណី ច សិញ្ចតិ វាតិ មាលុតោ វិជ្ជុតា ចរតិ នភេ>
        text <ឧបសមន្តិ វិតក្កា ចិត្តំ សុសមាហិតំ មមាតិ។>
        text <សិរីវឌ្ឍោ រេវតោ ថេរោ សុមង្គលោ សានុសវ្ហយោ>
        text <រមណីយវិហារី ច សមិទ្ធិឧជ្ជយសញ្ជយា>
        text <រាមណេយ្យោ ច សោ ថេរោ វិមលោ ច រណញ្ជហោតិ។>
      stand <… វិមលោ ថេរោ…។>
      stand <វគ្គោ បញ្ចមោ និដ្ឋិតោ។>
      text <តស្សុទ្ទានំ>
  text <៦។ ឆដ្ឋវគ្គោ>
    text <១។ គោធិកត្ថេរគាថា>
      text <៥១>
        text <វស្សតិ ទេវោ យថា សុគីតំ ឆន្នា មេ កុដិកា សុខា និវាតា>
        text <ចិត្តំ សុសមាហិតញ្ច មយ្ហំ អថ ចេ បត្ថយសិ បវស្ស ទេវាតិ។>
      stand <… គោធិកោ ថេរោ…។>
    text <២។ សុពាហុត្ថេរគាថា>
      text <៥២>
        text <វស្សតិ ទេវោ យថា សុគីតំ ឆន្នា មេ កុដិកា សុខា និវាតា>
        text <ចិត្តំ សុសមាហិតញ្ច កាយេ អថ ចេ បត្ថយសិ បវស្ស ទេវាតិ។>
      stand <… សុពាហុត្ថេរោ…។>
    text <៣។ វល្លិយត្ថេរគាថា>
      text <៥៣>
        text <វស្សតិ ទេវោ យថា សុគីតំ ឆន្នា មេ កុដិកា សុខា និវាតា>
        text <តស្សំ វិហរាមិ អប្បមត្តោ អថ ចេ បត្ថយសិ បវស្ស ទេវាតិ។>
      stand <… វល្លិយោ ថេរោ…។>
    text <៤។ ឧត្តិយត្ថេរគាថា>
      text <៥៤>
        text <វស្សតិ ទេវោ យថា សុគីតំ ឆន្នា មេ កុដិកា សុខា និវាតា>
        text <តស្សំ វិហរាមិ អទុតិយោ អថ ចេ បត្ថយសិ បវស្ស ទេវាតិ។>
      stand <… ឧត្តិយោ ថេរោ…។>
    text <៥។ អញ្ជនវនិយត្ថេរគាថា>
      text <៥៥>
        text <អាសន្ទិំ កុដិកំ កត្វា ឱគយ្ហ អញ្ជនំ វនំ>
        text <តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។>
      stand <… អញ្ជនវនិយោ ថេរោ…។>
    text <៦។ កុដិវិហារិត្ថេរគាថា>
      text <៥៦>
        text <កោ កុដិកាយំ ភិក្ខុ កុដិកាយំ វីតរាគោ សុសមាហិតចិត្តោ>
        text <ឯវំ ជានាហិ អាវុសោ អមោឃា តេ កុដិកា កតាតិ។>
      stand <… កុដិវិហារិត្ថេរោ…។>
    text <៧។ ទុតិយកុដិវិហារិត្ថេរគាថា>
      text <៥៧>
        text <អយមាហុ បុរាណិយា កុដិ អញ្ញំ បត្ថយសេ នវំ កុដិំ>
        text <អាសំ កុដិយា វិរាជយ ទុក្ខា ភិក្ខុ បុន នវា កុដីតិ។>
      stand <… ទុតិយកុដិវិហារិត្ថេរោ…។>
    text <៨។ រមណីយកុដិកត្ថេរគាថា>
      text <៥៨>
        text <រមណីយា មេ កុដិកា សទ្ធាទេយ្យា មនោរមា>
        text <ន មេ អត្ថោ កុមារីហិ យេសំ អត្ថោ តហិំ គច្ឆថ នារិយោតិ។>
      stand <… រមណីយកុដិកោ ថេរោ…។>
    text <៩។ កោសលវិហារិត្ថេរគាថា>
      text <៥៩>
        text <សទ្ធាយាហំ បព្ពជិតោ អរញ្ញេ មេ កុដិកា កតា>
        text <អប្បមត្តោ ច អាតាបី សម្បជានោ បតិស្សតោតិ។>
      stand <… កោសលវិហារិត្ថេរោ…។>
    text <១០។ សីវលិត្ថេរគាថា>
      text <៦០>
        text <តេ មេ ឥជ្ឈិំសុ សង្កប្បា យទត្ថោ បាវិសិំ កុដិំ>
        text <វិជ្ជាវិមុត្តិំ បច្ចេសំ មានានុសយមុជ្ជហន្តិ។>
        text <គោធិកោ ច សុពាហុ ច វល្លិយោ ឧត្តិយោ ឥសិ>
        text <អញ្ជនវនិយោ ថេរោ ទុវេ កុដិវិហារិនោ>
        text <រមណីយកុដិកោ ច កោសលវ្ហយសីវលីតិ។>
      stand <… សីវលិត្ថេរោ…។>
      stand <វគ្គោ ឆដ្ឋោ និដ្ឋិតោ។>
      text <តស្សុទ្ទានំ>
  text <៧។ សត្តមវគ្គោ>
    text <១។ វប្បត្ថេរគាថា>
      text <៦១>
        text <បស្សតិ បស្សោ បស្សន្តំ អបស្សន្តញ្ច បស្សតិ>
        text <អបស្សន្តោ អបស្សន្តំ បស្សន្តញ្ច ន បស្សតីតិ។>
      stand <… វប្បោ ថេរោ…។>
    text <២។ វជ្ជិបុត្តត្ថេរគាថា>
      text <៦២>
        text <ឯកកា មយំ អរញ្ញេ វិហរាម អបវិទ្ធំវ វនស្មិំ ទារុកំ>
        text <តស្ស មេ ពហុកា បិហយន្តិ នេរយិកា វិយ សគ្គគាមិនន្តិ។>
      stand <… វជ្ជិបុត្តោ ថេរោ…។>
    text <៣។ បក្ខត្ថេរគាថា>
      text <៦៣>
        text <ចុតា បតន្តិ បតិតា គិទ្ធា ច បុនរាគតា>
        text <កតំ កិច្ចំ រតំ រម្មំ សុខេនន្វាគតំ សុខន្តិ។>
      stand <… បក្ខោ ថេរោ…។>
    text <៤។ វិមលកោណ្ឌញ្ញត្ថេរគាថា>
      text <៦៤>
        text <ទុមវ្ហយាយ ឧប្បន្នោ ជាតោ បណ្ឌរកេតុនា>
        text <កេតុហា កេតុនាយេវ មហាកេតុំ បធំសយីតិ។>
      stand <… វិមលកោណ្ឌញ្ញោ ថេរោ…។>
    text <៥។ ឧក្ខេបកតវច្ឆត្ថេរគាថា>
      text <៦៥>
        text <ឧក្ខេបកតវច្ឆស្ស សង្កលិតំ ពហូហិ វស្សេហិ>
        text <តំ ភាសតិ គហដ្ឋានំ សុនិសិន្នោ ឧឡារបាមោជ្ជោតិ។>
      stand <… ឧក្ខេបកតវច្ឆោ ថេរោ…។>
    text <៦។ មេឃិយត្ថេរគាថា>
      text <៦៦>
        text <អនុសាសិ មហាវីរោ សព្ពធម្មាន បារគូ>
        text <តស្សាហំ ធម្មំ សុត្វាន វិហាសិំ សន្តិកេ សតោ>
        text <តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។>
      stand <… មេឃិយោ ថេរោ…។>
    text <៧។ ឯកធម្មសវនីយត្ថេរគាថា>
      text <៦៧>
        text <កិលេសា ឈាបិតា មយ្ហំ ភវា សព្ពេ សមូហតា>
        text <វិក្ខីណោ ជាតិសំសារោ នត្ថិ ទានិ បុនព្ភវោតិ។>
      stand <… ឯកធម្មសវនីយោ ថេរោ…។>
    text <៨។ ឯកុទានិយត្ថេរគាថា>
      text <៦៨>
        text <អធិចេតសោ អប្បមជ្ជតោ មុនិនោ មោនបថេសុ សិក្ខតោ>
        text <សោកា ន ភវន្តិ តាទិនោ ឧបសន្តស្ស សទា សតីមតោតិ។>
      stand <… ឯកុទានិយោ ថេរោ…។>
    text <៩។ ឆន្នត្ថេរគាថា>
      text <៦៩>
        text <សុត្វាន ធម្មំ មហតោ មហារសំ សព្ពញ្ញុតញ្ញាណវរេន ទេសិតំ>
        text <មគ្គំ បបជ្ជិំ អមតស្ស បត្តិយា សោ យោគក្ខេមស្ស បថស្ស កោវិទោតិ។>
      stand <… ឆន្នោ ថេរោ…។>
    text <១០។ បុណ្ណត្ថេរគាថា>
      text <៧០>
        text <សីលមេវ ឥធ អគ្គំ បញ្ញវា បន ឧត្តមោ>
        text <មនុស្សេសុ ច ទេវេសុ សីលបញ្ញាណតោ ជយន្តិ។>
        text <វប្បោ ច វជ្ជិបុត្តោ ច បក្ខោ វិមលកោណ្ឌញ្ញោ>
        text <ឧក្ខេបកតវច្ឆោ ច មេឃិយោ ឯកធម្មិកោ>
        text <ឯកុទានិយឆន្នា ច បុណ្ណត្ថេរោ មហព្ពលោតិ។>
      stand <… បុណ្ណោ ថេរោ…។>
      stand <វគ្គោ សត្តមោ និដ្ឋិតោ។>
      text <តស្សុទ្ទានំ>
  text <៨។ អដ្ឋមវគ្គោ>
    text <១។ វច្ឆបាលត្ថេរគាថា>
      text <៧១>
        text <សុសុខុមនិបុណត្ថទស្សិនា មតិកុសលេន និវាតវុត្តិនា>
        text <សំសេវិតវុទ្ធសីលិនា និព្ពានំ ន ហិ តេន ទុល្លភន្តិ។>
      stand <… វច្ឆបាលោ ថេរោ…។>
    text <២។ អាតុមត្ថេរគាថា>
      text <៧២>
        text <យថា កឡីរោ សុសុ វឌ្ឍិតគ្គោ ទុន្និក្ខមោ ហោតិ បសាខជាតោ>
        text <ឯវំ អហំ ភរិយាយានិតាយ អនុមញ្ញំ មំ បព្ពជិតោម្ហិ ទានីតិ។>
      stand <… អាតុមោ ថេរោ…។>
    text <៣។ មាណវត្ថេរគាថា>
      text <៧៣>
        text <ជិណ្ណញ្ច ទិស្វា ទុខិតញ្ច ព្យាធិតំ មតញ្ច ទិស្វា គតមាយុសង្ខយំ>
        text <តតោ អហំ និក្ខមិតូន បព្ពជិំ បហាយ កាមានិ មនោរមានីតិ។>
      stand <… មាណវោ ថេរោ…។>
    text <៤។ សុយាមនត្ថេរគាថា>
      text <៧៤>
        text <កាមច្ឆន្ទោ ច ព្យាបាទោ ថិនមិទ្ធញ្ច ភិក្ខុនោ>
        text <ឧទ្ធច្ចំ វិចិកិច្ឆា ច សព្ពសោវ ន វិជ្ជតីតិ។>
      stand <… សុយាមនោ ថេរោ…។>
    text <៥។ សុសារទត្ថេរគាថា>
      text <៧៥>
        text <សាធុ សុវិហិតាន ទស្សនំ កង្ខា ឆិជ្ជតិ ពុទ្ធិ វឌ្ឍតិ>
        text <ពាលម្បិ ករោន្តិ បណ្ឌិតំ តស្មា សាធុ សតំ សមាគមោតិ។>
      stand <… សុសារទោ ថេរោ…។>
    text <៦។ បិយញ្ជហត្ថេរគាថា>
      text <៧៦>
        text <ឧប្បតន្តេសុ និបតេ និបតន្តេសុ ឧប្បតេ>
        text <វសេ អវសមានេសុ រមមានេសុ នោ រមេតិ។>
      stand <… បិយញ្ជហោ ថេរោ…។>
    text <៧។ ហត្ថារោហបុត្តត្ថេរគាថា>
      text <៧៧>
        text <ឥទំ បុរេ ចិត្តមចារិ ចារិកំ យេនិច្ឆកំ យត្ថកាមំ យថាសុខំ>
        text <តទជ្ជហំ និគ្គហេស្សាមិ យោនិសោ ហត្ថិប្បភិន្នំ វិយ អង្កុសគ្គហោតិ។>
      stand <… ហត្ថារោហបុត្តោ ថេរោ…។>
    text <៨។ មេណ្ឌសិរត្ថេរគាថា>
      text <៧៨>
        text <អនេកជាតិសំសារំ សន្ធាវិស្សំ អនិព្ពិសំ>
        text <តស្ស មេ ទុក្ខជាតស្ស ទុក្ខក្ខន្ធោ អបរទ្ធោតិ។>
      stand <… មេណ្ឌសិរោ ថេរោ…។>
    text <៩។ រក្ខិតត្ថេរគាថា>
      text <៧៩>
        text <សព្ពោ រាគោ បហីនោ មេ សព្ពោ ទោសោ សមូហតោ>
        text <សព្ពោ មេ វិគតោ មោហោ សីតិភូតោស្មិ និព្ពុតោតិ។>
      stand <… រក្ខិតោ ថេរោ…។>
    text <១០។ ឧគ្គត្ថេរគាថា>
      text <៨០>
        text <យំ មយា បកតំ កម្មំ អប្បំ វា យទិ វា ពហុំ>
        text <សព្ពមេតំ បរិក្ខីណំ នត្ថិ ទានិ បុនព្ភវោតិ។>
        text <វច្ឆបាលោ ច យោ ថេរោ អាតុមោ មាណវោ ឥសិ>
        text <សុយាមនោ សុសារទោ ថេរោ យោ ច បិយញ្ជហោ>
        text <អារោហបុត្តោ មេណ្ឌសិរោ រក្ខិតោ ឧគ្គសវ្ហយោតិ។>
      stand <… ឧគ្គោ ថេរោ…។>
      stand <វគ្គោ អដ្ឋមោ និដ្ឋិតោ។>
      text <តស្សុទ្ទានំ>
  text <៩។ នវមវគ្គោ>
    text <១។ សមិតិគុត្តត្ថេរគាថា>
      text <៨១>
        text <យំ មយា បកតំ បាបំ បុព្ពេ អញ្ញាសុ ជាតិសុ>
        text <ឥធេវ តំ វេទនីយំ វត្ថុ អញ្ញំ ន វិជ្ជតីតិ។>
      stand <… សមិតិគុត្តោ ថេរោ…។>
    text <២។ កស្សបត្ថេរគាថា>
      text <៨២>
        text <យេន យេន សុភិក្ខានិ សិវានិ អភយានិ ច>
        text <តេន បុត្តក គច្ឆស្សុ មា សោកាបហតោ ភវាតិ។>
      stand <… កស្សបោ ថេរោ…។>
    text <៣។ សីហត្ថេរគាថា>
      text <៨៣>
        text <សីហប្បមត្តោ វិហរ រត្តិន្ទិវមតន្ទិតោ>
        text <ភាវេហិ កុសលំ ធម្មំ ជហ សីឃំ សមុស្សយន្តិ។>
      stand <… សីហោ ថេរោ…។>
    text <៤។ នីតត្ថេរគាថា>
      text <៨៤>
        text <សព្ពរត្តិំ សុបិត្វាន ទិវា សង្គណិកេ រតោ>
        text <កុទាស្សុ នាម ទុម្មេធោ ទុក្ខស្សន្តំ ករិស្សតីតិ។>
      stand <… នីតោ ថេរោ…។>
    text <៥។ សុនាគត្ថេរគាថា>
      text <៨៥>
        text <ចិត្តនិមិត្តស្ស កោវិទោ បវិវេករសំ វិជានិយ>
        text <ឈាយំ និបកោ បតិស្សតោ អធិគច្ឆេយ្យ សុខំ និរាមិសន្តិ។>
      stand <… សុនាគោ ថេរោ…។>
    text <៦។ នាគិតត្ថេរគាថា>
      text <៨៦>
        text <ឥតោ ពហិទ្ធា បុថុ អញ្ញវាទិនំ មគ្គោ ន និព្ពានគមោ យថា អយំ>
        text <ឥតិស្សុ សង្ឃំ ភគវានុសាសតិ សត្ថា សយំ បាណិតលេវ ទស្សយន្តិ។>
      stand <… នាគិតោ ថេរោ…។>
    text <៧។ បវិដ្ឋត្ថេរគាថា>
      text <៨៧>
        text <ខន្ធា ទិដ្ឋា យថាភូតំ ភវា សព្ពេ បទាលិតា>
        text <វិក្ខីណោ ជាតិសំសារោ នត្ថិ ទានិ បុនព្ភវោតិ។>
      stand <… បវិដ្ឋោ ថេរោ…។>
    text <៨។ អជ្ជុនត្ថេរគាថា>
      text <៨៨>
        text <អសក្ខិំ វត អត្តានំ ឧទ្ធាតុំ ឧទកា ថលំ>
        text <វុយ្ហមានោ មហោឃេវ សច្ចានិ បដិវិជ្ឈហន្តិ។>
      stand <… អជ្ជុនោ ថេរោ…។>
    text <៩។ បឋម-ទេវសភត្ថេរគាថា>
      text <៨៩>
        text <ឧត្តិណ្ណា បង្កបលិបា បាតាលា បរិវជ្ជិតា>
        text <មុត្តោ ឱឃា ច គន្ថា ច សព្ពេ មានា វិសំហតាតិ។>
      stand <… ទេវសភោ ថេរោ…។>
    text <១០។ សាមិទត្តត្ថេរគាថា>
      text <៩០>
        text <បញ្ចក្ខន្ធា បរិញ្ញាតា តិដ្ឋន្តិ ឆិន្នមូលកា>
        text <វិក្ខីណោ ជាតិសំសារោ នត្ថិ ទានិ បុនព្ភវោតិ។>
        text <ថេរោ សមិតិគុត្តោ ច កស្សបោ សីហសវ្ហយោ>
        text <នីតោ សុនាគោ នាគិតោ បវិដ្ឋោ អជ្ជុនោ ឥសិ>
        text <ទេវសភោ ច យោ ថេរោ សាមិទត្តោ មហព្ពលោតិ។>
      stand <… សាមិទត្តោ ថេរោ…។>
      stand <វគ្គោ នវមោ និដ្ឋិតោ។>
      text <តស្សុទ្ទានំ>
  text <១០។ ទសមវគ្គោ>
    text <១។ បរិបុណ្ណកត្ថេរគាថា>
      text <៩១>
        text <ន តថា មតំ សតរសំ សុធន្នំ យំ មយជ្ជ បរិភុត្តំ>
        text <អបរិមិតទស្សិនា គោតមេន ពុទ្ធេន ទេសិតោ ធម្មោតិ។>
      stand <… បរិបុណ្ណកោ ថេរោ…។>
    text <២។ វិជយត្ថេរគាថា>
      text <៩២>
        text <យស្សាសវា បរិក្ខីណា អាហារេ ច អនិស្សិតោ>
        text <សុញ្ញតា អនិមិត្តោ ច វិមោក្ខោ យស្ស គោចរោ>
        text <អាកាសេវ សកុន្តានំ បទំ តស្ស ទុរន្នយន្តិ។>
      stand <… វិជយោ ថេរោ…។>
    text <៣។ ឯរកត្ថេរគាថា>
      text <៩៣>
        text <ទុក្ខា កាមា ឯរក ន សុខា កាមា ឯរក>
        text <យោ កាមេ កាមយតិ ទុក្ខំ សោ កាមយតិ ឯរក>
        text <យោ កាមេ ន កាមយតិ ទុក្ខំ សោ ន កាមយតិ ឯរកាតិ។>
      stand <… ឯរកោ ថេរោ…។>
    text <៤។ មេត្តជិត្ថេរគាថា>
      text <៩៤>
        text <នមោ ហិ តស្ស ភគវតោ សក្យបុត្តស្ស សិរីមតោ>
        text <តេនាយំ អគ្គប្បត្តេន អគ្គធម្មោ សុទេសិតោតិ។>
      stand <… មេត្តជិ ថេរោ…។>
    text <៥។ ចក្ខុបាលត្ថេរគាថា>
      text <៩៥>
        text <អន្ធោហំ ហតនេត្តោស្មិ កន្តារទ្ធានបក្ខន្ទោ>
        text <សយមានោបិ គច្ឆិស្សំ ន សហាយេន បាបេនាតិ។>
      stand <… ចក្ខុបាលោ ថេរោ…។>
    text <៦។ ខណ្ឌសុមនត្ថេរគាថា>
      text <៩៦>
        text <ឯកបុប្ផំ ចជិត្វាន អសីតិ វស្សកោដិយោ>
        text <សគ្គេសុ បរិចារេត្វា សេសកេនម្ហិ និព្ពុតោតិ។>
      stand <… ខណ្ឌសុមនោ ថេរោ…។>
    text <៧។ តិស្សត្ថេរគាថា>
      text <៩៧>
        text <ហិត្វា សតបលំ កំសំ សោវណ្ណំ សតរាជិកំ>
        text <អគ្គហិំ មត្តិកាបត្តំ ឥទំ ទុតិយាភិសេចនន្តិ។>
      stand <… តិស្សោ ថេរោ…។>
    text <៨។ អភយត្ថេរគាថា>
      text <៩៨>
        text <រូបំ ទិស្វា សតិ មុដ្ឋា បិយំ និមិត្តំ មនសិករោតោ>
        text <សារត្តចិត្តោ វេទេតិ តញ្ច អជ្ឈោស តិដ្ឋតិ>
        text <តស្ស វឌ្ឍន្តិ អាសវា ភវមូលោបគាមិនោតិ។>
      stand <… អភយោ ថេរោ…។>
    text <៩។ ឧត្តិយត្ថេរគាថា>
      text <៩៩>
        text <សទ្ទំ សុត្វា សតិ មុដ្ឋា បិយំ និមិត្តំ មនសិករោតោ>
        text <សារត្តចិត្តោ វេទេតិ តញ្ច អជ្ឈោស តិដ្ឋតិ>
        text <តស្ស វឌ្ឍន្តិ អាសវា សំសារំ ឧបគាមិនោតិ។>
      stand <… ឧត្តិយោ ថេរោ…។>
    text <១០។ ទុតិយ-ទេវសភត្ថេរគាថា>
      text <១០០>
        text <សម្មប្បធានសម្បន្នោ សតិបដ្ឋានគោចរោ>
        text <វិមុត្តិកុសុមសញ្ឆន្នោ បរិនិព្ពិស្សត្យនាសវោតិ។>
        text <បរិបុណ្ណកោ ច វិជយោ ឯរកោ មេត្តជី មុនិ>
        text <ចក្ខុបាលោ ខណ្ឌសុមនោ តិស្សោ ច អភយោ តថា>
        text <ឧត្តិយោ ច មហាបញ្ញោ ថេរោ ទេវសភោបិ ចាតិ។>
      stand <… ទេវសភោ ថេរោ…។>
      stand <វគ្គោ ទសមោ និដ្ឋិតោ។>
      text <តស្សុទ្ទានំ>
  text <១១។ ឯកាទសមវគ្គោ>
    text <១។ ពេលដ្ឋានិកត្ថេរគាថា>
      text <១០១>
        text <ហិត្វា គិហិត្តំ អនវោសិតត្តោ មុខនង្គលី ឱទរិកោ កុសីតោ>
        text <មហាវរាហោវ និវាបបុដ្ឋោ បុនប្បុនំ គព្ភមុបេតិ មន្ទោតិ។>
      stand <… ពេលដ្ឋានិកោ ថេរោ…។>
    text <២។ សេតុច្ឆត្ថេរគាថា>
      text <១០២>
        text <មានេន វញ្ចិតាសេ សង្ខារេសុ សំកិលិស្សមានាសេ>
        text <លាភាលាភេន មថិតា សមាធិំ នាធិគច្ឆន្តីតិ។>
      stand <… សេតុច្ឆោ ថេរោ…។>
    text <៣។ ពន្ធុរត្ថេរគាថា>
      text <១០៣>
        text <នាហំ ឯតេន អត្ថិកោ សុខិតោ ធម្មរសេន តប្បិតោ>
        text <បិត្វា រសគ្គមុត្តមំ ន ច កាហាមិ វិសេន សន្ថវន្តិ។>
      stand <… ពន្ធុរោ ថេរោ…។>
    text <៤។ ខិតកត្ថេរគាថា>
      text <១០៤>
        text <លហុកោ វត មេ កាយោ ផុដ្ឋោ ច បីតិសុខេន វិបុលេន>
        text <តូលមិវ ឯរិតំ មាលុតេន បិលវតីវ មេ កាយោតិ។>
      stand <… ខិតកោ ថេរោ…។>
    text <៥។ មលិតវម្ភត្ថេរគាថា>
      text <១០៥>
        text <ឧក្កណ្ឋិតោបិ ន វសេ រមមានោបិ បក្កមេ>
        text <ន ត្វេវានត្ថសំហិតំ វសេ វាសំ វិចក្ខណោតិ។>
      stand <… មលិតវម្ភោ ថេរោ…។>
    text <៦។ សុហេមន្តត្ថេរគាថា>
      text <១០៦>
        text <សតលិង្គស្ស អត្ថស្ស សតលក្ខណធារិនោ>
        text <ឯកង្គទស្សី ទុម្មេធោ សតទស្សី ច បណ្ឌិតោតិ។>
      stand <… សុហេមន្តោ ថេរោ…។>
    text <៧។ ធម្មសវត្ថេរគាថា>
      text <១០៧>
        text <បព្ពជិំ តុលយិត្វាន អគារស្មានគារិយំ>
        text <តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។>
      stand <… ធម្មសវោ ថេរោ…។>
    text <៨។ ធម្មសវបិតុត្ថេរគាថា>
      text <១០៨>
        text <ស វីសវស្សសតិកោ បព្ពជិំ អនគារិយំ>
        text <តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។>
      stand <… ធម្មសវបិតុ ថេរោ…។>
    text <៩។ សង្ឃរក្ខិតត្ថេរគាថា>
      text <១០៩>
        text <ន នូនាយំ បរមហិតានុកម្បិនោ រហោគតោ អនុវិគណេតិ សាសនំ>
        text <តថាហយំ វិហរតិ បាកតិន្ទ្រិយោ មិគី យថា តរុណជាតិកា វនេតិ។>
      stand <… សង្ឃរក្ខិតោ ថេរោ…។>
    text <១០។ ឧសភត្ថេរគាថា>
      text <១១០>
        text <នគា នគគ្គេសុ សុសំវិរូឡ្ហា ឧទគ្គមេឃេន នវេន សិត្តា>
        text <វិវេកកាមស្ស អរញ្ញសញ្ញិនោ ជនេតិ ភិយ្យោ ឧសភស្ស កល្យតន្តិ។>
        text <ពេលដ្ឋានិកោ សេតុច្ឆោ ពន្ធុរោ ខិតកោ ឥសិ>
        text <មលិតវម្ភោ សុហេមន្តោ ធម្មសវោ ធម្មសវបិតា>
        text <សង្ឃរក្ខិតត្ថេរោ ច ឧសភោ ច មហាមុនីតិ។>
      stand <… ឧសភោ ថេរោ…។>
      stand <វគ្គោ ឯកាទសមោ និដ្ឋិតោ។>
      text <តស្សុទ្ទានំ>
  text <១២។ ទ្វាទសមវគ្គោ>
    text <១។ ជេន្តត្ថេរគាថា>
      text <១១១>
        text <ទុប្បព្ពជ្ជំ វេ ទុរធិវាសា គេហា ធម្មោ គម្ភីរោ ទុរធិគមា ភោគា>
        text <កិច្ឆា វុត្តិ នោ ឥតរីតរេនេវ យុត្តំ ចិន្តេតុំ សតតមនិច្ចតន្តិ។>
      stand <… ជេន្តោ ថេរោ…។>
    text <២។ វច្ឆគោត្តត្ថេរគាថា>
      text <១១២>
        text <តេវិជ្ជោហំ មហាឈាយី ចេតោសមថកោវិទោ>
        text <សទត្ថោ មេ អនុប្បត្តោ កតំ ពុទ្ធស្ស សាសនន្តិ។>
      stand <… វច្ឆគោត្តោ ថេរោ…។>
    text <៣។ វនវច្ឆត្ថេរគាថា>
      text <១១៣>
        text <អច្ឆោទិកា បុថុសិលា គោនង្គុលមិគាយុតា>
        text <អម្ពុសេវាលសញ្ឆន្នា តេ សេលា រមយន្តិ មន្តិ។>
      stand <… វនវច្ឆោ ថេរោ…។>
    text <៤។ អធិមុត្តត្ថេរគាថា>
      text <១១៤>
        text <កាយទុដ្ឋុល្លគរុនោ ហិយ្យមានម្ហិ ជីវិតេ>
        text <សរីរសុខគិទ្ធស្ស កុតោ សមណសាធុតាតិ។>
      stand <… អធិមុត្តោ ថេរោ…។>
    text <៥។ មហានាមត្ថេរគាថា>
      text <១១៥>
        text <ឯសាវហិយ្យសេ បព្ពតេន ពហុកុដជសល្លកិកេន>
        text <នេសាទកេន គិរិនា យសស្សិនា បរិច្ឆទេនាតិ។>
      stand <… មហានាមោ ថេរោ…។>
    text <៦។ បារាបរិយត្ថេរគាថា>
      text <១១៦>
        text <ឆផស្សាយតនេ ហិត្វា គុត្តទ្វារោ សុសំវុតោ>
        text <អឃមូលំ វមិត្វាន បត្តោ មេ អាសវក្ខយោតិ។>
      stand <… បារាបរិយោ ថេរោ …។>
    text <៧។ យសត្ថេរគាថា>
      text <១១៧>
        text <សុវិលិត្តោ សុវសនោ សព្ពាភរណភូសិតោ>
        text <តិស្សោ វិជ្ជា អជ្ឈគមិំ កតំ ពុទ្ធស្ស សាសនន្តិ។>
      stand <… យសោ ថេរោ…។>
    text <៨។ កិមិលត្ថេរគាថា>
      text <១១៨>
        text <អភិសត្តោវ និបតតិ វយោ រូបំ អញ្ញមិវ តថេវ សន្តំ>
        text <តស្សេវ សតោ អវិប្បវសតោ អញ្ញស្សេវ សរាមិ អត្តានន្តិ។>
      stand <… កិមិលោ ថេរោ…។>
    text <៩។ វជ្ជិបុត្តត្ថេរគាថា>
      text <១១៩>
        text <រុក្ខមូលគហនំ បសក្កិយ និព្ពានំ ហទយស្មិំ ឱបិយ>
        text <ឈាយ គោតម មា ច បមាទោ កិំ តេ ពិឡិពិឡិកា ករិស្សតីតិ។>
      stand <… វជ្ជិបុត្តោ ថេរោ…។>
    text <១០។ ឥសិទត្តត្ថេរគាថា>
      text <១២០>
        text <បញ្ចក្ខន្ធា បរិញ្ញាតា តិដ្ឋន្តិ ឆិន្នមូលកា>
        text <ទុក្ខក្ខយោ អនុប្បត្តោ បត្តោ មេ អាសវក្ខយោតិ។>
        text <ជេន្តោ ច វច្ឆគោត្តោ ច វច្ឆោ ច វនសវ្ហយោ>
        text <អធិមុត្តោ មហានាមោ បារាបរិយោ យសោបិ ច>
        text <កិមិលោ វជ្ជិបុត្តោ ច ឥសិទត្តោ មហាយសោតិ។>
        text <វីសុត្តរសតំ ថេរា កតកិច្ចា អនាសវា>
        text <ឯកកេវ និបាតម្ហិ សុសង្គីតា មហេសិភីតិ។>
      stand <… ឥសិទត្តោ ថេរោ…។>
      stand <វគ្គោ ទ្វាទសមោ និដ្ឋិតោ។>
      text <តស្សុទ្ទានំ>
      stand <ឯកកនិបាតោ និដ្ឋិតោ។>
      text <តត្រុទ្ទានំ>
