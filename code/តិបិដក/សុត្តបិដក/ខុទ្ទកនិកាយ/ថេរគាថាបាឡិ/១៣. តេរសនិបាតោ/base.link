text <១៣។ តេរសនិបាតោ>
  text <១។ សោណកោឡិវិសត្ថេរគាថា>
    text <៦៣២>
      text <យាហុ រដ្ឋេ សមុក្កដ្ឋោ រញ្ញោ អង្គស្ស បទ្ធគូ>
      text <ស្វាជ្ជ ធម្មេសុ ឧក្កដ្ឋោ សោណោ ទុក្ខស្ស បារគូ។>
    text <៦៣៣>
      text <បញ្ច ឆិន្ទេ បញ្ច ជហេ បញ្ច ចុត្តរិ ភាវយេ>
      text <បញ្ចសង្គាតិគោ ភិក្ខុ ឱឃតិណ្ណោតិ វុច្ចតិ។>
    text <៦៣៤>
      text <ឧន្នឡស្ស បមត្តស្ស ពាហិរាសស្ស ភិក្ខុនោ>
      text <សីលំ សមាធិ បញ្ញា ច បារិបូរិំ ន គច្ឆតិ។>
    text <៦៣៥>
      text <យញ្ហិ កិច្ចំ អបវិទ្ធំ អកិច្ចំ បន ករីយតិ>
      text <ឧន្នឡានំ បមត្តានំ តេសំ វឌ្ឍន្តិ អាសវា។>
    text <៦៣៦>
      text <យេសញ្ច សុសមារទ្ធា និច្ចំ កាយគតា សតិ>
      text <អកិច្ចំ តេ ន សេវន្តិ កិច្ចេ សាតច្ចការិនោ>
      text <សតានំ សម្បជានានំ អត្ថំ គច្ឆន្តិ អាសវា។>
    text <៦៣៧>
      text <ឧជុមគ្គម្ហិ អក្ខាតេ គច្ឆថ មា និវត្តថ>
      text <អត្តនា ចោទយត្តានំ និព្ពានមភិហារយេ។>
    text <៦៣៨>
      text <អច្ចារទ្ធម្ហិ វីរិយម្ហិ សត្ថា លោកេ អនុត្តរោ>
      text <វីណោបមំ ករិត្វា មេ ធម្មំ ទេសេសិ ចក្ខុមា>
      text <តស្សាហំ វចនំ សុត្វា វិហាសិំ សាសនេ រតោ។>
    text <៦៣៩>
      text <សមថំ បដិបាទេសិំ ឧត្តមត្ថស្ស បត្តិយា>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៦៤០>
      text <នេក្ខម្មេ អធិមុត្តស្ស បវិវេកញ្ច ចេតសោ>
      text <អព្យាបជ្ឈាធិមុត្តស្ស ឧបាទានក្ខយស្ស ច។>
    text <៦៤១>
      text <តណ្ហក្ខយាធិមុត្តស្ស អសម្មោហញ្ច ចេតសោ>
      text <ទិស្វា អាយតនុប្បាទំ សម្មា ចិត្តំ វិមុច្ចតិ។>
    text <៦៤២>
      text <តស្ស សម្មា វិមុត្តស្ស សន្តចិត្តស្ស ភិក្ខុនោ>
      text <កតស្ស បដិចយោ នត្ថិ ករណីយំ ន វិជ្ជតិ។>
    text <៦៤៣>
      text <សេលោ យថា ឯកឃនោ វាតេន ន សមីរតិ>
      text <ឯវំ រូបា រសា សទ្ទា គន្ធា ផស្សា ច កេវលា។>
    text <៦៤៤>
      text <ឥដ្ឋា ធម្មា អនិដ្ឋា ច នប្បវេធេន្តិ តាទិនោ>
      text <ឋិតំ ចិត្តំ វិសញ្ញុត្តំ វយញ្ចស្សានុបស្សតីតិ។>
      text <សោណោ កោឡិវិសោ ថេរោ ឯកោយេវ មហិទ្ធិកោ>
      text <តេរសម្ហិ និបាតម្ហិ គាថាយោ ចេត្ថ តេរសាតិ។>
    stand <… សោណោ កោឡិវិសោ ថេរោ…។>
    stand <តេរសនិបាតោ និដ្ឋិតោ។>
    text <តត្រុទ្ទានំ>
