text <៦។ ឆក្កនិបាតោ>
  text <១។ ឧរុវេឡកស្សបត្ថេរគាថា>
    text <៣៧៥>
      text <ទិស្វាន បាដិហីរានិ គោតមស្ស យសស្សិនោ>
      text <ន តាវាហំ បណិបតិំ ឥស្សាមានេន វញ្ចិតោ។>
    text <៣៧៦>
      text <មម សង្កប្បមញ្ញាយ ចោទេសិ នរសារថិ>
      text <តតោ មេ អាសិ សំវេគោ អព្ភុតោ លោមហំសនោ។>
    text <៣៧៧>
      text <បុព្ពេ ជដិលភូតស្ស យា មេ សិទ្ធិ បរិត្តិកា>
      text <តាហំ តទា និរាកត្វា បព្ពជិំ ជិនសាសនេ។>
    text <៣៧៨>
      text <បុព្ពេ យញ្ញេន សន្តុដ្ឋោ កាមធាតុបុរក្ខតោ>
      text <បច្ឆា រាគញ្ច ទោសញ្ច មោហញ្ចាបិ សមូហនិំ។>
    text <៣៧៩>
      text <បុព្ពេនិវាសំ ជានាមិ ទិព្ពចក្ខុ វិសោធិតំ>
      text <ឥទ្ធិមា បរចិត្តញ្ញូ ទិព្ពសោតញ្ច បាបុណិំ។>
    text <៣៨០>
      text <យស្ស ចត្ថាយ បព្ពជិតោ អគារស្មានគារិយំ>
      text <សោ មេ អត្ថោ អនុប្បត្តោ សព្ពសំយោជនក្ខយោតិ។>
    stand <… ឧរុវេឡកស្សបោ ថេរោ…។>
  text <២។ តេកិច្ឆការិត្ថេរគាថា>
    text <៣៨១>
      text <អតិហិតា វីហិ ខលគតា សាលី>
      text <ន ច លភេ បិណ្ឌំ កថមហំ កស្សំ។>
    text <៣៨២>
      text <ពុទ្ធមប្បមេយ្យំ អនុស្សរ បសន្នោ>
      text <បីតិយា ផុដសរីរោ ហោហិសិ សតតមុទគ្គោ។>
    text <៣៨៣>
      text <ធម្មមប្បមេយ្យំ អនុស្សរ បសន្នោ>
      text <បីតិយា ផុដសរីរោ ហោហិសិ សតតមុទគ្គោ។>
    text <៣៨៤>
      text <សង្ឃមប្បមេយ្យំ អនុស្សរ បសន្នោ>
      text <បីតិយា ផុដសរីរោ ហោហិសិ សតតមុទគ្គោ។>
    text <៣៨៥>
      text <អព្ភោកាសេ វិហរសិ សីតា ហេមន្តិកា ឥមា រត្យោ>
      text <មា សីតេន បរេតោ វិហញ្ញិត្ថោ បវិស ត្វំ វិហារំ ផុសិតគ្គឡំ។>
    text <៣៨៦>
      text <ផុសិស្សំ ចតស្សោ អប្បមញ្ញាយោ តាហិ ច សុខិតោ វិហរិស្សំ>
      text <នាហំ សីតេន វិហញ្ញិស្សំ អនិញ្ជិតោ វិហរន្តោតិ។>
    stand <… តេកិច្ឆការី ថេរោ…។>
  text <៣។ មហានាគត្ថេរគាថា>
    text <៣៨៧>
      text <យស្ស សព្រហ្មចារីសុ គារវោ នូបលព្ភតិ>
      text <បរិហាយតិ សទ្ធម្មា មច្ឆោ អប្បោទកេ យថា។>
    text <៣៨៨>
      text <យស្ស សព្រហ្មចារីសុ គារវោ នូបលព្ភតិ>
      text <ន វិរូហតិ សទ្ធម្មេ ខេត្តេ ពីជំវ បូតិកំ។>
    text <៣៨៩>
      text <យស្ស សព្រហ្មចារីសុ គារវោ នូបលព្ភតិ>
      text <អារកា ហោតិ និព្ពានា ធម្មរាជស្ស សាសនេ។>
    text <៣៩០>
      text <យស្ស សព្រហ្មចារីសុ គារវោ ឧបលព្ភតិ>
      text <ន វិហាយតិ សទ្ធម្មា មច្ឆោ ពវ្ហោទកេ យថា។>
    text <៣៩១>
      text <យស្ស សព្រហ្មចារីសុ គារវោ ឧបលព្ភតិ>
      text <សោ វិរូហតិ សទ្ធម្មេ ខេត្តេ ពីជំវ ភទ្ទកំ។>
    text <៣៩២>
      text <យស្ស សព្រហ្មចារីសុ គារវោ ឧបលព្ភតិ>
      text <សន្តិកេ ហោតិ និព្ពានំ ធម្មរាជស្ស សាសនេតិ។>
    stand <… មហានាគោ ថេរោ…។>
  text <៤។ កុល្លត្ថេរគាថា>
    text <៣៩៣>
      text <កុល្លោ សិវថិកំ គន្ត្វា អទ្ទស ឥត្ថិមុជ្ឈិតំ>
      text <អបវិទ្ធំ សុសានស្មិំ ខជ្ជន្តិំ កិមិហី ផុដំ។>
    text <៣៩៤>
      text <អាតុរំ អសុចិំ បូតិំ បស្ស កុល្ល សមុស្សយំ>
      text <ឧគ្ឃរន្តំ បគ្ឃរន្តំ ពាលានំ អភិនន្ទិតំ។>
    text <៣៩៥>
      text <ធម្មាទាសំ គហេត្វាន ញាណទស្សនបត្តិយា>
      text <បច្ចវេក្ខិំ ឥមំ កាយំ តុច្ឆំ សន្តរពាហិរំ។>
    text <៣៩៦>
      text <យថា ឥទំ តថា ឯតំ យថា ឯតំ តថា ឥទំ>
      text <យថា អធោ តថា ឧទ្ធំ យថា ឧទ្ធំ តថា អធោ។>
    text <៣៩៧>
      text <យថា ទិវា តថា រត្តិំ យថា រត្តិំ តថា ទិវា>
      text <យថា បុរេ តថា បច្ឆា យថា បច្ឆា តថា បុរេ។>
    text <៣៩៨>
      text <បញ្ចង្គិកេន តុរិយេន ន រតី ហោតិ តាទិសី>
      text <យថា ឯកគ្គចិត្តស្ស សម្មា ធម្មំ វិបស្សតោតិ។>
    stand <… កុល្លោ ថេរោ…។>
  text <៥។ មាលុក្យបុត្តត្ថេរគាថា>
    text <៣៩៩>
      text <មនុជស្ស បមត្តចារិនោ តណ្ហា វឌ្ឍតិ មាលុវា វិយ>
      text <សោ ប្លវតី ហុរា ហុរំ ផលមិច្ឆំវ វនស្មិ វានរោ។>
    text <៤០០>
      text <យំ ឯសា សហតេ ជម្មី តណ្ហា លោកេ វិសត្តិកា>
      text <សោកា តស្ស បវឌ្ឍន្តិ អភិវដ្ឋំវ ពីរណំ។>
    text <៤០១>
      text <យោ ចេតំ សហតេ ជម្មិំ តណ្ហំ លោកេ ទុរច្ចយំ>
      text <សោកា តម្ហា បបតន្តិ ឧទពិន្ទូវ បោក្ខរា។>
    text <៤០២>
      text <តំ វោ វទាមិ ភទ្ទំ វោ យាវន្តេត្ថ សមាគតា>
      text <តណ្ហាយ មូលំ ខណថ ឧសីរត្ថោវ ពីរណំ>
      text <មា វោ នឡំវ សោតោវ មារោ ភញ្ជិ បុនប្បុនំ។>
    text <៤០៣>
      text <ករោថ ពុទ្ធវចនំ ខណោ វោ មា ឧបច្ចគា>
      text <ខណាតីតា ហិ សោចន្តិ និរយម្ហិ សមប្បិតា។>
    text <៤០៤>
      text <បមាទោ រជោ បមាទោ បមាទានុបតិតោ រជោ>
      text <អប្បមាទេន វិជ្ជាយ អព្ពហេ សល្លមត្តនោតិ។>
    stand <… មាលុក្យបុត្តោ ថេរោ…។>
  text <៦។ សប្បទាសត្ថេរគាថា>
    text <៤០៥>
      text <បណ្ណវីសតិវស្សានិ យតោ បព្ពជិតោ អហំ>
      text <អច្ឆរាសង្ឃាតមត្តម្បិ ចេតោសន្តិមនជ្ឈគំ។>
    text <៤០៦>
      text <អលទ្ធា ចិត្តស្សេកគ្គំ កាមរាគេន អដ្ដិតោ>
      text <ពាហា បគ្គយ្ហ កន្ទន្តោ វិហារា ឧបនិក្ខមិំ។>
    text <៤០៧>
      text <សត្ថំ វា អាហរិស្សាមិ កោ អត្ថោ ជីវិតេន មេ>
      text <កថំ ហិ សិក្ខំ បច្ចក្ខំ កាលំ កុព្ពេថ មាទិសោ។>
    text <៤០៨>
      text <តទាហំ ខុរមាទាយ មញ្ចកម្ហិ ឧបាវិសិំ>
      text <បរិនីតោ ខុរោ អាសិ ធមនិំ ឆេត្តុមត្តនោ។>
    text <៤០៩>
      text <តតោ មេ មនសីការោ យោនិសោ ឧទបជ្ជថ>
      text <អាទីនវោ បាតុរហុ និព្ពិទា សមតិដ្ឋថ។>
    text <៤១០>
      text <តតោ ចិត្តំ វិមុច្ចិ មេ បស្ស ធម្មសុធម្មតំ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។>
    stand <… សប្បទាសោ ថេរោ…។>
  text <៧។កាតិយានត្ថេរគាថា>
    text <៤១១>
      text <ឧដ្ឋេហិ និសីទ កាតិយាន មា និទ្ទាពហុលោ អហុ ជាគរស្សុ>
      text <មា តំ អលសំ បមត្តពន្ធុ កូដេនេវ ជិនាតុ មច្ចុរាជា។>
    text <៤១២>
      text <សេយ្យថាបិ មហាសមុទ្ទវេគោ ឯវំ ជាតិជរាតិវត្តតេ តំ>
      text <សោ ករោហិ សុទីបមត្តនោ ត្វំ ន ហិ តាណំ តវ វិជ្ជតេវ អញ្ញំ។>
    text <៤១៣>
      text <សត្ថា ហិ វិជេសិ មគ្គមេតំ សង្គា ជាតិជរាភយា អតីតំ>
      text <បុព្ពាបររត្តមប្បមត្តោ អនុយុញ្ជស្សុ ទឡ្ហំ ករោហិ យោគំ។>
    text <៤១៤>
      text <បុរិមានិ បមុញ្ច ពន្ធនានិ សង្ឃាដិខុរមុណ្ឌភិក្ខភោជី>
      text <មា ខិឌ្ឌារតិញ្ច មា និទ្ទំ អនុយុញ្ជិត្ថ ឈាយ កាតិយាន។>
    text <៤១៥>
      text <ឈាយាហិ ជិនាហិ កាតិយាន យោគក្ខេមបថេសុ កោវិទោសិ>
      text <បប្បុយ្យ អនុត្តរំ វិសុទ្ធិំ បរិនិព្ពាហិសិ វារិនាវ ជោតិ។>
    text <៤១៦>
      text <បជ្ជោតករោ បរិត្តរំសោ វាតេន វិនម្យតេ លតាវ>
      text <ឯវម្បិ តុវំ អនាទិយានោ មារំ ឥន្ទសគោត្ត និទ្ធុនាហិ>
      text <សោ វេទយិតាសុ វីតរាគោ កាលំ កង្ខ ឥធេវ សីតិភូតោតិ។>
    stand <… កាតិយានោ ថេរោ…។>
  text <៨។ មិគជាលត្ថេរគាថា>
    text <៤១៧>
      text <សុទេសិតោ ចក្ខុមតា ពុទ្ធេនាទិច្ចពន្ធុនា>
      text <សព្ពសំយោជនាតីតោ សព្ពវដ្ដវិនាសនោ។>
    text <៤១៨>
      text <និយ្យានិកោ ឧត្តរណោ តណ្ហាមូលវិសោសនោ>
      text <វិសមូលំ អាឃាតនំ ឆេត្វា បាបេតិ និព្ពុតិំ។>
    text <៤១៩>
      text <អញ្ញាណមូលភេទាយ កម្មយន្តវិឃាដនោ>
      text <វិញ្ញាណានំ បរិគ្គហេ ញាណវជិរនិបាតនោ។>
    text <៤២០>
      text <វេទនានំ វិញ្ញាបនោ ឧបាទានប្បមោចនោ>
      text <ភវំ អង្គារកាសុំវ ញាណេន អនុបស្សនោ។>
    text <៤២១>
      text <មហារសោ សុគម្ភីរោ ជរាមច្ចុនិវារណោ>
      text <អរិយោ អដ្ឋង្គិកោ មគ្គោ ទុក្ខូបសមនោ សិវោ។>
    text <៤២២>
      text <កម្មំ កម្មន្តិ ញត្វាន វិបាកញ្ច វិបាកតោ>
      text <បដិច្ចុប្បន្នធម្មានំ យថាវាលោកទស្សនោ>
      text <មហាខេមង្គមោ សន្តោ បរិយោសានភទ្ទកោតិ។>
    stand <… មិគជាលោ ថេរោ…។>
  text <៩។ បុរោហិតបុត្តជេន្តត្ថេរគាថា>
    text <៤២៣>
      text <ជាតិមទេន មត្តោហំ ភោគឥស្សរិយេន ច>
      text <សណ្ឋានវណ្ណរូបេន មទមត្តោ អចារិហំ។>
    text <៤២៤>
      text <នាត្តនោ សមកំ កញ្ចិ អតិរេកំ ច មញ្ញិសំ>
      text <អតិមានហតោ ពាលោ បត្ថទ្ធោ ឧស្សិតទ្ធជោ។>
    text <៤២៥>
      text <មាតរំ បិតរញ្ចាបិ អញ្ញេបិ គរុសម្មតេ>
      text <ន កញ្ចិ អភិវាទេសិំ មានត្ថទ្ធោ អនាទរោ។>
    text <៤២៦>
      text <ទិស្វា វិនាយកំ អគ្គំ សារថីនំ វរុត្តមំ>
      text <តបន្តមិវ អាទិច្ចំ ភិក្ខុសង្ឃបុរក្ខតំ។>
    text <៤២៧>
      text <មានំ មទញ្ច ឆឌ្ឌេត្វា វិប្បសន្នេន ចេតសា>
      text <សិរសា អភិវាទេសិំ សព្ពសត្តានមុត្តមំ។>
    text <៤២៨>
      text <អតិមានោ ច ឱមានោ បហីនា សុសមូហតា>
      text <អស្មិមានោ សមុច្ឆិន្នោ សព្ពេ មានវិធា ហតាតិ។>
    stand <… ជេន្តោ បុរោហិតបុត្តោ ថេរោ…។>
  text <១០។ សុមនត្ថេរគាថា>
    text <៤២៩>
      text <យទា នវោ បព្ពជិតោ ជាតិយា សត្តវស្សិកោ>
      text <ឥទ្ធិយា អភិភោត្វាន បន្នគិន្ទំ មហិទ្ធិកំ។>
    text <៤៣០>
      text <ឧបជ្ឈាយស្ស ឧទកំ អនោតត្តា មហាសរា>
      text <អាហរាមិ តតោ ទិស្វា មំ សត្ថា ឯតទព្រវិ។>
    text <៤៣១>
      text <សារិបុត្ត ឥមំ បស្ស អាគច្ឆន្តំ កុមារកំ>
      text <ឧទកកុម្ភមាទាយ អជ្ឈត្តំ សុសមាហិតំ។>
    text <៤៣២>
      text <បាសាទិកេន វត្តេន កល្យាណឥរិយាបថោ>
      text <សាមណេរោនុរុទ្ធស្ស ឥទ្ធិយា ច វិសារទោ។>
    text <៤៣៣>
      text <អាជានីយេន អាជញ្ញោ សាធុនា សាធុការិតោ>
      text <វិនីតោ អនុរុទ្ធេន កតកិច្ចេន សិក្ខិតោ។>
    text <៤៣៤>
      text <សោ បត្វា បរមំ សន្តិំ សច្ឆិកត្វា អកុប្បតំ>
      text <សាមណេរោ ស សុមនោ មា មំ ជញ្ញាតិ ឥច្ឆតីតិ។>
    stand <… សុមនោ ថេរោ…។>
  text <១១។ ន្ហាតកមុនិត្ថេរគាថា>
    text <៤៣៥>
      text <វាតរោគាភិនីតោ ត្វំ វិហរំ កាននេ វនេ>
      text <បវិទ្ធគោចរេ លូខេ កថំ ភិក្ខុ ករិស្សសិ។>
    text <៤៣៦>
      text <បីតិសុខេន វិបុលេន ផរិត្វាន សមុស្សយំ>
      text <លូខម្បិ អភិសម្ភោន្តោ វិហរិស្សាមិ កាននេ។>
    text <៤៣៧>
      text <ភាវេន្តោ សត្ត ពោជ្ឈង្គេ ឥន្ទ្រិយានិ ពលានិ ច>
      text <ឈានសោខុម្មសម្បន្នោ វិហរិស្សំ អនាសវោ។>
    text <៤៣៨>
      text <វិប្បមុត្តំ កិលេសេហិ សុទ្ធចិត្តំ អនាវិលំ>
      text <អភិណ្ហំ បច្ចវេក្ខន្តោ វិហរិស្សំ អនាសវោ។>
    text <៤៣៩>
      text <អជ្ឈត្តញ្ច ពហិទ្ធា ច យេ មេ វិជ្ជិំសុ អាសវា>
      text <សព្ពេ អសេសា ឧច្ឆិន្នា ន ច ឧប្បជ្ជរេ បុន។>
    text <៤៤០>
      text <បញ្ចក្ខន្ធា បរិញ្ញាតា តិដ្ឋន្តិ ឆិន្នមូលកា>
      text <ទុក្ខក្ខយោ អនុប្បត្តោ នត្ថិ ទានិ បុនព្ភវោតិ។>
    stand <… ន្ហាតកមុនិត្ថេរោ…។>
  text <១២។ ព្រហ្មទត្តត្ថេរគាថា>
    text <៤៤១>
      text <អក្កោធស្ស កុតោ កោធោ ទន្តស្ស សមជីវិនោ>
      text <សម្មទញ្ញា វិមុត្តស្ស ឧបសន្តស្ស តាទិនោ។>
    text <៤៤២>
      text <តស្សេវ តេន បាបិយោ យោ កុទ្ធំ បដិកុជ្ឈតិ>
      text <កុទ្ធំ អប្បដិកុជ្ឈន្តោ សង្គាមំ ជេតិ ទុជ្ជយំ។>
    text <៤៤៣>
      text <ឧភិន្នមត្ថំ ចរតិ អត្តនោ ច បរស្ស ច>
      text <បរំ សង្កុបិតំ ញត្វា យោ សតោ ឧបសម្មតិ។>
    text <៤៤៤>
      text <ឧភិន្នំ តិកិច្ឆន្តំ តំ អត្តនោ ច បរស្ស ច>
      text <ជនា មញ្ញន្តិ ពាលោតិ យេ ធម្មស្ស អកោវិទា។>
    text <៤៤៥>
      text <ឧប្បជ្ជេ តេ សចេ កោធោ អាវជ្ជ កកចូបមំ>
      text <ឧប្បជ្ជេ ចេ រសេ តណ្ហា បុត្តមំសូបមំ សរ។>
    text <៤៤៦>
      text <សចេ ធាវតិ ចិត្តំ តេ កាមេសុ ច ភវេសុ ច>
      text <ខិប្បំ និគ្គណ្ហ សតិយា កិដ្ឋាទំ វិយ ទុប្បសុន្តិ>
    stand <… ព្រហ្មទត្តោ ថេរោ…។>
  text <១៣។ សិរិមណ្ឌត្ថេរគាថា>
    text <៤៤៧>
      text <ឆន្នមតិវស្សតិ វិវដំ នាតិវស្សតិ>
      text <តស្មា ឆន្នំ វិវរេថ ឯវំ តំ នាតិវស្សតិ។>
    text <៤៤៨>
      text <មច្ចុនាព្ភហតោ លោកោ ជរាយ បរិវារិតោ>
      text <តណ្ហាសល្លេន ឱតិណ្ណោ ឥច្ឆាធូបាយិតោ សទា។>
    text <៤៤៩>
      text <មច្ចុនាព្ភហតោ លោកោ បរិក្ខិត្តោ ជរាយ ច>
      text <ហញ្ញតិ និច្ចមត្តាណោ បត្តទណ្ឌោវ តក្ករោ។>
    text <៤៥០>
      text <អាគច្ឆន្តគ្គិខន្ធាវ មច្ចុ ព្យាធិ ជរា តយោ>
      text <បច្ចុគ្គន្តុំ ពលំ នត្ថិ ជវោ នត្ថិ បលាយិតុំ។>
    text <៤៥១>
      text <អមោឃំ ទិវសំ កយិរា អប្បេន ពហុកេន វា>
      text <យំ យំ វិជហតេ រត្តិំ តទូនំ តស្ស ជីវិតំ។>
    text <៤៥២>
      text <ចរតោ តិដ្ឋតោ វាបិ អាសីនសយនស្ស វា>
      text <ឧបេតិ ចរិមា រត្តិ ន តេ កាលោ បមជ្ជិតុន្តិ។>
    stand <… សិរិមណ្ឌោ ថេរោ…។>
  text <១៤។ សព្ពកាមិត្ថេរគាថា>
    text <៤៥៣>
      text <ទ្វិបាទកោយំ អសុចិ ទុគ្គន្ធោ បរិហីរតិ>
      text <នានាកុណបបរិបូរោ វិស្សវន្តោ តតោ តតោ។>
    text <៤៥៤>
      text <មិគំ និលីនំ កូដេន ពឡិសេនេវ អម្ពុជំ>
      text <វានរំ វិយ លេបេន ពាធយន្តិ បុថុជ្ជនំ។>
    text <៤៥៥>
      text <រូបា សទ្ទា រសា គន្ធា ផោដ្ឋព្ពា ច មនោរមា>
      text <បញ្ច កាមគុណា ឯតេ ឥត្ថិរូបស្មិ ទិស្សរេ។>
    text <៤៥៦>
      text <យេ ឯតា ឧបសេវន្តិ រត្តចិត្តា បុថុជ្ជនា>
      text <វឌ្ឍេន្តិ កដសិំ ឃោរំ អាចិនន្តិ បុនព្ភវំ។>
    text <៤៥៧>
      text <យោ ចេតា បរិវជ្ជេតិ សប្បស្សេវ បទា សិរោ>
      text <សោមំ វិសត្តិកំ លោកេ សតោ សមតិវត្តតិ។>
    text <៤៥៨>
      text <កាមេស្វាទីនវំ ទិស្វា នេក្ខម្មំ ទដ្ឋុ ខេមតោ>
      text <និស្សដោ សព្ពកាមេហិ បត្តោ មេ អាសវក្ខយោតិ។>
      text <ឧរុវេឡកស្សបោ ច ថេរោ តេកិច្ឆការិ ច>
      text <មហានាគោ ច កុល្លោ ច មាលុក្យោ សប្បទាសកោ។>
      text <កាតិយានោ មិគជាលោ ជេន្តោ សុមនសវ្ហយោ>
      text <ន្ហាតមុនិ ព្រហ្មទត្តោ សិរិមណ្ឌោ សព្ពកាមី ច>
      text <គាថាយោ ចតុរាសីតិ ថេរា ចេត្ថ ចតុទ្ទសាតិ។>
    stand <… សព្ពកាមិត្ថេរោ…។>
    stand <ឆក្កនិបាតោ និដ្ឋិតោ។>
    text <តត្រុទ្ទានំ>
