text <៨។ អដ្ឋកនិបាតោ>
  text <១។ មហាកច្ចាយនត្ថេរគាថា>
    text <៤៩៤>
      text <កម្មំ ពហុកំ ន ការយេ បរិវជ្ជេយ្យ ជនំ ន ឧយ្យមេ>
      text <សោ ឧស្សុក្កោ រសានុគិទ្ធោ អត្ថំ រិញ្ចតិ យោ សុខាធិវាហោ។>
    text <៤៩៥>
      text <បង្កោតិ ហិ នំ អវេទយុំ យាយំ វន្ទនបូជនា កុលេសុ>
      text <សុខុមំ សល្លំ ទុរុព្ពហំ សក្ការោ កាបុរិសេន ទុជ្ជហោ។>
    text <៤៩៦>
      text <ន បរស្សុបនិធាយ កម្មំ មច្ចស្ស បាបកំ>
      text <អត្តនា តំ ន សេវេយ្យ កម្មពន្ធូហិ មាតិយា។>
    text <៤៩៧>
      text <ន បរេ វចនា ចោរោ ន បរេ វចនា មុនិ>
      text <អត្តា ច នំ យថាវេទិ ទេវាបិ នំ តថា វិទូ។>
    text <៤៩៨>
      text <បរេ ច ន វិជានន្តិ មយមេត្ថ យមាមសេ>
      text <យេ ច តត្ថ វិជានន្តិ តតោ សម្មន្តិ មេធគា។>
    text <៤៩៩>
      text <ជីវតេ វាបិ សប្បញ្ញោ អបិ វិត្តបរិក្ខយោ>
      text <បញ្ញាយ ច អលាភេន វិត្តវាបិ ន ជីវតិ។>
    text <៥០០>
      text <សព្ពំ សុណាតិ សោតេន សព្ពំ បស្សតិ ចក្ខុនា>
      text <ន ច ទិដ្ឋំ សុតំ ធីរោ សព្ពំ ឧជ្ឈិតុមរហតិ។>
    text <៥០១>
      text <ចក្ខុមាស្ស យថា អន្ធោ សោតវា ពធិរោ យថា>
      text <បញ្ញវាស្ស យថា មូគោ ពលវា ទុព្ពលោរិវ>
      text <អថ អត្ថេ សមុប្បន្នេ សយេថ មតសាយិកន្តិ។>
    stand <… មហាកច្ចាយនោ ថេរោ…។>
  text <២។ សិរិមិត្តត្ថេរគាថា>
    text <៥០២>
      text <អក្កោធនោនុបនាហី អមាយោ រិត្តបេសុណោ>
      text <ស វេ តាទិសកោ ភិក្ខុ ឯវំ បេច្ច ន សោចតិ។>
    text <៥០៣>
      text <អក្កោធនោនុបនាហី អមាយោ រិត្តបេសុណោ>
      text <គុត្តទ្វារោ សទា ភិក្ខុ ឯវំ បេច្ច ន សោចតិ។>
    text <៥០៤>
      text <អក្កោធនោនុបនាហី អមាយោ រិត្តបេសុណោ>
      text <កល្យាណសីលោ សោ ភិក្ខុ ឯវំ បេច្ច ន សោចតិ។>
    text <៥០៥>
      text <អក្កោធនោនុបនាហី អមាយោ រិត្តបេសុណោ>
      text <កល្យាណមិត្តោ សោ ភិក្ខុ ឯវំ បេច្ច ន សោចតិ។>
    text <៥០៦>
      text <អក្កោធនោនុបនាហី អមាយោ រិត្តបេសុណោ>
      text <កល្យាណបញ្ញោ សោ ភិក្ខុ ឯវំ បេច្ច ន សោចតិ។>
    text <៥០៧>
      text <យស្ស សទ្ធា តថាគតេ អចលា សុប្បតិដ្ឋិតា>
      text <សីលញ្ច យស្ស កល្យាណំ អរិយកន្តំ បសំសិតំ។>
    text <៥០៨>
      text <សង្ឃេ បសាទោ យស្សត្ថិ ឧជុភូតញ្ច ទស្សនំ>
      text <អទលិទ្ទោតិ តំ អាហុ អមោឃំ តស្ស ជីវិតំ។>
    text <៥០៩>
      text <តស្មា សទ្ធញ្ច សីលញ្ច បសាទំ ធម្មទស្សនំ>
      text <អនុយុញ្ជេថ មេធាវី សរំ ពុទ្ធាន សាសនន្តិ។>
    stand <… សិរិមិត្តោ ថេរោ…។>
  text <៣។ មហាបន្ថកត្ថេរគាថា>
    text <៥១០>
      text <យទា បឋមមទ្ទក្ខិំ សត្ថារមកុតោភយំ>
      text <តតោ មេ អហុ សំវេគោ បស្សិត្វា បុរិសុត្តមំ។>
    text <៥១១>
      text <សិរិំ ហត្ថេហិ បាទេហិ យោ បណាមេយ្យ អាគតំ>
      text <ឯតាទិសំ សោ សត្ថារំ អារាធេត្វា វិរាធយេ។>
    text <៥១២>
      text <តទាហំ បុត្តទារញ្ច ធនធញ្ញញ្ច ឆឌ្ឌយិំ>
      text <កេសមស្សូនិ ឆេទេត្វា បព្ពជិំ អនគារិយំ។>
    text <៥១៣>
      text <សិក្ខាសាជីវសម្បន្នោ ឥន្ទ្រិយេសុ សុសំវុតោ>
      text <នមស្សមានោ សម្ពុទ្ធំ វិហាសិំ អបរាជិតោ។>
    text <៥១៤>
      text <តតោ មេ បណិធី អាសិ ចេតសោ អភិបត្ថិតោ>
      text <ន និសីទេ មុហុត្តម្បិ តណ្ហាសល្លេ អនូហតេ។>
    text <៥១៥>
      text <តស្ស មេវំ វិហរតោ បស្ស វីរិយបរក្កមំ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៥១៦>
      text <បុព្ពេនិវាសំ ជានាមិ ទិព្ពចក្ខុ វិសោធិតំ>
      text <អរហា ទក្ខិណេយ្យោម្ហិ វិប្បមុត្តោ និរូបធិ។>
    text <៥១៧>
      text <តតោ រត្យា វិវសានេ សូរិយស្សុគ្គមនំ បតិ>
      text <សព្ពំ តណ្ហំ វិសោសេត្វា បល្លង្កេន ឧបាវិសិន្តិ។>
      text <មហាកច្ចាយនោ ថេរោ សិរិមិត្តោ មហាបន្ថកោ>
      text <ឯតេ អដ្ឋនិបាតម្ហិ គាថាយោ ចតុវីសតីតិ។>
    stand <… មហាបន្ថកោ ថេរោ…។>
    stand <អដ្ឋកនិបាតោ និដ្ឋិតោ។>
    text <តត្រុទ្ទានំ>
