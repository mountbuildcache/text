text <២០។ សដ្ឋិនិបាតោ>
  text <១។ មហាមោគ្គល្លានត្ថេរគាថា>
    text <១១៤៩>
      text <អារញ្ញិកា បិណ្ឌបាតិកា ឧញ្ឆាបត្តាគតេ រតា>
      text <ទាលេមុ មច្ចុនោ សេនំ អជ្ឈត្តំ សុសមាហិតា។>
    text <១១៥០>
      text <អារញ្ញិកា បិណ្ឌបាតិកា ឧញ្ឆាបត្តាគតេ រតា>
      text <ធុនាម មច្ចុនោ សេនំ នឡាគារំវ កុញ្ជរោ។>
    text <១១៥១>
      text <រុក្ខមូលិកា សាតតិកា ឧញ្ឆាបត្តាគតេ រតា>
      text <ទាលេមុ មច្ចុនោ សេនំ អជ្ឈត្តំ សុសមាហិតា។>
    text <១១៥២>
      text <រុក្ខមូលិកា សាតតិកា ឧញ្ឆាបត្តាគតេ រតា>
      text <ធុនាម មច្ចុនោ សេនំ នឡាគារំវ កុញ្ជរោ។>
    text <១១៥៣>
      text <អដ្ឋិកង្កលកុដិកេ មំសន្ហារុបសិព្ពិតេ>
      text <ធិរត្ថុ បុរេ ទុគ្គន្ធេ បរគត្តេ មមាយសេ។>
    text <១១៥៤>
      text <គូថភស្តេ តចោនទ្ធេ ឧរគណ្ឌិបិសាចិនិ>
      text <នវ សោតានិ តេ កាយេ យានិ សន្ទន្តិ សព្ពទា។>
    text <១១៥៥>
      text <តវ សរីរំ នវសោតំ ទុគ្គន្ធករំ បរិពន្ធំ>
      text <ភិក្ខុ បរិវជ្ជយតេ តំ មីឡ្ហំ ច យថា សុចិកាមោ។>
    text <១១៥៦>
      text <ឯវញ្ចេ តំ ជនោ ជញ្ញា យថា ជានាមិ តំ អហំ>
      text <អារកា បរិវជ្ជេយ្យ គូថដ្ឋានំវ បាវុសេ។>
    text <១១៥៧>
      text <ឯវមេតំ មហាវីរ យថា សមណ ភាសសិ>
      text <ឯត្ថ ចេកេ វិសីទន្តិ បង្កម្ហិវ ជរគ្គវោ។>
    text <១១៥៨>
      text <អាកាសម្ហិ ហលិទ្ទិយា យោ មញ្ញេថ រជេតវេ>
      text <អញ្ញេន វាបិ រង្គេន វិឃាតុទយមេវ តំ។>
    text <១១៥៩>
      text <តទាកាសសមំ ចិត្តំ អជ្ឈត្តំ សុសមាហិតំ>
      text <មា បាបចិត្តេ អាសាទិ អគ្គិខន្ធំវ បក្ខិមា។>
    text <១១៦០>
      text <បស្ស ចិត្តកតំ ពិម្ពំ អរុកាយំ សមុស្សិតំ>
      text <អាតុរំ ពហុសង្កប្បំ យស្ស នត្ថិ ធុវំ ឋិតិ។>
    text <១១៦១>
      text <បស្ស ចិត្តកតំ រូបំ មណិនា កុណ្ឌលេន ច>
      text <អដ្ឋិំ តចេន ឱនទ្ធំ សហ វត្ថេហិ សោភតិ។>
    text <១១៦២>
      text <អលត្តកកតា បាទា មុខំ ចុណ្ណកមក្ខិតំ>
      text <អលំ ពាលស្ស មោហាយ នោ ច បារគវេសិនោ។>
    text <១១៦៣>
      text <អដ្ឋបទកតា កេសា នេត្តា អញ្ជនមក្ខិតា>
      text <អលំ ពាលស្ស មោហាយ នោ ច បារគវេសិនោ។>
    text <១១៦៤>
      text <អញ្ជនីវ នវា ចិត្តា បូតិកាយោ អលង្កតោ>
      text <អលំ ពាលស្ស មោហាយ នោ ច បារគវេសិនោ។>
    text <១១៦៥>
      text <ឱទហិ មិគវោ បាសំ នាសទា វាគុរំ មិគោ>
      text <ភុត្វា និវាបំ គច្ឆាម កទ្ទន្តេ មិគពន្ធកេ។>
    text <១១៦៦>
      text <ឆិន្នោ បាសោ មិគវស្ស នាសទា វាគុរំ មិគោ>
      text <ភុត្វា និវាបំ គច្ឆាម សោចន្តេ មិគលុទ្ទកេ។>
    text <១១៦៧>
      text <តទាសិ យំ ភិំសនកំ តទាសិ លោមហំសនំ>
      text <អនេកាការសម្បន្នេ សារិបុត្តម្ហិ និព្ពុតេ។>
    text <១១៦៨>
      text <អនិច្ចា វត សង្ខារា ឧប្បាទវយ ធម្មិនោ។>
      text <ឧបជ្ជិត្វា និរុជ្ឈន្តិ តេសំ វូបសមោ សុខោ។>
    text <១១៦៩>
      text <សុខុមំ តេ បដិវិជ្ឈន្តិ វាលគ្គំ ឧសុនា យថា>
      text <យេ បញ្ចក្ខន្ធេ បស្សន្តិ បរតោ នោ ច អត្តតោ។>
    text <១១៧០>
      text <យេ ច បស្សន្តិ សង្ខារេ បរតោ នោ ច អត្តតោ>
      text <បច្ចព្យាធិំសុ និបុណំ វាលគ្គំ ឧសុនា យថា។>
    text <១១៧១>
      text <សត្តិយា វិយ ឱមដ្ឋោ ឌយ្ហមានោវ មត្ថកេ>
      text <កាមរាគប្បហានាយ សតោ ភិក្ខុ បរិព្ពជេ។>
    text <១១៧២>
      text <សត្តិយា វិយ ឱមដ្ឋោ ឌយ្ហមានោវ មត្ថកេ>
      text <ភវរាគប្បហានាយ សតោ ភិក្ខុ បរិព្ពជេ។>
    text <១១៧៣>
      text <ចោទិតោ ភាវិតត្តេន សរីរន្តិមធារិនា>
      text <មិគារមាតុបាសាទំ បាទង្គុដ្ឋេន កម្បយិំ។>
    text <១១៧៤>
      text <នយិទំ សិថិលមារព្ភ នយិទំ អប្បេន ថាមសា>
      text <និព្ពានមធិគន្តព្ពំ សព្ពគន្ថ-បមោចនំ។>
    text <១១៧៥>
      text <អយញ្ច ទហរោ ភិក្ខុ អយមុត្តមបោរិសោ>
      text <ធារេតិ អន្តិមំ ទេហំ ជេត្វា មារំ សវាហិនិំ។>
    text <១១៧៦>
      text <វិវរមនុបភន្តិ វិជ្ជុតា វេភារស្ស ច បណ្ឌវស្ស ច>
      text <នគវិវរគតោ ឈាយតិ បុត្តោ អប្បដិមស្ស តាទិនោ។>
    text <១១៧៧>
      text <ឧបសន្តោ ឧបរតោ បន្តសេនាសនោ មុនិ>
      text <ទាយាទោ ពុទ្ធសេដ្ឋស្ស ព្រហ្មុនា អភិវន្ទិតោ។>
    text <១១៧៨>
      text <ឧបសន្តំ ឧបរតំ បន្តសេនាសនំ មុនិំ>
      text <ទាយាទំ ពុទ្ធសេដ្ឋស្ស វន្ទ ព្រាហ្មណ កស្សបំ។>
    text <១១៧៩>
      text <យោ ច ជាតិសតំ គច្ឆេ សព្ពា ព្រាហ្មណជាតិយោ>
      text <សោត្តិយោ វេទសម្បន្នោ មនុស្សេសុ បុនប្បុនំ។>
    text <១១៨០>
      text <អជ្ឈាយកោបិ ចេ អស្ស តិណ្ណំ វេទាន បារគូ>
      text <ឯតស្ស វន្ទនាយេតំ កលំ នាគ្ឃតិ សោឡសិំ។>
    text <១១៨១>
      text <យោ សោ អដ្ឋ វិមោក្ខានិ បុរេភត្តំ អផស្សយិ>
      text <អនុលោមំ បដិលោមំ តតោ បិណ្ឌាយ គច្ឆតិ។>
    text <១១៨២>
      text <តាទិសំ ភិក្ខុំ មាសាទិ មាត្តានំ ខណិ ព្រាហ្មណ>
      text <អភិប្បសាទេហិ មនំ អរហន្តម្ហិ តាទិនេ>
      text <ខិប្បំ បញ្ជលិកោ វន្ទ មា តេ វិជដិ មត្ថកំ។>
    text <១១៨៣>
      text <នេសោ បស្សតិ សទ្ធម្មំ សំសារេន បុរក្ខតោ>
      text <អធោគមំ ជិម្ហបថំ កុម្មគ្គមនុធាវតិ។>
    text <១១៨៤>
      text <កិមីវ មីឡ្ហសល្លិត្តោ សង្ខារេ អធិមុច្ឆិតោ>
      text <បគាឡ្ហោ លាភសក្ការេ តុច្ឆោ គច្ឆតិ បោដ្ឋិលោ។>
    text <១១៨៥>
      text <ឥមញ្ច បស្ស អាយន្តំ សារិបុត្តំ សុទស្សនំ>
      text <វិមុត្តំ ឧភតោភាគេ អជ្ឈត្តំ សុសមាហិតំ។>
    text <១១៨៦>
      text <វិសល្លំ ខីណសំយោគំ តេវិជ្ជំ មច្ចុហាយិនំ>
      text <ទក្ខិណេយ្យំ មនុស្សានំ បុញ្ញក្ខេត្តំ អនុត្តរំ។>
    text <១១៨៧>
      text <ឯតេ សម្ពហុលា ទេវា ឥទ្ធិមន្តោ យសស្សិនោ>
      text <ទស ទេវសហស្សានិ សព្ពេ ព្រហ្មបុរោហិតា>
      text <មោគ្គល្លានំ នមស្សន្តា តិដ្ឋន្តិ បញ្ជលីកតា។>
    text <១១៨៨>
      text <នមោ តេ បុរិសាជញ្ញ នមោ តេ បុរិសុត្តម>
      text <យស្ស តេ អាសវា ខីណា ទក្ខិណេយ្យោសិ មារិស។>
    text <១១៨៩>
      text <បូជិតោ នរទេវេន ឧប្បន្នោ មរណាភិភូ>
      text <បុណ្ឌរីកំវ តោយេន សង្ខារេនុបលិប្បតិ។>
    text <១១៩០>
      text <យស្ស មុហុត្តេន សហស្សធា លោកោ សំវិទិតោ សព្រហ្មកប្បោ វសិ>
      text <ឥទ្ធិគុណេ ចុតុបបាតេ កាលេ បស្សតិ ទេវតា ស ភិក្ខុ។>
    text <១១៩១>
      text <សារិបុត្តោវ បញ្ញាយ សីលេន ឧបសមេន ច>
      text <យោបិ បារង្គតោ ភិក្ខុ ឯតាវបរមោ សិយា។>
    text <១១៩២>
      text <កោដិសតសហស្សស្ស អត្តភាវំ ខណេន និម្មិនេ>
      text <អហំ វិកុព្ពនាសុ កុសលោ វសីភូតោម្ហិ ឥទ្ធិយា។>
    text <១១៩៣>
      text <សមាធិវិជ្ជាវសិបារមីគតោ មោគ្គល្លានគោត្តោ អសិតស្ស សាសនេ>
      text <ធីរោ សមុច្ឆិន្ទិ សមាហិតិន្ទ្រិយោ នាគោ យថា បូតិលតំវ ពន្ធនំ។>
    text <១១៩៤>
      text <បរិចិណ្ណោ មយា សត្ថា កតំ ពុទ្ធស្ស សាសនំ>
      text <ឱហិតោ គរុកោ ភារោ ភវនេត្តិ សមូហតា។>
    text <១១៩៥>
      text <យស្ស ចត្ថាយ បព្ពជិតោ អគារស្មានគារិយំ>
      text <សោ មេ អត្ថោ អនុប្បត្តោ សព្ពសំយោជនក្ខយោ។>
    text <១១៩៦>
      text <កីទិសោ និរយោ អាសិ យត្ថ ទុស្សី អបច្ចថ>
      text <វិធុរំ សាវកមាសជ្ជ កកុសន្ធញ្ច ព្រាហ្មណំ។>
    text <១១៩៧>
      text <សតំ អាសិ អយោសង្កូ សព្ពេ បច្ចត្តវេទនា>
      text <ឦទិសោ និរយោ អាសិ យត្ថ ទុស្សី អបច្ចថ>
      text <វិធុរំ សាវកមាសជ្ជ កកុសន្ធញ្ច ព្រាហ្មណំ។>
    text <១១៩៨>
      text <យោ ឯតមភិជានាតិ ភិក្ខុ ពុទ្ធស្ស សាវកោ>
      text <តាទិសំ ភិក្ខុមាសជ្ជ កណ្ហ ទុក្ខំ និគច្ឆសិ។>
    text <១១៩៩>
      text <មជ្ឈេសរស្មិំ តិដ្ឋន្តិ វិមានា កប្បឋាយិនោ>
      text <វេឡុរិយវណ្ណា រុចិរា អច្ចិមន្តោ បភស្សរា>
      text <អច្ឆរា តត្ថ នច្ចន្តិ បុថុ នានត្តវណ្ណិយោ។>
    text <១២០០>
      text <យោ ឯតមភិជានាតិ…បេ។… កណ្ហ ទុក្ខំ និគច្ឆសិ។>
    text <១២០១>
      text <យោ វេ ពុទ្ធេន ចោទិតោ ភិក្ខុសង្ឃស្ស បេក្ខតោ>
      text <មិគារមាតុបាសាទំ បាទង្គុដ្ឋេន កម្បយិ។>
    text <១២០២>
      text <យោ ឯតមភិជានាតិ…បេ។… កណ្ហ ទុក្ខំ និគច្ឆសិ។>
    text <១២០៣>
      text <យោ វេជយន្តបាសាទំ បាទង្គុដ្ឋេន កម្បយិ>
      text <ឥទ្ធិពលេនុបត្ថទ្ធោ សំវេជេសិ ច ទេវតា។>
    text <១២០៤>
      text <យោ ឯតមភិជានាតិ…បេ។… កណ្ហ ទុក្ខំ និគច្ឆសិ។>
    text <១២០៤>
      text <យោ ឯតមភិជានាតិ…បេ។… កណ្ហ ទុក្ខំ និគច្ឆសិ។>
    text <១២០៥>
      text <យោ វេជយន្តបាសាទេ សក្កំ សោ បរិបុច្ឆតិ>
      text <អបិ អាវុសោ ជានាសិ តណ្ហក្ខយវិមុត្តិយោ>
      text <តស្ស សក្កោ វិយាកាសិ បញ្ហំ បុដ្ឋោ យថាតថំ។>
    text <១២០៦>
      text <យោ ឯតមភិជានាតិ…បេ។… កណ្ហ ទុក្ខំ និគច្ឆសិ។>
    text <១២០៧>
      text <យោ ព្រហ្មានំ បរិបុច្ឆតិ សុធម្មាយំ ឋិតោ សភំ>
      text <អជ្ជាបិ ត្យាវុសោ សា ទិដ្ឋិ យា តេ ទិដ្ឋិ បុរេ អហុ>
      text <បស្សសិ វីតិវត្តន្តំ ព្រហ្មលោកេ បភស្សរំ។>
    text <១២០៨>
      text <តស្ស ព្រហ្មា វិយាកាសិ បញ្ហំ បុដ្ឋោ យថាតថំ>
      text <ន មេ មារិស សា ទិដ្ឋិ យា មេ ទិដ្ឋិ បុរេ អហុ។>
    text <១២០៩>
      text <បស្សាមិ វីតិវត្តន្តំ ព្រហ្មលោកេ បភស្សរំ>
      text <សោហំ អជ្ជ កថំ វជ្ជំ អហំ និច្ចោម្ហិ សស្សតោ។>
    text <១២១០>
      text <យោ ឯតមភិជានាតិ…បេ។… កណ្ហ ទុក្ខំ និគច្ឆសិ។>
    text <១២១១>
      text <យោ មហានេរុនោ កូដំ វិមោក្ខេន អផស្សយិ>
      text <វនំ បុព្ពវិទេហានំ យេ ច ភូមិសយា នរា។>
    text <១២១២>
      text <យោ ឯតមភិជានាតិ ភិក្ខុ ពុទ្ធស្ស សាវកោ>
      text <តាទិសំ ភិក្ខុមាសជ្ជ កណ្ហ ទុក្ខំ និគច្ឆសិ។>
    text <១២១៣>
      text <ន វេ អគ្គិ ចេតយតិ អហំ ពាលំ ឌហាមីតិ>
      text <ពាលោវ ជលិតំ អគ្គិំ អាសជ្ជ នំ បឌយ្ហតិ។>
    text <១២១៤>
      text <ឯវមេវ តុវំ មារ អាសជ្ជ នំ តថាគតំ>
      text <សយំ ឌហិស្សសិ អត្តានំ ពាលោ អគ្គិំវ សម្ផុសំ។>
    text <១២១៥>
      text <អបុញ្ញំ បសវី មារោ អាសជ្ជ នំ តថាគតំ>
      text <កិំ នុ មញ្ញសិ បាបិម ន មេ បាបំ វិបច្ចតិ។>
    text <១២១៦>
      text <ករតោ តេ ចីយតេ បាបំ ចិររត្តាយ អន្តក>
      text <មារ និព្ពិន្ទ ពុទ្ធម្ហា អាសំ មាកាសិ ភិក្ខុសុ។>
    text <១២១៧>
      text <ឥតិ មារំ អតជ្ជេសិ ភិក្ខុ ភេសកឡាវនេ>
      text <តតោ សោ ទុម្មនោ យក្ខោ តត្ថេវន្តរធាយថាតិ។>
      text <សដ្ឋិកម្ហិ និបាតម្ហិ មោគ្គល្លានោ មហិទ្ធិកោ>
      text <ឯកោវ ថេរគាថាយោ អដ្ឋសដ្ឋិ ភវន្តិ តាតិ។>
    text <ឥត្ថំ សុទំ អាយស្មា មហាមោគ្គល្លានោ ថេរោ គាថាយោ អភាសិត្ថាតិ។>
    stand <សដ្ឋិនិបាតោ និដ្ឋិតោ។>
    text <តត្រុទ្ទានំ>
