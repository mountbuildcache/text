text <៥។ បញ្ចកនិបាតោ>
  text <១។ រាជទត្តត្ថេរគាថា>
    text <៣១៥>
      text <ភិក្ខុ សិវថិកំ គន្ត្វា អទ្ទស ឥត្ថិមុជ្ឈិតំ>
      text <អបវិទ្ធំ សុសានស្មិំ ខជ្ជន្តិំ កិមិហី ផុដំ។>
    text <៣១៦>
      text <យញ្ហិ ឯកេ ជិគុច្ឆន្តិ មតំ ទិស្វាន បាបកំ>
      text <កាមរាគោ បាតុរហុ អន្ធោវ សវតី អហុំ។>
    text <៣១៧>
      text <ឱរំ ឱទនបាកម្ហា តម្ហា ឋានា អបក្កមិំ>
      text <សតិមា សម្បជានោហំ ឯកមន្តំ ឧបាវិសិំ។>
    text <៣១៨>
      text <តតោ មេ មនសីការោ យោនិសោ ឧទបជ្ជថ>
      text <អាទីនវោ បាតុរហុ និព្ពិទា សមតិដ្ឋថ។>
    text <៣១៩>
      text <តតោ ចិត្តំ វិមុច្ចិ មេ បស្ស ធម្មសុធម្មតំ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។>
    stand <… រាជទត្តោ ថេរោ…។>
  text <២។ សុភូតត្ថេរគាថា>
    text <៣២០>
      text <អយោគេ យុញ្ជមត្តានំ បុរិសោ កិច្ចមិច្ឆកោ>
      text <ចរំ ចេ នាធិគច្ឆេយ្យ តំ មេ ទុព្ភគលក្ខណំ។>
    text <៣២១>
      text <អព្ពូឡ្ហំ អឃគតំ វិជិតំ ឯកញ្ចេ ឱស្សជេយ្យ កលីវ សិយា>
      text <សព្ពានិបិ ចេ ឱស្សជេយ្យ អន្ធោវ សិយា សមវិសមស្ស អទស្សនតោ។>
    text <៣២២>
      text <យញ្ហិ កយិរា តញ្ហិ វទេ យំ ន កយិរា ន តំ វទេ>
      text <អករោន្តំ ភាសមានំ បរិជានន្តិ បណ្ឌិតា។>
    text <៣២៣>
      text <យថាបិ រុចិរំ បុប្ផំ វណ្ណវន្តំ អគន្ធកំ>
      text <ឯវំ សុភាសិតា វាចា អផលា ហោតិ អកុព្ពតោ។>
    text <៣២៤>
      text <យថាបិ រុចិរំ បុប្ផំ វណ្ណវន្តំ សុគន្ធកំ>
      text <ឯវំ សុភាសិតា វាចា សផលា ហោតិ កុព្ពតោតិ។>
    stand <… សុភូតោ ថេរោ…។>
  text <៣។ គិរិមានន្ទត្ថេរគាថា>
    text <៣២៥>
      text <វស្សតិ ទេវោ យថា សុគីតំ ឆន្នា មេ កុដិកា សុខា និវាតា>
      text <តស្សំ វិហរាមិ វូបសន្តោ អថ ចេ បត្ថយសី បវស្ស ទេវ។>
    text <៣២៦>
      text <វស្សតិ ទេវោ យថា សុគីតំ ឆន្នា មេ កុដិកា សុខា និវាតា>
      text <តស្សំ វិហរាមិ សន្តចិត្តោ អថ ចេ បត្ថយសី បវស្ស ទេវ។>
    text <៣២៧>
      text <វស្សតិ ទេវោ…បេ។… តស្សំ វិហរាមិ វីតរាគោ…បេ។…។>
    text <៣២៨>
      text <វស្សតិ ទេវោ…បេ។… តស្សំ វិហរាមិ វីតទោសោ…បេ។…។>
    text <៣២៩>
      text <វស្សតិ ទេវោ…បេ។… តស្សំ វិហរាមិ វីតមោហោ>
      text <អថ ចេ បត្ថយសី បវស្ស ទេវាតិ។>
    stand <… គិរិមានន្ទោ ថេរោ…។>
  text <៤។ សុមនត្ថេរគាថា>
    text <៣៣០>
      text <យំ បត្ថយានោ ធម្មេសុ ឧបជ្ឈាយោ អនុគ្គហិ>
      text <អមតំ អភិកង្ខន្តំ កតំ កត្តព្ពកំ មយា។>
    text <៣៣១>
      text <អនុប្បត្តោ សច្ឆិកតោ សយំ ធម្មោ អនីតិហោ>
      text <វិសុទ្ធិញាណោ និក្កង្ខោ ព្យាករោមិ តវន្តិកេ។>
    text <៣៣២>
      text <បុព្ពេនិវាសំ ជានាមិ ទិព្ពចក្ខុ វិសោធិតំ>
      text <សទត្ថោ មេ អនុប្បត្តោ កតំ ពុទ្ធស្ស សាសនំ។>
    text <៣៣៣>
      text <អប្បមត្តស្ស មេ សិក្ខា សុស្សុតា តវ សាសនេ>
      text <សព្ពេ មេ អាសវា ខីណា នត្ថិ ទានិ បុនព្ភវោ។>
    text <៣៣៤>
      text <អនុសាសិ មំ អរិយវតា អនុកម្បិ អនុគ្គហិ>
      text <អមោឃោ តុយ្ហមោវាទោ អន្តេវាសិម្ហិ សិក្ខិតោតិ។>
    stand <… សុមនោ ថេរោ…។>
  text <៥។ វឌ្ឍត្ថេរគាថា>
    text <៣៣៥>
      text <សាធូ ហិ កិរ មេ មាតា បតោទំ ឧបទំសយិ>
      text <យស្សាហំ វចនំ សុត្វា អនុសិដ្ឋោ ជនេត្តិយា>
      text <អារទ្ធវីរិយោ បហិតត្តោ បត្តោ សម្ពោធិមុត្តមំ។>
    text <៣៣៦>
      text <អរហា ទក្ខិណេយ្យោម្ហិ តេវិជ្ជោ អមតទ្ទសោ>
      text <ជេត្វា នមុចិនោ សេនំ វិហរាមិ អនាសវោ។>
    text <៣៣៧>
      text <អជ្ឈត្តញ្ច ពហិទ្ធា ច យេ មេ វិជ្ជិំសុ អាសវា>
      text <សព្ពេ អសេសា ឧច្ឆិន្នា ន ច ឧប្បជ្ជរេ បុន។>
    text <៣៣៨>
      text <វិសារទា ខោ ភគិនី ឯតមត្ថំ អភាសយិ>
      text <អបិហា នូន មយិបិ វនថោ តេ ន វិជ្ជតិ។>
    text <៣៣៩>
      text <បរិយន្តកតំ ទុក្ខំ អន្តិមោយំ សមុស្សយោ>
      text <ជាតិមរណសំសារោ នត្ថិ ទានិ បុនព្ភវោតិ។>
    stand <… វឌ្ឍោ ថេរោ…។>
  text <៦។ នទីកស្សបត្ថេរគាថា>
    text <៣៤០>
      text <អត្ថាយ វត មេ ពុទ្ធោ នទិំ នេរញ្ជរំ អគា>
      text <យស្សាហំ ធម្មំ សុត្វាន មិច្ឆាទិដ្ឋិំ វិវជ្ជយិំ។>
    text <៣៤១>
      text <យជិំ ឧច្ចាវចេ យញ្ញេ អគ្គិហុត្តំ ជុហិំ អហំ>
      text <ឯសា សុទ្ធីតិ មញ្ញន្តោ អន្ធភូតោ បុថុជ្ជនោ។>
    text <៣៤២>
      text <ទិដ្ឋិគហនបក្ខន្ទោ បរាមាសេន មោហិតោ>
      text <អសុទ្ធិំ មញ្ញិសំ សុទ្ធិំ អន្ធភូតោ អវិទ្ទសុ។>
    text <៣៤៣>
      text <មិច្ឆាទិដ្ឋិ បហីនា មេ ភវា សព្ពេ បទាលិតា>
      text <ជុហាមិ ទក្ខិណេយ្យគ្គិំ នមស្សាមិ តថាគតំ។>
    text <៣៤៤>
      text <មោហា សព្ពេ បហីនា មេ ភវតណ្ហា បទាលិតា>
      text <វិក្ខីណោ ជាតិសំសារោ នត្ថិ ទានិ បុនព្ភវោតិ។>
    stand <… នទីកស្សបោ ថេរោ…។>
  text <៧។ គយាកស្សបត្ថេរគាថា>
    text <៣៤៥>
      text <បាតោ មជ្ឈន្ហិកំ សាយំ តិក្ខត្តុំ ទិវសស្សហំ>
      text <ឱតរិំ ឧទកំ សោហំ គយាយ គយផគ្គុយា។>
    text <៣៤៦>
      text <យំ មយា បកតំ បាបំ បុព្ពេ អញ្ញាសុ ជាតិសុ>
      text <តំ ទានីធ បវាហេមិ ឯវំទិដ្ឋិ បុរេ អហុំ។>
    text <៣៤៧>
      text <សុត្វា សុភាសិតំ វាចំ ធម្មត្ថសហិតំ បទំ>
      text <តថំ យាថាវកំ អត្ថំ យោនិសោ បច្ចវេក្ខិសំ>
    text <៣៤៨>
      text <និន្ហាតសព្ពបាបោម្ហិ និម្មលោ បយតោ សុចិ>
      text <សុទ្ធោ សុទ្ធស្ស ទាយាទោ បុត្តោ ពុទ្ធស្ស ឱរសោ។>
    text <៣៤៩>
      text <ឱគយ្ហដ្ឋង្គិកំ សោតំ សព្ពបាបំ បវាហយិំ>
      text <តិស្សោ វិជ្ជា អជ្ឈគមិំ កតំ ពុទ្ធស្ស សាសនន្តិ។>
    stand <… គយាកស្សបោ ថេរោ…។>
  text <៨។ វក្កលិត្ថេរគាថា>
    text <៣៥០>
      text <វាតរោគាភិនីតោ ត្វំ វិហរំ កាននេ វនេ>
      text <បវិដ្ឋគោចរេ លូខេ កថំ ភិក្ខុ ករិស្សសិ។>
    text <៣៥១>
      text <បីតិសុខេន វិបុលេន ផរមានោ សមុស្សយំ>
      text <លូខម្បិ អភិសម្ភោន្តោ វិហរិស្សាមិ កាននេ។>
    text <៣៥២>
      text <ភាវេន្តោ សតិបដ្ឋានេ ឥន្ទ្រិយានិ ពលានិ ច>
      text <ពោជ្ឈង្គានិ ច ភាវេន្តោ វិហរិស្សាមិ កាននេ។>
    text <៣៥៣>
      text <អារទ្ធវីរិយេ បហិតត្តេ និច្ចំ ទឡ្ហបរក្កមេ>
      text <សមគ្គេ សហិតេ ទិស្វា វិហរិស្សាមិ កាននេ។>
    text <៣៥៤>
      text <អនុស្សរន្តោ សម្ពុទ្ធំ អគ្គំ ទន្តំ សមាហិតំ>
      text <អតន្ទិតោ រត្តិន្ទិវំ វិហរិស្សាមិ កាននេតិ។>
    stand <… វក្កលិត្ថេរោ…។>
  text <៩។ វិជិតសេនត្ថេរគាថា>
    text <៣៥៥>
      text <ឱលគ្គេស្សាមិ តេ ចិត្ត អាណិទ្វារេវ ហត្ថិនំ>
      text <ន តំ បាបេ និយោជេស្សំ កាមជាល សរីរជ។>
    text <៣៥៦>
      text <ត្វំ ឱលគ្គោ ន គច្ឆសិ ទ្វារវិវរំ គជោវ អលភន្តោ>
      text <ន ច ចិត្តកលិ បុនប្បុនំ បសក្ក បាបរតោ ចរិស្សសិ។>
    text <៣៥៧>
      text <យថា កុញ្ជរំ អទន្តំ នវគ្គហមង្កុសគ្គហោ>
      text <ពលវា អាវត្តេតិ អកាមំ ឯវំ អាវត្តយិស្សំ តំ។>
    text <៣៥៨>
      text <យថា វរហយទមកុសលោ សារថិ បវរោ ទមេតិ អាជញ្ញំ>
      text <ឯវំ ទមយិស្សំ តំ បតិដ្ឋិតោ បញ្ចសុ ពលេសុ។>
    text <៣៥៩>
      text <សតិយា តំ និពន្ធិស្សំ បយុត្តោ តេ ទមេស្សាមិ>
      text <វីរិយធុរនិគ្គហិតោ ន យិតោ ទូរំ គមិស្សសេ ចិត្តាតិ។>
    stand <… វិជិតសេនោ ថេរោ…។>
  text <១០។ យសទត្តត្ថេរគាថា>
    text <៣៦០>
      text <ឧបារម្ភចិត្តោ ទុម្មេធោ សុណាតិ ជិនសាសនំ>
      text <អារកា ហោតិ សទ្ធម្មា នភសោ បថវី យថា។>
    text <៣៦១>
      text <ឧបារម្ភចិត្តោ ទុម្មេធោ សុណាតិ ជិនសាសនំ>
      text <បរិហាយតិ សទ្ធម្មា កាឡបក្ខេវ ចន្ទិមា។>
    text <៣៦២>
      text <ឧបារម្ភចិត្តោ ទុម្មេធោ សុណាតិ ជិនសាសនំ>
      text <បរិសុស្សតិ សទ្ធម្មេ មច្ឆោ អប្បោទកេ យថា។>
    text <៣៦៣>
      text <ឧបារម្ភចិត្តោ ទុម្មេធោ សុណាតិ ជិនសាសនំ>
      text <ន វិរូហតិ សទ្ធម្មេ ខេត្តេ ពីជំវ បូតិកំ។>
    text <៣៦៤>
      text <យោ ច តុដ្ឋេន ចិត្តេន សុណាតិ ជិនសាសនំ>
      text <ខេបេត្វា អាសវេ សព្ពេ សច្ឆិកត្វា អកុប្បតំ>
      text <បប្បុយ្យ បរមំ សន្តិំ បរិនិព្ពាតិនាសវោតិ។>
    stand <… យសទត្តោ ថេរោ…។>
  text <១១។ សោណកុដិកណ្ណត្ថេរគាថា>
    text <៣៦៥>
      text <ឧបសម្បទា ច មេ លទ្ធា វិមុត្តោ ចម្ហិ អនាសវោ>
      text <សោ ច មេ ភគវា ទិដ្ឋោ វិហារេ ច សហាវសិំ។>
    text <៣៦៦>
      text <ពហុទេវ រត្តិំ ភគវា អព្ភោកាសេតិនាមយិ>
      text <វិហារកុសលោ សត្ថា វិហារំ បាវិសី តទា។>
    text <៣៦៧>
      text <សន្ថរិត្វាន សង្ឃាដិំ សេយ្យំ កប្បេសិ គោតមោ>
      text <សីហោ សេលគុហាយំវ បហីនភយភេរវោ។>
    text <៣៦៨>
      text <តតោ កល្យាណវាក្ករណោ សម្មាសម្ពុទ្ធសាវកោ>
      text <សោណោ អភាសិ សទ្ធម្មំ ពុទ្ធសេដ្ឋស្ស សម្មុខា។>
    text <៣៦៩>
      text <បញ្ចក្ខន្ធេ បរិញ្ញាយ ភាវយិត្វាន អញ្ជសំ>
      text <បប្បុយ្យ បរមំ សន្តិំ បរិនិព្ពិស្សត្យនាសវោតិ។>
    stand <… សោណោ កុដិកណ្ណថេរោ…។>
  text <១២។ កោសិយត្ថេរគាថា>
    text <៣៧០>
      text <យោ វេ គរូនំ វចនញ្ញុ ធីរោ វសេ ច តម្ហិ ជនយេថ បេមំ>
      text <សោ ភត្តិមា នាម ច ហោតិ បណ្ឌិតោ ញត្វា ច ធម្មេសុ វិសេសិ អស្ស។>
    text <៣៧១>
      text <យំ អាបទា ឧប្បតិតា ឧឡារា នក្ខម្ភយន្តេ បដិសង្ខយន្តំ>
      text <សោ ថាមវា នាម ច ហោតិ បណ្ឌិតោ ញត្វា ច ធម្មេសុ វិសេសិ អស្ស។>
    text <៣៧២>
      text <យោ វេ សមុទ្ទោវ ឋិតោ អនេជោ គម្ភីរបញ្ញោ និបុណត្ថទស្សី>
      text <អសំហារិយោ នាម ច ហោតិ បណ្ឌិតោ ញត្វា ច ធម្មេសុ វិសេសិ អស្ស។>
    text <៣៧៣>
      text <ពហុស្សុតោ ធម្មធរោ ច ហោតិ ធម្មស្ស ហោតិ អនុធម្មចារី>
      text <សោ តាទិសោ នាម ច ហោតិ បណ្ឌិតោ ញត្វា ច ធម្មេសុ វិសេសិ អស្ស។>
    text <៣៧៤>
      text <អត្ថញ្ច យោ ជានាតិ ភាសិតស្ស អត្ថញ្ច ញត្វាន តថា ករោតិ>
      text <អត្ថន្តរោ នាម ស ហោតិ បណ្ឌិតោ ញត្វា ច ធម្មេសុ វិសេសិ អស្សាតិ។>
      text <រាជទត្តោ សុភូតោ ច គិរិមានន្ទសុមនា>
      text <វឌ្ឍោ ច កស្សបោ ថេរោ គយាកស្សបវក្កលី។>
      text <វិជិតោ យសទត្តោ ច សោណោ កោសិយសវ្ហយោ>
      text <សដ្ឋិ ច បញ្ច គាថាយោ ថេរា ច ឯត្ថ ទ្វាទសាតិ។>
    stand <… កោសិយោ ថេរោ…។>
    stand <បញ្ចកនិបាតោ និដ្ឋិតោ។>
    text <តត្រុទ្ទានំ>
