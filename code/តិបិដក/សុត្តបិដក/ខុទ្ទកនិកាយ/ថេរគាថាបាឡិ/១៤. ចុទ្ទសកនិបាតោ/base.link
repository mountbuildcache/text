text <១៤។ ចុទ្ទសកនិបាតោ>
  text <១។ ខទិរវនិយរេវតត្ថេរគាថា>
    text <៦៤៥>
      text <យទា អហំ បព្ពជិតោ អគារស្មានគារិយំ>
      text <នាភិជានាមិ សង្កប្បំ អនរិយំ ទោសសំហិតំ។>
    text <៦៤៦>
      text <ឥមេ ហញ្ញន្តុ វជ្ឈន្តុ ទុក្ខំ បប្បោន្តុ បាណិនោ>
      text <សង្កប្បំ នាភិជានាមិ ឥមស្មិំ ទីឃមន្តរេ។>
    text <៦៤៧>
      text <មេត្តញ្ច អភិជានាមិ អប្បមាណំ សុភាវិតំ>
      text <អនុបុព្ពំ បរិចិតំ យថា ពុទ្ធេន ទេសិតំ។>
    text <៦៤៨>
      text <សព្ពមិត្តោ សព្ពសខោ សព្ពភូតានុកម្បកោ>
      text <មេត្តចិត្តញ្ច ភាវេមិ អព្យាបជ្ជរតោ សទា។>
    text <៦៤៩>
      text <អសំហីរំ អសំកុប្បំ ចិត្តំ អាមោទយាមហំ>
      text <ព្រហ្មវិហារំ ភាវេមិ អកាបុរិសសេវិតំ។>
    text <៦៥០>
      text <អវិតក្កំ សមាបន្នោ សម្មាសម្ពុទ្ធសាវកោ>
      text <អរិយេន តុណ្ហីភាវេន ឧបេតោ ហោតិ តាវទេ។>
    text <៦៥១>
      text <យថាបិ បព្ពតោ សេលោ អចលោ សុប្បតិដ្ឋិតោ>
      text <ឯវំ មោហក្ខយា ភិក្ខុ បព្ពតោវ ន វេធតិ។>
    text <៦៥២>
      text <អនង្គណស្ស បោសស្ស និច្ចំ សុចិគវេសិនោ>
      text <វាលគ្គមត្តំ បាបស្ស អព្ភមត្តំវ ខាយតិ។>
    text <៦៥៣>
      text <នគរំ យថា បច្ចន្តំ គុត្តំ សន្តរពាហិរំ>
      text <ឯវំ គោបេថ អត្តានំ ខណោ វោ មា ឧបច្ចគា។>
    text <៦៥៤>
      text <នាភិនន្ទាមិ មរណំ នាភិនន្ទាមិ ជីវិតំ>
      text <កាលញ្ច បដិកង្ខាមិ និព្ពិសំ ភតកោ យថា។>
    text <៦៥៥>
      text <នាភិនន្ទាមិ មរណំ…បេ។… សម្បជានោ បតិស្សតោ។>
    text <៦៥៦>
      text <បរិចិណ្ណោ មយា សត្ថា កតំ ពុទ្ធស្ស សាសនំ>
      text <ឱហិតោ គរុកោ ភារោ ភវនេត្តិ សមូហតា។>
    text <៦៥៧>
      text <យស្ស ចត្ថាយ បព្ពជិតោ អគារស្មានគារិយំ>
      text <សោ មេ អត្ថោ អនុប្បត្តោ សព្ពសំយោជនក្ខយោ។>
    text <៦៥៨>
      text <សម្បាទេថប្បមាទេន ឯសា មេ អនុសាសនី>
      text <ហន្ទាហំ បរិនិព្ពិស្សំ វិប្បមុត្តោម្ហិ សព្ពធីតិ។>
    stand <… ខទិរវនិយរេវតោ ថេរោ…។>
  text <២។ គោទត្តត្ថេរគាថា>
    text <៦៥៩>
      text <យថាបិ ភទ្ទោ អាជញ្ញោ ធុរេ យុត្តោ ធុរស្សហោ>
      text <មថិតោ អតិភារេន សំយុគំ នាតិវត្តតិ។>
    text <៦៦០>
      text <ឯវំ បញ្ញាយ យេ តិត្តា សមុទ្ទោ វារិនា យថា>
      text <ន បរេ អតិមញ្ញន្តិ អរិយធម្មោវ បាណិនំ។>
    text <៦៦១>
      text <កាលេ កាលវសំ បត្តា ភវាភវវសំ គតា>
      text <នរា ទុក្ខំ និគច្ឆន្តិ តេធ សោចន្តិ មាណវា។>
    text <៦៦២>
      text <ឧន្នតា សុខធម្មេន ទុក្ខធម្មេន ចោនតា>
      text <ទ្វយេន ពាលា ហញ្ញន្តិ យថាភូតំ អទស្សិនោ។>
    text <៦៦៣>
      text <យេ ច ទុក្ខេ សុខស្មិញ្ច មជ្ឈេ សិព្ពិនិមច្ចគូ>
      text <ឋិតា តេ ឥន្ទខីលោវ ន តេ ឧន្នតឱនតា។>
    text <៦៦៤>
      text <ន ហេវ លាភេ នាលាភេ ន យសេ ន ច កិត្តិយា>
      text <ន និន្ទាយំ បសំសាយ ន តេ ទុក្ខេ សុខម្ហិ។>
    text <៦៦៥>
      text <សព្ពត្ថ តេ ន លិម្បន្តិ ឧទពិន្ទុវ បោក្ខរេ>
      text <សព្ពត្ថ សុខិតា ធីរា សព្ពត្ថ អបរាជិតា។>
    text <៦៦៦>
      text <ធម្មេន ច អលាភោ យោ យោ ច លាភោ អធម្មិកោ>
      text <អលាភោ ធម្មិកោ សេយ្យោ យំ ចេ លាភោ អធម្មិកោ។>
    text <៦៦៧>
      text <យសោ ច អប្បពុទ្ធីនំ វិញ្ញូនំ អយសោ ច យោ>
      text <អយសោវ សេយ្យោ វិញ្ញូនំ ន យសោ អប្បពុទ្ធិនំ។>
    text <៦៦៨>
      text <ទុម្មេធេហិ បសំសា ច វិញ្ញូហិ គរហា ច យា>
      text <គរហាវ សេយ្យោ វិញ្ញូហិ យំ ចេ ពាលប្បសំសនា។>
    text <៦៦៩>
      text <សុខញ្ច កាមមយិកំ ទុក្ខញ្ច បវិវេកិយំ>
      text <បវិវេកទុក្ខំ សេយ្យោ យំ ចេ កាមមយំ សុខំ។>
    text <៦៧០>
      text <ជីវិតញ្ច អធម្មេន ធម្មេន មរណញ្ច យំ>
      text <មរណំ ធម្មិកំ សេយ្យោ យំ ចេ ជីវេ អធម្មិកំ។>
    text <៦៧១>
      text <កាមកោបប្បហីនា យេ សន្តចិត្តា ភវាភវេ>
      text <ចរន្តិ លោកេ អសិតា នត្ថិ តេសំ បិយាបិយំ។>
    text <៦៧២>
      text <ភាវយិត្វាន ពោជ្ឈង្គេ ឥន្ទ្រិយានិ ពលានិ ច>
      text <បប្បុយ្យ បរមំ សន្តិំ បរិនិព្ពន្តិនាសវាតិ។>
      text <រេវតោ ចេវ គោទត្តោ ថេរា ទ្វេ តេ មហិទ្ធិកា>
      text <ចុទ្ទសម្ហិ និបាតម្ហិ គាថាយោ អដ្ឋវីសតីតិ។>
    stand <… គោទត្តោ ថេរោ…។>
    stand <ចុទ្ទសកនិបាតោ និដ្ឋិតោ។>
    text <តត្រុទ្ទានំ>
