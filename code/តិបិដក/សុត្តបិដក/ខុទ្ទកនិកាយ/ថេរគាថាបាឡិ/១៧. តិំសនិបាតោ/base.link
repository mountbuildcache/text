text <១៧។ តិំសនិបាតោ>
  text <១។ ផុស្សត្ថេរគាថា>
    text <៩៤៩>
      text <បាសាទិកេ ពហូ ទិស្វា ភាវិតត្តេ សុសំវុតេ>
      text <ឥសិ បណ្ឌរសគោត្តោ អបុច្ឆិ ផុស្សសវ្ហយំ។>
    text <៩៥០>
      text <កិំឆន្ទា កិមធិប្បាយា កិមាកប្បា ភវិស្សរេ>
      text <អនាគតម្ហិ កាលម្ហិ តំ មេ អក្ខាហិ បុច្ឆិតោ។>
    text <៩៥១>
      text <សុណោហិ វចនំ មយ្ហំ ឥសិបណ្ឌរសវ្ហយ>
      text <សក្កច្ចំ ឧបធារេហិ អាចិក្ខិស្សាម្យនាគតំ។>
    text <៩៥២>
      text <កោធនា ឧបនាហី ច មក្ខី ថម្ភី សឋា ពហូ>
      text <ឧស្សុកី នានាវាទា ច ភវិស្សន្តិ អនាគតេ។>
    text <៩៥៣>
      text <អញ្ញាតមានិនោ ធម្មេ គម្ភីរេ តីរគោចរា>
      text <លហុកា អគរុ ធម្មេ អញ្ញមញ្ញមគារវា។>
    text <៩៥៤>
      text <ពហូ អាទីនវា លោកេ ឧប្បជ្ជិស្សន្ត្យនាគតេ>
      text <សុទេសិតំ ឥមំ ធម្មំ កិលេសេស្សន្តិ ទុម្មតី។>
    text <៩៥៥>
      text <គុណហីនាបិ សង្ឃម្ហិ វោហរន្តា វិសារទា>
      text <ពលវន្តោ ភវិស្សន្តិ មុខរា អស្សុតាវិនោ។>
    text <៩៥៦>
      text <គុណវន្តោបិ សង្ឃម្ហិ វោហរន្តា យថាត្ថតោ>
      text <ទុព្ពលា តេ ភវិស្សន្តិ ហិរីមនា អនត្ថិកា។>
    text <៩៥៧>
      text <រជតំ ជាតរូបញ្ច ខេត្តំ វត្ថុមជេឡកំ>
      text <ទាសិទាសញ្ច ទុម្មេធា សាទិយិស្សន្ត្យនាគតេ។>
    text <៩៥៨>
      text <ឧជ្ឈានសញ្ញិនោ ពាលា សីលេសុ អសមាហិតា>
      text <ឧន្នឡា វិចរិស្សន្តិ កលហាភិរតា មគា។>
    text <៩៥៩>
      text <ឧទ្ធតា ច ភវិស្សន្តិ នីលចីវរបារុតា>
      text <កុហា ថទ្ធា លបា សិង្គី ចរិស្សន្ត្យរិយា វិយ។>
    text <៩៦០>
      text <តេលសណ្ឋេហិ កេសេហិ ចបលា អញ្ជនក្ខិកា>
      text <រថិយាយ គមិស្សន្តិ ទន្តវណ្ណិកបារុតា។>
    text <៩៦១>
      text <អជេគុច្ឆំ វិមុត្តេហិ សុរត្តំ អរហទ្ធជំ>
      text <ជិគុច្ឆិស្សន្តិ កាសាវំ ឱទាតេសុ សមុច្ឆិតា។>
    text <៩៦២>
      text <លាភកាមា ភវិស្សន្តិ កុសីតា ហីនវីរិយា>
      text <កិច្ឆន្តា វនបត្ថានិ គាមន្តេសុ វសិស្សរេ។>
    text <៩៦៣>
      text <យេ យេ លាភំ លភិស្សន្តិ មិច្ឆាជីវរតា សទា>
      text <តេ តេវ អនុសិក្ខន្តា ភជិស្សន្តិ អសំយតា។>
    text <៩៦៤>
      text <យេ យេ អលាភិនោ លាភំ ន តេ បុជ្ជា ភវិស្សរេ>
      text <សុបេសលេបិ តេ ធីរេ សេវិស្សន្តិ ន តេ តទា។>
    text <៩៦៥>
      text <មិលក្ខុរជនំ រត្តំ គរហន្តា សកំ ធជំ>
      text <តិត្ថិយានំ ធជំ កេចិ ធារិស្សន្ត្យវទាតកំ។>
    text <៩៦៦>
      text <អគារវោ ច កាសាវេ តទា តេសំ ភវិស្សតិ>
      text <បដិសង្ខា ច កាសាវេ ភិក្ខូនំ ន ភវិស្សតិ។>
    text <៩៦៧>
      text <អភិភូតស្ស ទុក្ខេន សល្លវិទ្ធស្ស រុប្បតោ>
      text <បដិសង្ខា មហាឃោរា នាគស្សាសិ អចិន្តិយា។>
    text <៩៦៨>
      text <ឆទ្ទន្តោ ហិ តទា ទិស្វា សុរត្តំ អរហទ្ធជំ>
      text <តាវទេវ ភណី គាថា គជោ អត្ថោបសំហិតា។>
    text <៩៦៩>
      text <អនិក្កសាវោ កាសាវំ យោ វត្ថំ បរិធស្សតិ>
      text <អបេតោ ទមសច្ចេន ន សោ កាសាវមរហតិ។>
    text <៩៧០>
      text <យោ ច វន្តកាសាវស្ស សីលេសុ សុសមាហិតោ>
      text <ឧបេតោ ទមសច្ចេន ស វេ កាសាវមរហតិ។>
    text <៩៧១>
      text <វិបន្នសីលោ ទុម្មេធោ បាកដោ កាមការិយោ>
      text <វិព្ភន្តចិត្តោ និស្សុក្កោ ន សោ កាសាវមរហតិ។>
    text <៩៧២>
      text <យោ ច សីលេន សម្បន្នោ វីតរាគោ សមាហិតោ>
      text <ឱទាតមនសង្កប្បោ ស វេ កាសាវមរហតិ។>
    text <៩៧៣>
      text <ឧទ្ធតោ ឧន្នឡោ ពាលោ សីលំ យស្ស ន វិជ្ជតិ>
      text <ឱទាតកំ អរហតិ កាសាវំ កិំ ករិស្សតិ។>
    text <៩៧៤>
      text <ភិក្ខូ ច ភិក្ខុនិយោ ច ទុដ្ឋចិត្តា អនាទរា>
      text <តាទីនំ មេត្តចិត្តានំ និគ្គណ្ហិស្សន្ត្យនាគតេ។>
    text <៩៧៥>
      text <សិក្ខាបេន្តាបិ ថេរេហិ ពាលា ចីវរធារណំ>
      text <ន សុណិស្សន្តិ ទុម្មេធា បាកដា កាមការិយា។>
    text <៩៧៦>
      text <តេ តថា សិក្ខិតា ពាលា អញ្ញមញ្ញំ អគារវា>
      text <នាទិយិស្សន្តុបជ្ឈាយេ ខឡុង្កោ វិយ សារថិំ។>
    text <៩៧៧>
      text <ឯវំ អនាគតទ្ធានំ បដិបត្តិ ភវិស្សតិ>
      text <ភិក្ខូនំ ភិក្ខុនីនញ្ច បត្តេ កាលម្ហិ បច្ឆិមេ។>
    text <៩៧៨>
      text <បុរា អាគច្ឆតេ ឯតំ អនាគតំ មហព្ភយំ>
      text <សុព្ពចា ហោថ សខិលា អញ្ញមញ្ញំ សគារវា។>
    text <៩៧៩>
      text <មេត្តចិត្តា ការុណិកា ហោថ សីលេសុ សំវុតា>
      text <អារទ្ធវីរិយា បហិតត្តា និច្ចំ ទឡ្ហបរក្កមា។>
    text <៩៨០>
      text <បមាទំ ភយតោ ទិស្វា អប្បមាទញ្ច ខេមតោ>
      text <ភាវេថដ្ឋង្គិកំ មគ្គំ ផុសន្តា អមតំ បទន្តិ។>
    stand <… ផុស្សោ ថេរោ…។>
  text <២។ សារិបុត្តត្ថេរគាថា>
    text <៩៨១>
      text <យថាចារី យថាសតោ សតីមា យតសង្កប្បជ្ឈាយិ អប្បមត្តោ>
      text <អជ្ឈត្តរតោ សមាហិតត្តោ ឯកោ សន្តុសិតោ តមាហុ ភិក្ខុំ។>
    text <៩៨២>
      text <អល្លំ សុក្ខំ វា ភុញ្ជន្តោ ន ពាឡ្ហំ សុហិតោ សិយា>
      text <ឩនូទរោ មិតាហារោ សតោ ភិក្ខុ បរិព្ពជេ។>
    text <៩៨៣>
      text <ចត្តារោ បញ្ច អាលោបេ អភុត្វា ឧទកំ បិវេ>
      text <អលំ ផាសុវិហារាយ បហិតត្តស្ស ភិក្ខុនោ។>
    text <៩៨៤>
      text <កប្បិយំ តំ ចេ ឆាទេតិ ចីវរំ ឥទមត្ថិកំ>
      text <អលំ ផាសុវិហារាយ បហិតត្តស្ស ភិក្ខុនោ។>
    text <៩៨៥>
      text <បល្លង្កេន និសិន្នស្ស ជណ្ណុកេ នាភិវស្សតិ>
      text <អលំ ផាសុវិហារាយ បហិតត្តស្ស ភិក្ខុនោ។>
    text <៩៨៦>
      text <យោ សុខំ ទុក្ខតោ អទ្ទ ទុក្ខមទ្ទក្ខិ សល្លតោ>
      text <ឧភយន្តរេន នាហោសិ កេន លោកស្មិ កិំ សិយា។>
    text <៩៨៧>
      text <មា មេ កទាចិ បាបិច្ឆោ កុសីតោ ហីនវីរិយោ>
      text <អប្បស្សុតោ អនាទរោ កេន លោកស្មិ កិំ សិយា។>
    text <៩៨៨>
      text <ពហុស្សុតោ ច មេធាវី សីលេសុ សុសមាហិតោ>
      text <ចេតោសមថមនុយុត្តោ អបិ មុទ្ធនិ តិដ្ឋតុ។>
    text <៩៨៩>
      text <យោ បបញ្ចមនុយុត្តោ បបញ្ចាភិរតោ មគោ>
      text <វិរាធយី សោ និព្ពានំ យោគក្ខេមំ អនុត្តរំ។>
    text <៩៩០>
      text <យោ ច បបញ្ចំ ហិត្វាន និប្បបញ្ចបថេ រតោ>
      text <អារាធយី សោ និព្ពានំ យោគក្ខេមំ អនុត្តរំ។>
    text <៩៩១>
      text <គាមេ វា យទិ វារញ្ញេ និន្នេ វា យទិ វា ថលេ>
      text <យត្ថ អរហន្តោ វិហរន្តិ តំ ភូមិរាមណេយ្យកំ។>
    text <៩៩២>
      text <រមណីយានិ អរញ្ញានិ យត្ថ ន រមតី ជនោ>
      text <វីតរាគា រមិស្សន្តិ ន តេ កាមគវេសិនោ។>
    text <៩៩៣>
      text <និធីនំវ បវត្តារំ យំ បស្សេ វជ្ជទស្សិនំ>
      text <និគ្គយ្ហវាទិំ មេធាវិំ តាទិសំ បណ្ឌិតំ ភជេ>
      text <តាទិសំ ភជមានស្ស សេយ្យោ ហោតិ ន បាបិយោ។>
    text <៩៩៤>
      text <ឱវទេយ្យានុសាសេយ្យ អសព្ភា ច និវារយេ>
      text <សតញ្ហិ សោ បិយោ ហោតិ អសតំ ហោតិ អប្បិយោ។>
    text <៩៩៥>
      text <អញ្ញស្ស ភគវា ពុទ្ធោ ធម្មំ ទេសេសិ ចក្ខុមា>
      text <ធម្មេ ទេសិយមានម្ហិ សោតមោធេសិមត្ថិកោ>
      text <តំ មេ អមោឃំ សវនំ វិមុត្តោម្ហិ អនាសវោ។>
    text <៩៩៦>
      text <នេវ បុព្ពេនិវាសាយ នបិ ទិព្ពស្ស ចក្ខុនោ>
      text <ចេតោបរិយាយ ឥទ្ធិយា ចុតិយា ឧបបត្តិយា>
      text <សោតធាតុវិសុទ្ធិយា បណិធី មេ ន វិជ្ជតិ។>
    text <៩៩៧>
      text <រុក្ខមូលំវ និស្សាយ មុណ្ឌោ សង្ឃាដិបារុតោ>
      text <បញ្ញាយ ឧត្តមោ ថេរោ ឧបតិស្សោវ ឈាយតិ។>
    text <៩៩៨>
      text <អវិតក្កំ សមាបន្នោ សម្មាសម្ពុទ្ធសាវកោ>
      text <អរិយេន តុណ្ហីភាវេន ឧបេតោ ហោតិ តាវទេ។>
    text <៩៩៩>
      text <យថាបិ បព្ពតោ សេលោ អចលោ សុប្បតិដ្ឋិតោ>
      text <ឯវំ មោហក្ខយា ភិក្ខុ បព្ពតោវ ន វេធតិ។>
    text <១០០០>
      text <អនង្គណស្ស បោសស្ស និច្ចំ សុចិគវេសិនោ>
      text <វាលគ្គមត្តំ បាបស្ស អព្ភមត្តំវ ខាយតិ។>
    text <១០០១>
      text <នាភិនន្ទាមិ មរណំ នាភិនន្ទាមិ ជីវិតំ>
      text <និក្ខិបិស្សំ ឥមំ កាយំ សម្បជានោ បតិស្សតោ។>
    text <១០០២>
      text <នាភិនន្ទាមិ មរណំ នាភិនន្ទាមិ ជីវិតំ>
      text <កាលញ្ច បដិកង្ខាមិ និព្ពិសំ ភតកោ យថា។>
    text <១០០៣>
      text <ឧភយេន មិទំ មរណមេវ នាមរណំ បច្ឆា វា បុរេ វា>
      text <បដិបជ្ជថ មា វិនស្សថ ខណោ វោ មា ឧបច្ចគា។>
    text <១០០៤>
      text <នគរំ យថា បច្ចន្តំ គុត្តំ សន្តរពាហិរំ>
      text <ឯវំ គោបេថ អត្តានំ ខណោ វោ មា ឧបច្ចគា>
      text <ខណាតីតា ហិ សោចន្តិ និរយម្ហិ សមប្បិតា។>
    text <១០០៥>
      text <ឧបសន្តោ ឧបរតោ មន្តភាណី អនុទ្ធតោ>
      text <ធុនាតិ បាបកេ ធម្មេ ទុមបត្តំវ មាលុតោ។>
    text <១០០៦>
      text <ឧបសន្តោ ឧបរតោ មន្តភាណី អនុទ្ធតោ>
      text <អប្បាសិ បាបកេ ធម្មេ ទុមបត្តំវ មាលុតោ។>
    text <១០០៧>
      text <ឧបសន្តោ អនាយាសោ វិប្បសន្នោ អនាវិលោ>
      text <កល្យាណសីលោ មេធាវី ទុក្ខស្សន្តករោ សិយា។>
    text <១០០៨>
      text <ន វិស្សសេ ឯកតិយេសុ ឯវំ អគារិសុ បព្ពជិតេសុ ចាបិ>
      text <សាធូបិ ហុត្វា ន អសាធុ ហោន្តិ អសាធុ ហុត្វា បុន សាធុ ហោន្តិ។>
    text <១០០៩>
      text <កាមច្ឆន្ទោ ច ព្យាបាទោ ថិនមិទ្ធញ្ច ភិក្ខុនោ>
      text <ឧទ្ធច្ចំ វិចិកិច្ឆា ច បញ្ចេតេ ចិត្តកេលិសា។>
    text <១០១០>
      text <យស្ស សក្ករិយមានស្ស អសក្ការេន ចូភយំ>
      text <សមាធិ ន វិកម្បតិ អប្បមាទវិហារិនោ។>
    text <១០១១>
      text <តំ ឈាយិនំ សាតតិកំ សុខុមទិដ្ឋិវិបស្សកំ>
      text <ឧបាទានក្ខយារាមំ អាហុ សប្បុរិសោ ឥតិ។>
    text <១០១២>
      text <មហាសមុទ្ទោ បថវី បព្ពតោ អនិលោបិ ច>
      text <ឧបមាយ ន យុជ្ជន្តិ សត្ថុ វរវិមុត្តិយា។>
    text <១០១៣>
      text <ចក្កានុវត្តកោ ថេរោ មហាញាណី សមាហិតោ>
      text <បថវាបគ្គិសមានោ ន រជ្ជតិ ន ទុស្សតិ។>
    text <១០១៤>
      text <បញ្ញាបារមិតំ បត្តោ មហាពុទ្ធិ មហាមតិ>
      text <អជឡោ ជឡសមានោ សទា ចរតិ និព្ពុតោ។>
    text <១០១៥>
      text <បរិចិណ្ណោ មយា សត្ថា…បេ។… ភវនេត្តិ សមូហតា។>
    text <១០១៦>
      text <សម្បាទេថប្បមាទេន ឯសា មេ អនុសាសនី>
      text <ហន្ទាហំ បរិនិព្ពិស្សំ វិប្បមុត្តោម្ហិ សព្ពធីតិ។>
    stand <… សារិបុត្តោ ថេរោ…។>
  text <៣។ អានន្ទត្ថេរគាថា>
    text <១០១៧>
      text <បិសុណេន ច កោធនេន ច មច្ឆរិនា ច វិភូតនន្ទិនា>
      text <សខិតំ ន ករេយ្យ បណ្ឌិតោ បាបោ កាបុរិសេន សង្គមោ។>
    text <១០១៨>
      text <សទ្ធេន ច បេសលេន ច បញ្ញវតា ពហុស្សុតេន ច>
      text <សខិតំ ករេយ្យ បណ្ឌិតោ ភទ្ទោ សប្បុរិសេន សង្គមោ។>
    text <១០១៩>
      text <បស្ស ចិត្តកតំ ពិម្ពំ…បេ។… យស្ស នត្ថិ ធុវំ ឋិតិ។>
    text <១០២០>
      text <បស្ស ចិត្តកតំ ពិម្ពំ…បេ។… វត្ថេហិ សោភតិ។>
    text <១០២១>
      text <អលត្តកកតា …បេ។… នោ ច បារគវេសិនោ។>
    text <១០២២>
      text <អដ្ឋបទកតា…បេ។… នោ ច បារគវេសិនោ។>
    text <១០២៣>
      text <អញ្ជនីវ នវា…បេ។… នោ ច បារគវេសិនោ។>
    text <១០២៤>
      text <ពហុស្សុតោ ចិត្តកថី ពុទ្ធស្ស បរិចារកោ>
      text <បន្នភារោ វិសញ្ញុត្តោ សេយ្យំ កប្បេតិ គោតមោ។>
    text <១០២៥>
      text <ខីណាសវោ វិសញ្ញុត្តោ សង្គាតីតោ សុនិព្ពុតោ>
      text <ធារេតិ អន្តិមំ ទេហំ ជាតិមរណបារគូ។>
    text <១០២៦>
      text <យស្មិំ បតិដ្ឋិតា ធម្មា ពុទ្ធស្សាទិច្ចពន្ធុនោ>
      text <និព្ពានគមនេ មគ្គេ សោយំ តិដ្ឋតិ គោតមោ។>
    text <១០២៧>
      text <ទ្វាសីតិ ពុទ្ធតោ គណ្ហិំ ទ្វេ សហស្សានិ ភិក្ខុតោ>
      text <ចតុរាសីតិសហស្សានិ យេ មេ ធម្មា បវត្តិនោ។>
    text <១០២៨>
      text <អប្បស្សុតាយំ បុរិសោ ពលិពទ្ទោវ ជីរតិ>
      text <មំសានិ តស្ស វឌ្ឍន្តិ បញ្ញា តស្ស ន វឌ្ឍតិ។>
    text <១០២៩>
      text <ពហុស្សុតោ អប្បស្សុតំ យោ សុតេនាតិមញ្ញតិ>
      text <អន្ធោ បទីបធារោវ តថេវ បដិភាតិ មំ។>
    text <១០៣០>
      text <ពហុស្សុតំ ឧបាសេយ្យ សុតញ្ច ន វិនាសយេ>
      text <តំ មូលំ ព្រហ្មចរិយស្ស តស្មា ធម្មធរោ សិយា។>
    text <១០៣១>
      text <បុព្ពាបរញ្ញូ អត្ថញ្ញូ និរុត្តិបទកោវិទោ>
      text <សុគ្គហីតញ្ច គណ្ហាតិ អត្ថញ្ចោបបរិក្ខតិ។>
    text <១០៣២>
      text <ខន្ត្យា ឆន្ទិកតោ ហោតិ ឧស្សហិត្វា តុលេតិ តំ>
      text <សមយេ សោ បទហតិ អជ្ឈត្តំ សុសមាហិតោ។>
    text <១០៣៣>
      text <ពហុស្សុតំ ធម្មធរំ សប្បញ្ញំ ពុទ្ធសាវកំ>
      text <ធម្មវិញ្ញាណមាកង្ខំ តំ ភជេថ តថាវិធំ។>
    text <១០៣៤>
      text <ពហុស្សុតោ ធម្មធរោ កោសារក្ខោ មហេសិនោ>
      text <ចក្ខុ សព្ពស្ស លោកស្ស បូជនីយោ ពហុស្សុតោ។>
    text <១០៣៥>
      text <ធម្មារាមោ ធម្មរតោ ធម្មំ អនុវិចិន្តយំ>
      text <ធម្មំ អនុស្សរំ ភិក្ខុ សទ្ធម្មា ន បរិហាយតិ។>
    text <១០៣៦>
      text <កាយមច្ឆេរគរុនោ ហិយ្យមានេ អនុដ្ឋហេ>
      text <សរីរសុខគិទ្ធស្ស កុតោ សមណផាសុតា។>
    text <១០៣៧>
      text <ន បក្ខន្តិ ទិសា សព្ពា ធម្មា ន បដិភន្តិ មំ>
      text <គតេ កល្យាណមិត្តម្ហិ អន្ធការំវ ខាយតិ។>
    text <១០៣៨>
      text <អព្ភតីតសហាយស្ស អតីតគតសត្ថុនោ>
      text <នត្ថិ ឯតាទិសំ មិត្តំ យថា កាយគតា សតិ។>
    text <១០៣៩>
      text <យេ បុរាណា អតីតា តេ នវេហិ ន សមេតិ មេ>
      text <ស្វជ្ជ ឯកោវ ឈាយាមិ វស្សុបេតោវ បក្ខិមា។>
    text <១០៤០>
      text <ទស្សនាយ អភិក្កន្តេ នានាវេរជ្ជកេ ពហូ>
      text <មា វារយិត្ថ សោតារោ បស្សន្តុ សមយោ មមំ។>
    text <១០៤១>
      text <ទស្សនាយ អភិក្កន្តេ នានាវេរជ្ជកេ បុថុ>
      text <ករោតិ សត្ថា ឱកាសំ ន និវារេតិ ចក្ខុមា។>
    text <១០៤២>
      text <បណ្ណវីសតិវស្សានិ សេខភូតស្ស មេ សតោ>
      text <ន កាមសញ្ញា ឧប្បជ្ជិ បស្ស ធម្មសុធម្មតំ។>
    text <១០៤៣>
      text <បណ្ណវីសតិវស្សានិ សេខភូតស្ស មេ សតោ>
      text <ន ទោសសញ្ញា ឧប្បជ្ជិ បស្ស ធម្មសុធម្មតំ។>
    text <១០៤៤>
      text <បណ្ណវីសតិវស្សានិ ភគវន្តំ ឧបដ្ឋហិំ>
      text <មេត្តេន កាយកម្មេន ឆាយាវ អនបាយិនី។>
    text <១០៤៥>
      text <បណ្ណវីសតិវស្សានិ ភគវន្តំ ឧបដ្ឋហិំ>
      text <មេត្តេន វចីកម្មេន ឆាយាវ អនបាយិនី។>
    text <១០៤៦>
      text <បណ្ណវីសតិវស្សានិ ភគវន្តំ ឧបដ្ឋហិំ>
      text <មេត្តេន មនោកម្មេន ឆាយាវ អនបាយិនី។>
    text <១០៤៧>
      text <ពុទ្ធស្ស ចង្កមន្តស្ស បិដ្ឋិតោ អនុចង្កមិំ>
      text <ធម្មេ ទេសិយមានម្ហិ ញាណំ មេ ឧទបជ្ជថ។>
    text <១០៤៨>
      text <អហំ សករណីយោម្ហិ សេខោ អប្បត្តមានសោ>
      text <សត្ថុ ច បរិនិព្ពានំ យោ អម្ហំ អនុកម្បកោ។>
    text <១០៤៩>
      text <តទាសិ យំ ភិំសនកំ តទាសិ លោមហំសនំ>
      text <សព្ពាការវរូបេតេ សម្ពុទ្ធេ បរិនិព្ពុតេ។>
    text <១០៥០>
      text <ពហុស្សុតោ ធម្មធរោ កោសារក្ខោ មហេសិនោ>
      text <ចក្ខុ សព្ពស្ស លោកស្ស អានន្ទោ បរិនិព្ពុតោ។>
    text <១០៥១>
      text <ពហុស្សុតោ ធម្មធរោ កោសារក្ខោ មហេសិនោ>
      text <ចក្ខុ សព្ពស្ស លោកស្ស អន្ធការេ តមោនុទោ។>
    text <១០៥២>
      text <គតិមន្តោ សតិមន្តោ ធិតិមន្តោ ច យោ ឥសិ>
      text <សទ្ធម្មធារកោ ថេរោ អានន្ទោ រតនាករោ។>
    text <១០៥៣>
      text <បរិចិណ្ណោ មយា សត្ថា កតំ ពុទ្ធស្ស សាសនំ>
      text <ឱហិតោ គរុកោ ភារោ នត្ថិ ទានិ បុនព្ភវោតិ។>
      text <ផុស្សោបតិស្សោ អានន្ទោ តយោតិមេ បកិត្តិតា>
      text <គាថាយោ តត្ថ សង្ខាតា សតំ បញ្ច ច ឧត្តរីតិ>
    stand <… អានន្ទោ ថេរោ…។>
    stand <តិំសនិបាតោ និដ្ឋិតោ។>
    text <តត្រុទ្ទានំ>
