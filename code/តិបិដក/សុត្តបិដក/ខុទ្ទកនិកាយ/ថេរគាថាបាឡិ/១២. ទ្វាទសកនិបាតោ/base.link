text <១២។ ទ្វាទសកនិបាតោ>
  text <១។ សីលវត្ថេរគាថា>
    text <៦០៨>
      text <សីលមេវិធ សិក្ខេថ អស្មិំ លោកេ សុសិក្ខិតំ>
      text <សីលំ ហិ សព្ពសម្បត្តិំ ឧបនាមេតិ សេវិតំ។>
    text <៦០៩>
      text <សីលំ រក្ខេយ្យ មេធាវី បត្ថយានោ តយោ សុខេ>
      text <បសំសំ វិត្តិលាភញ្ច បេច្ច សគ្គេ បមោទនំ។>
    text <៦១០>
      text <សីលវា ហិ ពហូ មិត្តេ សញ្ញមេនាធិគច្ឆតិ>
      text <ទុស្សីលោ បន មិត្តេហិ ធំសតេ បាបមាចរំ។>
    text <៦១១>
      text <អវណ្ណញ្ច អកិត្តិញ្ច ទុស្សីលោ លភតេ នរោ>
      text <វណ្ណំ កិត្តិំ បសំសញ្ច សទា លភតិ សីលវា។>
    text <៦១២>
      text <អាទិ សីលំ បតិដ្ឋា ច កល្យាណានញ្ច មាតុកំ>
      text <បមុខំ សព្ពធម្មានំ តស្មា សីលំ វិសោធយេ។>
    text <៦១៣>
      text <វេលា ច សំវរំ សីលំ ចិត្តស្ស អភិហាសនំ>
      text <តិត្ថញ្ច សព្ពពុទ្ធានំ តស្មា សីលំ វិសោធយេ។>
    text <៦១៤>
      text <សីលំ ពលំ អប្បដិមំ សីលំ អាវុធមុត្តមំ>
      text <សីលមាភរណំ សេដ្ឋំ សីលំ កវចមព្ភុតំ។>
    text <៦១៥>
      text <សីលំ សេតុ មហេសក្ខោ សីលំ គន្ធោ អនុត្តរោ>
      text <សីលំ វិលេបនំ សេដ្ឋំ យេន វាតិ ទិសោទិសំ។>
    text <៦១៦>
      text <សីលំ សម្ពលមេវគ្គំ សីលំ បាថេយ្យមុត្តមំ>
      text <សីលំ សេដ្ឋោ អតិវាហោ យេន យាតិ ទិសោទិសំ។>
    text <៦១៧>
      text <ឥធេវ និន្ទំ លភតិ បេច្ចាបាយេ ច ទុម្មនោ>
      text <សព្ពត្ថ ទុម្មនោ ពាលោ សីលេសុ អសមាហិតោ។>
    text <៦១៨>
      text <ឥធេវ កិត្តិំ លភតិ បេច្ច សគ្គេ ច សុម្មនោ>
      text <សព្ពត្ថ សុមនោ ធីរោ សីលេសុ សុសមាហិតោ។>
    text <៦១៩>
      text <សីលមេវ ឥធ អគ្គំ បញ្ញវា បន ឧត្តមោ>
      text <មនុស្សេសុ ច ទេវេសុ សីលបញ្ញាណតោ ជយន្តិ។>
    stand <… សីលវោ ថេរោ…។>
  text <២។ សុនីតត្ថេរគាថា>
    text <៦២០>
      text <នីចេ កុលម្ហិ ជាតោហំ ទលិទ្ទោ អប្បភោជនោ>
      text <ហីនកម្មំ មមំ អាសិ អហោសិំ បុប្ផឆឌ្ឌកោ។>
    text <៦២១>
      text <ជិគុច្ឆិតោ មនុស្សានំ បរិភូតោ ច វម្ភិតោ>
      text <នីចំ មនំ ករិត្វាន វន្ទិស្សំ ពហុកំ ជនំ។>
    text <៦២២>
      text <អថទ្ទសាសិំ សម្ពុទ្ធំ ភិក្ខុសង្ឃបុរក្ខតំ>
      text <បវិសន្តំ មហាវីរំ មគធានំ បុរុត្តមំ។>
    text <៦២៣>
      text <និក្ខិបិត្វាន ព្យាភង្គិំ វន្ទិតុំ ឧបសង្កមិំ>
      text <មមេវ អនុកម្បាយ អដ្ឋាសិ បុរិសុត្តមោ។>
    text <៦២៤>
      text <វន្ទិត្វា សត្ថុនោ បាទេ ឯកមន្តំ ឋិតោ តទា>
      text <បព្ពជ្ជំ អហមាយាចិំ សព្ពសត្តានមុត្តមំ។>
    text <៦២៥>
      text <តតោ ការុណិកោ សត្ថា សព្ពលោកានុកម្បកោ>
      text <ឯហិ ភិក្ខូតិ មំ អាហ សា មេ អាសូបសម្បទា។>
    text <៦២៦>
      text <សោហំ ឯកោ អរញ្ញស្មិំ វិហរន្តោ អតន្ទិតោ>
      text <អកាសិំ សត្ថុវចនំ យថា មំ ឱវទី ជិនោ។>
    text <៦២៧>
      text <រត្តិយា បឋមំ យាមំ បុព្ពជាតិមនុស្សរិំ>
      text <រត្តិយា មជ្ឈិមំ យាមំ ទិព្ពចក្ខុំ វិសោធយិំ>
      text <រត្តិយា បច្ឆិមេ យាមេ តមោខន្ធំ បទាលយិំ។>
    text <៦២៨>
      text <តតោ រត្យា វិវសានេ សូរិយស្សុគ្គមនំ បតិ>
      text <ឥន្ទោ ព្រហ្មា ច អាគន្ត្វា មំ នមស្សិំសុ បញ្ជលី។>
    text <៦២៩>
      text <នមោ តេ បុរិសាជញ្ញ នមោ តេ បុរិសុត្តម>
      text <យស្ស តេ អាសវា ខីណា ទក្ខិណេយ្យោសិ មារិស។>
    text <៦៣០>
      text <តតោ ទិស្វាន មំ សត្ថា ទេវសង្ឃបុរក្ខតំ>
      text <សិតំ បាតុករិត្វាន ឥមមត្ថំ អភាសថ។>
    text <៦៣១>
      text <តបេន ព្រហ្មចរិយេន សំយមេន ទមេន ច>
      text <ឯតេន ព្រាហ្មណោ ហោតិ ឯតំ ព្រាហ្មណមុត្តមន្តិ។>
      text <សីលវា ច សុនីតោ ច ថេរា ទ្វេ តេ មហិទ្ធិកា>
      text <ទ្វាទសម្ហិ និបាតម្ហិ គាថាយោ ចតុវីសតីតិ។>
    stand <… សុនីតោ ថេរោ…។>
    stand <ទ្វាទសកនិបាតោ និដ្ឋិតោ។>
    text <តត្រុទ្ទានំ>
