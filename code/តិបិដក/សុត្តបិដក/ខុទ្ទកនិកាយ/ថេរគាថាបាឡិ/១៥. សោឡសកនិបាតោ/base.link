text <១៥។ សោឡសកនិបាតោ>
  text <១។ អញ្ញាសិកោណ្ឌញ្ញត្ថេរគាថា>
    text <៦៧៣>
      text <ឯស ភិយ្យោ បសីទាមិ សុត្វា ធម្មំ មហារសំ>
      text <វិរាគោ ទេសិតោ ធម្មោ អនុបាទាយ សព្ពសោ។>
    text <៦៧៤>
      text <ពហូនិ លោកេ ចិត្រានិ អស្មិំ បថវិមណ្ឌលេ>
      text <មថេន្តិ មញ្ញេ សង្កប្បំ សុភំ រាគូបសំហិតំ។>
    text <៦៧៥>
      text <រជមុហតញ្ច វាតេន យថា មេឃោបសម្មយេ>
      text <ឯវំ សម្មន្តិ សង្កប្បា យទា បញ្ញាយ បស្សតិ។>
    text <៦៧៦>
      text <សព្ពេ សង្ខារា អនិច្ចាតិ យទា បញ្ញាយ បស្សតិ>
      text <អថ និព្ពិន្ទតិ ទុក្ខេ ឯស មគ្គោ វិសុទ្ធិយា។>
    text < <
      text <សព្ពេ សង្ខារា ទុក្ខាតិ យទា បញ្ញាយ បស្សតិ>
      text <អថ និព្ពិន្ទតិ ទុក្ខេ ឯស មគ្គោ វិសុទ្ធិយា។>
    text <៦៧៨>
      text <សព្ពេ ធម្មា អនត្តាតិ យទា បញ្ញាយ បស្សតិ>
      text <អថ និព្ពិន្ទតិ ទុក្ខេ ឯស មគ្គោ វិសុទ្ធិយា។>
    text <៦៧៩>
      text <ពុទ្ធានុពុទ្ធោ យោ ថេរោ កោណ្ឌញ្ញោ តិព្ពនិក្កមោ>
      text <បហីនជាតិមរណោ ព្រហ្មចរិយស្ស កេវលី។>
    text <៦៨០>
      text <ឱឃបាសោ ទឡ្ហខិលោ បព្ពតោ ទុប្បទាលយោ>
      text <ឆេត្វា ខិលញ្ច បាសញ្ច សេលំ ភេត្វាន ទុព្ភិទំ>
      text <តិណ្ណោ បារង្គតោ ឈាយី មុត្តោ សោ មារពន្ធនា។>
    text <៦៨១>
      text <ឧទ្ធតោ ចបលោ ភិក្ខុ មិត្តេ អាគម្ម បាបកេ>
      text <សំសីទតិ មហោឃស្មិំ ឩមិយា បដិកុជ្ជិតោ។>
    text <៦៨២>
      text <អនុទ្ធតោ អចបលោ និបកោ សំវុតិន្ទ្រិយោ>
      text <កល្យាណមិត្តោ មេធាវី ទុក្ខស្សន្តករោ សិយា។>
    text <៦៨៣>
      text <កាលបព្ពង្គសង្កាសោ កិសោ ធមនិសន្ថតោ>
      text <មត្តញ្ញូ អន្នបានស្មិំ អទីនមនសោ នរោ។>
    text <៦៨៤>
      text <ផុដ្ឋោ ឌំសេហិ មកសេហិ អរញ្ញស្មិំ ព្រហាវនេ>
      text <នាគោ សង្គាមសីសេវ សតោ តត្រាធិវាសយេ។>
    text <៦៨៥>
      text <នាភិនន្ទាមិ មរណំ…បេ។… និព្ពិសំ ភតកោ យថា។>
    text <៦៨៦>
      text <នាភិនន្ទាមិ មរណំ…បេ។… សម្បជានោ បតិស្សតោ។>
    text <៦៨៧>
      text <បរិចិណ្ណោ មយា សត្ថា…បេ។… ភវនេត្តិ សមូហតា។>
    text <៦៨៨>
      text <យស្ស ចត្ថាយ បព្ពជិតោ អគារស្មានគារិយំ>
      text <សោ មេ អត្ថោ អនុប្បត្តោ កិំ មេ សទ្ធិវិហារិនាតិ។>
    stand <… អញ្ញាសិកោណ្ឌញ្ញោ ថេរោ…។>
  text <២។ ឧទាយិត្ថេរគាថា>
    text <៦៨៩>
      text <មនុស្សភូតំ សម្ពុទ្ធំ អត្តទន្តំ សមាហិតំ>
      text <ឥរិយមានំ ព្រហ្មបថេ ចិត្តស្សូបសមេ រតំ។>
    text <៦៩០>
      text <យំ មនុស្សា នមស្សន្តិ សព្ពធម្មាន បារគុំ>
      text <ទេវាបិ តំ នមស្សន្តិ ឥតិ មេ អរហតោ សុតំ។>
    text <៦៩១>
      text <សព្ពសំយោជនាតីតំ វនា និព្ពនមាគតំ>
      text <កាមេហិ នេក្ខម្មរតំ មុត្តំ សេលាវ កញ្ចនំ។>
    text <៦៩២>
      text <ស វេ អច្ចរុចិ នាគោ ហិមវាវញ្ញេ សិលុច្ចយេ>
      text <សព្ពេសំ នាគនាមានំ សច្ចនាមោ អនុត្តរោ។>
    text <៦៩៣>
      text <នាគំ វោ កិត្តយិស្សាមិ ន ហិ អាគុំ ករោតិ សោ>
      text <សោរច្ចំ អវិហិំសា ច បាទា នាគស្ស តេ ទុវេ។>
    text <៦៩៤>
      text <សតិ ច សម្បជញ្ញញ្ច ចរណា នាគស្ស តេបរេ>
      text <សទ្ធាហត្ថោ មហានាគោ ឧបេក្ខាសេតទន្តវា។>
    text <៦៩៥>
      text <សតិ គីវា សិរោ បញ្ញា វីមំសា ធម្មចិន្តនា>
      text <ធម្មកុច្ឆិសមាវាសោ វិវេកោ តស្ស វាលធិ។>
    text <៦៩៦>
      text <សោ ឈាយី អស្សាសរតោ អជ្ឈត្តំ សុសមាហិតោ>
      text <គច្ឆំ សមាហិតោ នាគោ ឋិតោ នាគោ សមាហិតោ។>
    text <៦៩៧>
      text <សយំ សមាហិតោ នាគោ និសិន្នោបិ សមាហិតោ>
      text <សព្ពត្ថ សំវុតោ នាគោ ឯសា នាគស្ស សម្បទា។>
    text <៦៩៨>
      text <ភុញ្ជតិ អនវជ្ជានិ សាវជ្ជានិ ន ភុញ្ជតិ>
      text <ឃាសមច្ឆាទនំ លទ្ធា សន្និធិំ បរិវជ្ជយំ។>
    text <៦៩៩>
      text <សំយោជនំ អណុំ ថូលំ សព្ពំ ឆេត្វាន ពន្ធនំ>
      text <យេន យេនេវ គច្ឆតិ អនបក្ខោវ គច្ឆតិ។>
    text <៧០០>
      text <យថាបិ ឧទកេ ជាតំ បុណ្ឌរីកំ បវឌ្ឍតិ>
      text <នោបលិប្បតិ តោយេន សុចិគន្ធំ មនោរមំ។>
    text <៧០១>
      text <តថេវ ច លោកេ ជាតោ ពុទ្ធោ លោកេ វិហរតិ>
      text <នោបលិប្បតិ លោកេន តោយេន បទុមំ យថា។>
    text <៧០២>
      text <មហាគិនិ បជ្ជលិតោ អនាហារោបសម្មតិ>
      text <អង្គារេសុ ច សន្តេសុ និព្ពុតោតិ បវុច្ចតិ។>
    text <៧០៣>
      text <អត្ថស្សាយំ វិញ្ញាបនី ឧបមា វិញ្ញូហិ ទេសិតា>
      text <វិញ្ញិស្សន្តិ មហានាគា នាគំ នាគេន ទេសិតំ។>
    text <៧០៤>
      text <វីតរាគោ វីតទោសោ វីតមោហោ អនាសវោ>
      text <សរីរំ វិជហំ នាគោ បរិនិព្ពិស្សត្យនាសវោតិ។>
      text <កោណ្ឌញ្ញោ ច ឧទាយី ច ថេរា ទ្វេ តេ មហិទ្ធិកា>
      text <សោឡសម្ហិ និបាតម្ហិ គាថាយោ ទ្វេ ច តិំស ចាតិ។>
    stand <… ឧទាយី ថេរោ…។>
    stand <សោឡសកនិបាតោ និដ្ឋិតោ។>
    text <តត្រុទ្ទានំ>
