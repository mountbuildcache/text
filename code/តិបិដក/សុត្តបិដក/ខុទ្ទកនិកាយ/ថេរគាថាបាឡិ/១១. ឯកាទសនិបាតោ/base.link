text <១១។ ឯកាទសនិបាតោ>
  text <១។ សំកិច្ចត្ថេរគាថា>
    text <៥៩៧>
      text <កិំ តវត្ថោ វនេ តាត ឧជ្ជុហានោវ បាវុសេ>
      text <វេរម្ភា រមណីយា តេ បវិវេកោ ហិ ឈាយិនំ។>
    text <៥៩៨>
      text <យថា អព្ភានិ វេរម្ភោ វាតោ នុទតិ បាវុសេ>
      text <សញ្ញា មេ អភិកិរន្តិ វិវេកបដិសញ្ញុតា។>
    text <៥៩៩>
      text <អបណ្ឌរោ អណ្ឌសម្ភវោ សីវថិកាយ និកេតចារិកោ>
      text <ឧប្បាទយតេវ មេ សតិំ សន្ទេហស្មិំ វិរាគនិស្សិតំ។>
    text <៦០០>
      text <យញ្ច អញ្ញេ ន រក្ខន្តិ យោ ច អញ្ញេ ន រក្ខតិ>
      text <ស វេ ភិក្ខុ សុខំ សេតិ កាមេសុ អនបេក្ខវា។>
    text <៦០១>
      text <អច្ឆោទិកា បុថុសិលា គោនង្គុលមិគាយុតា>
      text <អម្ពុសេវាលសញ្ឆន្នា តេ សេលា រមយន្តិ មំ។>
    text <៦០២>
      text <វសិតំ មេ អរញ្ញេសុ កន្ទរាសុ គុហាសុ ច>
      text <សេនាសនេសុ បន្តេសុ វាឡមិគនិសេវិតេ។>
    text <៦០៣>
      text <ឥមេ ហញ្ញន្តុ វជ្ឈន្តុ ទុក្ខំ បប្បោន្តុ បាណិនោ>
      text <សង្កប្បំ នាភិជានាមិ អនរិយំ ទោសសំហិតំ។>
    text <៦០៤>
      text <បរិចិណ្ណោ មយា សត្ថា កតំ ពុទ្ធស្ស សាសនំ>
      text <ឱហិតោ គរុកោ ភារោ ភវនេត្តិ សមូហតា។>
    text <៦០៥>
      text <យស្ស ចត្ថាយ បព្ពជិតោ អគារស្មានគារិយំ>
      text <សោ មេ អត្ថោ អនុប្បត្តោ សព្ពសំយោជនក្ខយោ។>
    text <៦០៦>
      text <នាភិនន្ទាមិ មរណំ នាភិនន្ទាមិ ជីវិតំ>
      text <កាលញ្ច បដិកង្ខាមិ និព្ពិសំ ភតកោ យថា។>
    text <៦០៧>
      text <នាភិនន្ទាមិ មរណំ នាភិនន្ទាមិ ជីវិតំ>
      text <កាលញ្ច បដិកង្ខាមិ សម្បជានោ បតិស្សតោតិ។>
      text <សំកិច្ចថេរោ ឯកោវ កតកិច្ចោ អនាសវោ>
      text <ឯកាទសនិបាតម្ហិ គាថា ឯកាទសេវ ចាតិ។>
    stand <… សំកិច្ចោ ថេរោ…។>
    stand <ឯកាទសនិបាតោ និដ្ឋិតោ។>
    text <តត្រុទ្ទានំ>
