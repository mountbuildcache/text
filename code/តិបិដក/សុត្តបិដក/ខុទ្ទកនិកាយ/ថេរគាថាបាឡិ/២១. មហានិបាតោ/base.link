text <២១។ មហានិបាតោ>
  text <១។ វង្គីសត្ថេរគាថា>
    text <១២១៨>
      text <និក្ខន្តំ វត មំ សន្តំ អគារស្មានគារិយំ>
      text <វិតក្កា ឧបធាវន្តិ បគព្ភា កណ្ហតោ ឥមេ។>
    text <១២១៩>
      text <ឧគ្គបុត្តា មហិស្សាសា សិក្ខិតា ទឡ្ហធម្មិនោ>
      text <សមន្តា បរិកិរេយ្យុំ សហស្សំ អបលាយិនំ។>
    text <១២២០>
      text <សចេបិ ឯត្តកា ភិយ្យោ អាគមិស្សន្តិ ឥត្ថិយោ>
      text <នេវ មំ ព្យាធយិស្សន្តិ ធម្មេ សម្ហិ បតិដ្ឋិតោ។>
    text <១២២១>
      text <សក្ខី ហិ មេ សុតំ ឯតំ ពុទ្ធស្សាទិច្ចពន្ធុនោ>
      text <និព្ពានគមនំ មគ្គំ តត្ថ មេ និរតោ មនោ។>
    text <១២២២>
      text <ឯវំ ចេ មំ វិហរន្តំ បាបិម ឧបគច្ឆសិ>
      text <តថា មច្ចុ ករិស្សាមិ ន មេ មគ្គម្បិ ទក្ខសិ។>
    text <១២២៣>
      text <អរតិញ្ច រតិញ្ច បហាយ សព្ពសោ គេហសិតញ្ច វិតក្កំ>
      text <វនថំ ន ករេយ្យ កុហិញ្ចិ និព្ពនថោ អវនថោ ស ភិក្ខុ។>
    text <១២២៤>
      text <យមិធ បថវិញ្ច វេហាសំ រូបគតំ ជគតោគធំ កិញ្ចិ>
      text <បរិជីយតិ សព្ពមនិច្ចំ ឯវំ សមេច្ច ចរន្តិ មុតត្តា។>
    text <១២២៥>
      text <ឧបធីសុ ជនា គធិតាសេ ទិដ្ឋសុតេ បដិឃេ ច មុតេ ច>
      text <ឯត្ថ វិនោទយ ឆន្ទមនេជោ យោ ហេត្ថ ន លិម្បតិ មុនិ តមាហុ។>
    text <១២២៦>
      text <អថ សដ្ឋិសិតា សវិតក្កា បុថុជ្ជនតាយ អធម្មា និវិដ្ឋា>
      text <ន ច វគ្គគតស្ស កុហិញ្ចិ នោ បន ទុដ្ឋុល្លគាហី ស ភិក្ខុ។>
    text <១២២៧>
      text <ទព្ពោ ចិររត្តសមាហិតោ អកុហកោ និបកោ អបិហាលុ>
      text <សន្តំ បទំ អជ្ឈគមា មុនិ បដិច្ច បរិនិព្ពុតោ កង្ខតិ កាលំ។>
    text <១២២៨>
      text <មានំ បជហស្សុ គោតម មានបថញ្ច ជហស្សុ អសេសំ>
      text <មានបថម្ហិ ស មុច្ឆិតោ វិប្បដិសារីហុវា ចិររត្តំ។>
    text <១២២៩>
      text <មក្ខេន មក្ខិតា បជា មានហតា និរយំ បបតន្តិ>
      text <សោចន្តិ ជនា ចិររត្តំ មានហតា និរយំ ឧបបន្នា។>
    text <១២៣០>
      text <ន ហិ សោចតិ ភិក្ខុ កទាចិ មគ្គជិនោ សម្មា បដិបន្នោ>
      text <កិត្តិញ្ច សុខញ្ចានុភោតិ ធម្មទសោតិ តមាហុ តថត្តំ។>
    text <១២៣១>
      text <តស្មា អខិលោ ឥធ បធានវា នីវរណានិ បហាយ វិសុទ្ធោ>
      text <មានញ្ច បហាយ អសេសំ វិជ្ជាយន្តករោ សមិតាវី។>
    text <១២៣២>
      text <កាមរាគេន ឌយ្ហាមិ ចិត្តំ មេ បរិឌយ្ហតិ>
      text <សាធុ និព្ពាបនំ ព្រូហិ អនុកម្បាយ គោតម។>
    text <១២៣៣>
      text <សញ្ញាយ វិបរិយេសា ចិត្តំ តេ បរិឌយ្ហតិ>
      text <និមិត្តំ បរិវជ្ជេហិ សុភំ រាគូបសំហិតំ។>
    text <១២៣៤>
      text <អសុភាយ ចិត្តំ ភាវេហិ ឯកគ្គំ សុសមាហិតំ>
      text <សតិ កាយគតា ត្យត្ថុ និព្ពិទាពហុលោ ភវ។>
    text <១២៣៥>
      text <អនិមិត្តញ្ច ភាវេហិ មានានុសយមុជ្ជហ>
      text <តតោ មានាភិសមយា ឧបសន្តោ ចរិស្សសិ។>
    text <១២៣៦>
      text <តមេវ វាចំ ភាសេយ្យ យាយត្តានំ ន តាបយេ>
      text <បរេ ច ន វិហិំសេយ្យ សា វេ វាចា សុភាសិតា។>
    text <១២៣៧>
      text <បិយវាចមេវ ភាសេយ្យ យា វាចា បដិនន្ទិតា>
      text <យំ អនាទាយ បាបានិ បរេសំ ភាសតេ បិយំ។>
    text <១២៣៨>
      text <សច្ចំ វេ អមតា វាចា ឯស ធម្មោ សនន្តនោ>
      text <សច្ចេ អត្ថេ ច ធម្មេ ច អាហុ សន្តោ បតិដ្ឋិតា។>
    text <១២៣៩>
      text <យំ ពុទ្ធោ ភាសតិ វាចំ ខេមំ និព្ពានបត្តិយា>
      text <ទុក្ខស្សន្តកិរិយាយ សា វេ វាចានមុត្តមា។>
    text <១២៤០>
      text <គម្ភីរបញ្ញោ មេធាវី មគ្គាមគ្គស្ស កោវិទោ>
      text <សារិបុត្តោ មហាបញ្ញោ ធម្មំ ទេសេតិ ភិក្ខុនំ។>
    text <១២៤១>
      text <សង្ខិត្តេនបិ ទេសេតិ វិត្ថារេនបិ ភាសតិ>
      text <សាលិកាយិវ និគ្ឃោសោ បដិភានំ ឧទិយ្យតិ។>
    text <១២៤២>
      text <តស្ស តំ ទេសយន្តស្ស សុណន្តិ មធុរំ គិរំ>
      text <សរេន រជនីយេន សវនីយេន វគ្គុនា>
      text <ឧទគ្គចិត្តា មុទិតា សោតំ ឱធេន្តិ ភិក្ខវោ។>
    text <១២៤៣>
      text <អជ្ជ បន្នរសេ វិសុទ្ធិយា ភិក្ខូ បញ្ចសតា សមាគតា>
      text <សំយោជនពន្ធនច្ឆិទា អនីឃា ខីណបុនព្ភវា ឥសី។>
    text <១២៤៤>
      text <ចក្កវត្តី យថា រាជា អមច្ចបរិវារិតោ>
      text <សមន្តា អនុបរិយេតិ សាគរន្តំ មហិំ ឥមំ។>
    text <១២៤៥>
      text <ឯវំ វិជិតសង្គាមំ សត្ថវាហំ អនុត្តរំ>
      text <សាវកា បយិរុបាសន្តិ តេវិជ្ជា មច្ចុហាយិនោ។>
    text <១២៤៦>
      text <សព្ពេ ភគវតោ បុត្តា បលាបេត្ថ ន វិជ្ជតិ>
      text <តណ្ហាសល្លស្ស ហន្តារំ វន្ទេ អាទិច្ចពន្ធុនំ។>
    text <១២៤៧>
      text <បរោសហស្សំ ភិក្ខូនំ សុគតំ បយិរុបាសតិ>
      text <ទេសេន្តំ វិរជំ ធម្មំ និព្ពានំ អកុតោភយំ។>
    text <១២៤៨>
      text <សុណន្តិ ធម្មំ វិមលំ សម្មាសម្ពុទ្ធទេសិតំ>
      text <សោភតិ វត សម្ពុទ្ធោ ភិក្ខុសង្ឃបុរក្ខតោ។>
    text <១២៤៩>
      text <នាគនាមោសិ ភគវា ឥសីនំ ឥសិសត្តមោ>
      text <មហាមេឃោវ ហុត្វាន សាវកេ អភិវស្សសិ។>
    text <១២៥០>
      text <ទិវា វិហារា និក្ខម្ម សត្ថុទស្សនកម្យតា>
      text <សាវកោ តេ មហាវីរ បាទេ វន្ទតិ វង្គិសោ។>
    text <១២៥១>
      text <ឧម្មគ្គបថំ មារស្ស អភិភុយ្យ ចរតិ បភិជ្ជ ខីលានិ>
      text <តំ បស្សថ ពន្ធបមុញ្ចករំ អសិតំវ ភាគសោ បវិភជ្ជ។>
    text <១២៥២>
      text <ឱឃស្ស ហិ និតរណត្ថំ អនេកវិហិតំ មគ្គំ អក្ខាសិ>
      text <តស្មិញ្ច អមតេ អក្ខាតេ ធម្មទសា ឋិតា អសំហីរា។>
    text <១២៥៣>
      text <បជ្ជោតករោ អតិវិជ្ឈ សព្ពឋិតីនំ អតិក្កមមទ្ទស>
      text <ញត្វា ច សច្ឆិកត្វា ច អគ្គំ សោ ទេសយិ ទសទ្ធានំ។>
    text <១២៥៤>
      text <ឯវំ សុទេសិតេ ធម្មេ កោ បមាទោ វិជានតំ ធម្មំ>
      text <តស្មា ហិ តស្ស ភគវតោ សាសនេ អប្បមត្តោ សទា នមស្សមនុសិក្ខេ។>
    text <១២៥៥>
      text <ពុទ្ធានុពុទ្ធោ យោ ថេរោ កោណ្ឌញ្ញោ តិព្ពនិក្កមោ>
      text <លាភី សុខវិហារានំ វិវេកានំ អភិណ្ហសោ។>
    text <១២៥៦>
      text <យំ សាវកេន បត្តព្ពំ សត្ថុ សាសនការិនា>
      text <សព្ពស្ស តំ អនុប្បត្តំ អប្បមត្តស្ស សិក្ខតោ។>
    text <១២៥៧>
      text <មហានុភាវោ តេវិជ្ជោ ចេតោបរិយកោវិទោ>
      text <កោណ្ឌញ្ញោ ពុទ្ធទាយាទោ បាទេ វន្ទតិ សត្ថុនោ។>
    text <១២៥៨>
      text <នគស្ស បស្សេ អាសីនំ មុនិំ ទុក្ខស្ស បារគុំ>
      text <សាវកា បយិរុបាសន្តិ តេវិជ្ជា មច្ចុហាយិនោ។>
    text <១២៥៩>
      text <ចេតសា អនុបរិយេតិ មោគ្គល្លានោ មហិទ្ធិកោ>
      text <ចិត្តំ នេសំ សមន្វេសំ វិប្បមុត្តំ និរូបធិំ។>
    text <១២៦០>
      text <ឯវំ សព្ពង្គសម្បន្នំ មុនិំ ទុក្ខស្ស បារគុំ>
      text <អនេកាការសម្បន្នំ បយិរុបាសន្តិ គោតមំ។>
    text <១២៦១>
      text <ចន្ទោ យថា វិគតវលាហកេ នភេ វិរោចតិ វីតមលោវ ភាណុមា>
      text <ឯវម្បិ អង្គីរស ត្វំ មហាមុនិ អតិរោចសិ យសសា សព្ពលោកំ។>
    text <១២៦២>
      text <កាវេយ្យមត្តា វិចរិម្ហ បុព្ពេ គាមា គាមំ បុរា បុរំ>
      text <អថទ្ទសាម សម្ពុទ្ធំ សព្ពធម្មាន បារគុំ។>
    text <១២៦៣>
      text <សោ មេ ធម្មមទេសេសិ មុនិ ទុក្ខស្ស បារគូ>
      text <ធម្មំ សុត្វា បសីទិម្ហ សទ្ធា នោ ឧទបជ្ជថ។>
    text <១២៦៤>
      text <តស្សាហំ វចនំ សុត្វា ខន្ធេ អាយតនានិ ច>
      text <ធាតុយោ ច វិទិត្វាន បព្ពជិំ អនគារិយំ។>
    text <១២៦៥>
      text <ពហូនំ វត អត្ថាយ ឧប្បជ្ជន្តិ តថាគតា>
      text <ឥត្ថីនំ បុរិសានញ្ច យេ តេ សាសនការកា។>
    text <១២៦៦>
      text <តេសំ ខោ វត អត្ថាយ ពោធិមជ្ឈគមា មុនិ>
      text <ភិក្ខូនំ ភិក្ខុនីនញ្ច យេ និរាមគតទ្ទសា។>
    text <១២៦៧>
      text <សុទេសិតា ចក្ខុមតា ពុទ្ធេនាទិច្ចពន្ធុនា>
      text <ចត្តារិ អរិយសច្ចានិ អនុកម្បាយ បាណិនំ។>
    text <១២៦៨>
      text <ទុក្ខំ ទុក្ខសមុប្បាទំ ទុក្ខស្ស ច អតិក្កមំ>
      text <អរិយំ ចដ្ឋង្គិកំ មគ្គំ ទុក្ខូបសមគាមិនំ។>
    text <១២៦៩>
      text <ឯវមេតេ តថា វុត្តា ទិដ្ឋា មេ តេ យថា តថា>
      text <សទត្ថោ មេ អនុប្បត្តោ កតំ ពុទ្ធស្ស សាសនំ។>
    text <១២៧០>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <សុវិភត្តេសុ ធម្មេសុ យំ សេដ្ឋំ តទុបាគមិំ។>
    text <១២៧១>
      text <អភិញ្ញាបារមិប្បត្តោ សោតធាតុ វិសោធិតា>
      text <តេវិជ្ជោ ឥទ្ធិបត្តោម្ហិ ចេតោបរិយកោវិទោ។>
    text <១២៧២>
      text <បុច្ឆាមិ សត្ថារមនោមបញ្ញំ ទិដ្ឋេវ ធម្មេ យោ វិចិកិច្ឆានំ ឆេត្តា>
      text <អគ្គាឡវេ កាលមកាសិ ភិក្ខុ ញាតោ យសស្សី អភិនិព្ពុតត្តោ។>
    text <១២៧៣>
      text <និគ្រោធកប្បោ ឥតិ តស្ស នាមំ តយា កតំ ភគវា ព្រាហ្មណស្ស>
      text <សោ តំ នមស្សំ អចរិ មុត្យបេខោ អារទ្ធវីរិយោ ទឡ្ហធម្មទស្សី។>
    text <១២៧៤>
      text <តំ សាវកំ សក្ក មយម្បិ សព្ពេ អញ្ញាតុមិច្ឆាម សមន្តចក្ខុ>
      text <សមវដ្ឋិតា នោ សវនាយ សោតា តុវំ នោ សត្ថា ត្វមនុត្តរោសិ។>
    text <១២៧៥>
      text <ឆិន្ទ នោ វិចិកិច្ឆំ ព្រូហិ មេតំ បរិនិព្ពុតំ វេទយ ភូរិបញ្ញ>
      text <មជ្ឈេវ នោ ភាស សមន្តចក្ខុ សក្កោវ ទេវាន សហស្សនេត្តោ។>
    text <១២៧៦>
      text <យេ កេចិ គន្ថា ឥធ មោហមគ្គា អញ្ញាណបក្ខា វិចិកិច្ឆឋានា>
      text <តថាគតំ បត្វា ន តេ ភវន្តិ ចក្ខុញ្ហិ ឯតំ បរមំ នរានំ។>
    text <១២៧៧>
      text <នោ ចេ ហិ ជាតុ បុរិសោ កិលេសេ វាតោ យថា អព្ភឃនំ វិហានេ>
      text <តមោវស្ស និវុតោ សព្ពលោកោ ជោតិមន្តោបិ ន បភាសេយ្យុំ។>
    text <១២៧៨>
      text <ធីរា ច បជ្ជោតករា ភវន្តិ តំ តំ អហំ វីរ តថេវ មញ្ញេ>
      text <វិបស្សិនំ ជានមុបាគមិម្ហ បរិសាសុ នោ អាវិករោហិ កប្បំ។>
    text <១២៧៩>
      text <ខិប្បំ គិរំ ឯរយ វគ្គុ វគ្គុំ ហំសោវ បគ្គយ្ហ សណិកំ និកូជ>
      text <ពិន្ទុស្សរេន សុវិកប្បិតេន សព្ពេវ តេ ឧជ្ជុគតា សុណោម។>
    text <១២៨០>
      text <បហីនជាតិមរណំ អសេសំ និគ្គយ្ហ ធោនំ វទេស្សាមិ ធម្មំ>
      text <ន កាមការោ ហិ បុថុជ្ជនានំ សង្ខេយ្យការោ ច តថាគតានំ។>
    text <១២៨១>
      text <សម្បន្នវេយ្យាករណំ តវេទំ សមុជ្ជុបញ្ញស្ស សមុគ្គហីតំ>
      text <អយមញ្ជលិ បច្ឆិមោ សុប្បណាមិតោ មា មោហយី ជានមនោមបញ្ញ។>
    text <១២៨២>
      text <បរោបរំ អរិយធម្មំ វិទិត្វា មា មោហយី ជានមនោមវីរិយ>
      text <វារិំ យថា ឃម្មនិ ឃម្មតត្តោ វាចាភិកង្ខាមិ សុតំ បវស្ស។>
    text <១២៨៣>
      text <យទត្ថិកំ ព្រហ្មចរិយំ អចរី កប្បាយនោ កច្ចិស្សតំ អមោឃំ>
      text <និព្ពាយិ សោ អាទុ សឧបាទិសេសោ យថា វិមុត្តោ អហុ តំ សុណោម។>
    text <១២៨៤>
      text <អច្ឆេច្ឆិ តណ្ហំ ឥធ នាមរូបេ>
      text <ឥតិ ភគវា កណ្ហស្ស សោតំ ទីឃរត្តានុសយិតំ>
      text <អតារិ ជាតិំ មរណំ អសេសំ ឥច្ចព្រវិ ភគវា បញ្ចសេដ្ឋោ។>
    text <១២៨៥>
      text <ឯស សុត្វា បសីទាមិ វចោ តេ ឥសិសត្តម>
      text <អមោឃំ កិរ មេ បុដ្ឋំ ន មំ វញ្ចេសិ ព្រាហ្មណោ។>
    text <១២៨៦>
      text <យថា វាទី តថា ការី អហុ ពុទ្ធស្ស សាវកោ>
      text <អច្ឆេច្ឆិ មច្ចុនោ ជាលំ តតំ មាយាវិនោ ទឡ្ហំ។>
    text <១២៨៧>
      text <អទ្ទស ភគវា អាទិំ ឧបាទានស្ស កប្បិយោ>
      text <អច្ចគា វត កប្បានោ មច្ចុធេយ្យំ សុទុត្តរំ។>
    text <១២៨៨>
      text <តំ ទេវទេវំ វន្ទាមិ បុត្តំ តេ ទ្វិបទុត្តម>
      text <អនុជាតំ មហាវីរំ នាគំ នាគស្ស ឱរសន្តិ។>
      text <សត្តតិម្ហិ និបាតម្ហិ វង្គីសោ បដិភាណវា>
      text <ឯកោវ ថេរោ នត្ថញ្ញោ គាថាយោ ឯកសត្តតីតិ។>
      text <សហស្សំ ហោន្តិ តា គាថា តីណិ សដ្ឋិសតានិ ច>
      text <ថេរា ច ទ្វេ សតា សដ្ឋិ ចត្តារោ ច បកាសិតា។>
      text <សីហនាទំ នទិត្វាន ពុទ្ធបុត្តា អនាសវា>
      text <ខេមន្តំ បាបុណិត្វាន អគ្គិខន្ធាវ និព្ពុតាតិ។>
    stand <ឥត្ថំ សុទំ អាយស្មា វង្គីសោ ថេរោ គាថាយោ>
    text <អភាសិត្ថាតិ។>
    stand <មហានិបាតោ និដ្ឋិតោ។>
    text <តត្រុទ្ទានំ>
    stand <និដ្ឋិតា ថេរគាថាយោ។>
    text <តត្រុទ្ទានំ>
    stand <ថេរគាថាបាឡិ និដ្ឋិតា។>
