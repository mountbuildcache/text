text <៩។ នវកនិបាតោ>
  text <១។ ភូតត្ថេរគាថា>
    text <៥១៨>
      text <យទា ទុក្ខំ ជរាមរណន្តិ បណ្ឌិតោ អវិទ្ទសូ យត្ថ សិតា បុថុជ្ជនា>
      text <ទុក្ខំ បរិញ្ញាយ សតោវ ឈាយតិ តតោ រតិំ បរមតរំ ន វិន្ទតិ។>
    text <៥១៩>
      text <យទា ទុក្ខស្សាវហនិំ វិសត្តិកំ បបញ្ចសង្ឃាតទុខាធិវាហិនិំ>
      text <តណ្ហំ បហន្ត្វាន សតោវ ឈាយតិ តតោ រតិំ បរមតរំ ន វិន្ទតិ។>
    text <៥២០>
      text <យទា សិវំ ទ្វេចតុរង្គគាមិនំ មគ្គុត្តមំ សព្ពកិលេសសោធនំ>
      text <បញ្ញាយ បស្សិត្វ សតោវ ឈាយតិ តតោ រតិំ បរមតរំ ន វិន្ទតិ។>
    text <៥២១>
      text <យទា អសោកំ វិរជំ អសង្ខតំ សន្តំ បទំ សព្ពកិលេសសោធនំ>
      text <ភាវេតិ សញ្ញោជនពន្ធនច្ឆិទំ តតោ រតិំ បរមតរំ ន វិន្ទតិ។>
    text <៥២២>
      text <យទា នភេ គជ្ជតិ មេឃទុន្ទុភិ ធារាកុលា វិហគបថេ សមន្តតោ>
      text <ភិក្ខូ ច បព្ភារគតោវ ឈាយតិ តតោ រតិំ បរមតរំ ន វិន្ទតិ។>
    text <៥២៣>
      text <យទា នទីនំ កុសុមាកុលានំ វិចិត្ត-វានេយ្យ-វដំសកានំ>
      text <តីរេ និសិន្នោ សុមនោវ ឈាយតិ តតោ រតិំ បរមតរំ ន វិន្ទតិ។>
    text <៥២៤>
      text <យទា និសីថេ រហិតម្ហិ កាននេ ទេវេ គឡន្តម្ហិ នទន្តិ ទាឋិនោ>
      text <ភិក្ខូ ច បព្ភារគតោវ ឈាយតិ តតោ រតិំ បរមតរំ ន វិន្ទតិ។>
    text <៥២៥>
      text <យទា វិតក្កេ ឧបរុន្ធិយត្តនោ នគន្តរេ នគវិវរំ សមស្សិតោ>
      text <វីតទ្ទរោ វីតខិលោវ ឈាយតិ តតោ រតិំ បរមតរំ ន វិន្ទតិ។>
    text <៥២៦>
      text <យទា សុខី មលខិលសោកនាសនោ និរគ្គឡោ និព្ពនថោ វិសល្លោ>
      text <សព្ពាសវេ ព្យន្តិកតោវ ឈាយតិ តតោ រតិំ បរមតរំ ន វិន្ទតីតិ។>
      text <ភូតោ តថទ្ទសោ ថេរោ ឯកោ ខគ្គវិសាណវា>
      text <នវកម្ហិ និបាតម្ហិ គាថាយោបិ ឥមា នវាតិ។>
    stand <… ភូតោ ថេរោ…។>
    stand <នវកនិបាតោ និដ្ឋិតោ។>
    text <តត្រុទ្ទានំ>
