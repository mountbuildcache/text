text <៤។ អដ្ឋកវគ្គោ>
  text <១។ កាមសុត្តំ>
    text <៧៧២>
      text <កាមំ កាមយមានស្ស តស្ស ចេ តំ សមិជ្ឈតិ>
      text <អទ្ធា បីតិមនោ ហោតិ លទ្ធា មច្ចោ យទិច្ឆតិ។>
    text <៧៧៣>
      text <តស្ស ចេ កាមយានស្ស ឆន្ទជាតស្ស ជន្តុនោ>
      text <តេ កាមា បរិហាយន្តិ សល្លវិទ្ធោវ រុប្បតិ។>
    text <៧៧៤>
      text <យោ កាមេ បរិវជ្ជេតិ សប្បស្សេវ បទា សិរោ>
      text <សោមំ វិសត្តិកំ លោកេ សតោ សមតិវត្តតិ។>
    text <៧៧៥>
      text <ខេត្តំ វត្ថុំ ហិរញ្ញំ វា គវស្សំ ទាសបោរិសំ>
      text <ថិយោ ពន្ធូ បុថុ កាមេ យោ នរោ អនុគិជ្ឈតិ។>
    text <៧៧៦>
      text <អពលា នំ ពលីយន្តិ មទ្ទន្តេនំ បរិស្សយា>
      text <តតោ នំ ទុក្ខមន្វេតិ នាវំ ភិន្នមិវោទកំ។>
    text <៧៧៧>
      text <តស្មា ជន្តុ សទា សតោ កាមានិ បរិវជ្ជយេ>
      text <តេ បហាយ តរេ ឱឃំ នាវំ សិត្វាវ បារគូតិ។>
    stand <កាមសុត្តំ បឋមំ និដ្ឋិតំ។>
  text <២។ គុហដ្ឋកសុត្តំ>
    text <៧៧៨>
      text <សត្តោ គុហាយំ ពហុនាភិឆន្នោ តិដ្ឋំ នរោ មោហនស្មិំ បគាឡ្ហោ>
      text <ទូរេ វិវេកា ហិ តថាវិធោ សោ កាមា ហិ លោកេ ន ហិ សុប្បហាយា។>
    text <៧៧៩>
      text <ឥច្ឆានិទានា ភវសាតពទ្ធា តេ ទុប្បមុញ្ចា ន ហិ អញ្ញមោក្ខា>
      text <បច្ឆា បុរេ វាបិ អបេក្ខមានា ឥមេវ កាមេ បុរិមេវ ជប្បំ។>
    text <៧៨០>
      text <កាមេសុ គិទ្ធា បសុតា បមូឡ្ហា អវទានិយា តេ វិសមេ និវិដ្ឋា>
      text <ទុក្ខូបនីតា បរិទេវយន្តិ កិំសូ ភវិស្សាម ឥតោ ចុតាសេ។>
    text <៧៨១>
      text <តស្មា ហិ សិក្ខេថ ឥធេវ ជន្តុ យំ កិញ្ចិ ជញ្ញា វិសមន្តិ លោកេ>
      text <ន តស្ស ហេតូ វិសមំ ចរេយ្យ អប្បញ្ហិទំ ជីវិតមាហុ ធីរា។>
    text <៧៨២>
      text <បស្សាមិ លោកេ បរិផន្ទមានំ បជំ ឥមំ តណ្ហគតំ ភវេសុ>
      text <ហីនា នរា មច្ចុមុខេ លបន្តិ អវីតតណ្ហាសេ ភវាភវេសុ។>
    text <៧៨៣>
      text <មមាយិតេ បស្សថ ផន្ទមានេ មច្ឆេវ អប្បោទកេ ខីណសោតេ>
      text <ឯតម្បិ ទិស្វា អមមោ ចរេយ្យ ភវេសុ អាសត្តិមកុព្ពមានោ។>
    text <៧៨៤>
      text <ឧភោសុ អន្តេសុ វិនេយ្យ ឆន្ទំ ផស្សំ បរិញ្ញាយ អនានុគិទ្ធោ>
      text <យទត្តគរហី តទកុព្ពមានោ ន លិប្បតី ទិដ្ឋសុតេសុ ធីរោ។>
    text <៧៨៥>
      text <សញ្ញំ បរិញ្ញា វិតរេយ្យ ឱឃំ បរិគ្គហេសុ មុនិ នោបលិត្តោ>
      text <អព្ពូឡ្ហសល្លោ ចរមប្បមត្តោ នាសីសតី លោកមិមំ បរញ្ចាតិ។>
    stand <គុហដ្ឋកសុត្តំ ទុតិយំ និដ្ឋិតំ។>
  text <៣។ ទុដ្ឋដ្ឋកសុត្តំ>
    text <៧៨៦>
      text <វទន្តិ វេ ទុដ្ឋមនាបិ ឯកេ អថោបិ វេ សច្ចមនា វទន្តិ>
      text <វាទញ្ច ជាតំ មុនិ នោ ឧបេតិ តស្មា មុនី នត្ថិ ខិលោ កុហិញ្ចិ។>
    text <៧៨៧>
      text <សកញ្ហិ ទិដ្ឋិំ កថមច្ចយេយ្យ ឆន្ទានុនីតោ រុចិយា និវិដ្ឋោ>
      text <សយំ សមត្តានិ បកុព្ពមានោ យថា ហិ ជានេយ្យ តថា វទេយ្យ។>
    text <៧៨៨>
      text <យោ អត្តនោ សីលវតានិ ជន្តុ អនានុបុដ្ឋោវ បរេស បាវ>
      text <អនរិយធម្មំ កុសលា តមាហុ យោ អាតុមានំ សយមេវ បាវ។>
    text <៧៨៩>
      text <សន្តោ ច ភិក្ខុ អភិនិព្ពុតត្តោ ឥតិហន្តិ សីលេសុ អកត្ថមានោ>
      text <តមរិយធម្មំ កុសលា វទន្តិ យស្សុស្សទា នត្ថិ កុហិញ្ចិ លោកេ។>
    text <៧៩០>
      text <បកប្បិតា សង្ខតា យស្ស ធម្មា បុរក្ខតា សន្តិ អវីវទាតា>
      text <យទត្តនិ បស្សតិ អានិសំសំ តំ និស្សិតោ កុប្បបដិច្ច សន្តិំ។>
    text <៧៩១>
      text <ទិដ្ឋីនិវេសា ន ហិ ស្វាតិវត្តា ធម្មេសុ និច្ឆេយ្យ សមុគ្គហីតំ>
      text <តស្មា នរោ តេសុ និវេសនេសុ និរស្សតី អាទិយតី ច ធម្មំ។>
    text <៧៩២>
      text <ធោនស្ស ហិ នត្ថិ កុហិញ្ចិ លោកេ បកប្បិតា ទិដ្ឋិ ភវាភវេសុ>
      text <មាយញ្ច មានញ្ច បហាយ ធោនោ ស កេន គច្ឆេយ្យ អនូបយោ សោ។>
    text <៧៩៣>
      text <ឧបយោ ហិ ធម្មេសុ ឧបេតិ វាទំ អនូបយំ កេន កថំ វទេយ្យ>
      text <អត្តា និរត្តា ន ហិ តស្ស អត្ថិ អធោសិ សោ ទិដ្ឋិមិធេវ សព្ពន្តិ។>
    stand <ទុដ្ឋដ្ឋកសុត្តំ តតិយំ និដ្ឋិតំ។>
  text <៤។ សុទ្ធដ្ឋកសុត្តំ>
    text <៧៩៤>
      text <បស្សាមិ សុទ្ធំ បរមំ អរោគំ ទិដ្ឋេន សំសុទ្ធិ នរស្ស ហោតិ>
      text <ឯវាភិជានំ បរមន្តិ ញត្វា សុទ្ធានុបស្សីតិ បច្ចេតិ ញាណំ។>
    text <៧៩៥>
      text <ទិដ្ឋេន ចេ សុទ្ធិ នរស្ស ហោតិ ញាណេន វា សោ បជហាតិ ទុក្ខំ>
      text <អញ្ញេន សោ សុជ្ឈតិ សោបធីកោ ទិដ្ឋី ហិ នំ បាវ តថា វទានំ។>
    text <៧៩៦>
      text <ន ព្រាហ្មណោ អញ្ញតោ សុទ្ធិមាហ ទិដ្ឋេ សុតេ សីលវតេ មុតេ វា>
      text <បុញ្ញេ ច បាបេ ច អនូបលិត្តោ អត្តញ្ជហោ នយិធ បកុព្ពមានោ។>
    text <៧៩៧>
      text <បុរិមំ បហាយ អបរំ សិតាសេ ឯជានុគា តេ ន តរន្តិ សង្គំ>
      text <តេ ឧគ្គហាយន្តិ និរស្សជន្តិ កបីវ សាខំ បមុញ្ចំ គហាយំ។>
    text <៧៩៨>
      text <សយំ សមាទាយ វតានិ ជន្តុ ឧច្ចាវចំ គច្ឆតិ សញ្ញសត្តោ>
      text <វិទ្វា ច វេទេហិ សមេច្ច ធម្មំ ន ឧច្ចាវចំ គច្ឆតិ ភូរិបញ្ញោ។>
    text <៧៩៩>
      text <ស សព្ពធម្មេសុ វិសេនិភូតោ យំ កិញ្ចិ ទិដ្ឋំ វ សុតំ មុតំ វា>
      text <តមេវ ទស្សិំ វិវដំ ចរន្តំ កេនីធ លោកស្មិ វិកប្បយេយ្យ។>
    text <៨០០>
      text <ន កប្បយន្តិ ន បុរេក្ខរោន្តិ អច្ចន្តសុទ្ធីតិ ន តេ វទន្តិ>
      text <អាទានគន្ថំ គថិតំ វិសជ្ជ អាសំ ន កុព្ពន្តិ កុហិញ្ចិ លោកេ។>
    text <៨០១>
      text <សីមាតិគោ ព្រាហ្មណោ តស្ស នត្ថិ ញត្វា វ ទិស្វា វ សមុគ្គហីតំ>
      text <ន រាគរាគី ន វិរាគរត្តោ តស្សីធ នត្ថី បរមុគ្គហីតន្តិ។>
    stand <សុទ្ធដ្ឋកសុត្តំ ចតុត្ថំ និដ្ឋិតំ។>
  text <៥។ បរមដ្ឋកសុត្តំ>
    text <៨០២>
      text <បរមន្តិ ទិដ្ឋីសុ បរិព្ពសានោ យទុត្តរិ កុរុតេ ជន្តុ លោកេ>
      text <ហីនាតិ អញ្ញេ តតោ សព្ពមាហ តស្មា វិវាទានិ អវីតិវត្តោ។>
    text <៨០៣>
      text <យទត្តនី បស្សតិ អានិសំសំ ទិដ្ឋេ សុតេ សីលវតេ មុតេ វា>
      text <តទេវ សោ តត្ថ សមុគ្គហាយ និហីនតោ បស្សតិ សព្ពមញ្ញំ។>
    text <៨០៤>
      text <តំ វាបិ គន្ថំ កុសលា វទន្តិ យំ និស្សិតោ បស្សតិ ហីនមញ្ញំ>
      text <តស្មា ហិ ទិដ្ឋំ វ សុតំ មុតំ វា សីលព្ពតំ ភិក្ខុ ន និស្សយេយ្យ។>
    text <៨០៥>
      text <ទិដ្ឋិម្បិ លោកស្មិំ ន កប្បយេយ្យ ញាណេន វា សីលវតេន វាបិ>
      text <សមោតិ អត្តានមនូបនេយ្យ ហីនោ ន មញ្ញេថ វិសេសិ វាបិ។>
    text <៨០៦>
      text <អត្តំ បហាយ អនុបាទិយានោ ញាណេបិ សោ និស្សយំ នោ ករោតិ>
      text <ស វេ វិយត្តេសុ ន វគ្គសារី ទិដ្ឋិម្បិ សោ ន បច្ចេតិ កិញ្ចិ។>
    text <៨០៧>
      text <យស្សូភយន្តេ បណិធីធ នត្ថិ ភវាភវាយ ឥធ វា ហុរំ វា>
      text <និវេសនា តស្ស ន សន្តិ កេចិ ធម្មេសុ និច្ឆេយ្យ សមុគ្គហីតំ។>
    text <៨០៨>
      text <តស្សីធ ទិដ្ឋេ វ សុតេ មុតេ វា បកប្បិតា នត្ថិ អណូបិ សញ្ញា>
      text <តំ ព្រាហ្មណំ ទិដ្ឋិមនាទិយានំ កេនីធ លោកស្មិំ វិកប្បយេយ្យ។>
    text <៨០៩>
      text <ន កប្បយន្តិ ន បុរេក្ខរោន្តិ ធម្មាបិ តេសំ ន បដិច្ឆិតាសេ>
      text <ន ព្រាហ្មណោ សីលវតេន នេយ្យោ បារង្គតោ ន បច្ចេតិ តាទីតិ។>
    stand <បរមដ្ឋកសុត្តំ បញ្ចមំ និដ្ឋិតំ។>
  text <៦។ ជរាសុត្តំ>
    text <៨១០>
      text <អប្បំ វត ជីវិតំ ឥទំ ឱរំ វស្សសតាបិ មិយ្យតិ>
      text <យោ ចេបិ អតិច្ច ជីវតិ អថ ខោ សោ ជរសាបិ មិយ្យតិ។>
    text <៨១១>
      text <សោចន្តិ ជនា មមាយិតេ ន ហិ សន្តិ និច្ចា បរិគ្គហា>
      text <វិនាភាវសន្តមេវិទំ ឥតិ ទិស្វា នាគារមាវសេ។>
    text <៨១២>
      text <មរណេនបិ តំ បហីយតិ យំ បុរិសោ មមិទន្តិ មញ្ញតិ>
      text <ឯតម្បិ វិទិត្វា បណ្ឌិតោ ន មមត្តាយ នមេថ មាមកោ។>
    text <៨១៣>
      text <សុបិនេន យថាបិ សង្គតំ បដិពុទ្ធោ បុរិសោ ន បស្សតិ>
      text <ឯវម្បិ បិយាយិតំ ជនំ បេតំ កាលកតំ ន បស្សតិ។>
    text <៨១៤>
      text <ទិដ្ឋាបិ សុតាបិ តេ ជនា យេសំ នាមមិទំ បវុច្ចតិ>
      text <នាមំយេវាវសិស្សតិ អក្ខេយ្យំ បេតស្ស ជន្តុនោ។>
    text <៨១៥>
      text <សោកប្បរិទេវមច្ឆរំ ន ជហន្តិ គិទ្ធា មមាយិតេ>
      text <តស្មា មុនយោ បរិគ្គហំ ហិត្វា អចរិំសុ ខេមទស្សិនោ។>
    text <៨១៦>
      text <បតិលីនចរស្ស ភិក្ខុនោ ភជមានស្ស វិវិត្តមាសនំ>
      text <សាមគ្គិយមាហុ តស្ស តំ យោ អត្តានំ ភវនេ ន ទស្សយេ។>
    text <៨១៧>
      text <សព្ពត្ថ មុនី អនិស្សិតោ ន បិយំ កុព្ពតិ នោបិ អប្បិយំ>
      text <តស្មិំ បរិទេវមច្ឆរំ បណ្ណេ វារិ យថា ន លិម្បតិ។>
    text <៨១៨>
      text <ឧទពិន្ទុ យថាបិ បោក្ខរេ បទុមេ វារិ យថា ន លិម្បតិ>
      text <ឯវំ មុនិ នោបលិម្បតិ យទិទំ ទិដ្ឋសុតំ មុតេសុ វា។>
    text <៨១៩>
      text <ធោនោ ន ហិ តេន មញ្ញតិ យទិទំ ទិដ្ឋសុតំ មុតេសុ វា>
      text <នាញ្ញេន វិសុទ្ធិមិច្ឆតិ ន ហិ សោ រជ្ជតិ នោ វិរជ្ជតីតិ។>
    stand <ជរាសុត្តំ ឆដ្ឋំ និដ្ឋិតំ។>
  text <៧។ តិស្សមេត្តេយ្យសុត្តំ>
    text <៨២០>
      text <មេថុនមនុយុត្តស្ស ឥច្ចាយស្មា តិស្សោ មេត្តេយ្យោ វិឃាតំ ព្រូហិ មារិស>
      text <សុត្វាន តវ សាសនំ វិវេកេ សិក្ខិស្សាមសេ។>
    text <៨២១>
      text <មេថុនមនុយុត្តស្ស មេត្តេយ្យាតិ ភគវា មុស្សតេ វាបិ សាសនំ>
      text <មិច្ឆា ច បដិបជ្ជតិ ឯតំ តស្មិំ អនារិយំ។>
    text <៨២២>
      text <ឯកោ បុព្ពេ ចរិត្វាន មេថុនំ យោ និសេវតិ>
      text <យានំ ភន្តំ វ តំ លោកេ ហីនមាហុ បុថុជ្ជនំ។>
    text <៨២៣>
      text <យសោ កិត្តិ ច យា បុព្ពេ ហាយតេ វាបិ តស្ស សា>
      text <ឯតម្បិ ទិស្វា សិក្ខេថ មេថុនំ វិប្បហាតវេ។>
    text <៨២៤>
      text <សង្កប្បេហិ បរេតោ សោ កបណោ វិយ ឈាយតិ>
      text <សុត្វា បរេសំ និគ្ឃោសំ មង្កុ ហោតិ តថាវិធោ។>
    text <៨២៥>
      text <អថ សត្ថានិ កុរុតេ បរវាទេហិ ចោទិតោ>
      text <ឯស ខ្វស្ស មហាគេធោ មោសវជ្ជំ បគាហតិ។>
    text <៨២៦>
      text <បណ្ឌិតោតិ សមញ្ញាតោ ឯកចរិយំ អធិដ្ឋិតោ>
      text <អថាបិ មេថុនេ យុត្តោ មន្ទោវ បរិកិស្សតិ។>
    text <៨២៧>
      text <ឯតមាទីនវំ ញត្វា មុនិ បុព្ពាបរេ ឥធ>
      text <ឯកចរិយំ ទឡ្ហំ កយិរា ន និសេវេថ មេថុនំ។>
    text <៨២៨>
      text <វិវេកញ្ញេវ សិក្ខេថ ឯតទរិយានមុត្តមំ>
      text <ន តេន សេដ្ឋោ មញ្ញេថ ស វេ និព្ពានសន្តិកេ។>
    text <៨២៩>
      text <រិត្តស្ស មុនិនោ ចរតោ កាមេសុ អនបេក្ខិនោ>
      text <ឱឃតិណ្ណស្ស បិហយន្តិ កាមេសុ គធិតា បជាតិ។>
    stand <តិស្សមេត្តេយ្យសុត្តំ សត្តមំ និដ្ឋិតំ។>
  text <៨។ បសូរសុត្តំ>
    text <៨៣០>
      text <ឥធេវ សុទ្ធិ ឥតិ វាទយន្តិ នាញ្ញេសុ ធម្មេសុ វិសុទ្ធិមាហុ>
      text <យំ និស្សិតា តត្ថ សុភំ វទានា បច្ចេកសច្ចេសុ បុថូ និវិដ្ឋា។>
    text <៨៣១>
      text <តេ វាទកាមា បរិសំ វិគយ្ហ ពាលំ ទហន្តី មិថុ អញ្ញមញ្ញំ>
      text <វទន្តិ តេ អញ្ញសិតា កថោជ្ជំ បសំសកាមា កុសលា វទានា។>
    text <៨៣២>
      text <យុត្តោ កថាយំ បរិសាយ មជ្ឈេ បសំសមិច្ឆំ វិនិឃាតិ ហោតិ>
      text <អបាហតស្មិំ បន មង្កុ ហោតិ និន្ទាយ សោ កុប្បតិ រន្ធមេសី។>
    text <៨៣៣>
      text <យមស្ស វាទំ បរិហីនមាហុ អបាហតំ បញ្ហវិមំសកាសេ>
      text <បរិទេវតិ សោចតិ ហីនវាទោ ឧបច្ចគា មន្តិ អនុត្ថុនាតិ។>
    text <៨៣៤>
      text <ឯតេ វិវាទា សមណេសុ ជាតា ឯតេសុ ឧគ្ឃាតិ និឃាតិ ហោតិ>
      text <ឯតម្បិ ទិស្វា វិរមេ កថោជ្ជំ ន ហញ្ញទត្ថត្ថិបសំសលាភា។>
    text <៨៣៥>
      text <បសំសិតោ វា បន តត្ថ ហោតិ អក្ខាយ វាទំ បរិសាយ មជ្ឈេ>
      text <សោ ហស្សតី ឧណ្ណមតី ច តេន បប្បុយ្យ តមត្ថំ យថា មនោ អហុ។>
    text <៨៣៦>
      text <យា ឧណ្ណតី សាស្ស វិឃាតភូមិ មានាតិមានំ វទតេ បនេសោ>
      text <ឯតម្បិ ទិស្វា ន វិវាទយេថ ន ហិ តេន សុទ្ធិំ កុសលា វទន្តិ។>
    text <៨៣៧>
      text <សូរោ យថា រាជខាទាយ បុដ្ឋោ អភិគជ្ជមេតិ បដិសូរមិច្ឆំ>
      text <យេនេវ សោ តេន បលេហិ សូរ បុព្ពេវ នត្ថិ យទិទំ យុធាយ។>
    text <៨៣៨>
      text <យេ ទិដ្ឋិមុគ្គយ្ហ វិវាទយន្តិ ឥទមេវ សច្ចន្តិ ច វាទយន្តិ>
      text <តេ ត្វំ វទស្សូ ន ហិ តេធ អត្ថិ វាទម្ហិ ជាតេ បដិសេនិកត្តា។>
    text <៨៣៩>
      text <វិសេនិកត្វា បន យេ ចរន្តិ ទិដ្ឋីហិ ទិដ្ឋិំ អវិរុជ្ឈមានា>
      text <តេសុ ត្វំ កិំ លភេថោ បសូរ យេសីធ នត្ថី បរមុគ្គហីតំ។>
    text <៨៤០>
      text <អថ ត្វំ បវិតក្កមាគមា មនសា ទិដ្ឋិគតានិ ចិន្តយន្តោ>
      text <ធោនេន យុគំ សមាគមា ន ហិ ត្វំ សក្ខសិ សម្បយាតវេតិ។>
    stand <បសូរសុត្តំ អដ្ឋមំ និដ្ឋិតំ។>
  text <៩។ មាគណ្ឌិយសុត្តំ>
    text <៨៤១>
      text <ទិស្វាន តណ្ហំ អរតិំ រគញ្ច នាហោសិ ឆន្ទោ អបិ មេថុនស្មិំ>
      text <កិមេវិទំ មុត្តករីសបុណ្ណំ បាទាបិ នំ សម្ផុសិតុំ ន ឥច្ឆេ។>
    text <៨៤២>
      text <ឯតាទិសំ ចេ រតនំ ន ឥច្ឆសិ នារិំ នរិន្ទេហិ ពហូហិ បត្ថិតំ>
      text <ទិដ្ឋិគតំ សីលវតំ នុ ជីវិតំ ភវូបបត្តិញ្ច វទេសិ កីទិសំ។>
    text <៨៤៣>
      text <ឥទំ វទាមីតិ ន តស្ស ហោតិ មាគណ្ឌិយាតិ ភគវា>
      text <ធម្មេសុ និច្ឆេយ្យ សមុគ្គហីតំ>
      text <បស្សញ្ច ទិដ្ឋីសុ អនុគ្គហាយ>
      text <អជ្ឈត្តសន្តិំ បចិនំ អទស្សំ។>
    text <៨៤៤>
      text <វិនិច្ឆយា យានិ បកប្បិតានិ ឥតិ មាគណ្ឌិយោ>
      text <តេ វេ មុនី ព្រូសិ អនុគ្គហាយ>
      text <អជ្ឈត្តសន្តីតិ យមេតមត្ថំ>
      text <កថំ នុ ធីរេហិ បវេទិតំ តំ។>
    text <៨៤៥>
      text <ន ទិដ្ឋិយា ន សុតិយា ន ញាណេន មាគណ្ឌិយាតិ ភគវា>
      text <សីលព្ពតេនាបិ ន សុទ្ធិមាហ>
      text <អទិដ្ឋិយា អស្សុតិយា អញាណា>
      text <អសីលតា អព្ពតា នោបិ តេន>
      text <ឯតេ ច និស្សជ្ជ អនុគ្គហាយ>
      text <សន្តោ អនិស្សាយ ភវំ ន ជប្បេ។>
    text <៨៤៦>
      text <នោ ចេ កិរ ទិដ្ឋិយា ន សុតិយា ន ញាណេន ឥតិ មាគណ្ឌិយោ>
      text <សីលព្ពតេនាបិ ន សុទ្ធិមាហ>
      text <អទិដ្ឋិយា អស្សុតិយា អញាណា>
      text <អសីលតា អព្ពតា នោបិ តេន>
      text <មញ្ញាមហំ មោមុហមេវ ធម្មំ>
      text <ទិដ្ឋិយា ឯកេ បច្ចេន្តិ សុទ្ធិំ។>
    text <៨៤៧>
      text <ទិដ្ឋញ្ច និស្សាយ អនុបុច្ឆមានោ មាគណ្ឌិយាតិ ភគវា>
      text <សមុគ្គហីតេសុ បមោហមាគា>
      text <ឥតោ ច នាទ្ទក្ខិ អណុម្បិ សញ្ញំ>
      text <តស្មា តុវំ មោមុហតោ ទហាសិ។>
    text <៨៤៨>
      text <សមោ វិសេសី ឧទ វា និហីនោ យោ មញ្ញតី សោ វិវទេថ តេន>
      text <តីសុ វិធាសុ អវិកម្បមានោ សមោ វិសេសីតិ ន តស្ស ហោតិ។>
    text <៨៤៩>
      text <សច្ចន្តិ សោ ព្រាហ្មណោ កិំ វទេយ្យ មុសាតិ វា សោ វិវទេថ កេន>
      text <យស្មិំ សមំ វិសមំ វាបិ នត្ថិ ស កេន វាទំ បដិសំយុជេយ្យ។>
    text <៨៥០>
      text <ឱកំ បហាយ អនិកេតសារី គាមេ អកុព្ពំ មុនិ សន្ថវានិ>
      text <កាមេហិ រិត្តោ អបុរេក្ខរានោ កថំ ន វិគ្គយ្ហ ជនេន កយិរា។>
    text <៨៥១>
      text <យេហិ វិវិត្តោ វិចរេយ្យ លោកេ ន តានិ ឧគ្គយ្ហ វទេយ្យ នាគោ>
      text <ជលម្ពុជំ កណ្ឌកំ វារិជំ យថា ជលេន បង្កេន ចនូបលិត្តំ>
      text <ឯវំ មុនី សន្តិវាទោ អគិទ្ធោ កាមេ ច លោកេ ច អនូបលិត្តោ។>
    text <៨៥២>
      text <ន វេទគូ ទិដ្ឋិយាយកោ ន មុតិយា ស មានមេតិ ន ហិ តម្មយោ សោ>
      text <ន កម្មុនា នោបិ សុតេន នេយ្យោ អនូបនីតោ ស និវេសនេសុ។>
    text <៨៥៣>
      text <សញ្ញាវិរត្តស្ស ន សន្តិ គន្ថា បញ្ញាវិមុត្តស្ស ន សន្តិ មោហា>
      text <សញ្ញញ្ច ទិដ្ឋិញ្ច យេ អគ្គហេសុំ តេ ឃដ្ដយន្តា វិចរន្តិ លោកេតិ។>
    stand <មាគណ្ឌិយសុត្តំ នវមំ និដ្ឋិតំ។>
  text <១០។ បុរាភេទសុត្តំ>
    text <៨៥៤>
      text <កថំទស្សី កថំសីលោ ឧបសន្តោតិ វុច្ចតិ>
      text <តំ មេ គោតម បព្រូហិ បុច្ឆិតោ ឧត្តមំ នរំ។>
    text <៨៥៥>
      text <វីតតណ្ហោ បុរា ភេទា ឥតិ ភគវា បុព្ពមន្តមនិស្សិតោ>
      text <វេមជ្ឈេ នុបសង្ខេយ្យោ តស្ស នត្ថិ បុរក្ខតំ។>
    text <៨៥៦>
      text <អក្កោធនោ អសន្តាសី អវិកត្ថី អកុក្កុចោ>
      text <មន្តភាណី អនុទ្ធតោ ស វេ វាចាយតោ មុនិ។>
    text <៨៥៧>
      text <និរាសត្តិ អនាគតេ អតីតំ នានុសោចតិ>
      text <វិវេកទស្សី ផស្សេសុ ទិដ្ឋីសុ ច ន នីយតិ។>
    text <៨៥៨>
      text <បតិលីនោ អកុហកោ អបិហាលុ អមច្ឆរី>
      text <អប្បគព្ភោ អជេគុច្ឆោ បេសុណេយ្យេ ច នោ យុតោ។>
    text <៨៥៩>
      text <សាតិយេសុ អនស្សាវី អតិមានេ ច នោ យុតោ>
      text <សណ្ហោ ច បដិភានវា ន សទ្ធោ ន វិរជ្ជតិ។>
    text <៨៦០>
      text <លាភកម្យា ន សិក្ខតិ អលាភេ ច ន កុប្បតិ>
      text <អវិរុទ្ធោ ច តណ្ហាយ រសេសុ នានុគិជ្ឈតិ។>
    text <៨៦១>
      text <ឧបេក្ខកោ សទា សតោ ន លោកេ មញ្ញតេ សមំ>
      text <ន វិសេសី ន នីចេយ្យោ តស្ស នោ សន្តិ ឧស្សទា។>
    text <៨៦២>
      text <យស្ស និស្សយនា នត្ថិ ញត្វា ធម្មំ អនិស្សិតោ>
      text <ភវាយ វិភវាយ វា តណ្ហា យស្ស ន វិជ្ជតិ។>
    text <៨៦៣>
      text <តំ ព្រូមិ ឧបសន្តោតិ កាមេសុ អនបេក្ខិនំ>
      text <គន្ថា តស្ស ន វិជ្ជន្តិ អតរី សោ វិសត្តិកំ។>
    text <៨៦៤>
      text <ន តស្ស បុត្តា បសវោ ខេត្តំ វត្ថុញ្ច វិជ្ជតិ>
      text <អត្តា វាបិ និរត្តា វា ន តស្មិំ ឧបលព្ភតិ។>
    text <៨៦៥>
      text <យេន នំ វជ្ជុំ បុថុជ្ជនា អថោ សមណព្រាហ្មណា>
      text <តំ តស្ស អបុរក្ខតំ តស្មា វាទេសុ នេជតិ។>
    text <៨៦៦>
      text <វីតគេធោ អមច្ឆរី ន ឧស្សេសុ វទតេ មុនិ>
      text <ន សមេសុ ន ឱមេសុ កប្បំ នេតិ អកប្បិយោ។>
    text <៨៦៧>
      text <យស្ស លោកេ សកំ នត្ថិ អសតា ច ន សោចតិ>
      text <ធម្មេសុ ច ន គច្ឆតិ ស វេ សន្តោតិ វុច្ចតីតិ។>
    stand <បុរាភេទសុត្តំ ទសមំ និដ្ឋិតំ។>
  text <១១។ កលហវិវាទសុត្តំ>
    text <៨៦៨>
      text <កុតោបហូតា កលហា វិវាទា បរិទេវសោកា សហមច្ឆរា ច>
      text <មានាតិមានា សហបេសុណា ច កុតោបហូតា តេ តទិង្ឃ ព្រូហិ។>
    text <៨៦៩>
      text <បិយប្បហូតា កលហា វិវាទា>
      text <បរិទេវសោកា សហមច្ឆរា ច>
      text <មានាតិមានា សហបេសុណា ច>
      text <មច្ឆេរយុត្តា កលហា វិវាទា>
      text <វិវាទជាតេសុ ច បេសុណានិ។>
    text <៨៧០>
      text <បិយា សុ លោកស្មិំ កុតោនិទានា យេ ចាបិ លោភា វិចរន្តិ លោកេ>
      text <អាសា ច និដ្ឋា ច កុតោនិទានា យេ សម្បរាយាយ នរស្ស ហោន្តិ។>
    text <៨៧១>
      text <ឆន្ទានិទានានិ បិយានិ លោកេ យេ ចាបិ លោភា វិចរន្តិ លោកេ>
      text <អាសា ច និដ្ឋា ច ឥតោនិទានា យេ សម្បរាយាយ នរស្ស ហោន្តិ។>
    text <៨៧២>
      text <ឆន្ទោ នុ លោកស្មិំ កុតោនិទានោ វិនិច្ឆយា ចាបិ កុតោបហូតា>
      text <កោធោ មោសវជ្ជញ្ច កថំកថា ច យេ វាបិ ធម្មា សមណេន វុត្តា។>
    text <៨៧៣>
      text <សាតំ អសាតន្តិ យមាហុ លោកេ តមូបនិស្សាយ បហោតិ ឆន្ទោ>
      text <រូបេសុ ទិស្វា វិភវំ ភវញ្ច វិនិច្ឆយំ កុព្ពតិ ជន្តុ លោកេ។>
    text <៨៧៤>
      text <កោធោ មោសវជ្ជញ្ច កថំកថា ច ឯតេបិ ធម្មា ទ្វយមេវ សន្តេ>
      text <កថំកថី ញាណបថាយ សិក្ខេ ញត្វា បវុត្តា សមណេន ធម្មា។>
    text <៨៧៥>
      text <សាតំ អសាតញ្ច កុតោនិទានា កិស្មិំ អសន្តេ ន ភវន្តិ ហេតេ>
      text <វិភវំ ភវញ្ចាបិ យមេតមត្ថំ ឯតំ មេ បព្រូហិ យតោនិទានំ។>
    text <៨៧៦>
      text <ផស្សនិទានំ សាតំ អសាតំ ផស្សេ អសន្តេ ន ភវន្តិ ហេតេ>
      text <វិភវំ ភវញ្ចាបិ យមេតមត្ថំ ឯតំ តេ បព្រូមិ ឥតោនិទានំ។>
    text <៨៧៧>
      text <ផស្សោ នុ លោកស្មិ កុតោនិទានោ បរិគ្គហា ចាបិ កុតោបហូតា>
      text <កិស្មិំ អសន្តេ ន មមត្តមត្ថិ កិស្មិំ វិភូតេ ន ផុសន្តិ ផស្សា។>
    text <៨៧៨>
      text <នាមញ្ច រូបញ្ច បដិច្ច ផស្សោ ឥច្ឆានិទានានិ បរិគ្គហានិ>
      text <ឥច្ឆាយសន្ត្យា ន មមត្តមត្ថិ រូបេ វិភូតេ ន ផុសន្តិ ផស្សា។>
    text <៨៧៩>
      text <កថំសមេតស្ស វិភោតិ រូបំ សុខំ ទុខញ្ចាបិ កថំ វិភោតិ>
      text <ឯតំ មេ បព្រូហិ យថា វិភោតិ តំ ជានិយាមាតិ មេ មនោ អហុ។>
    text <៨៨០>
      text <ន សញ្ញសញ្ញី ន វិសញ្ញសញ្ញី នោបិ អសញ្ញី ន វិភូតសញ្ញី>
      text <ឯវំសមេតស្ស វិភោតិ រូបំ សញ្ញានិទានា ហិ បបញ្ចសង្ខា។>
    text <៨៨១>
      text <យំ តំ អបុច្ឆិម្ហ អកិត្តយី នោ>
      text <អញ្ញំ តំ បុច្ឆាម តទិង្ឃ ព្រូហិ>
      text <ឯត្តាវតគ្គំ នុ វទន្តិ ហេកេ>
      text <យក្ខស្ស សុទ្ធិំ ឥធ បណ្ឌិតាសេ>
      text <ឧទាហុ អញ្ញម្បិ វទន្តិ ឯត្តោ។>
    text <៨៨២>
      text <ឯត្តាវតគ្គម្បិ វទន្តិ ហេកេ យក្ខស្ស សុទ្ធិំ ឥធ បណ្ឌិតាសេ>
      text <តេសំ បនេកេ សមយំ វទន្តិ អនុបាទិសេសេ កុសលា វទានា។>
    text <៨៨៣>
      text <ឯតេ ច ញត្វា ឧបនិស្សិតាតិ ញត្វា មុនី និស្សយេ សោ វិមំសី>
      text <ញត្វា វិមុត្តោ ន វិវាទមេតិ ភវាភវាយ ន សមេតិ ធីរោតិ។>
    stand <កលហវិវាទសុត្តំ ឯកាទសមំ និដ្ឋិតំ។>
  text <១២។ ចូឡព្យូហសុត្តំ>
    text <៨៨៤>
      text <សកំសកំទិដ្ឋិបរិព្ពសានា វិគ្គយ្ហ នានា កុសលា វទន្តិ>
      text <យោ ឯវំ ជានាតិ ស វេទិ ធម្មំ ឥទំ បដិក្កោសមកេវលី សោ។>
    text <៨៨៥>
      text <ឯវម្បិ វិគ្គយ្ហ វិវាទយន្តិ ពាលោ បរោ អក្កុសលោតិ ចាហុ>
      text <សច្ចោ នុ វាទោ កតមោ ឥមេសំ សព្ពេវ ហីមេ កុសលា វទានា។>
    text <៨៨៦>
      text <បរស្ស ចេ ធម្មមនានុជានំ ពាលោមកោ ហោតិ និហីនបញ្ញោ>
      text <សព្ពេវ ពាលា សុនិហីនបញ្ញា សព្ពេវិមេ ទិដ្ឋិបរិព្ពសានា។>
    text <៨៨៧>
      text <សន្ទិដ្ឋិយា ចេវ ន វីវទាតា សំសុទ្ធបញ្ញា កុសលា មុតីមា>
      text <ន តេសំ កោចិ បរិហីនបញ្ញោ ទិដ្ឋី ហិ តេសម្បិ តថា សមត្តា។>
    text <៨៨៨>
      text <ន វាហមេតំ តថិយន្តិ ព្រូមិ យមាហុ ពាលា មិថុ អញ្ញមញ្ញំ>
      text <សកំសកំទិដ្ឋិមកំសុ សច្ចំ តស្មា ហិ ពាលោតិ បរំ ទហន្តិ។>
    text <៨៨៩>
      text <យមាហុ សច្ចំ តថិយន្តិ ឯកេ តមាហុ អញ្ញេ តុច្ឆំ មុសាតិ>
      text <ឯវម្បិ វិគយ្ហ វិវាទយន្តិ កស្មា ន ឯកំ សមណា វទន្តិ។>
    text <៨៩០>
      text <ឯកញ្ហិ សច្ចំ ន ទុតីយមត្ថិ យស្មិំ បជា នោ វិវទេ បជានំ>
      text <នានា តេ សច្ចានិ សយំ ថុនន្តិ តស្មា ន ឯកំ សមណា វទន្តិ។>
    text <៨៩១>
      text <កស្មា នុ សច្ចានិ វទន្តិ នានា បវាទិយាសេ កុសលា វទានា>
      text <សច្ចានិ សុតានិ ពហូនិ នានា ឧទាហុ តេ តក្កមនុស្សរន្តិ។>
    text <៨៩២>
      text <ន ហេវ សច្ចានិ ពហូនិ នានា អញ្ញត្រ សញ្ញាយ និច្ចានិ លោកេ>
      text <តក្កញ្ច ទិដ្ឋីសុ បកប្បយិត្វា សច្ចំ មុសាតិ ទ្វយធម្មមាហុ។>
    text <៨៩៣>
      text <ទិដ្ឋេ សុតេ សីលវតេ មុតេ វា ឯតេ ច និស្សាយ វិមានទស្សី>
      text <វិនិច្ឆយេ ឋត្វា បហស្សមានោ ពាលោ បរោ អក្កុសលោតិ ចាហ។>
    text <៨៩៤>
      text <យេនេវ ពាលោតិ បរំ ទហាតិ តេនាតុមានំ កុសលោតិ ចាហ>
      text <សយមត្តនា សោ កុសលោ វទានោ អញ្ញំ វិមានេតិ តទេវ បាវ។>
    text <៨៩៥>
      text <អតិសារទិដ្ឋិយាវ សោ សមត្តោ មានេន មត្តោ បរិបុណ្ណមានី>
      text <សយមេវ សាមំ មនសាភិសិត្តោ ទិដ្ឋី ហិ សា តស្ស តថា សមត្តា។>
    text <៨៩៦>
      text <បរស្ស ចេ ហិ វចសា និហីនោ តុមោ សហា ហោតិ និហីនបញ្ញោ>
      text <អថ ចេ សយំ វេទគូ ហោតិ ធីរោ ន កោចិ ពាលោ សមណេសុ អត្ថិ។>
    text <៨៩៧>
      text <អញ្ញំ ឥតោ យាភិវទន្តិ ធម្មំ អបរទ្ធា សុទ្ធិមកេវលី តេ>
      text <ឯវម្បិ តិត្ថ្យា បុថុសោ វទន្តិ សន្ទិដ្ឋិរាគេន ហិ តេភិរត្តា។>
    text <៨៩៨>
      text <ឥធេវ សុទ្ធិ ឥតិ វាទយន្តិ នាញ្ញេសុ ធម្មេសុ វិសុទ្ធិមាហុ>
      text <ឯវម្បិ តិត្ថ្យា បុថុសោ និវិដ្ឋា សកាយនេ តត្ថ ទឡ្ហំ វទានា។>
    text <៨៩៩>
      text <សកាយនេ វាបិ ទឡ្ហំ វទានោ កមេត្ថ ពាលោតិ បរំ ទហេយ្យ>
      text <សយមេវ សោ មេធគមាវហេយ្យ បរំ វទំ ពាលមសុទ្ធិធម្មំ។>
    text <៩០០>
      text <វិនិច្ឆយេ ឋត្វា សយំ បមាយ ឧទ្ធំ ស លោកស្មិំ វិវាទមេតិ>
      text <ហិត្វាន សព្ពានិ វិនិច្ឆយានិ ន មេធគំ កុព្ពតិ ជន្តុ លោកេតិ។>
    stand <ចូឡព្យូហសុត្តំ ទ្វាទសមំ និដ្ឋិតំ។>
  text <១៣។ មហាព្យូហសុត្តំ>
    text <៩០១>
      text <យេ កេចិមេ ទិដ្ឋិបរិព្ពសានា ឥទមេវ សច្ចន្តិ វិវាទយន្តិ>
      text <សព្ពេវ តេ និន្ទមន្វានយន្តិ អថោ បសំសម្បិ លភន្តិ តត្ថ។>
    text <៩០២>
      text <អប្បញ្ហិ ឯតំ ន អលំ សមាយ ទុវេ វិវាទស្ស ផលានិ ព្រូមិ>
      text <ឯតម្បិ ទិស្វា ន វិវាទយេថ ខេមាភិបស្សំ អវិវាទភូមិំ។>
    text <៩០៣>
      text <យា កាចិមា សម្មុតិយោ បុថុជ្ជា សព្ពាវ ឯតា ន ឧបេតិ វិទ្វា>
      text <អនូបយោ សោ ឧបយំ កិមេយ្យ ទិដ្ឋេ សុតេ ខន្តិមកុព្ពមានោ។>
    text <៩០៤>
      text <សីលុត្តមា សញ្ញមេនាហុ សុទ្ធិំ វតំ សមាទាយ ឧបដ្ឋិតាសេ>
      text <ឥធេវ សិក្ខេម អថស្ស សុទ្ធិំ ភវូបនីតា កុសលា វទានា។>
    text <៩០៥>
      text <សចេ ចុតោ សីលវតតោ ហោតិ បវេធតី កម្ម វិរាធយិត្វា>
      text <បជប្បតី បត្ថយតី ច សុទ្ធិំ សត្ថាវ ហីនោ បវសំ ឃរម្ហា។>
    text <៩០៦>
      text <សីលព្ពតំ វាបិ បហាយ សព្ពំ កម្មញ្ច សាវជ្ជនវជ្ជមេតំ>
      text <សុទ្ធិំ អសុទ្ធិន្តិ អបត្ថយានោ វិរតោ ចរេ សន្តិមនុគ្គហាយ។>
    text <៩០៧>
      text <តមូបនិស្សាយ ជិគុច្ឆិតំ វា អថវាបិ ទិដ្ឋំ វ សុតំ មុតំ វា>
      text <ឧទ្ធំសរា សុទ្ធិមនុត្ថុនន្តិ អវីតតណ្ហាសេ ភវាភវេសុ។>
    text <៩០៨>
      text <បត្ថយមានស្ស ហិ ជប្បិតានិ បវេធិតំ វាបិ បកប្បិតេសុ>
      text <ចុតូបបាតោ ឥធ យស្ស នត្ថិ ស កេន វេធេយ្យ កុហិំវ ជប្បេ។>
    text <៩០៩>
      text <យមាហុ ធម្មំ បរមន្តិ ឯកេ តមេវ ហីនន្តិ បនាហុ អញ្ញេ>
    text <សច្ចោ នុ វាទោ កតមោ ឥមេសំ សព្ពេវ ហីមេ កុសលា វទានា។>
    text <៩១០>
      text <សកញ្ហិ ធម្មំ បរិបុណ្ណមាហុ អញ្ញស្ស ធម្មំ បន ហីនមាហុ>
      text <ឯវម្បិ វិគ្គយ្ហ វិវាទយន្តិ សកំ សកំ សម្មុតិមាហុ សច្ចំ។>
    text <៩១១>
      text <បរស្ស ចេ វម្ភយិតេន ហីនោ ន កោចិ ធម្មេសុ វិសេសិ អស្ស>
      text <បុថូ ហិ អញ្ញស្ស វទន្តិ ធម្មំ និហីនតោ សម្ហិ ទឡ្ហំ វទានា។>
    text <៩១២>
      text <សទ្ធម្មបូជាបិ នេសំ តថេវ យថា បសំសន្តិ សកាយនានិ>
      text <សព្ពេវ វាទា តថិយា ភវេយ្យុំ សុទ្ធី ហិ នេសំ បច្ចត្តមេវ។>
    text <៩១៣>
      text <ន ព្រាហ្មណស្ស បរនេយ្យមត្ថិ ធម្មេសុ និច្ឆេយ្យ សមុគ្គហីតំ>
      text <តស្មា វិវាទានិ ឧបាតិវត្តោ ន ហិ សេដ្ឋតោ បស្សតិ ធម្មមញ្ញំ។>
    text <៩១៤>
      text <ជានាមិ បស្សាមិ តថេវ ឯតំ ទិដ្ឋិយា ឯកេ បច្ចេន្តិ សុទ្ធិំ>
      text <អទ្ទក្ខិ ចេ កិញ្ហិ តុមស្ស តេន អតិសិត្វា អញ្ញេន វទន្តិ សុទ្ធិំ។>
    text <៩១៥>
      text <បស្សំ នរោ ទក្ខតិ នាមរូបំ ទិស្វាន វា ញស្សតិ តានិមេវ>
      text <កាមំ ពហុំ បស្សតុ អប្បកំ វា ន ហិ តេន សុទ្ធិំ កុសលា វទន្តិ។>
    text <៩១៦>
      text <និវិស្សវាទី ន ហិ សុព្ពិនាយោ បកប្បិតំ ទិដ្ឋិ បុរេក្ខរានោ>
      text <យំ និស្សិតោ តត្ថ សុភំ វទានោ សុទ្ធិំវទោ តត្ថ តថទ្ទសា សោ។>
    text <៩១៧>
      text <ន ព្រាហ្មណោ កប្បមុបេតិ សង្ខា ន ទិដ្ឋិសារី នបិ ញាណពន្ធុ>
      text <ញត្វា ច សោ សម្មុតិយោ បុថុជ្ជា ឧបេក្ខតី ឧគ្គហណន្តិ មញ្ញេ។>
    text <៩១៨>
      text <វិស្សជ្ជ គន្ថានិ មុនីធ លោកេ វិវាទជាតេសុ ន វគ្គសារី>
      text <សន្តោ អសន្តេសុ ឧបេក្ខកោ សោ អនុគ្គហោ ឧគ្គហណន្តិ មញ្ញេ។>
    text <៩១៩>
      text <បុព្ពាសវេ ហិត្វា នវេ អកុព្ពំ ន ឆន្ទគូ នោបិ និវិស្សវាទី>
      text <ស វិប្បមុត្តោ ទិដ្ឋិគតេហិ ធីរោ ន លិម្បតិ លោកេ អនត្តគរហី។>
    text <៩២០>
      text <ស សព្ពធម្មេសុ វិសេនិភូតោ យំ កិញ្ចិ ទិដ្ឋំ វ សុតំ មុតំ វា>
      text <ស បន្នភារោ មុនិ វិប្បមុត្តោ ន កប្បិយោ នូបរតោ ន បត្ថិយោតិ។>
    stand <មហាព្យូហសុត្តំ តេរសមំ និដ្ឋិតំ។>
  text <១៤។ តុវដកសុត្តំ>
    text <៩២១>
      text <បុច្ឆាមិ តំ អាទិច្ចពន្ធុ វិវេកំ សន្តិបទញ្ច មហេសិ>
      text <កថំ ទិស្វា និព្ពាតិ ភិក្ខុ អនុបាទិយានោ លោកស្មិំ កិញ្ចិ។>
    text <៩២២>
      text <មូលំ បបញ្ចសង្ខាយ ឥតិ ភគវា>
      text <មន្តា អស្មីតិ សព្ពមុបរុន្ធេ>
      text <យា កាចិ តណ្ហា អជ្ឈត្តំ>
      text <តាសំ វិនយា សទា សតោ សិក្ខេ។>
    text <៩២៣>
      text <យំ កិញ្ចិ ធម្មមភិជញ្ញា អជ្ឈត្តំ អថវាបិ ពហិទ្ធា>
      text <ន តេន ថាមំ កុព្ពេថ ន ហិ សា និព្ពុតិ សតំ វុត្តា។>
    text <៩២៤>
      text <សេយ្យោ ន តេន មញ្ញេយ្យ នីចេយ្យោ អថវាបិ សរិក្ខោ>
      text <ផុដ្ឋោ អនេករូបេហិ នាតុមានំ វិកប្បយំ តិដ្ឋេ។>
    text <៩២៥>
      text <អជ្ឈត្តមេវុបសមេ ន អញ្ញតោ ភិក្ខុ សន្តិមេសេយ្យ>
      text <អជ្ឈត្តំ ឧបសន្តស្ស នត្ថិ អត្តា កុតោ និរត្តា វា។>
    text <៩២៦>
      text <មជ្ឈេ យថា សមុទ្ទស្ស ឩមិ នោ ជាយតី ឋិតោ ហោតិ>
      text <ឯវំ ឋិតោ អនេជស្ស ឧស្សទំ ភិក្ខុ ន ករេយ្យ កុហិញ្ចិ។>
    text <៩២៧>
      text <អកិត្តយី វិវដចក្ខុ សក្ខិធម្មំ បរិស្សយវិនយំ>
      text <បដិបទំ វទេហិ ភទ្ទន្តេ បាតិមោក្ខំ អថវាបិ សមាធិំ។>
    text <៩២៨>
      text <ចក្ខូហិ នេវ លោលស្ស គាមកថាយ អាវរយេ សោតំ>
      text <រសេ ច នានុគិជ្ឈេយ្យ ន ច មមាយេថ កិញ្ចិ លោកស្មិំ។>
    text <៩២៩>
      text <ផស្សេន យទា ផុដ្ឋស្ស បរិទេវំ ភិក្ខុ ន ករេយ្យ កុហិញ្ចិ>
      text <ភវញ្ច នាភិជប្បេយ្យ ភេរវេសុ ច ន សម្បវេធេយ្យ។>
    text <៩៣០>
      text <អន្នានមថោ បានានំ ខាទនីយានំ អថោបិ វត្ថានំ>
      text <លទ្ធា ន សន្និធិំ កយិរា ន ច បរិត្តសេ តានិ អលភមានោ។>
    text <៩៣១>
      text <ឈាយី ន បាទលោលស្ស វិរមេ កុក្កុច្ចា នប្បមជ្ជេយ្យ>
      text <អថាសនេសុ សយនេសុ អប្បសទ្ទេសុ ភិក្ខុ វិហរេយ្យ។>
    text <៩៣២>
      text <និទ្ទំ ន ពហុលីករេយ្យ ជាគរិយំ ភជេយ្យ អាតាបី>
      text <តន្ទិំ មាយំ ហស្សំ ខិឌ្ឌំ មេថុនំ វិប្បជហេ សវិភូសំ។>
    text <៩៣៣>
      text <អាថព្ពណំ សុបិនំ លក្ខណំ នោ វិទហេ អថោបិ នក្ខត្តំ>
      text <វិរុតញ្ច គព្ភករណំ តិកិច្ឆំ មាមកោ ន សេវេយ្យ។>
    text <៩៣៤>
      text <និន្ទាយ នប្បវេធេយ្យ ន ឧណ្ណមេយ្យ បសំសិតោ ភិក្ខុ>
      text <លោភំ សហ មច្ឆរិយេន កោធំ បេសុណិយញ្ច បនុទេយ្យ។>
    text <៩៣៥>
      text <កយវិក្កយេ ន តិដ្ឋេយ្យ ឧបវាទំ ភិក្ខុ ន ករេយ្យ កុហិញ្ចិ>
      text <គាមេ ច នាភិសជ្ជេយ្យ លាភកម្យា ជនំ ន លបយេយ្យ។>
    text <៩៣៦>
      text <ន ច កត្ថិតា សិយា ភិក្ខុ ន ច វាចំ បយុត្តំ ភាសេយ្យ>
      text <បាគព្ភិយំ ន សិក្ខេយ្យ កថំ វិគ្គាហិកំ ន កថយេយ្យ។>
    text <៩៣៧>
      text <មោសវជ្ជេ ន នីយេថ សម្បជានោ សឋានិ ន កយិរា>
      text <អថ ជីវិតេន បញ្ញាយ សីលព្ពតេន នាញ្ញមតិមញ្ញេ។>
    text <៩៣៨>
      text <សុត្វា រុសិតោ ពហុំ វាចំ សមណានំ វា បុថុជនានំ>
      text <ផរុសេន នេ ន បដិវជ្ជា ន ហិ សន្តោ បដិសេនិករោន្តិ។>
    text <៩៣៩>
      text <ឯតញ្ច ធម្មមញ្ញាយ វិចិនំ ភិក្ខុ សទា សតោ សិក្ខេ>
      text <សន្តីតិ និព្ពុតិំ ញត្វា សាសនេ គោតមស្ស ន បមជ្ជេយ្យ។>
    text <៩៤០>
      text <អភិភូ ហិ សោ អនភិភូតោ សក្ខិធម្មមនីតិហមទស្សី>
      text <តស្មា ហិ តស្ស ភគវតោ សាសនេ អប្បមត្តោ សទា នមស្សមនុសិក្ខេតិ។>
    stand <តុវដកសុត្តំ ចុទ្ទសមំ និដ្ឋិតំ។>
  text <១៥។ អត្តទណ្ឌសុត្តំ>
    text <៩៤១>
      text <អត្តទណ្ឌា ភយំ ជាតំ ជនំ បស្សថ មេធគំ>
      text <សំវេគំ កិត្តយិស្សាមិ យថា សំវិជិតំ មយា។>
    text <៩៤២>
      text <ផន្ទមានំ បជំ ទិស្វា មច្ឆេ អប្បោទកេ យថា>
      text <អញ្ញមញ្ញេហិ ព្យារុទ្ធេ ទិស្វា មំ ភយមាវិសិ។>
    text <៩៤៣>
      text <សមន្តមសារោ លោកោ ទិសា សព្ពា សមេរិតា>
      text <ឥច្ឆំ ភវនមត្តនោ នាទ្ទសាសិំ អនោសិតំ។>
    text <៩៤៤>
      text <ឱសានេត្វេវ ព្យារុទ្ធេ ទិស្វា មេ អរតី អហុ>
      text <អថេត្ថ សល្លមទ្ទក្ខិំ ទុទ្ទសំ ហទយនិស្សិតំ។>
    text <៩៤៥>
      text <យេន សល្លេន ឱតិណ្ណោ ទិសា សព្ពា វិធាវតិ>
      text <តមេវ សល្លមព្ពុយ្ហ ន ធាវតិ ន សីទតិ។>
    text <៩៤៦>
      text <តត្ថ សិក្ខានុគីយន្តិ យានិ លោកេ គធិតានិ>
      text <ន តេសុ បសុតោ សិយា និព្ពិជ្ឈ សព្ពសោ កាមេ>
      text <សិក្ខេ និព្ពានមត្តនោ។>
    text <៩៤៧>
      text <សច្ចោ សិយា អប្បគព្ភោ អមាយោ រិត្តបេសុណោ>
      text <អក្កោធនោ លោភបាបំ វេវិច្ឆំ វិតរេ មុនិ។>
    text <៩៤៨>
      text <និទ្ទំ តន្ទិំ សហេ ថីនំ បមាទេន ន សំវសេ>
      text <អតិមានេ ន តិដ្ឋេយ្យ និព្ពានមនសោ នរោ។>
    text <៩៤៩>
      text <មោសវជ្ជេ ន នីយេថ រូបេ ស្នេហំ ន កុព្ពយេ>
      text <មានញ្ច បរិជានេយ្យ សាហសា វិរតោ ចរេ។>
    text <៩៥០>
      text <បុរាណំ នាភិនន្ទេយ្យ នវេ ខន្តិំ ន កុព្ពយេ>
      text <ហិយ្យមានេ ន សោចេយ្យ អាកាសំ ន សិតោ សិយា។>
    text <៩៥១>
      text <គេធំ ព្រូមិ មហោឃោតិ អាជវំ ព្រូមិ ជប្បនំ>
      text <អារម្មណំ បកប្បនំ កាមបង្កោ ទុរច្ចយោ។>
    text <៩៥២>
      text <សច្ចា អវោក្កម្ម មុនិ ថលេ តិដ្ឋតិ ព្រាហ្មណោ>
      text <សព្ពំ សោ បដិនិស្សជ្ជ ស វេ សន្តោតិ វុច្ចតិ។>
    text <៩៥៣>
      text <ស វេ វិទ្វា ស វេទគូ ញត្វា ធម្មំ អនិស្សិតោ>
      text <សម្មា សោ លោកេ ឥរិយានោ ន បិហេតីធ កស្សចិ។>
    text <៩៥៤>
      text <យោធ កាមេ អច្ចតរិ សង្គំ លោកេ ទុរច្ចយំ>
      text <ន សោ សោចតិ នាជ្ឈេតិ ឆិន្នសោតោ អពន្ធនោ។>
    text <៩៥៥>
      text <យំ បុព្ពេ តំ វិសោសេហិ បច្ឆា តេ មាហុ កិញ្ចនំ>
      text <មជ្ឈេ ចេ នោ គហេស្សសិ ឧបសន្តោ ចរិស្សសិ។>
    text <៩៥៦>
      text <សព្ពសោ នាមរូបស្មិំ យស្ស នត្ថិ មមាយិតំ>
      text <អសតា ច ន សោចតិ ស វេ លោកេ ន ជីយតិ។>
    text <៩៥៧>
      text <យស្ស នត្ថិ ឥទំ មេតិ បរេសំ វាបិ កិញ្ចនំ>
      text <មមត្តំ សោ អសំវិន្ទំ នត្ថិ មេតិ ន សោចតិ។>
    text <៩៥៨>
      text <អនិដ្ឋុរី អននុគិទ្ធោ អនេជោ សព្ពធី សមោ>
      text <តមានិសំសំ បព្រូមិ បុច្ឆិតោ អវិកម្បិនំ។>
    text <៩៥៩>
      text <អនេជស្ស វិជានតោ នត្ថិ កាចិ និសង្ខតិ។>
      text <វិរតោ សោ វិយារព្ភា ខេមំ បស្សតិ សព្ពធិ។>
    text <៩៦០>
      text <ន សមេសុ ន ឱមេសុ ន ឧស្សេសុ វទតេ មុនិ>
      text <សន្តោ សោ វីតមច្ឆរោ នាទេតិ ន និរស្សតីតិ។>
    stand <អត្តទណ្ឌសុត្តំ បន្នរសមំ និដ្ឋិតំ។>
  text <១៦។ សារិបុត្តសុត្តំ>
    text <៩៦១>
      text <ន មេ ទិដ្ឋោ ឥតោ បុព្ពេ ឥច្ចាយស្មា សារិបុត្តោ>
      text <ន សុតោ ឧទ កស្សចិ>
      text <ឯវំ វគ្គុវទោ សត្ថា>
      text <តុសិតា គណិមាគតោ។>
    text <៩៦២>
      text <សទេវកស្ស លោកស្ស យថា ទិស្សតិ ចក្ខុមា>
      text <សព្ពំ តមំ វិនោទេត្វា ឯកោវ រតិមជ្ឈគា។>
    text <៩៦៣>
      text <តំ ពុទ្ធំ អសិតំ តាទិំ អកុហំ គណិមាគតំ>
      text <ពហូនមិធ ពទ្ធានំ អត្ថិ បញ្ហេន អាគមំ។>
    text <៩៦៤>
      text <ភិក្ខុនោ វិជិគុច្ឆតោ ភជតោ រិត្តមាសនំ>
      text <រុក្ខមូលំ សុសានំ វា បព្ពតានំ គុហាសុ វា។>
    text <៩៦៥>
      text <ឧច្ចាវចេសុ សយនេសុ កីវន្តោ តត្ថ ភេរវា>
      text <យេហិ ភិក្ខុ ន វេធេយ្យ និគ្ឃោសេ សយនាសនេ។>
    text <៩៦៦>
      text <កតី បរិស្សយា លោកេ គច្ឆតោ អគតំ ទិសំ>
      text <យេ ភិក្ខុ អភិសម្ភវេ បន្តម្ហិ សយនាសនេ។>
    text <៩៦៧>
      text <ក្យាស្ស ព្យប្បថយោ អស្សុ ក្យាស្សស្សុ ឥធ គោចរា>
      text <កានិ សីលព្ពតានាស្សុ បហិតត្តស្ស ភិក្ខុនោ។>
    text <៩៦៨>
      text <កំ សោ សិក្ខំ សមាទាយ ឯកោទិ និបកោ សតោ>
      text <កម្មារោ រជតស្សេវ និទ្ធមេ មលមត្តនោ។>
    text <៩៦៩>
      text <វិជិគុច្ឆមានស្ស យទិទំ ផាសុ សារិបុត្តាតិ ភគវា>
      text <រិត្តាសនំ សយនំ សេវតោ ចេ>
      text <សម្ពោធិកាមស្ស យថានុធម្មំ>
      text <តំ តេ បវក្ខាមិ យថា បជានំ។>
    text <៩៧០>
      text <បញ្ចន្នំ ធីរោ ភយានំ ន ភាយេ ភិក្ខុ សតោ សបរិយន្តចារី>
      text <ឌំសាធិបាតានំ សរីសបានំ មនុស្សផស្សានំ ចតុប្បទានំ។>
    text <៩៧១>
      text <បរធម្មិកានម្បិ ន សន្តសេយ្យ ទិស្វាបិ តេសំ ពហុភេរវានិ>
      text <អថាបរានិ អភិសម្ភវេយ្យ បរិស្សយានិ កុសលានុឯសី។>
    text <៩៧២>
      text <អាតង្កផស្សេន ខុទាយ ផុដ្ឋោ សីតំ អតុណ្ហំ អធិវាសយេយ្យ>
      text <សោ តេហិ ផុដ្ឋោ ពហុធា អនោកោ វីរិយំ បរក្កម្មទឡ្ហំ ករេយ្យ។>
    text <៩៧៣>
      text <ថេយ្យំ ន ការេ ន មុសា ភណេយ្យ មេត្តាយ ផស្សេ តសថាវរានិ>
      text <យទាវិលត្តំ មនសោ វិជញ្ញា កណ្ហស្ស បក្ខោតិ វិនោទយេយ្យ។>
    text <៩៧៤>
      text <កោធាតិមានស្ស វសំ ន គច្ឆេ មូលម្បិ តេសំ បលិខញ្ញ តិដ្ឋេ>
      text <អថប្បិយំ វា បន អប្បិយំ វា អទ្ធា ភវន្តោ អភិសម្ភវេយ្យ។>
    text <៩៧៥>
      text <បញ្ញំ បុរក្ខត្វា កល្យាណបីតិ វិក្ខម្ភយេ តានិ បរិស្សយានិ>
      text <អរតិំ សហេថ សយនម្ហិ បន្តេ ចតុរោ សហេថ បរិទេវធម្មេ។>
    text <៩៧៦>
      text <កិំសូ អសិស្សាមិ កុវំ វា អសិស្សំ ទុក្ខំ វត សេត្ថ ក្វជ្ជ សេស្សំ>
      text <ឯតេ វិតក្កេ បរិទេវនេយ្យេ វិនយេថ សេខោ អនិកេតចារី។>
    text <៩៧៧>
      text <អន្នញ្ច លទ្ធា វសនញ្ច កាលេ មត្តំ សោ ជញ្ញា ឥធ តោសនត្ថំ>
      text <សោ តេសុ គុត្តោ យតចារិ គាមេ រុសិតោបិ វាចំ ផរុសំ ន វជ្ជា។>
    text <៩៧៨>
      text <ឱក្ខិត្តចក្ខុ ន ច បាទលោលោ ឈានានុយុត្តោ ពហុជាគរស្ស>
      text <ឧបេក្ខមារព្ភ សមាហិតត្តោ តក្កាសយំ កុក្កុច្ចិយូបឆិន្ទេ។>
    text <៩៧៩>
      text <ចុទិតោ វចីភិ សតិមាភិនន្ទេ សព្រហ្មចារីសុ ខិលំ បភិន្ទេ>
      text <វាចំ បមុញ្ចេ កុសលំ នាតិវេលំ ជនវាទធម្មាយ ន ចេតយេយ្យ។>
    text <៩៨០>
      text <អថាបរំ បញ្ច រជានិ លោកេ យេសំ សតីមា វិនយាយ សិក្ខេ>
      text <រូបេសុ សទ្ទេសុ អថោ រសេសុ គន្ធេសុ ផស្សេសុ សហេថ រាគំ។>
    text <៩៨១>
      text <ឯតេសុ ធម្មេសុ វិនេយ្យ ឆន្ទំ ភិក្ខុ សតិមា សុវិមុត្តចិត្តោ>
      text <កាលេន សោ សម្មា ធម្មំ បរិវីមំសមានោ>
      text <ឯកោទិភូតោ វិហនេ តមំ សោតិ។>
      text <កាមំ គុហញ្ច ទុដ្ឋា ច សុទ្ធញ្ច បរមា ជរា>
      text <មេត្តេយ្យោ ច បសូរោ ច មាគណ្ឌិ បុរាភេទនំ។>
      text <កលហំ ទ្វេ ច ព្យូហានិ បុនទេវ តុវដ្ដកំ>
      text <អត្តទណ្ឌវរំ សុត្តំ ថេរបុដ្ឋេន សោឡស>
      text <ឥតិ ឯតានិ សុត្តានិ សព្ពានដ្ឋកវគ្គិកាតិ។>
    stand <សារិបុត្តសុត្តំ សោឡសមំ និដ្ឋិតំ។ អដ្ឋកវគ្គោ ចតុត្ថោ>
    text <និដ្ឋិតោ។>
    text <តស្សុទ្ទានំ>
