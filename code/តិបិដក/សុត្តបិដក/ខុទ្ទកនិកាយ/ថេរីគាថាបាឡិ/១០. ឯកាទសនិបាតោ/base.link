text <១០។ ឯកាទសនិបាតោ>
  text <១។ កិសាគោតមីថេរីគាថា>
    text <២១៣>
      text <កល្យាណមិត្តតា មុនិនា លោកំ អាទិស្ស វណ្ណិតា>
      text <កល្យាណមិត្តេ ភជមានោ អបិ ពាលោ បណ្ឌិតោ អស្ស។>
    text <២១៤>
      text <ភជិតព្ពា សប្បុរិសា បញ្ញា តថា វឌ្ឍតិ ភជន្តានំ>
      text <ភជមានោ សប្បុរិសេ សព្ពេហិបិ ទុក្ខេហិ បមុច្ចេយ្យ។>
    text <២១៥>
      text <ទុក្ខញ្ច វិជានេយ្យ ទុក្ខស្ស ច សមុទយំ និរោធំ>
      text <អដ្ឋង្គិកញ្ច មគ្គំ ចត្តារិបិ អរិយសច្ចានិ។>
    text <២១៦>
      text <ទុក្ខោ ឥត្ថិភាវោ អក្ខាតោ បុរិសទម្មសារថិនា>
      text <សបត្តិកម្បិ ហិ ទុក្ខំ អប្បេកច្ចា សកិំ វិជាតាយោ។>
    text <២១៧>
      text <គលកេ អបិ កន្តន្តិ សុខុមាលិនិយោ វិសានិ ខាទន្តិ>
      text <ជនមារកមជ្ឈគតា ឧភោបិ ព្យសនានិ អនុភោន្តិ។>
    text <២១៨>
      text <ឧបវិជញ្ញា គច្ឆន្តី អទ្ទសាហំ បតិំ មតំ>
      text <បន្ថម្ហិ វិជាយិត្វាន អប្បត្តាវ សកំ ឃរំ។>
    text <២១៩>
      text <ទ្វេ បុត្តា កាលកតា បតី ច បន្ថេ មតោ កបណិកាយ>
      text <មាតា បិតា ច ភាតា ឌយ្ហន្តិ ច ឯកចិតកាយំ។>
    text <២២០>
      text <ខីណកុលីនេ កបណេ អនុភូតំ តេ ទុខំ អបរិមាណំ>
      text <អស្សូ ច តេ បវត្តំ ពហូនិ ច ជាតិសហស្សានិ។>
    text <២២១>
      text <វសិតា សុសានមជ្ឈេ អថោបិ ខាទិតានិ បុត្តមំសានិ>
      text <ហតកុលិកា សព្ពគរហិតា មតបតិកា អមតមធិគច្ឆិំ។>
    text <២២២>
      text <ភាវិតោ មេ មគ្គោ អរិយោ អដ្ឋង្គិកោ អមតគាមី>
      text <និព្ពានំ សច្ឆិកតំ ធម្មាទាសំ អវេក្ខិំហំ។>
    text <២២៣>
      text <អហមម្ហិ កន្តសល្លា ឱហិតភារា កតញ្ហិ ករណីយំ>
      text <កិសា គោតមី ថេរី វិមុត្តចិត្តា ឥមំ ភណីតិ។>
    stand <… កិសា គោតមី ថេរី…។>
    stand <ឯកាទសនិបាតោ និដ្ឋិតោ។>
