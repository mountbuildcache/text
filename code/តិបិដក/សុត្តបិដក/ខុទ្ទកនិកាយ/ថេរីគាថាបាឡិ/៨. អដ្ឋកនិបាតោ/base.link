text <៨។ អដ្ឋកនិបាតោ>
  text <១។ សីសូបចាលាថេរីគាថា>
    text <១៩៦>
      text <ភិក្ខុនី សីលសម្បន្នា ឥន្ទ្រិយេសុ សុសំវុតា>
      text <អធិគច្ឆេ បទំ សន្តំ អសេចនកមោជវំ។>
    text <១៩៧>
      text <តាវតិំសា ច យាមា ច តុសិតា ចាបិ ទេវតា>
      text <និម្មានរតិនោ ទេវា យេ ទេវា វសវត្តិនោ>
      text <តត្ថ ចិត្តំ បណីធេហិ យត្ថ តេ វុសិតំ បុរេ។>
    text <១៩៨>
      text <តាវតិំសា ច យាមា ច តុសិតា ចាបិ ទេវតា>
      text <និម្មានរតិនោ ទេវា យេ ទេវា វសវត្តិនោ។>
    text <១៩៩>
      text <កាលំ កាលំ ភវាភវំ សក្កាយស្មិំ បុរក្ខតា>
      text <អវីតិវត្តា សក្កាយំ ជាតិមរណសារិនោ។>
    text <២០០>
      text <សព្ពោ អាទីបិតោ លោកោ សព្ពោ លោកោ បទីបិតោ>
      text <សព្ពោ បជ្ជលិតោ លោកោ សព្ពោ លោកោ បកម្បិតោ។>
    text <២០១>
      text <អកម្បិយំ អតុលិយំ អបុថុជ្ជនសេវិតំ>
      text <ពុទ្ធោ ធម្មមទេសេសិ តត្ថ មេ និរតោ មនោ។>
    text <២០២>
      text <តស្សាហំ វចនំ សុត្វា វិហរិំ សាសនេ រតា>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <២០៣>
      text <សព្ពត្ថ វិហតា នន្ទី តមោខន្ធោ បទាលិតោ>
      text <ឯវំ ជានាហិ បាបិម និហតោ ត្វមសិ អន្តក។>
    stand <… សីសូបចាលា ថេរី…។>
    stand <អដ្ឋកនិបាតោ និដ្ឋិតោ។>
