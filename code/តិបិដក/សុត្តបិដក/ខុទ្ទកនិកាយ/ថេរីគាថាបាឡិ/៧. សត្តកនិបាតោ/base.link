text <៧។ សត្តកនិបាតោ>
  text <១។ ឧត្តរាថេរីគាថា>
    text <១៧៥>
      text <មុសលានិ គហេត្វាន ធញ្ញំ កោដ្ដេន្តិ មាណវា>
      text <បុត្តទារានិ បោសេន្តា ធនំ វិន្ទន្តិ មាណវា។>
    text <១៧៦>
      text <ឃដេថ ពុទ្ធសាសនេ យំ កត្វា នានុតប្បតិ>
      text <ខិប្បំ បាទានិ ធោវិត្វា ឯកមន្តំ និសីទថ។>
    text <១៧៧>
      text <ចិត្តំ ឧបដ្ឋបេត្វាន ឯកគ្គំ សុសមាហិតំ>
      text <បច្ចវេក្ខថ សង្ខារេ បរតោ នោ ច អត្តតោ។>
    text <១៧៨>
      text <តស្សាហំ វចនំ សុត្វា បដាចារានុសាសនិំ>
      text <បាទេ បក្ខាលយិត្វាន ឯកមន្តេ ឧបាវិសិំ។>
    text <១៧៩>
      text <រត្តិយា បុរិមេ យាមេ បុព្ពជាតិមនុស្សរិំ>
      text <រត្តិយា មជ្ឈិមេ យាមេ ទិព្ពចក្ខុំ វិសោធយិំ។>
    text <១៨០>
      text <រត្តិយា បច្ឆិមេ យាមេ តមោក្ខន្ធំ បទាលយិំ>
      text <តេវិជ្ជា អថ វុដ្ឋាសិំ កតា តេ អនុសាសនី។>
    text <១៨១>
      text <សក្កំវ ទេវា តិទសា សង្គាមេ អបរាជិតំ>
      text <បុរក្ខត្វា វិហស្សាមិ តេវិជ្ជាម្ហិ អនាសវា។>
    stand <… ឧត្តរា ថេរី…។>
  text <២។ ចាលាថេរីគាថា>
    text <១៨២>
      text <សតិំ ឧបដ្ឋបេត្វាន ភិក្ខុនី ភាវិតិន្ទ្រិយា>
      text <បដិវិជ្ឈិ បទំ សន្តំ សង្ខារូបសមំ សុខំ។>
    text <១៨៣>
      text <កំ នុ ឧទ្ទិស្ស មុណ្ឌាសិ សមណី វិយ ទិស្សសិ>
      text <ន ច រោចេសិ បាសណ្ឌេ កិមិទំ ចរសិ មោមុហា។>
    text <១៨៤>
      text <ឥតោ ពហិទ្ធា បាសណ្ឌា ទិដ្ឋិយោ ឧបនិស្សិតា>
      text <ន តេ ធម្មំ វិជានន្តិ ន តេ ធម្មស្ស កោវិទា។>
    text <១៨៥>
      text <អត្ថិ សក្យកុលេ ជាតោ ពុទ្ធោ អប្បដិបុគ្គលោ>
      text <សោ មេ ធម្មមទេសេសិ ទិដ្ឋីនំ សមតិក្កមំ។>
    text <១៨៦>
      text <ទុក្ខំ ទុក្ខសមុប្បាទំ ទុក្ខស្ស ច អតិក្កមំ>
      text <អរិយំ ចដ្ឋង្គិកំ មគ្គំ ទុក្ខូបសមគាមិនំ។>
    text <១៨៧>
      text <តស្សាហំ វចនំ សុត្វា វិហរិំ សាសនេ រតា>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <១៨៨>
      text <សព្ពត្ថ វិហតា នន្ទី តមោខន្ធោ បទាលិតោ>
      text <ឯវំ ជានាហិ បាបិម និហតោ ត្វមសិ អន្តក។>
    stand <… ចាលា ថេរី…។>
  text <៣។ ឧបចាលាថេរីគាថា>
    text <១៨៩>
      text <សតិមតី ចក្ខុមតី ភិក្ខុនី ភាវិតិន្ទ្រិយា>
      text <បដិវិជ្ឈិំ បទំ សន្តំ អកាបុរិសសេវិតំ។>
    text <១៩០>
      text <កិំ នុ ជាតិំ ន រោចេសិ ជាតោ កាមានិ ភុញ្ជតិ>
      text <ភុញ្ជាហិ កាមរតិយោ មាហុ បច្ឆានុតាបិនី។>
    text <១៩១>
      text <ជាតស្ស មរណំ ហោតិ ហត្ថបាទាន ឆេទនំ>
      text <វធពន្ធបរិក្លេសំ ជាតោ ទុក្ខំ និគច្ឆតិ។>
    text <១៩២>
      text <អត្ថិ សក្យកុលេ ជាតោ សម្ពុទ្ធោ អបរាជិតោ>
      text <សោ មេ ធម្មមទេសេសិ ជាតិយា សមតិក្កមំ។>
    text <១៩៣>
      text <ទុក្ខំ ទុក្ខសមុប្បាទំ ទុក្ខស្ស ច អតិក្កមំ>
      text <អរិយំ ចដ្ឋង្គិកំ មគ្គំ ទុក្ខូបសមគាមិនំ។>
    text <១៩៤>
      text <តស្សាហំ វចនំ សុត្វា វិហរិំ សាសនេ រតា>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <១៩៥>
      text <សព្ពត្ថ វិហតា នន្ទី តមោខន្ធោ បទាលិតោ>
      text <ឯវំ ជានាហិ បាបិម និហតោ ត្វមសិ អន្តក។>
    stand <… ឧបចាលា ថេរី…។>
    stand <សត្តកនិបាតោ និដ្ឋិតោ។>
