text <២។ ទុកនិបាតោ>
  text <១។ អភិរូបនន្ទាថេរីគាថា>
    text <១៩>
      text <អាតុរំ អសុចិំ បូតិំ បស្ស នន្ទេ សមុស្សយំ>
      text <អសុភាយ ចិត្តំ ភាវេហិ ឯកគ្គំ សុសមាហិតំ។>
    text <២០>
      text <អនិមិត្តញ្ច ភាវេហិ មានានុសយមុជ្ជហ>
      text <តតោ មានាភិសមយា ឧបសន្តា ចរិស្សសីតិ។>
    text <ឥត្ថំ សុទំ ភគវា អភិរូបនន្ទំ សិក្ខមានំ ឥមាហិ គាថាហិ អភិណ្ហំ ឱវទតីតិ។>
  text <២។ ជេន្តាថេរីគាថា>
    text <២១>
      text <យេ ឥមេ សត្ត ពោជ្ឈង្គា មគ្គា និព្ពានបត្តិយា>
      text <ភាវិតា តេ មយា សព្ពេ យថា ពុទ្ធេន ទេសិតា។>
    text <២២>
      text <ទិដ្ឋោ ហិ មេ សោ ភគវា អន្តិមោយំ សមុស្សយោ>
      text <វិក្ខីណោ ជាតិសំសារោ នត្ថិ ទានិ បុនព្ភវោតិ។>
    text <ឥត្ថំ សុទំ ជេន្តា ថេរី គាថាយោ អភាសិត្ថាតិ។>
  text <៣។ សុមង្គលមាតាថេរីគាថា>
    text <២៣>
      text <សុមុត្តិកា សុមុត្តិកា សាធុមុត្តិកាម្ហិ មុសលស្ស>
      text <អហិរិកោ មេ ឆត្តកំ វាបិ ឧក្ខលិកា មេ ទេឌ្ឌុភំ វាតិ។>
    text <២៤>
      text <រាគញ្ច អហំ ទោសញ្ច ចិច្ចិដិ ចិច្ចិដីតិ វិហនាមិ>
      text <សា រុក្ខមូលមុបគម្ម អហោ សុខន្តិ សុខតោ ឈាយាមីតិ។>
    stand <… សុមង្គលមាតា ថេរី។>
  text <៤។ អឌ្ឍកាសិថេរីគាថា>
    text <២៥>
      text <យាវ កាសិជនបទោ សុង្កោ មេ តត្ថកោ អហុ>
      text <តំ កត្វា នេគមោ អគ្ឃំ អឌ្ឍេនគ្ឃំ ឋបេសិ មំ។>
    text <២៦>
      text <អថ និព្ពិន្ទហំ រូបេ និព្ពិន្ទញ្ច វិរជ្ជហំ>
      text <មា បុន ជាតិសំសារំ សន្ធាវេយ្យំ បុនប្បុនំ>
      text <តិស្សោ វិជ្ជា សច្ឆិកតា កតំ ពុទ្ធស្ស សាសនន្តិ។>
    stand <… អឌ្ឍកាសិ ថេរី…។>
  text <៥។ ចិត្តាថេរីគាថា>
    text <២៧>
      text <កិញ្ចាបិ ខោម្ហិ កិសិកា គិលានា ពាឡ្ហទុព្ពលា>
      text <ទណ្ឌមោលុព្ភ គច្ឆាមិ បព្ពតំ អភិរូហិយ។>
    text <២៨>
      text <សង្ឃាដិំ និក្ខិបិត្វាន បត្តកញ្ច និកុជ្ជិយ>
      text <សេលេ ខម្ភេសិមត្តានំ តមោខន្ធំ បទាលិយាតិ។>
    stand <… ចិត្តា ថេរី…។>
  text <៦។ មេត្តិកាថេរីគាថា>
    text <២៩>
      text <កិញ្ចាបិ ខោម្ហិ ទុក្ខិតា ទុព្ពលា គតយោព្ពនា>
      text <ទណ្ឌមោលុព្ភ គច្ឆាមិ បព្ពតំ អភិរូហិយ។>
    text <៣០>
      text <និក្ខិបិត្វាន សង្ឃាដិំ បត្តកញ្ច និកុជ្ជិយ>
      text <និសិន្នា ចម្ហិ សេលម្ហិ អថ ចិត្តំ វិមុច្ចិ មេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនន្តិ។>
    stand <… មេត្តិកា ថេរី…។>
  text <៧។ មិត្តាថេរីគាថា>
    text <៣១>
      text <ចាតុទ្ទសិំ បញ្ចទសិំ យា ច បក្ខស្ស អដ្ឋមី>
      text <បាដិហារិយបក្ខញ្ច អដ្ឋង្គសុសមាគតំ។>
    text <៣២>
      text <ឧបោសថំ ឧបាគច្ឆិំ ទេវកាយាភិនន្ទិនី>
      text <សាជ្ជ ឯកេន ភត្តេន មុណ្ឌា សង្ឃាដិបារុតា>
      text <ទេវកាយំ ន បត្ថេហំ វិនេយ្យ ហទយេ ទរន្តិ។>
    stand <… មិត្តា ថេរី…។>
  text <៨។ អភយមាតុថេរីគាថា>
    text <៣៣>
      text <ឧទ្ធំ បាទតលា អម្ម អធោ វេ កេសមត្ថកា>
      text <បច្ចវេក្ខស្សុមំ កាយំ អសុចិំ បូតិគន្ធិកំ។>
    text <៣៤>
      text <ឯវំ វិហរមានាយ សព្ពោ រាគោ សមូហតោ>
      text <បរិឡាហោ សមុច្ឆិន្នោ សីតិភូតាម្ហិ និព្ពុតាតិ។>
    stand <… អភយមាតុ ថេរី…។>
  text <៩។ អភយាថេរីគាថា>
    text <៣៥>
      text <អភយេ ភិទុរោ កាយោ យត្ថ សតា បុថុជ្ជនា>
      text <និក្ខិបិស្សាមិមំ ទេហំ សម្បជានា សតីមតី។>
    text <៣៦>
      text <ពហូហិ ទុក្ខធម្មេហិ អប្បមាទរតាយ មេ>
      text <តណ្ហក្ខយោ អនុប្បត្តោ កតំ ពុទ្ធស្ស សាសនន្តិ។>
    stand <… អភយា ថេរី…។>
  text <១០។ សាមាថេរីគាថា>
    text <៣៧>
      text <ចតុក្ខត្តុំ បញ្ចក្ខត្តុំ វិហារា ឧបនិក្ខមិំ>
      text <អលទ្ធា ចេតសោ សន្តិំ ចិត្តេ អវសវត្តិនី>
      text <តស្សា មេ អដ្ឋមី រត្តិ យតោ តណ្ហា សមូហតា។>
    text <៣៨>
      text <ពហូហិ ទុក្ខធម្មេហិ អប្បមាទរតាយ មេ>
      text <តណ្ហក្ខយោ អនុប្បត្តោ កតំ ពុទ្ធស្ស សាសនន្តិ។>
    stand <… សាមា ថេរី…។>
    stand <ទុកនិបាតោ និដ្ឋិតោ។>
