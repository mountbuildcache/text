text <១១។ ទ្វាទសកនិបាតោ>
  text <១។ ឧប្បលវណ្ណាថេរីគាថា>
    text <២២៤>
      text <ឧភោ មាតា ច ធីតា ច មយំ អាសុំ សបត្តិយោ>
      text <តស្សា មេ អហុ សំវេគោ អព្ភុតោ លោមហំសនោ។>
    text <២២៥>
      text <ធិរត្ថុ កាមា អសុចី ទុគ្គន្ធា ពហុកណ្ដកា>
      text <យត្ថ មាតា ច ធីតា ច សភរិយា មយំ អហុំ។>
    text <២២៦>
      text <កាមេស្វាទីនវំ ទិស្វា នេក្ខម្មំ ទដ្ឋុ ខេមតោ>
      text <សា បព្ពជ្ជិំ រាជគហេ អគារស្មានគារិយំ។>
    text <២២៧>
      text <បុព្ពេនិវាសំ ជានាមិ ទិព្ពចក្ខុំ វិសោធិតំ>
      text <ចេតោបរិច្ចញាណញ្ច សោតធាតុ វិសោធិតា។>
    text <២២៨>
      text <ឥទ្ធីបិ មេ សច្ឆិកតា បត្តោ មេ អាសវក្ខយោ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <២២៩>
      text <ឥទ្ធិយា អភិនិម្មិត្វា ចតុរស្សំ រថំ អហំ>
      text <ពុទ្ធស្ស បាទេ វន្ទិត្វា លោកនាថស្ស តាទិនោ។>
    text <២៣០>
      text <សុបុប្ផិតគ្គំ ឧបគម្ម បាទបំ ឯកា តុវំ តិដ្ឋសិ សាលមូលេ>
      text <ន ចាបិ តេ ទុតិយោ អត្ថិ កោចិ ន ត្វំ ពាលេ ភាយសិ ធុត្តកានំ។>
    text <២៣១>
      text <សតំ សហស្សានិបិ ធុត្តកានំ សមាគតា ឯទិសកា ភវេយ្យុំ>
      text <លោមំ ន ឥញ្ជេ នបិ សម្បវេធេ កិំ មេ តុវំ មារ ករិស្សសេកោ។>
    text <២៣២>
      text <ឯសា អន្តរធាយាមិ កុច្ឆិំ វា បវិសាមិ តេ>
      text <ភមុកន្តរេ តិដ្ឋាមិ តិដ្ឋន្តិំ មំ ន ទក្ខសិ។>
    text <២៣៣>
      text <ចិត្តម្ហិ វសីភូតាហំ ឥទ្ធិបាទា សុភាវិតា>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <២៣៤>
      text <សត្តិសូលូបមា កាមា ខន្ធាសំ អធិកុដ្ដនា>
      text <យំ ត្វំ កាមរតិំ ព្រូសិ អរតី ទានិ សា មម។>
    text <២៣៥>
      text <សព្ពត្ថ វិហតា នន្ទី តមោខន្ធោ បទាលិតោ>
      text <ឯវំ ជានាហិ បាបិម និហតោ ត្វមសិ អន្តកាតិ។>
    stand <… ឧប្បលវណ្ណា ថេរី…។>
    stand <ទ្វាទសនិបាតោ និដ្ឋិតោ។>
