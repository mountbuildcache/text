text <៩។ នវកនិបាតោ>
  text <១។ វឌ្ឍមាតុថេរីគាថា>
    text <២០៤>
      text <មា សុ តេ វឌ្ឍ លោកម្ហិ វនថោ អាហុ កុទាចនំ>
      text <មា បុត្តក បុនប្បុនំ អហុ ទុក្ខស្ស ភាគិមា។>
    text <២០៥>
      text <សុខញ្ហិ វឌ្ឍ មុនយោ អនេជា ឆិន្នសំសយា>
      text <សីតិភូតា ទមប្បត្តា វិហរន្តិ អនាសវា។>
    text <២០៦>
      text <តេហានុចិណ្ណំ ឥសីភិ មគ្គំ ទស្សនបត្តិយា>
      text <ទុក្ខស្សន្តកិរិយាយ ត្វំ វឌ្ឍ អនុព្រូហយ។>
    text <២០៧>
      text <វិសារទាវ ភណសិ ឯតមត្ថំ ជនេត្តិ មេ>
      text <មញ្ញាមិ នូន មាមិកេ វនថោ តេ ន វិជ្ជតិ។>
    text <២០៨>
      text <យេ កេចិ វឌ្ឍ សង្ខារា ហីនា ឧក្កដ្ឋមជ្ឈិមា>
      text <អណូបិ អណុមត្តោបិ វនថោ មេ ន វិជ្ជតិ។>
    text <២០៩>
      text <សព្ពេ មេ អាសវា ខីណា អប្បមត្តស្ស ឈាយតោ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <២១០>
      text <ឧឡារំ វត មេ មាតា បតោទំ សមវស្សរិ>
      text <បរមត្ថសញ្ហិតា គាថា យថាបិ អនុកម្បិកា។>
    text <២១១>
      text <តស្សាហំ វចនំ សុត្វា អនុសិដ្ឋិំ ជនេត្តិយា>
      text <ធម្មសំវេគមាបាទិំ យោគក្ខេមស្ស បត្តិយា។>
    text <២១២>
      text <សោហំ បធានបហិតត្តោ រត្តិន្ទិវមតន្ទិតោ>
      text <មាតរា ចោទិតោ សន្តោ អផុសិំ សន្តិមុត្តមំ។>
    stand <… វឌ្ឍមាតា ថេរី…។>
    stand <នវកនិបាតោ និដ្ឋិតោ។>
