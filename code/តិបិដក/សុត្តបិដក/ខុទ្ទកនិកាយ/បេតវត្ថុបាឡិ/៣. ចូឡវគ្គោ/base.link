text <៣។ ចូឡវគ្គោ>
  text <១។ អភិជ្ជមានបេតវត្ថុ>
    text <៣៨៧>
      text <អភិជ្ជមានេ វារិម្ហិ គង្គាយ ឥធ គច្ឆសិ>
      text <នគ្គោ បុព្ពទ្ធបេតោវ មាលធារី អលង្កតោ>
      text <កុហិំ គមិស្សសិ បេត កត្ថ វាសោ ភវិស្សតីតិ។>
    text <៣៨៨>
      text <ចុន្ទដ្ឋិលំ គមិស្សាមិ បេតោ សោ ឥតិ ភាសតិ>
      text <អន្តរេ វាសភគាមំ ពារាណសិំ ច សន្តិកេ។>
    text <៣៨៩>
      text <តញ្ច ទិស្វា មហាមត្តោ កោលិយោ ឥតិ វិស្សុតោ>
      text <សត្តុំ ភត្តញ្ច បេតស្ស បីតកញ្ច យុគំ អទា។>
    text <៣៩០>
      text <នាវាយ តិដ្ឋមានាយ កប្បកស្ស អទាបយិ>
      text <កប្បកស្ស បទិន្នម្ហិ ឋានេ បេតស្ស ទិស្សថ។>
    text <៣៩១>
      text <តតោ សុវត្ថវសនោ មាលធារី អលង្កតោ>
      text <ឋានេ ឋិតស្ស បេតស្ស ទក្ខិណា ឧបកប្បថ>
      text <តស្មា ទជ្ជេថ បេតានំ អនុកម្បាយ បុនប្បុនំ។>
    text <៣៩២>
      text <សាតុន្នវសនា ឯកេ អញ្ញេ កេសនិវាសនា>
      text <បេតា ភត្តាយ គច្ឆន្តិ បក្កមន្តិ ទិសោទិសំ។>
    text <៣៩៣>
      text <ទូរេ ឯកេ បធាវិត្វា អលទ្ធាវ និវត្តរេ>
      text <ឆាតា បមុច្ឆិតា ភន្តា ភូមិយំ បដិសុម្ភិតា។>
    text <៣៩៤>
      text <តេ ច តត្ថ បបតិតា ភូមិយំ បដិសុម្ភិតា>
      text <បុព្ពេ អកតកល្យាណា អគ្គិទឌ្ឍាវ អាតបេ។>
    text <៣៩៥>
      text <មយំ បុព្ពេ បាបធម្មា ឃរណី កុលមាតរោ>
      text <សន្តេសុ ទេយ្យធម្មេសុ ទីបំ នាកម្ហ អត្តនោ។>
    text <៣៩៦>
      text <បហូតំ អន្នបានម្បិ អបិស្សុ អវកិរីយតិ>
      text <សម្មគ្គតេ បព្ពជិតេ ន ច កិញ្ចិ អទម្ហសេ។>
    text <៣៩៧>
      text <អកម្មកាមា អលសា សាទុកាមា មហគ្ឃសា>
      text <អាលោបបិណ្ឌទាតារោ បដិគ្គហេ បរិភាសិម្ហសេ។>
    text <៣៩៨>
      text <តេ ឃរា តា ច ទាសិយោ តានេវាភរណានិ នោ>
      text <តេ អញ្ញេ បរិចារេន្តិ មយំ ទុក្ខស្ស ភាគិនោ។>
    text <៣៩៩>
      text <វេណី វា អវញ្ញា ហោន្តិ រថការី ច ទុព្ភិកា>
      text <ចណ្ឌាលី កបណា ហោន្តិ កប្បកា ច បុនប្បុនំ។>
    text <៤០០>
      text <យានិ យានិ និហីនានិ កុលានិ កបណានិ ច>
      text <តេសុ តេស្វេវ ជាយន្តិ ឯសា មច្ឆរិនោ គតិ។>
    text <៤០១>
      text <បុព្ពេ ច កតកល្យាណា ទាយកា វីតមច្ឆរា>
      text <សគ្គំ តេ បរិបូរេន្តិ ឱភាសេន្តិ ច នន្ទនំ។>
    text <៤០២>
      text <វេជយន្តេ ច បាសាទេ រមិត្វា កាមកាមិនោ>
      text <ឧច្ចាកុលេសុ ជាយន្តិ សភោគេសុ តតោ ចុតា។>
    text <៤០៣>
      text <កូដាគារេ ច បាសាទេ បល្លង្កេ គោនកត្ថតេ>
      text <ពីជិតង្គា មោរហត្ថេហិ កុលេ ជាតា យសស្សិនោ។>
    text <៤០៤>
      text <អង្កតោ អង្កំ គច្ឆន្តិ មាលធារី អលង្កតា>
      text <ធាតិយោ ឧបតិដ្ឋន្តិ សាយំ បាតំ សុខេសិនោ។>
    text <៤០៥>
      text <នយិទំ អកតបុញ្ញានំ កតបុញ្ញានមេវិទំ>
      text <អសោកំ នន្ទនំ រម្មំ តិទសានំ មហាវនំ។>
    text <៤០៦>
      text <សុខំ អកតបុញ្ញានំ ឥធ នត្ថិ បរត្ថ ច>
      text <សុខញ្ច កតបុញ្ញានំ ឥធ ចេវ បរត្ថ ច។>
    text <៤០៧>
      text <តេសំ សហព្យកាមានំ កត្តព្ពំ កុសលំ ពហុំ>
      text <កតបុញ្ញា ហិ មោទន្តិ សគ្គេ ភោគសមង្គិនោតិ។>
    stand <អភិជ្ជមានបេតវត្ថុ បឋមំ។>
  text <២។ សាណវាសីថេរបេតវត្ថុ>
    text <៤០៨>
      text <កុណ្ឌិនាគរិយោ ថេរោ សាណវាសិ និវាសិកោ>
      text <បោដ្ឋបាទោតិ នាមេន សមណោ ភាវិតិន្ទ្រិយោ។>
    text <៤០៩>
      text <តស្ស មាតា បិតា ភាតា ទុគ្គតា យមលោកិកា>
      text <បាបកម្មំ ករិត្វាន បេតលោកំ ឥតោ គតា។>
    text <៤១០>
      text <តេ ទុគ្គតា សូចិកដ្ដា កិលន្តា នគ្គិនោ កិសា>
      text <ឧត្តសន្តា មហត្តាសា ន ទស្សេន្តិ កុរូរិនោ។>
    text <៤១១>
      text <តស្ស ភាតា វិតរិត្វា នគ្គោ ឯកបថេកកោ>
      text <ចតុកុណ្ឌិកោ ភវិត្វាន ថេរស្ស ទស្សយីតុមំ។>
    text <៤១២>
      text <ថេរោ ចាមនសិកត្វា តុណ្ហីភូតោ អតិក្កមិ>
      text <សោ ច វិញ្ញាបយី ថេរំ ភាតា បេតគតោ អហំ។>
    text <៤១៣>
      text <មាតា បិតា ច តេ ភន្តេ ទុគ្គតា យមលោកិកា>
      text <បាបកម្មំ ករិត្វាន បេតលោកំ ឥតោ គតា។>
    text <៤១៤>
      text <តេ ទុគ្គតា សូចិកដ្ដា កិលន្តា នគ្គិនោ កិសា>
      text <ឧត្តសន្តា មហត្តាសា ន ទស្សេន្តិ កុរូរិនោ។>
    text <៤១៥>
      text <អនុកម្បស្សុ ការុណិកោ ទត្វា អន្វាទិសាហិ នោ>
      text <តវ ទិន្នេន ទានេន យាបេស្សន្តិ កុរូរិនោតិ។>
    text <៤១៦>
      text <ថេរោ ចរិត្វា បិណ្ឌាយ ភិក្ខូ អញ្ញេ ច ទ្វាទស>
      text <ឯកជ្ឈំ សន្និបតិំសុ ភត្តវិស្សគ្គការណា។>
    text <៤១៧>
      text <ថេរោ សព្ពេវ តេ អាហ យថាលទ្ធំ ទទាថ មេ>
      text <សង្ឃភត្តំ ករិស្សាមិ អនុកម្បាយ ញាតិនំ។>
    text <៤១៨>
      text <និយ្យាទយិំសុ ថេរស្ស ថេរោ សង្ឃំ និមន្តយិ>
      text <ទត្វា អន្វាទិសិ ថេរោ មាតុ បិតុ ច ភាតុនោ>
      text <ឥទំ មេ ញាតីនំ ហោតុ សុខិតា ហោន្តុ ញាតយោ។>
    text <៤១៩>
      text <សមនន្តរានុទ្ទិដ្ឋេ ភោជនំ ឧទបជ្ជថ>
      text <សុចិំ បណីតំ សម្បន្នំ អនេករសព្យញ្ជនំ។>
    text <៤២០>
      text <តតោ ឧទ្ទស្សយី ភាតា វណ្ណវា ពលវា សុខី>
      text <បហូតំ ភោជនំ ភន្តេ បស្ស នគ្គាម្ហសេ មយំ>
      text <តថា ភន្តេ បរក្កម យថា វត្ថំ លភាមសេតិ។>
    text <៤២១>
      text <ថេរោ សង្ការកូដម្ហា ឧច្ចិនិត្វាន នន្តកេ>
      text <បិលោតិកំ បដំ កត្វា សង្ឃេ ចាតុទ្ទិសេ អទា។>
    text <៤២២>
      text <ទត្វា អន្វាទិសី ថេរោ មាតុ បិតុ ច ភាតុនោ>
      text <ឥទំ មេ ញាតីនំ ហោតុ សុខិតា ហោន្តុ ញាតយោ។>
    text <៤២៣>
      text <សមនន្តរានុទ្ទិដ្ឋេ វត្ថានិ ឧទបជ្ជិសុំ>
      text <តតោ សុវត្ថវសនោ ថេរស្ស ទស្សយីតុមំ។>
    text <៤២៤>
      text <យាវតា នន្ទរាជស្ស វិជិតស្មិំ បដិច្ឆទា>
      text <តតោ ពហុតរា ភន្តេ វត្ថានច្ឆាទនានិ នោ។>
    text <៤២៥>
      text <កោសេយ្យកម្ពលីយានិ ខោម កប្បាសិកានិ ច>
      text <វិបុលា ច មហគ្ឃា ច តេបាកាសេវលម្ពរេ។>
    text <៤២៦>
      text <តេ មយំ បរិទហាម យំ យំ ហិ មនសោ បិយំ>
      text <តថា ភន្តេ បរក្កម យថា គេហំ លភាមសេតិ។>
    text <៤២៧>
      text <ថេរោ បណ្ណកុដិំ កត្វា សង្ឃេ ចាតុទ្ទិសេ អទា>
      text <ទត្វា អន្វាទិសី ថេរោ មាតុ បិតុ ច ភាតុនោ>
      text <ឥទំ មេ ញាតីនំ ហោតុ សុខិតា ហោន្តុ ញាតយោ។>
    text <៤២៨>
      text <សមនន្តរានុទ្ទិដ្ឋេ ឃរានិ ឧទបជ្ជិសុំ>
      text <កូដាគារនិវេសនា វិភត្តា ភាគសោ មិតា។>
    text <៤២៩>
      text <ន មនុស្សេសុ ឦទិសា យាទិសា នោ ឃរា ឥធ>
      text <អបិ ទិព្ពេសុ យាទិសា តាទិសា នោ ឃរា ឥធ។>
    text <៤៣០>
      text <ទទ្ទល្លមានា អាភេន្តិ សមន្តា ចតុរោ ទិសា>
      text <តថា ភន្តេ បរក្កម យថា បានីយំ លភាមសេតិ។>
    text <៤៣១>
      text <ថេរោ ករណំ បូរេត្វា សង្ឃេ ចាតុទ្ទិសេ អទា>
      text <ទត្វា អន្វាទិសី ថេរោ មាតុ បិតុ ច ភាតុនោ>
      text <ឥទំ មេ ញាតីនំ ហោតុ សុខិតា ហោន្តុ ញាតយោ។>
    text <៤៣២>
      text <សមនន្តរានុទ្ទិដ្ឋេ បានីយំ ឧទបជ្ជថ>
      text <គម្ភីរា ចតុរស្សា ច បោក្ខរញ្ញោ សុនិម្មិតា។>
    text <៤៣៣>
      text <សីតោទិកា សុប្បតិត្ថា សីតា អប្បដិគន្ធិយា>
      text <បទុមុប្បលសញ្ឆន្នា វារិកិញ្ជក្ខបូរិតា។>
    text <៤៣៤>
      text <តត្ថ ន្ហត្វា បិវិត្វា ច ថេរស្ស បដិទស្សយុំ>
      text <បហូតំ បានីយំ ភន្តេ បាទា ទុក្ខា ផលន្តិ នោ។>
    text <៤៣៥>
      text <អាហិណ្ឌមានា ខញ្ជាម សក្ខរេ កុសកណ្ដកេ>
      text <តថា ភន្តេ បរក្កម យថា យានំ លភាមសេតិ។>
    text <៤៣៦>
      text <ថេរោ សិបាដិកំ លទ្ធា សង្ឃេ ចាតុទ្ទិសេ អទា>
      text <ទត្វា អន្វាទិសី ថេរោ មាតុ បិតុ ច ភាតុនោ>
      text <ឥទំ មេ ញាតីនំ ហោតុ សុខិតា ហោន្តុ ញាតយោ។>
    text <៤៣៧>
      text <សមនន្តរានុទ្ទិដ្ឋេ បេតា រថេន មាគមុំ>
      text <អនុកម្បិតម្ហ ភទន្តេ ភត្តេនច្ឆាទនេន ច។>
    text <៤៣៨>
      text <ឃរេន បានីយទានេន យានទានេន ចូភយំ>
      text <មុនិំ ការុណិកំ លោកេ ភន្តេ វន្ទិតុមាគតាតិ។>
    stand <សាណវាសីថេរបេតវត្ថុ ទុតិយំ។>
  text <៣។ រថការបេតិវត្ថុ>
    text <៤៣៩>
      text <វេឡុរិយថម្ភំ រុចិរំ បភស្សរំ វិមានមារុយ្ហ អនេកចិត្តំ>
      text <តត្ថច្ឆសិ ទេវិ មហានុភាវេ បថទ្ធនិ បន្នរសេវ ចន្ទោ។>
    text <៤៤០>
      text <វណ្ណោ ច តេ កនកស្ស សន្និភោ ឧត្តត្តរូបោ ភុស ទស្សនេយ្យោ>
      text <បល្លង្កសេដ្ឋេ អតុលេ និសិន្នា ឯកា តុវំ នត្ថិ ច តុយ្ហ សាមិកោ។>
    text <៤៤១>
      text <ឥមា ច តេ បោក្ខរណី សមន្តា បហូតមល្យា ពហុបុណ្ឌរីកា>
      text <សុវណ្ណចុណ្ណេហិ សមន្តមោត្ថតា ន តត្ថ បង្កោ បណកោ ច វិជ្ជតិ។>
    text <៤៤២>
      text <ហំសា ចិមេ ទស្សនីយា មនោរមា ឧទកស្មិមនុបរិយន្តិ សព្ពទា>
      text <សមយ្យ វគ្គូបនទន្តិ សព្ពេ ពិន្ទុស្សរា ទុន្ទុភីនំវ ឃោសោ។>
    text <៤៤៣>
      text <ទទ្ទល្លមានា យសសា យសស្សិនី នាវាយ ច ត្វំ អវលម្ព តិដ្ឋសិ>
      text <អាឡារបម្ហេ ហសិតេ បិយំវទេ សព្ពង្គកល្យាណិ ភុសំ វិរោចសិ។>
    text <៤៤៤>
      text <ឥទំ វិមានំ វិរជំ សមេ ឋិតំ ឧយ្យានវន្តំ រតិនន្ទិវឌ្ឍនំ>
      text <ឥច្ឆាមហំ នារិ អនោមទស្សនេ តយា សហ នន្ទនេ ឥធ មោទិតុន្តិ។>
    text <៤៤៥>
      text <ករោហិ កម្មំ ឥធ វេទនីយំ ចិត្តញ្ច តេ ឥធ និហិតំ ភវតុ>
      text <កត្វាន កម្មំ ឥធ វេទនីយំ ឯវំ មមំ លច្ឆសិ កាមកាមិនិន្តិ។>
    text <៤៤៦>
      text <សាធូតិ សោ តស្សា បដិស្សុណិត្វា អកាសិ កម្មំ តហិំ វេទនីយំ>
      text <កត្វាន កម្មំ តហិំ វេទនីយំ ឧបបជ្ជិ សោ មាណវោ តស្សា សហព្យតន្តិ។>
    stand <រថការបេតិវត្ថុ តតិយំ។>
    stand <ភាណវារំ ទុតិយំ និដ្ឋិតំ។>
  text <៤។ ភុសបេតវត្ថុ>
    text <៤៤៧>
      text <ភុសានិ ឯកោ សាលិំ បុនាបរោ អយញ្ច នារី សកមំសលោហិតំ>
      text <តុវញ្ច គូថំ អសុចិំ អកន្តំ បរិភុញ្ជសិ កិស្ស អយំ វិបាកោតិ។>
    text <៤៤៨>
      text <អយំ បុរេ មាតរំ ហិំសតិ អយំ បន កូដវាណិជោ>
      text <អយំ មំសានិ ខាទិត្វា មុសាវាទេន វញ្ចេតិ។>
    text <៤៤៩>
      text <អហំ មនុស្សេសុ មនុស្សភូតា អគារិនី សព្ពកុលស្ស ឥស្សរា>
      text <សន្តេសុ បរិគុហាមិ មា ច កិញ្ចិ ឥតោ អទំ។>
    text <៤៥០>
      text <មុសាវាទេន ឆាទេមិ នត្ថិ ឯតំ មម គេហេ>
      text <សចេ សន្តំ និគុហាមិ គូថោ មេ ហោតុ ភោជនំ។>
    text <៤៥១>
      text <តស្ស កម្មស្ស វិបាកេន មុសាវាទស្ស ចូភយំ>
      text <សុគន្ធំ សាលិនោ ភត្តំ គូថំ មេ បរិវត្តតិ។>
    text <៤៥២>
      text <អវញ្ឈានិ ច កម្មានិ ន ហិ កម្មំ វិនស្សតិ>
      text <ទុគ្គន្ធំ កិមិនំ មីឡំ ភុញ្ជាមិ ច បិវាមិ ចាតិ។>
    stand <ភុសបេតវត្ថុ ចតុត្ថំ។>
  text <៥។ កុមារបេតវត្ថុ>
    text <៤៥៣>
      text <អច្ឆេររូបំ សុគតស្ស ញាណំ សត្ថា យថា បុគ្គលំ ព្យាកាសិ>
      text <ឧស្សន្នបុញ្ញាបិ ភវន្តិ ហេកេ បរិត្តបុញ្ញាបិ ភវន្តិ ហេកេ។>
    text <៤៥៤>
      text <អយំ កុមារោ សីវថិកាយ ឆឌ្ឌិតោ អង្គុដ្ឋស្នេហេន យាបេតិ រត្តិំ>
      text <ន យក្ខភូតា ន សរីសបា វា វិហេឋយេយ្យុំ កតបុញ្ញំ កុមារំ។>
    text <៤៥៥>
      text <សុនខាបិមស្ស បលិហិំសុ បាទេ ធង្កា សិង្គាលា បរិវត្តយន្តិ>
      text <គព្ភាសយំ បក្ខិគណា ហរន្តិ កាកា បន អក្ខិមលំ ហរន្តិ។>
    text <៤៥៦>
      text <នយិមស្ស រក្ខំ វិទហិំសុ កេចិ ន ឱសធំ សាសបធូបនំ វា>
      text <នក្ខត្តយោគម្បិ ន អគ្គហេសុំ ន សព្ពធញ្ញានិបិ អាកិរិំសុ។>
    text <៤៥៧>
      text <ឯតាទិសំ ឧត្តមកិច្ឆបត្តំ រត្តាភតំ សីវថិកាយ ឆឌ្ឌិតំ>
      text <នោនីតបិណ្ឌំវ បវេធមានំ សសំសយំ ជីវិតសាវសេសំ។>
    text <៤៥៨>
      text <តមទ្ទសា ទេវមនុស្សបូជិតោ ទិស្វា ច តំ ព្យាករិ ភូរិបញ្ញោ>
      text <អយំ កុមារោ នគរស្សិមស្ស អគ្គកុលិកោ ភវិស្សតិ ភោគតោ ច។>
    text <៤៥៩>
      text <កិស្ស វតំ កិំ បន ព្រហ្មចរិយំ កិស្ស សុចិណ្ណស្ស អយំ វិបាកោ>
      text <ឯតាទិសំ ព្យសនំ បាបុណិត្វា តំ តាទិសំ បច្ចនុភោស្សតិទ្ធិន្តិ។>
    text <៤៦០>
      text <ពុទ្ធបមុខស្ស ភិក្ខុសង្ឃស្ស បូជំ អកាសិ ជនតា ឧឡារំ>
      text <តត្រស្ស ចិត្តស្សហុ អញ្ញថត្តំ វាចំ អភាសិ ផរុសំ អសព្ភំ។>
    text <៤៦១>
      text <សោ តំ វិតក្កំ បវិនោទយិត្វា បីតិំ បសាទំ បដិលទ្ធា បច្ឆា>
      text <តថាគតំ ជេតវនេ វសន្តំ យាគុយា ឧបដ្ឋាសិ សត្តរត្តំ។>
    text <៤៦២>
      text <តស្ស វតំ តំ បន ព្រហ្មចរិយំ តស្ស សុចិណ្ណស្ស អយំ វិបាកោ>
      text <ឯតាទិសំ ព្យសនំ បាបុណិត្វា តំ តាទិសំ បច្ចនុភោស្សតិទ្ធិំ។>
    text <៤៦៣>
      text <ឋត្វាន សោ វស្សសតំ ឥធេវ សព្ពេហិ កាមេហិ សមង្គិភូតោ>
      text <កាយស្ស ភេទា អភិសម្បរាយំ សហព្យតំ គច្ឆតិ វាសវស្សាតិ។>
    stand <កុមារបេតវត្ថុ បញ្ចមំ។>
  text <៦។ សេរិណីបេតវត្ថុ>
    text <៤៦៤>
      text <នគ្គា ទុព្ពណ្ណរូបាសិ កិសា ធមនិសន្ថតា>
      text <ឧប្ផាសុលិកេ កិសិកេ កា នុ ត្វំ ឥធ តិដ្ឋសីតិ។>
    text <៤៦៥>
      text <អហំ ភទន្តេ បេតីម្ហិ ទុគ្គតា យមលោកិកា>
      text <បាបកម្មំ ករិត្វាន បេតលោកំ ឥតោ គតាតិ។>
    text <៤៦៦>
      text <កិំ នុ កាយេន វាចាយ មនសា កុក្កដំ កតំ>
      text <កិស្ស កម្មវិបាកេន បេតលោកំ ឥតោ គតាតិ។>
    text <៤៦៧>
      text <អនាវដេសុ តិត្ថេសុ វិចិនិំ អឌ្ឍមាសកំ>
      text <សន្តេសុ ទេយ្យធម្មេសុ ទីបំ នាកាសិមត្តនោ។>
    text <៤៦៨>
      text <នទិំ ឧបេមិ តសិតា រិត្តកា បរិវត្តតិ>
      text <ឆាយំ ឧបេមិ ឧណ្ហេសុ អាតបោ បរិវត្តតិ។>
    text <៤៦៩>
      text <អគ្គិវណ្ណោ ច មេ វាតោ ឌហន្តោ ឧបវាយតិ>
      text <ឯតញ្ច ភន្តេ អរហាមិ អញ្ញញ្ច បាបកំ តតោ។>
    text <៤៧០>
      text <គន្ត្វាន ហត្ថិនិំ បុរំ វជ្ជេសិ មយ្ហ មាតរំ>
      text <ធីតា ច តេ មយា ទិដ្ឋា ទុគ្គតា យមលោកិកា>
      text <បាបកម្មំ ករិត្វាន បេតលោកំ ឥតោ គតា។>
    text <៤៧១>
      text <អត្ថិ មេ ឯត្ថ និក្ខិត្តំ អនក្ខាតញ្ច តំ មយា>
      text <ចត្តារិសតសហស្សានិ បល្លង្កស្ស ច ហេដ្ឋតោ។>
    text <៤៧២>
      text <តតោ មេ ទានំ ទទតុ តស្សា ច ហោតុ ជីវិកា>
      text <ទានំ ទត្វា ច មេ មាតា ទក្ខិណំ អនុទិច្ឆតុ>
      text <តទាហំ សុខិតា ហេស្សំ សព្ពកាមសមិទ្ធិនីតិ។>
    text <៤៧៣>
      text <សាធូតិ សោ បដិស្សុត្វា គន្ត្វាន ហត្ថិនិំ បុរំ>
      text <ធីតា ច តេ មយា ទិដ្ឋា ទុគ្គតា យមលោកិកា>
      text <បាបកម្មំ ករិត្វាន បេតលោកំ ឥតោ គតា។>
    text <អវោច តស្សា មាតរំ>
    text <៤៧៤>
      text <សា មំ តត្ថ សមាទបេសិ វជ្ជេសិ មយ្ហ មាតរំ>
      text <ធីតា ច តេ មយា ទិដ្ឋា ទុគ្គតា យមលោកិកា>
      text <បាបកម្មំ ករិត្វាន បេតលោកំ ឥតោ គតា។>
    text <៤៧៥>
      text <អត្ថិ ច មេ ឯត្ថ និក្ខិត្តំ អនក្ខាតញ្ច តំ មយា>
      text <ចត្តារិសតសហស្សានិ បល្លង្កស្ស ច ហេដ្ឋតោ។>
    text <៤៧៦>
      text <តតោ មេ ទានំ ទទតុ តស្សា ច ហោតុ ជីវិកា>
      text <ទានំ ទត្វា ច មេ មាតា ទក្ខិណំ អនុទិច្ឆតុ>
      text <តទា សា សុខិតា ហេស្សំ សព្ពកាមសមិទ្ធិនីតិ។>
    text <៤៧៧>
      text <តតោ ហិ សា ទានមទា តស្សា ទក្ខិណមាទិសី>
      text <បេតី ច សុខិតា អាសិ តស្សា ចាសិ សុជីវិកាតិ។>
    stand <សេរិណីបេតវត្ថុ ឆដ្ឋំ។>
  text <៧។ មិគលុទ្ទកបេតវត្ថុ>
    text <៤៧៨>
      text <នរនារិបុរក្ខតោ យុវា រជនីយេហិ កាមគុណេហិ សោភសិ>
      text <ទិវសំ អនុភោសិ ការណំ កិមកាសិ បុរិមាយ ជាតិយាតិ។>
    text <៤៧៩>
      text <អហំ រាជគហេ រម្មេ រមណីយេ គិរិព្ពជេ>
      text <មិគលុទ្ទោ បុរេ អាសិំ លោហិតបាណិ ទារុណោ។>
    text <៤៨០>
      text <អវិរោធករេសុ បាណិសុ បុថុសត្តេសុ បទុដ្ឋមានសោ>
      text <វិចរិំ អតិទារុណោ សទា បរហិំសាយ រតោ អសញ្ញតោ។>
    text <៤៨១>
      text <តស្ស មេ សហាយោ សុហទយោ សទ្ធោ អាសិ ឧបាសកោ>
      text <សោបិ មំ អនុកម្បន្តោ និវារេសិ បុនប្បុនំ។>
    text <៤៨២>
      text <មាកាសិ បាបកំ កម្មំ មា តាត ទុគ្គតិំ អគា>
      text <សចេ ឥច្ឆសិ បេច្ច សុខំ វិរម បាណវធា អសំយមា។>
    text <៤៨៣>
      text <តស្សាហំ វចនំ សុត្វា សុខកាមស្ស ហិតានុកម្បិនោ>
      text <នាកាសិំ សកលានុសាសនិំ ចិរបាបាភិរតោ អពុទ្ធិមា។>
    text <៤៨៤>
      text <សោ មំ បុន ភូរិសុមេធសោ អនុកម្បាយ សំយមេ និវេសយិ>
      text <សចេ ទិវា ហនសិ បាណិនោ អថ តេ រត្តិំ ភវតុ សំយមោ។>
    text <៤៨៥>
      text <ស្វាហំ ទិវា ហនិត្វា បាណិនោ វិរតោ រត្តិមហោសិ សញ្ញតោ>
      text <រត្តាហំ បរិចារេមិ ទិវា ខជ្ជាមិ ទុគ្គតោ។>
    text <៤៨៦>
      text <តស្ស កម្មស្ស កុសលស្ស អនុភោមិ រត្តិំ អមានុសិំ>
      text <ទិវា បដិហតាវ កុក្កុរា ឧបធាវន្តិ សមន្តា ខាទិតុំ។>
    text <៤៨៧>
      text <យេ ច តេ សតតានុយោគិនោ ធុវំ បយុត្តា សុគតស្ស សាសនេ>
      text <មញ្ញាមិ តេ អមតមេវ កេវលំ អធិគច្ឆន្តិ បទំ អសង្ខតន្តិ។>
    stand <មិគលុទ្ទកបេតវត្ថុ សត្តមំ។>
  text <៨។ ទុតិយមិគលុទ្ទកបេតវត្ថុ>
    text <៤៨៨>
      text <កូដាគារេ ច បាសាទេ បល្លង្កេ គោនកត្ថតេ>
      text <បញ្ចង្គិកេន តុរិយេន រមសិ សុប្បវាទិតេ។>
    text <៤៨៩>
      text <តតោ រត្យា វិវសានេ សូរិយុគ្គមនំ បតិ>
      text <អបវិទ្ធោ សុសានស្មិំ ពហុទុក្ខំ និគច្ឆសិ។>
    text <៤៩០>
      text <កិំ នុ កាយេន វាចាយ មនសា ទុក្កដំ កតំ>
      text <កិស្ស កម្មវិបាកេន ឥទំ ទុក្ខំ និគច្ឆសិ។>
    text <៤៩១>
      text <អហំ រាជគហេ រម្មេ រមណីយេ គិរិព្ពជេ>
      text <មិគលុទ្ទោ បុរេ អាសិំ លុទ្ទោ ចាសិមសញ្ញតោ។>
    text <៤៩២>
      text <តស្ស មេ សហាយោ សុហទយោ សទ្ធោ អាសិ ឧបាសកោ>
      text <តស្ស កុលុបកោ ភិក្ខុ អាសិ គោតមសាវកោ>
      text <សោបិ មំ អនុកម្បន្តោ និវារេសិ បុនប្បុនំ។>
    text <៤៩៣>
      text <មាកាសិ បាបកំ កម្មំ មា តាត ទុគ្គតិំ អគា>
      text <សចេ ឥច្ឆសិ បេច្ច សុខំ វិរម បាណវធា អសំយមា។>
    text <៤៩៤>
      text <តស្សាហំ វចនំ សុត្វា សុខកាមស្ស ហិតានុកម្បិនោ>
      text <នាកាសិំ សកលានុសាសនិំ ចិរបាបាភិរតោ អពុទ្ធិមា។>
    text <៤៩៥>
      text <សោ មំ បុន ភូរិសុមេធសោ អនុកម្បាយ សំយមេ និវេសយិ>
      text <សចេ ទិវា ហនសិ បាណិនោ អថ តេ រត្តិំ ភវតុ សំយមោ។>
    text <៤៩៦>
      text <ស្វាហំ ទិវា ហនិត្វា បាណិនោ វិរតោ រត្តិមហោសិ សញ្ញតោ>
      text <រត្តាហំ បរិចារេមិ ទិវា ខជ្ជាមិ ទុគ្គតោ។>
    text <៤៩៧>
      text <តស្ស កម្មស្ស កុសលស្ស អនុភោមិ រត្តិំ អមានុសិំ>
      text <ទិវា បដិហតាវ កុក្កុរា ឧបធាវន្តិ សមន្តា ខាទិតុំ។>
    text <៤៩៨>
      text <យេ ច តេ សតតានុយោគិនោ ធុវំ បយុត្តា សុគតស្ស សាសនេ>
      text <មញ្ញាមិ តេ អមតមេវ កេវលំ អធិគច្ឆន្តិ បទំ អសង្ខតន្តិ។>
    stand <ទុតិយមិគលុទ្ទកបេតវត្ថុ អដ្ឋមំ។>
  text <៩។ កូដវិនិច្ឆយិកបេតវត្ថុ>
    text <៤៩៩>
      text <មាលី កិរិដី កាយូរី គត្តា តេ ចន្ទនុស្សទា>
      text <បសន្នមុខវណ្ណោសិ សូរិយវណ្ណោវ សោភសិ។>
    text <៥០០>
      text <អមានុសា បារិសជ្ជា យេ តេមេ បរិចារកា>
      text <ទស កញ្ញាសហស្សានិ យា តេមា បរិចារិកា>
      text <តា កម្ពុកាយូរធរា កញ្ចនាវេឡភូសិតា។>
    text <៥០១>
      text <មហានុភាវោសិ តុវំ លោមហំសនរូបវា>
      text <បិដ្ឋិមំសានិ អត្តនោ សាមំ ឧក្កច្ច ខាទសិ។>
    text <៥០២>
      text <កិំ នុ កាយេន វាចាយ មនសា ទុក្កុដំ កតំ>
      text <កិស្ស កម្មវិបាកេន បិដ្ឋិមំសានិ អត្តនោ>
      text <សាមំ ឧក្កច្ច ខាទសីតិ។>
    text <៥០៣>
      text <អត្តនោហំ អនត្ថាយ ជីវលោកេ អចារិសំ>
      text <បេសុញ្ញមុសាវាទេន និកតិវញ្ចនាយ ច។>
    text <៥០៤>
      text <តត្ថាហំ បរិសំ គន្ត្វា សច្ចកាលេ ឧបដ្ឋិតេ>
      text <អត្ថំ ធម្មំ និរាកត្វា អធម្មមនុវត្តិសំ។>
    text <៥០៥>
      text <ឯវំ សោ ខាទតត្តានំ យោ ហោតិ បិដ្ឋិមំសិកោ>
      text <យថាហំ អជ្ជ ខាទាមិ បិដ្ឋិមំសានិ អត្តនោ។>
    text <៥០៦>
      text <តយិទំ តយា នារទ សាមំ ទិដ្ឋំ អនុកម្បកា យេ កុសលា វទេយ្យុំ>
      text <មា បេសុណំ មា ច មុសា អភាណិ មា ខោសិ បិដ្ឋិមំសិកោ តុវន្តិ។>
    stand <កូដវិនិច្ឆយិកបេតវត្ថុ នវមំ។>
  text <១០។ ធាតុវិវណ្ណបេតវត្ថុ>
    text <៥០៧>
      text <អន្តលិក្ខស្មិំ តិដ្ឋន្តោ ទុគ្គន្ធោ បូតិ វាយសិ>
      text <មុខញ្ច តេ កិមយោ បូតិគន្ធំ ខាទន្តិ កិំ កម្មមកាសិ បុព្ពេ។>
    text <៥០៨>
      text <តតោ សត្ថំ គហេត្វាន ឱក្កន្តន្តិ បុនប្បុនំ>
      text <ខារេន បរិប្ផោសិត្វា ឱក្កន្តន្តិ បុនប្បុនំ។>
    text <៥០៩>
      text <កិំ នុ កាយេន វាចាយ មនសា ទុក្កដំ កតំ>
      text <កិស្ស កម្មវិបាកេន ឥទំ ទុក្ខំ និគច្ឆសីតិ។>
    text <៥១០>
      text <អហំ រាជគហេ រម្មេ រមណីយេ គិរិព្ពជេ>
      text <ឥស្សរោ ធនធញ្ញស្ស សុបហូតស្ស មារិស។>
    text <៥១១>
      text <តស្សាយំ មេ ភរិយា ច ធីតា ច សុណិសា ច មេ>
      text <តា មាលំ ឧប្បលញ្ចាបិ បច្ចគ្ឃញ្ច វិលេបនំ>
      text <ថូបំ ហរន្តិយោ វារេសិំ តំ បាបំ បកតំ មយា។>
    text <៥១២>
      text <ឆឡាសីតិសហស្សានិ មយំ បច្ចត្តវេទនា>
      text <ថូបបូជំ វិវណ្ណេត្វា បច្ចាម និរយេ ភុសំ។>
    text <៥១៣>
      text <យេ ច ខោ ថូបបូជាយ វត្តន្តេ អរហតោ មហេ>
      text <អាទីនវំ បកាសេន្តិ វិវេចយេថ នេ តតោ។>
    text <៥១៤>
      text <ឥមា ច បស្ស អាយន្តិយោ មាលធារី អលង្កតា>
      text <មាលាវិបាកំនុភោន្តិយោ សមិទ្ធា ច តា យសស្សិនិយោ។>
    text <៥១៥>
      text <តញ្ច ទិស្វាន អច្ឆេរំ អព្ភុតំ លោមហំសនំ>
      text <នមោ ករោន្តិ សប្បញ្ញា វន្ទន្តិ តំ មហាមុនិំ។>
    text <៥១៦>
      text <សោហំ នូន ឥតោ គន្ត្វា យោនិំ លទ្ធាន មានុសិំ>
      text <ថូបបូជំ ករិស្សាមិ អប្បមត្តោ បុនប្បុនន្តិ។>
      text <អភិជ្ជមានោ កុណ្ឌិយោ រថការី ភុសេន ច>
      text <កុមារោ គណិកា ចេវ ទ្វេ លុទ្ទា បិដ្ឋិបូជនា>
      text <វគ្គោ តេន បវុច្ចតីតិ។>
    stand <ធាតុវិវណ្ណបេតវត្ថុ ទសមំ។ ចូឡវគ្គោ តតិយោ និដ្ឋិតោ។>
    text <តស្សុទ្ទានំ>
