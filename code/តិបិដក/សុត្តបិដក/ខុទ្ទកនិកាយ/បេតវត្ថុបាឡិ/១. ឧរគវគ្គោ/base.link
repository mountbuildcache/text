text <១។ ឧរគវគ្គោ>
  stand <។ នមោ តស្ស ភគវតោ អរហតោ សម្មាសម្ពុទ្ធស្ស។ខុទ្ទកនិកាយេ>
  text <១។ ខេត្តូបមបេតវត្ថុ>
    text <១>
      text <ខេត្តូបមា អរហន្តោ ទាយកា កស្សកូបមា>
      text <ពីជូបមំ ទេយ្យធម្មំ ឯត្តោ និព្ពត្តតេ ផលំ។>
    text <២>
      text <ឯតំ ពីជំ កសិ ខេត្តំ បេតានំ ទាយកស្ស ច>
      text <តំ បេតា បរិភុញ្ជន្តិ ទាតា បុញ្ញេន វឌ្ឍតិ។>
    text <៣>
      text <ឥធេវ កុសលំ កត្វា បេតេ ច បដិបូជិយ>
      text <សគ្គញ្ច កមតិ ដ្ឋានំ កម្មំ កត្វាន ភទ្ទកន្តិ។>
    stand <ខេត្តូបមបេតវត្ថុ បឋមំ។>
  text <២។ សូករមុខបេតវត្ថុ>
    text <៤>
      text <កាយោ តេ សព្ពសោវណ្ណោ សព្ពា ឱភាសតេ ទិសា>
      text <មុខំ តេ សូករស្សេវ កិំ កម្មមករី បុរេ។>
    text <៥>
      text <កាយេន សញ្ញតោ អាសិំ វាចាយាសិមសញ្ញតោ>
      text <តេន មេតាទិសោ វណ្ណោ យថា បស្សសិ នារទ។>
    text <៦>
      text <តំ ត្យាហំ នារទ ព្រូមិ សាមំ ទិដ្ឋមិទំ តយា>
      text <មាកាសិ មុខសា បាបំ មា ខោ សូករមុខោ អហូតិ។>
    stand <សូករមុខបេតវត្ថុ ទុតិយំ។>
  text <៣។ បូតិមុខបេតវត្ថុ>
    text <៧>
      text <ទិព្ពំ សុភំ ធារេសិ វណ្ណធាតុំ វេហាយសំ តិដ្ឋសិ អន្តលិក្ខេ>
      text <មុខញ្ច តេ កិមយោ បូតិគន្ធំ ខាទន្តិ កិំ កម្មមកាសិ បុព្ពេ។>
    text <៨>
      text <សមណោ អហំ បាបោតិទុដ្ឋវាចោ តបស្សិរូបោ មុខសា អសញ្ញតោ>
      text <លទ្ធា ច មេ តបសា វណ្ណធាតុ មុខញ្ច មេ បេសុណិយេន បូតិ។>
    text <៩>
      text <តយិទំ តយា នារទ សាមំ ទិដ្ឋំ>
      text <អនុកម្បកា យេ កុសលា វទេយ្យុំ>
      text <មា បេសុណំ មា ច មុសា អភាណិ>
      text <យក្ខោ តុវំ ហោហិសិ កាមកាមីតិ។>
    stand <បូតិមុខបេតវត្ថុ តតិយំ។>
  text <៤។ បិដ្ឋធីតលិកបេតវត្ថុ>
    text <១០>
      text <យំ កិញ្ចារម្មណំ កត្វា ទជ្ជា ទានំ អមច្ឆរី>
      text <បុព្ពបេតេ ច អារព្ភ អថ វា វត្ថុទេវតា។>
    text <១១>
      text <ចត្តារោ ច មហារាជេ លោកបាលេ យសស្សិនេ>
      text <>
      text <កុវេរំ ធតរដ្ឋញ្ច វិរូបក្ខំ វិរូឡ្ហកំ>
      text <តេ ចេវ បូជិតា ហោន្តិ ទាយកា ច អនិប្ផលា។>
    text <១២>
      text <ន ហិ រុណ្ណំ វា សោកោ វា យា ចញ្ញា បរិទេវនា>
      text <ន តំ បេតស្ស អត្ថាយ ឯវំ តិដ្ឋន្តិ ញាតយោ។>
    text <១៣>
      text <អយញ្ច ខោ ទក្ខិណា ទិន្នា សង្ឃម្ហិ សុប្បតិដ្ឋិតា>
      text <ទីឃរត្តំ ហិតាយស្ស ឋានសោ ឧបកប្បតីតិ។>
    stand <បិដ្ឋធីតលិកបេតវត្ថុ ចតុត្ថំ។>
  text <៥។ តិរោកុដ្ដបេតវត្ថុ>
    text <១៤>
      text <តិរោកុដ្ដេសុ តិដ្ឋន្តិ សន្ធិសិង្ឃាដកេសុ ច>
      text <ទ្វារពាហាសុ តិដ្ឋន្តិ អាគន្ត្វាន សកំ ឃរំ។>
    text <១៥>
      text <បហូតេ អន្នបានម្ហិ ខជ្ជភោជ្ជេ ឧបដ្ឋិតេ>
      text <ន តេសំ កោចិ សរតិ សត្តានំ កម្មបច្ចយា។>
    text <១៦>
      text <ឯវំ ទទន្តិ ញាតីនំ យេ ហោន្តិ អនុកម្បកា>
      text <សុចិំ បណីតំ កាលេន កប្បិយំ បានភោជនំ>
      text <ឥទំ វោ ញាតីនំ ហោតុ សុខិតា ហោន្តុ ញាតយោ។>
    text <១៧>
      text <តេ ច តត្ថ សមាគន្ត្វា ញាតិបេតា សមាគតា>
      text <បហូតេ អន្នបានម្ហិ សក្កច្ចំ អនុមោទរេ។>
    text <១៨>
      text <ចិរំ ជីវន្តុ នោ ញាតី យេសំ ហេតុ លភាមសេ>
      text <អម្ហាកញ្ច កតា បូជា ទាយកា ច អនិប្ផលា។>
    text <១៩>
      text <ន ហិ តត្ថ កសិ អត្ថិ គោរក្ខេត្ថ ន វិជ្ជតិ>
      text <វណិជ្ជា តាទិសី នត្ថិ ហិរញ្ញេន កយាកយំ>
      text <ឥតោ ទិន្នេន យាបេន្តិ បេតា កាលគតា តហិំ។>
    text <២០>
      text <ឧន្នមេ ឧទកំ វុដ្ឋំ យថា និន្នំ បវត្តតិ>
      text <ឯវមេវ ឥតោ ទិន្នំ បេតានំ ឧបកប្បតិ។>
    text <២១>
      text <យថា វារិវហា បូរា បរិបូរេន្តិ សាគរំ>
      text <ឯវមេវ ឥតោ ទិន្នំ បេតានំ ឧបកប្បតិ។>
    text <២២>
      text <អទាសិ មេ អកាសិ មេ ញាតិ មិត្តា សខា ច មេ>
      text <បេតានំ ទក្ខិណំ ទជ្ជា បុព្ពេ កតមនុស្សរំ។>
    text <២៣>
      text <ន ហិ រុណ្ណំ វា សោកោ វា យា ចញ្ញា បរិទេវនា>
      text <ន តំ បេតានមត្ថាយ ឯវំ តិដ្ឋន្តិ ញាតយោ។>
    text <២៤>
      text <អយញ្ច ខោ ទក្ខិណា ទិន្នា សង្ឃម្ហិ សុប្បតិដ្ឋិតា>
      text <ទីឃរត្តំ ហិតាយស្ស ឋានសោ ឧបកប្បតិ។>
    text <២៥>
      text <សោ ញាតិធម្មោ ច អយំ និទស្សិតោ បេតាន បូជា ច កតា ឧឡារា>
      text <ពលញ្ច ភិក្ខូនមនុប្បទិន្នំ តុម្ហេហិ បុញ្ញំ បសុតំ អនប្បកន្តិ។>
    stand <តិរោកុដ្ដបេតវត្ថុ បញ្ចមំ។>
  text <៦។ បញ្ចបុត្តខាទបេតិវត្ថុ>
    text <២៦>
      text <នគ្គា ទុព្ពណ្ណរូបាសិ ទុគ្គន្ធា បូតិ វាយសិ>
      text <មក្ខិកាហិ បរិកិណ្ណា កា នុ ត្វំ ឥធ តិដ្ឋសីតិ។>
    text <២៧>
      text <អហំ ភទន្តេ បេតីម្ហិ ទុគ្គតា យមលោកិកា>
      text <បាបកម្មំ ករិត្វាន បេតលោកំ ឥតោ គតា។>
    text <២៨>
      text <កាលេន បញ្ច បុត្តានិ សាយំ បញ្ច បុនាបរេ>
      text <វិជាយិត្វាន ខាទាមិ តេបិ នា ហោន្តិ មេ អលំ។>
    text <២៩>
      text <បរិឌយ្ហតិ ធូមាយតិ ខុទាយ ហទយំ មម>
      text <បានីយំ ន លភេ បាតុំ បស្ស មំ ព្យសនំ គតន្តិ។>
    text <៣០>
      text <កិំ នុ កាយេន វាចាយ មនសា ទុក្កដំ កតំ>
      text <កិស្ស កម្មវិបាកេន បុត្តមំសានិ ខាទសីតិ។>
    text <៣១>
      text <សបតី មេ គព្ភិនី អាសិ តស្សា បាបំ អចេតយិំ>
      text <សាហំ បទុដ្ឋមនសា អករិំ គព្ភបាតនំ។>
    text <៣២>
      text <តស្សា ទ្វេមាសិកោ គព្ភោ លោហិតញ្ញេវ បគ្ឃរិ>
      text <តទស្សា មាតា កុបិតា មយ្ហំ ញាតី សមានយិ>
      text <សបថញ្ច មំ ការេសិ បរិភាសាបយី ច មំ។>
    text <៣៣>
      text <សាហំ ឃោរញ្ច សបថំ មុសាវាទំ អភាសិសំ>
      text <បុត្តមំសានិ ខាទាមិ សចេ តំ បកតំ មយា។>
    text <៣៤>
      text <តស្ស កម្មស្ស វិបាកេន មុសាវាទស្ស ចូភយំ>
      text <បុត្តមំសានិ ខាទាមិ បុព្ពលោហិតមក្ខិតាតិ។>
    stand <បញ្ចបុត្តខាទបេតិវត្ថុ ឆដ្ឋំ។>
  text <៧។ សត្តបុត្តខាទបេតិវត្ថុ>
    text <៣៥>
      text <នគ្គា ទុព្ពណ្ណរូបាសិ ទុគ្គន្ធា បូតិ វាយសិ>
      text <មក្ខិកាហិ បរិកិណ្ណា កា នុ ត្វំ ឥធ តិដ្ឋសីតិ។>
    text <៣៦>
      text <អហំ ភទន្តេ បេតីម្ហិ ទុគ្គតា យមលោកិកា>
      text <បាបកម្មំ ករិត្វាន បេតលោកំ ឥតោ គតា។>
    text <៣៧>
      text <កាលេន សត្ត បុត្តានិ សាយំ សត្ត បុនាបរេ>
      text <វិជាយិត្វាន ខាទាមិ តេបិ នា ហោន្តិ មេ អលំ។>
    text <៣៨>
      text <បរិឌយ្ហតិ ធូមាយតិ ខុទាយ ហទយំ មម>
      text <និព្ពុតិំ នាធិគច្ឆាមិ អគ្គិទឌ្ឍាវ អាតបេតិ។>
    text <៣៩>
      text <កិំ នុ កាយេន វាចាយ មនសា ទុក្កដំ កតំ>
      text <កិស្ស កម្មវិបាកេន បុត្តមំសានិ ខាទសីតិ។>
    text <៤០>
      text <អហូ មយ្ហំ ទុវេ បុត្តា ឧភោ សម្បត្តយោព្ពនា>
      text <សាហំ បុត្តពលូបេតា សាមិកំ អតិមញ្ញិសំ។>
    text <៤១>
      text <តតោ មេ សាមិកោ កុទ្ធោ សបត្តិំ មយ្ហមានយិ>
      text <សា ច គព្ភំ អលភិត្ថ តស្សា បាបំ អចេតយិំ។>
    text <៤២>
      text <សាហំ បទុដ្ឋមនសា អករិំ គព្ភបាតនំ>
      text <តស្សា តេមាសិកោ គព្ភោ បុព្ពលោហិតកោ បតិ។>
    text <៤៣>
      text <តទស្សា មាតា កុបិតា មយ្ហំ ញាតី សមានយិ>
      text <សបថញ្ច មំ ការេសិ បរិភាសាបយី ច មំ។>
    text <៤៤>
      text <សាហំ ឃោរញ្ច សបថំ មុសាវាទំ អភាសិសំ>
      text <បុត្តមំសានិ ខាទាមិ សចេ តំ បកតំ មយា។>
    text <៤៥>
      text <តស្ស កម្មស្ស វិបាកេន មុសាវាទស្ស ចូភយំ>
      text <បុត្តមំសានិ ខាទាមិ បុព្ពលោហិតមក្ខិតាតិ។>
    stand <សត្តបុត្តខាទបេតិវត្ថុ សត្តមំ។>
  text <៨។ គោណបេតវត្ថុ>
    text <៤៦>
      text <កិំ នុ ឧម្មត្តរូបោវ លាយិត្វា ហរិតំ តិណំ>
      text <ខាទ ខាទាតិ លបសិ គតសត្តំ ជរគ្គវំ។>
    text <៤៧>
      text <ន ហិ អន្នេន បានេន មតោ គោណោ សមុដ្ឋហេ>
      text <ត្វំសិ ពាលោ ច ទុម្មេធោ យថា តញ្ញោវ ទុម្មតីតិ។>
    text <៤៨>
      text <ឥមេ បាទា ឥទំ សីសំ អយំ កាយោ សវាលធិ>
      text <នេត្តា តថេវ តិដ្ឋន្តិ អយំ គោណោ សមុដ្ឋហេ។>
    text <៤៩>
      text <នាយ្យកស្ស ហត្ថបាទា កាយោ សីសញ្ច ទិស្សតិ>
      text <រុទំ មត្តិកថូបស្មិំ ននុ ត្វញ្ញេវ ទុម្មតីតិ។>
    text <៥០>
      text <អាទិត្តំ វត មំ សន្តំ ឃតសិត្តំវ បាវកំ>
      text <វារិនា វិយ ឱសិញ្ចំ សព្ពំ និព្ពាបយេ ទរំ។>
    text <៥១>
      text <អព្ពហី វត មេ សល្លំ សោកំ ហទយនិស្សិតំ>
      text <យោ មេ សោកបរេតស្ស បិតុសោកំ អបានុទិ។>
    text <៥២>
      text <ស្វាហំ អព្ពូឡ្ហសល្លោស្មិ សីតិភូតោស្មិ និព្ពុតោ>
      text <ន សោចាមិ ន រោទាមិ តវ សុត្វាន មាណវ។>
    text <៥៣>
      text <ឯវំ ករោន្តិ សប្បញ្ញា យេ ហោន្តិ អនុកម្បកា>
      text <វិនិវត្តយន្តិ សោកម្ហា សុជាតោ បិតរំ យថាតិ។>
    stand <គោណបេតវត្ថុ អដ្ឋមំ។>
  text <៩។ មហាបេសការបេតិវត្ថុ>
    text <៥៤>
      text <គូថញ្ច មុត្តំ រុហិរញ្ច បុព្ពំ បរិភុញ្ជតិ កិស្ស អយំ វិបាកោ>
      text <អយំ នុ កិំ កម្មមកាសិ នារី យា សព្ពទា លោហិតបុព្ពភក្ខា។>
    text <៥៥>
      text <នវានិ វត្ថានិ សុភានិ ចេវ មុទូនិ សុទ្ធានិ ច លោមសានិ>
      text <ទិន្នានិ មិស្សា កិតកា ភវន្តិ អយំ នុ កិំ កម្មមកាសិ នារីតិ។>
    text <៥៦>
      text <ភរិយា មមេសា អហូ ភទន្តេ អទាយិកា មច្ឆរិនី កទរិយា>
      text <សា មំ ទទន្តំ សមណព្រាហ្មណានំ អក្កោសតិ ច បរិភាសតិ ច។>
    text <៥៧>
      text <គូថញ្ច មុត្តំ រុហិរញ្ច បុព្ពំ បរិភុញ្ជ ត្វំ អសុចិំ សព្ពកាលំ>
      text <ឯតំ តេ បរលោកស្មិំ ហោតុ វត្ថា ច តេ កិដកសមា ភវន្តុ>
      text <ឯតាទិសំ ទុច្ចរិតំ ចរិត្វា ឥធាគតា ចិររត្តាយ ខាទតីតិ។>
    stand <មហាបេសការបេតិវត្ថុ នវមំ។>
  text <១០។ ខល្លាដិយបេតិវត្ថុ>
    text <៥៨>
      text <កា នុ អន្តោវិមានស្មិំ តិដ្ឋន្តី នូបនិក្ខមិ>
      text <ឧបនិក្ខមស្សុ ភទ្ទេ បស្សាម តំ ពហិដ្ឋិតន្តិ។>
    text <៥៩>
      text <អដ្ដីយាមិ ហរាយាមិ នគ្គា និក្ខមិតុំ ពហិ>
      text <កេសេហម្ហិ បដិច្ឆន្នា បុញ្ញំ មេ អប្បកំ កតន្តិ។>
    text <៦០>
      text <ហន្ទុត្តរីយំ ទទាមិ តេ ឥទំ ទុស្សំ និវាសយ>
      text <ឥទំ ទុស្សំ និវាសេត្វា ឯហិ និក្ខម សោភនេ>
      text <ឧបនិក្ខមស្សុ ភទ្ទេ បស្សាម តំ ពហិដ្ឋិតន្តិ។>
    text <៦១>
      text <ហត្ថេន ហត្ថេ តេ ទិន្នំ ន មយ្ហំ ឧបកប្បតិ>
      text <ឯសេត្ថុបាសកោ សទ្ធោ សម្មាសម្ពុទ្ធសាវកោ។>
    text <៦២>
      text <ឯតំ អច្ឆាទយិត្វាន មម ទក្ខិណមាទិស>
      text <តថាហំ សុខិតា ហេស្សំ សព្ពកាមសមិទ្ធិនីតិ។>
    text <៦៣>
      text <តញ្ច តេ ន្ហាបយិត្វាន វិលិម្បេត្វាន វាណិជា>
      text <វត្ថេហច្ឆាទយិត្វាន តស្សា ទក្ខិណមាទិសុំ។>
    text <៦៤>
      text <សមនន្តរានុទ្ទិដ្ឋេ វិបាកោ ឧទបជ្ជថ>
      text <ភោជនច្ឆាទនបានីយំ ទក្ខិណាយ ឥទំ ផលំ។>
    text <៦៥>
      text <តតោ សុទ្ធា សុចិវសនា កាសិកុត្តមធារិនី>
      text <ហសន្តី វិមានា និក្ខមិ ទក្ខិណាយ ឥទំ ផលន្តិ។>
    text <៦៦>
      text <សុចិត្តរូបំ រុចិរំ វិមានំ តេ បភាសតិ>
      text <ទេវតេ បុច្ឆិតាចិក្ខ កិស្ស កម្មស្សិទំ ផលន្តិ។>
    text <៦៧>
      text <ភិក្ខុនោ ចរមានស្ស ទោណិនិម្មជ្ជនិំ អហំ>
      text <អទាសិំ ឧជុភូតស្ស វិប្បសន្នេន ចេតសា។>
    text <៦៨>
      text <តស្ស កម្មស្ស កុសលស្ស វិបាកំ ទីឃមន្តរំ>
      text <អនុភោមិ វិមានស្មិំ តញ្ច ទានិ បរិត្តកំ។>
    text <៦៩>
      text <ឧទ្ធំ ចតូហិ មាសេហិ កាលំកិរិយា ភវិស្សតិ>
      text <ឯកន្តកដុកំ ឃោរំ និរយំ បបតិស្សហំ។>
    text <៧០>
      text <ចតុក្កណ្ណំ ចតុទ្វារំ វិភត្តំ ភាគសោ មិតំ>
      text <អយោបាការបរិយន្តំ អយសា បដិកុជ្ជិតំ។>
    text <៧១>
      text <តស្ស អយោមយា ភូមិ ជលិតា តេជសា យុតា>
      text <សមន្តា យោជនសតំ ផរិត្វា តិដ្ឋតិ សព្ពទា។>
    text <៧២>
      text <តត្ថាហំ ទីឃមទ្ធានំ ទុក្ខំ វេទិស្ស វេទនំ>
      text <ផលញ្ច បាបកម្មស្ស តស្មា សោចាមហំ ភុសន្តិ។>
    stand <ខល្លាដិយបេតិវត្ថុ ទសមំ។>
  text <១១។ នាគបេតវត្ថុ>
    text <៧៣>
      text <បុរតោវ សេតេន បលេតិ ហត្ថិនា មជ្ឈេ បន អស្សតរីរថេន>
      text <បច្ឆា ច កញ្ញា សិវិកាយ នីយតិ ឱភាសយន្តី ទស សព្ពតោ ទិសា។>
    text <៧៤>
      text <តុម្ហេ បន មុគ្គរហត្ថបាណិនោ រុទំមុខា ឆិន្នបភិន្នគត្តា>
      text <មនុស្សភូតា កិមកត្ថ បាបំ យេនញ្ញមញ្ញស្ស បិវាថ លោហិតន្តិ។>
    text <៧៥>
      text <បុរតោវ យោ គច្ឆតិ កុញ្ជរេន សេតេន នាគេន ចតុក្កមេន>
      text <អម្ហាក បុត្តោ អហុ ជេដ្ឋកោ សោ ទានានិ ទត្វាន សុខី បមោទតិ។>
    text <៧៦>
      text <យោ សោ មជ្ឈេ អស្សតរីរថេន ចតុព្ភិ យុត្តេន សុវគ្គិតេន>
      text <អម្ហាក បុត្តោ អហុ មជ្ឈិមោ សោ អមច្ឆរី ទានវតី វិរោចតិ។>
    text <៧៧>
      text <យា សា ច បច្ឆា សិវិកាយ នីយតិ នារី សបញ្ញា មិគមន្ទលោចនា>
      text <អម្ហាក ធីតា អហុ សា កនិដ្ឋិកា ភាគឌ្ឍភាគេន សុខី បមោទតិ។>
    text <៧៨>
      text <ឯតេ ច ទានានិ អទំសុ បុព្ពេ បសន្នចិត្តា សមណព្រាហ្មណានំ>
      text <មយំ បន មច្ឆរិនោ អហុម្ហ បរិភាសកា សមណព្រាហ្មណានំ>
      text <ឯតេ ច ទត្វា បរិចារយន្តិ មយញ្ច សុស្សាម នឡោវ ឆិន្នោតិ។>
    text <៧៩>
      text <កិំ តុម្ហាកំ ភោជនំ កិំ សយានំ កថញ្ច យាបេថ សុបាបធម្មិនោ>
      text <បហូតភោគេសុ អនប្បកេសុ សុខំ វិរាធាយ ទុក្ខជ្ជ បត្តាតិ។>
    text <៨០>
      text <អញ្ញមញ្ញំ វធិត្វាន បិវាម បុព្ពលោហិតំ>
      text <ពហុំ បិត្វា ន ធាតា ហោម នច្ឆាទិម្ហសេ មយំ។>
    text <៨១>
      text <ឥច្ចេវ មច្ចា បរិទេវយន្តិ អទាយកា បេច្ច យមស្ស ឋាយិនោ>
      text <យេ តេ វិទិច្ច អធិគម្ម ភោគេ ន ភុញ្ជរេ នាបិ ករោន្តិ បុញ្ញំ។>
    text <៨២>
      text <តេ ខុប្បិបាសូបគតា បរត្ថ បច្ឆា ចិរំ ឈាយរេ ឌយ្ហមានា>
      text <កម្មានិ កត្វាន ទុខុទ្រានិ អនុភោន្តិ ទុក្ខំ កដុកប្ផលានិ។>
    text <៨៣>
      text <ឥត្តរំ ហិ ធនំ ធញ្ញំ ឥត្តរំ ឥធ ជីវិតំ>
      text <ឥត្តរំ ឥត្តរតោ ញត្វា ទីបំ កយិរាថ បណ្ឌិតោ។>
    text <៨៤>
      text <យេ តេ ឯវំ បជានន្តិ នរា ធម្មស្ស កោវិទា>
      text <តេ ទានេ នប្បមជ្ជន្តិ សុត្វា អរហតំ វចោតិ។>
    stand <នាគបេតវត្ថុ ឯកាទសមំ។>
  text <១២។ ឧរគបេតវត្ថុ>
    text <៨៥>
      text <ឧរគោវ តចំ ជិណ្ណំ ហិត្វា គច្ឆតិ សន្តនុំ>
      text <ឯវំ សរីរេ និព្ភោគេ បេតេ កាលង្កតេ សតិ។>
    text <៨៦>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន រោទាមិ គតោ សោ តស្ស យា គតិ។>
    text <៨៧>
      text <អនព្ភិតោ តតោ អាគា នានុញ្ញាតោ ឥតោ គតោ>
      text <យថាគតោ តថា គតោ តត្ថ កា បរិទេវនា។>
    text <៨៨>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន រោទាមិ គតោ សោ តស្ស យា គតិ។>
    text <៨៩>
      text <សចេ រោទេ កិសា អស្សំ តត្ថ មេ កិំ ផលំ សិយា>
      text <ញាតិមិត្តសុហជ្ជានំ ភិយ្យោ នោ អរតី សិយា។>
    text <៩០>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន រោទាមិ គតោ សោ តស្ស យា គតិ។>
    text <៩១>
      text <យថាបិ ទារកោ ចន្ទំ គច្ឆន្តមនុរោទតិ>
      text <ឯវំ សម្បទមេវេតំ យោ បេតមនុសោចតិ។>
    text <៩២>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន រោទាមិ គតោ សោ តស្ស យា គតិ។>
    text <៩៣>
      text <យថាបិ ព្រហ្មេ ឧទកុម្ភោ ភិន្នោ អប្បដិសន្ធិយោ>
      text <ឯវំ សម្បទមេវេតំ យោ បេតមនុសោចតិ។>
    text <៩៤>
      text <ឌយ្ហមានោ ន ជានាតិ ញាតីនំ បរិទេវិតំ>
      text <តស្មា ឯតំ ន រោទាមិ គតោ សោ តស្ស យា គតីតិ។>
      text <ខេត្តញ្ច សូករំ បូតិ បិដ្ឋំ ចាបិ តិរោកុដ្ដំ>
      text <បញ្ចាបិ សត្តបុត្តញ្ច គោណំ បេសការកញ្ច>
      text <តថា ខល្លាដិយំ នាគំ ទ្វាទសំ ឧរគញ្ចេវាតិ។>
    stand <ឧរគបេតវត្ថុ ទ្វាទសមំ។>
    stand <ឧរគវគ្គោ បឋមោ និដ្ឋិតោ។>
    text <តស្សុទ្ទានំ>
