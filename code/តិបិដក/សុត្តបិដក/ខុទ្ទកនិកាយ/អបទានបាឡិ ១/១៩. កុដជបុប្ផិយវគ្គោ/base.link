text <១៩។ កុដជបុប្ផិយវគ្គោ>
  text <១។ កុដជបុប្ផិយត្ថេរអបទានំ>
    text <១>
      text <សុវណ្ណវណ្ណំ សម្ពុទ្ធំ សតរំសិំវ ឧគ្គតំ>
      text <ទិសំ អនុវិលោកេន្តំ គច្ឆន្តំ អនិលញ្ជសេ។>
    text <២>
      text <កុដជំ បុប្ផិតំ ទិស្វា សំវិត្ថតសមោត្ថតំ>
      text <រុក្ខតោ ឱចិនិត្វាន ផុស្សស្ស អភិរោបយិំ។>
    text <៣>
      text <ទ្វេនវុតេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤>
      text <ឥតោ សត្តរសេ កប្បេ តយោ អាសុំ សុបុប្ផិតា>
      text <សត្តរតនសម្បន្នា ចក្កវត្តី មហព្ពលា។>
    text <៥>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កុដជបុប្ផិយោ ថេរោ ឥមា គាថាយោ អភាសិត្ថាតិ។>
    stand <កុដជបុប្ផិយត្ថេរស្សាបទានំ បឋមំ។>
  text <២។ ពន្ធុជីវកត្ថេរអបទានំ>
    text <៦>
      text <សិទ្ធត្ថោ នាម សម្ពុទ្ធោ សយម្ភូ សព្ភិ វណ្ណិតោ>
      text <សមាធិំ សោ សមាបន្នោ និសីទិ បព្ពតន្តរេ។>
    text <៧>
      text <ជាតស្សរេ គវេសន្តោ ទកជំ បុប្ផមុត្តមំ>
      text <ពន្ធុជីវកបុប្ផានិ អទ្ទសំ សមនន្តរំ។>
    text <៨>
      text <ឧភោ ហត្ថេហិ បគ្គយ្ហ ឧបាគច្ឆិំ មហាមុនិំ>
      text <បសន្នចិត្តោ សុមនោ សិទ្ធត្ថស្សាភិរោបយិំ។>
    text <៩>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១០>
      text <ឥតោ ចាតុទ្ទសេ កប្បេ ឯកោ អាសិំ ជនាធិបោ>
      text <សមុទ្ទកប្បោ នាមេន ចក្កវត្តី មហព្ពលោ។>
    text <១១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពន្ធុជីវកោ ថេរោ ឥមា គាថាយោ អភាសិត្ថាតិ។>
    stand <ពន្ធុជីវកត្ថេរស្សាបទានំ ទុតិយំ។>
  text <៣។ កោដុម្ពរិយត្ថេរអបទានំ>
    text <១២>
      text <កណិការំវ ជោតន្តំ និសិន្នំ បព្ពតន្តរេ>
      text <អប្បមេយ្យំវ ឧទធិំ វិត្ថតំ ធរណិំ យថា។>
    text <១៣>
      text <បូជិតំ ទេវសង្ឃេន និសភាជានិយំ យថា>
      text <ហដ្ឋោ ហដ្ឋេន ចិត្តេន ឧបាគច្ឆិំ នរុត្តមំ។>
    text <១៤>
      text <សត្តបុប្ផានិ បគ្គយ្ហ កោដុម្ពរសមាកុលំ>
      text <ពុទ្ធស្ស អភិរោបេសិំ សិខិនោ លោកពន្ធុនោ។>
    text <១៥>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៦>
      text <ឥតោ វីសតិកប្បម្ហិ មហានេលសនាមកោ>
      text <ឯកោ អាសិ មហាតេជោ ចក្កវត្តី មហព្ពលោ។>
    text <១៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កោដុម្ពរិយោ ថេរោ ឥមា គាថាយោ អភាសិត្ថាតិ។>
    stand <កោដុម្ពរិយត្ថេរស្សាបទានំ តតិយំ។>
  text <៤។ បញ្ចហត្ថិយត្ថេរអបទានំ>
    text <១៨>
      text <តិស្សោ នាមាសិ ភគវា លោកជេដ្ឋោ នរាសភោ>
      text <បុរក្ខតោ សាវកេហិ រថិយំ បដិបជ្ជថ។>
    text <១៩>
      text <បញ្ច ឧប្បលហត្ថា ច ចាតុរា ឋបិតា មយា>
      text <អាហុតិំ ទាតុកាមោហំ បគ្គណ្ហិំ វតសិទ្ធិយា។>
    text <២០>
      text <សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ>
      text <ពុទ្ធរំសីហិ ផុដ្ឋោស្មិ បូជេសិំ ទ្វិបទុត្តមំ។>
    text <២១>
      text <ទ្វេនវុតេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២២>
      text <ឥតោ តេរសកប្បម្ហិ បញ្ច សុសភសម្មតា>
      text <សត្តរតនសម្បន្នា ចក្កវត្តី មហព្ពលា។>
    text <២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បញ្ចហត្ថិយោ ថេរោ ឥមា គាថាយោ អភាសិត្ថាតិ។>
    stand <បញ្ចហត្ថិយត្ថេរស្សាបទានំ ចតុត្ថំ។>
  text <៥។ ឥសិមុគ្គទាយកត្ថេរអបទានំ>
    text <២៤>
      text <ឧទេន្តំ សតរំសិំវ បីតរំសិំវ ភាណុមំ>
      text <កកុធំ វិលសន្តំវ បទុមុត្តរនាយកំ។>
    text <២៥>
      text <ឥសិមុគ្គានិ បិសិត្វា មធុខុទ្ទេ អនីឡកេ>
      text <បាសាទេវ ឋិតោ សន្តោ អទាសិំ លោកពន្ធុនោ។>
    text <២៦>
      text <អដ្ឋសតសហស្សានិ អហេសុំ ពុទ្ធសាវកា>
      text <សព្ពេសំ បត្តបូរេន្តំ តតោ ចាបិ ពហុត្តរំ។>
    text <២៧>
      text <តេន ចិត្តប្បសាទេន សុក្កមូលេន ចោទិតោ>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <២៨>
      text <ចត្តាលីសម្ហិ សហស្សេ កប្បានំ អដ្ឋតិំស តេ>
      text <ឥសិមុគ្គសនាមា តេ ចក្កវត្តី មហព្ពលា។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឥសិមុគ្គទាយកោ ថេរោ ឥមា គាថាយោ អភាសិត្ថាតិ។>
    stand <ឥសិមុគ្គទាយកត្ថេរស្សាបទានំ បញ្ចមំ។>
  text <៦។ ពោធិឧបដ្ឋាកត្ថេរអបទានំ>
    text <៣០>
      text <នគរេ រម្មវតិយា អាសិំ មុរជវាទកោ>
      text <និច្ចុបដ្ឋានយុត្តោម្ហិ គតោហំ ពោធិមុត្តមំ។>
    text <៣១>
      text <សាយំ បាតំ ឧបដ្ឋិត្វា សុក្កមូលេន ចោទិតោ>
      text <អដ្ឋារសកប្បសតេ ទុគ្គតិំ នុបបជ្ជហំ។>
    text <៣២>
      text <បន្នរសេ កប្បសតេ ឥតោ អាសិំ ជនាធិបោ>
      text <មុរជោ នាម នាមេន ចក្កវត្តី មហព្ពលោ។>
    text <៣៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពោធិឧបដ្ឋាកោ ថេរោ ឥមា គាថាយោ អភាសិត្ថាតិ។>
    stand <ពោធិឧបដ្ឋាកត្ថេរស្សាបទានំ ឆដ្ឋំ។>
  text <៧។ ឯកចិន្តិកត្ថេរអបទានំ>
    text <៣៤>
      text <យទា ទេវោ ទេវកាយា ចវតេ អាយុសង្ខយា>
      text <តយោ សទ្ទា និច្ឆរន្តិ ទេវានំ អនុមោទតំ។>
    text <៣៥>
      text <ឥតោ ភោ សុគតិំ គច្ឆ មនុស្សានំ សហព្យតំ>
      text <មនុស្សភូតោ សទ្ធម្មេ លភ សទ្ធំ អនុត្តរំ។>
    text <៣៦>
      text <សា តេ សទ្ធា និវិដ្ឋាស្ស មូលជាតា បតិដ្ឋិតា>
      text <យាវជីវំ អសំហីរា សទ្ធម្មេ សុប្បវេទិតេ។>
    text <៣៧>
      text <កាយេន កុសលំ កត្វា វាចាយ កុសលំ ពហុំ>
      text <មនសា កុសលំ កត្វា អព្យាបជ្ជំ និរូបធិំ។>
    text <៣៨>
      text <តតោ ឱបធិកំ បុញ្ញំ កត្វា ទានេន តំ ពហុំ>
      text <អញ្ញេបិ មច្ចេ សទ្ធម្មេ ព្រហ្មចរិយេ និវេសយ។>
    text <៣៩>
      text <ឥមាយ អនុកម្បាយ ទេវា ទេវំ យទា វិទូ>
      text <ចវន្តំ អនុមោទន្តិ ឯហិ ទេវ បុនប្បុនំ។>
    text <៤០>
      text <សំវេគោ មេ តទា អាសិ ទេវសង្ឃេ សមាគតេ>
      text <កំសុ នាម អហំ យោនិំ គមិស្សាមិ ឥតោ ចុតោ។>
    text <៤១>
      text <មម សំវេគមញ្ញាយ សមណោ ភាវិតិន្ទ្រិយោ>
      text <មមុទ្ធរិតុកាមោ សោ អាគច្ឆិ មម សន្តិកំ។>
    text <៤២>
      text <សុមនោ នាម នាមេន បទុមុត្តរសាវកោ>
      text <អត្ថធម្មានុសាសិត្វា សំវេជេសិ មមំ តទា។>
    text <៤៣>
      text <តស្សាហំ វចនំ សុត្វា ពុទ្ធេ ចិត្តំ បសាទយិំ>
      text <តំ ធីរំ អភិវាទេត្វា តត្ថ កាលំកតោ អហំ។>
    text <៤៤>
      text <ឧបបជ្ជិំ ស តត្ថេវ សុក្កមូលេន ចោទិតោ>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <៤៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកចិន្តិកោ ថេរោ ឥមា គាថាយោ អភាសិត្ថាតិ។>
    stand <ឯកចិន្តិកត្ថេរស្សាបទានំ សត្តមំ។>
  text <៨។ តិកណ្ណិបុប្ផិយត្ថេរអបទានំ>
    text <៤៦>
      text <ទេវភូតោ អហំ សន្តោ អច្ឆរាហិ បុរក្ខតោ>
      text <បុព្ពកម្មំ សរិត្វាន ពុទ្ធសេដ្ឋំ អនុស្សរិំ។>
    text <៤៧>
      text <តិកណ្ណិបុប្ផំ បគ្គយ្ហ សកំ ចិត្តំ បសាទយិំ>
      text <ពុទ្ធម្ហិ អភិរោបេសិំ វិបស្សិម្ហិ នរាសភេ។>
    text <៤៨>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤៩>
      text <តេសត្តតិម្ហិតោ កប្បេ ចតុរាសុំ រមុត្តមា>
      text <សត្តរតនសម្បន្នា ចក្កវត្តី មហព្ពលា។>
    text <៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិកណ្ណិបុប្ផិយោ ថេរោ ឥមា គាថាយោ អភាសិត្ថាតិ។>
    stand <តិកណ្ណិបុប្ផិយត្ថេរស្សាបទានំ អដ្ឋមំ។>
  text <៩។ ឯកចារិយត្ថេរអបទានំ>
    text <៥១>
      text <តាវតិំសេសុ ទេវេសុ មហាឃោសោ តទា អហុ>
      text <ពុទ្ធោ ច លោកេ និព្ពាតិ មយញ្ចម្ហ សរាគិនោ។>
    text <៥២>
      text <តេសំ សំវេគជាតានំ សោកសល្លសមង្គិនំ>
      text <សពលេន ឧបត្ថទ្ធោ អគមំ ពុទ្ធសន្តិកំ។>
    text <៥៣>
      text <មន្ទារវំ គហេត្វាន សង្គីតិ អភិនិម្មិតំ>
      text <បរិនិព្ពុតកាលម្ហិ ពុទ្ធស្ស អភិរោបយិំ។>
    text <៥៤>
      text <សព្ពេ ទេវានុមោទិំសុ អច្ឆរាយោ ច មេ តទា>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <៥៥>
      text <សដ្ឋិកប្បសហស្សម្ហិ ឥតោ សោឡស តេ ជនា>
      text <មហាមល្លជនា នាម ចក្កវត្តី មហព្ពលា។>
    text <៥៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកចារិយោ ថេរោ ឥមា គាថាយោ អភាសិត្ថាតិ។>
    stand <ឯកចារិយត្ថេរស្សាបទានំ នវមំ។>
  text <១០។ តិវណ្ដិបុប្ផិយត្ថេរអបទានំ>
    text <៥៧>
      text <អភិភូតំ បនិជ្ឈន្តិ សព្ពេ សង្គម្ម តេ មមំ>
      text <តេសំ និជ្ឈាយមានានំ បរិឡាហោ អជាយថ។>
    text <៥៨>
      text <សុនន្ទោ នាម នាមេន ពុទ្ធស្ស សាវកោ តទា>
      text <ធម្មទស្សិស្ស មុនិនោ អាគច្ឆិ មម សន្តិកំ។>
    text <៥៩>
      text <យេ មេ ពទ្ធចរា អាសុំ តេ មេ បុប្ផំ អទុំ តទា>
      text <តាហំ បុប្ផំ គហេត្វាន សាវកេ អភិរោបយិំ។>
    text <៦០>
      text <សោហំ កាលំកតោ តត្ថ បុនាបិ ឧបបជ្ជហំ>
      text <អដ្ឋារសេ កប្បសតេ វិនិបាតំ ន គច្ឆហំ។>
    text <៦១>
      text <តេរសេតោ កប្បសតេ អដ្ឋាសុំ ធូមកេតុនោ>
      text <សត្តរតនសម្បន្នា ចក្កវត្តី មហព្ពលា។>
    text <៦២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា តិវណ្ដិបុប្ផិយោ ថេរោ ឥមា គាថាយោ អភាសិត្ថាតិ>
      text <កុដជោ ពន្ធុជីវី ច កោដុម្ពរិកហត្ថិយោ>
      text <ឥសិមុគ្គោ ច ពោធិ ច ឯកចិន្តី តិកណ្ណិកោ>
      text <ឯកចារី តិវណ្ដិ ច គាថា ទ្វាសដ្ឋិ កិត្តិតាតិ។>
    stand <តិវណ្ដិបុប្ផិយត្ថេរស្សាបទានំ ទសមំ។>
    stand <កុដជបុប្ផិយវគ្គោ ឯកូនវីសតិមោ។>
    text <តស្សុទ្ទានំ>
