text <១៨។ កុមុទវគ្គោ>
  text <១។ កុមុទមាលិយត្ថេរអបទានំ>
    text <១>
      text <បព្ពតេ ហិមវន្តម្ហិ មហាជាតស្សរោ អហុ>
      text <តត្ថជោ រក្ខសោ អាសិំ ឃោររូបោ មហព្ពលោ។>
    text <២>
      text <កុមុទំ បុប្ផតេ តត្ថ ចក្កមត្តានិ ជាយរេ>
      text <ឱចិនាមិ ច តំ បុប្ផំ ពលិនោ សមិតិំ តទា។>
    text <៣>
      text <អត្ថទស្សី តុ ភគវា ទ្វិបទិន្ទោ នរាសភោ>
      text <បុប្ផសង្កោចិតំ ទិស្វា អាគច្ឆិ មម សន្តិកំ។>
    text <៤>
      text <ឧបាគតញ្ច សម្ពុទ្ធំ ទេវទេវំ នរាសភំ>
      text <សព្ពញ្ច បុប្ផំ បគ្គយ្ហ ពុទ្ធស្ស អភិរោបយិំ។>
    text <៥>
      text <យាវតា ហិមវន្តន្តា បរិសា សា តទា អហុ>
      text <តាវច្ឆទនសម្បន្នោ អគមាសិ តថាគតោ។>
    text <៦>
      text <អដ្ឋារសេ កប្បសតេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៧>
      text <ឥតោ បន្នរសេ កប្បេ សត្តាហេសុំ ជនាធិបា>
      text <សហស្សរថនាមា តេ ចក្កវត្តី មហព្ពលា។>
    text <៨>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កុមុទមាលិយោ ថេរោ ឥមា គាថាយោ អភាសិត្ថាតិ។>
    stand <កុមុទមាលិយត្ថេរស្សាបទានំ បឋមំ។>
  text <២។ និស្សេណិទាយកត្ថេរអបទានំ>
    text <៩>
      text <កោណ្ឌញ្ញស្ស ភគវតោ លោកជេដ្ឋស្ស តាទិនោ>
      text <អារោហត្ថាយ បាសាទំ និស្សេណី ការិតា មយា។>
    text <១០>
      text <តេន ចិត្តប្បសាទេន អនុភោត្វាន សម្បទា>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <១១>
      text <ឯកត្តិំសម្ហិ កប្បានំ សហស្សម្ហិ តយោ អហុំ>
      text <សម្ពហុលា នាម រាជានោ ចក្កវត្តី មហព្ពលា។>
    text <១២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា និស្សេណិទាយកោ ថេរោ ឥមា គាថាយោ អភាសិត្ថាតិ។>
    stand <និស្សេណិទាយកត្ថេរស្សាបទានំ ទុតិយំ។>
  text <៣។ រត្តិបុប្ផិយត្ថេរអបទានំ>
    text <១៣>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <វិបស្សិំ អទ្ទសំ ពុទ្ធំ ទេវទេវំ នរាសភំ។>
    text <១៤>
      text <រត្តិកំ បុប្ផិតំ ទិស្វា កុដជំ ធរណីរុហំ>
      text <សមូលំ បគ្គហេត្វាន ឧបនេសិំ មហេសិនោ។>
    text <១៥>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផទានស្សិទំ ផលំ។>
    text <១៦>
      text <ឥតោ ច អដ្ឋមេ កប្បេ សុប្បសន្នសនាមកោ>
      text <សត្តរតនសម្បន្នោ រាជាហោសិំ មហព្ពលោ។>
    text <១៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា រត្តិបុប្ផិយោ ថេរោ ឥមា គាថាយោ អភាសិត្ថាតិ។>
    stand <រត្តិបុប្ផិយត្ថេរស្សាបទានំ តតិយំ។>
  text <៤។ ឧទបានទាយកត្ថេរអបទានំ>
    text <១៨>
      text <វិបស្សិនោ ភគវតោ ឧទបានោ កតោ មយា>
      text <បិណ្ឌបាតញ្ច ទត្វាន និយ្យាទេសិមហំ តទា។>
    text <១៩>
      text <ឯកនវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ឧទបានស្សិទំ ផលំ។>
    text <២០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧទបានទាយកោ ថេរោ ឥមា គាថាយោ អភាសិត្ថាតិ។>
    stand <ឧទបានទាយកត្ថេរស្សាបទានំ ចតុត្ថំ។>
  text <៥។ សីហាសនទាយកត្ថេរអបទានំ>
    text <២១>
      text <និព្ពុតេ លោកនាថម្ហិ បទុមុត្តរនាយកេ>
      text <បសន្នចិត្តោ សុមនោ សីហាសនមទាសហំ។>
    text <២២>
      text <ពហូហិ គន្ធមាលេហិ ទិដ្ឋធម្មសុខាវហេ>
      text <តត្ថ បូជញ្ច កត្វាន និព្ពាយតិ ពហុជ្ជនោ។>
    text <២៣>
      text <បសន្នចិត្តោ សុមនោ វន្ទិត្វា ពោធិមុត្តមំ>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <២៤>
      text <បន្នរសសហស្សម្ហិ កប្បានំ អដ្ឋ អាសុ តេ>
      text <សិលុច្ចយសនាមា ច រាជានោ ចក្កវត្តិនោ។>
    text <២៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា សីហាសនទាយកោ ថេរោ ឥមា គាថាយោ អភាសិត្ថាតិ>
    stand <សីហាសនទាយកត្ថេរស្សាបទានំ បញ្ចមំ។>
  text <៦។ មគ្គទត្តិកត្ថេរអបទានំ>
    text <២៦>
      text <អនោមទស្សី ភគវា ទ្វិបទិន្ទោ នរាសភោ>
      text <ទិដ្ឋធម្មសុខត្ថាយ អព្ភោកាសម្ហិ ចង្កមិ។>
    text <២៧>
      text <ឧទ្ធតេ បាទេ បុប្ផានិ សោភំ មុទ្ធនិ តិដ្ឋរេ>
      text <បសន្នចិត្តោ សុមនោ វន្ទិត្វា បុប្ផមោកិរិំ។>
    text <២៨>
      text <វីសកប្បសហស្សម្ហិ ឥតោ បញ្ច ជនា អហុំ>
      text <បុប្ផច្ឆទនិយា នាម ចក្កវត្តី មហព្ពលា។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មគ្គទត្តិកោ ថេរោ ឥមា គាថាយោ អភាសិត្ថាតិ។>
    stand <មគ្គទត្តិកត្ថេរស្សាបទានំ ឆដ្ឋំ។>
  text <៧។ ឯកទីបិយត្ថេរអបទានំ>
    text <៣០>
      text <បទុមុត្តរស្ស មុនិនោ សឡលេ ពោធិមុត្តមេ>
      text <បសន្នចិត្តោ សុមនោ ឯកទីបំ អទាសហំ។>
    text <៣១>
      text <ភវេ និព្ពត្តមានម្ហិ និព្ពត្តេ បុញ្ញសញ្ចយេ>
      text <ទុគ្គតិំ នាភិជានាមិ ទីបទានស្សិទំ ផលំ។>
    text <៣២>
      text <សោឡសេ កប្បសហស្សេ ឥតោ តេ ចតុរោ ជនា>
      text <ចន្ទាភា នាម នាមេន ចក្កវត្តី មហព្ពលា។>
    text <៣៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកទីបិយោ ថេរោ ឥមា គាថាយោ អភាសិត្ថាតិ។>
    stand <ឯកទីបិយត្ថេរស្សាបទានំ សត្តមំ។>
    stand <នវមំ ភាណវារំ។>
  text <៨។ មណិបូជកត្ថេរអបទានំ>
    text <៣៤>
      text <ឱរេន ហិមវន្តស្ស នទិកា សម្បវត្តថ>
      text <តស្សា ចានុបខេត្តម្ហិ សយម្ភូ វសតេ តទា។>
    text <៣៥>
      text <មណិំ បគ្គយ្ហ បល្លង្កំ សាធុចិត្តំ មនោរមំ>
      text <បសន្នចិត្តោ សុមនោ ពុទ្ធស្ស អភិរោបយិំ។>
    text <៣៦>
      text <ចតុន្នវុតិតោ កប្បេ យំ មណិំ អភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៧>
      text <ឥតោ ច ទ្វាទសេ កប្បេ សតរំសីសនាមកា>
      text <អដ្ឋ តេ អាសុំ រាជានោ ចក្កវត្តី មហព្ពលា។>
    text <៣៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មណិបូជកោ ថេរោ ឥមា គាថាយោ អភាសិត្ថាតិ។>
    stand <មណិបូជកត្ថេរស្សាបទានំ អដ្ឋមំ។>
  text <៩។ តិកិច្ឆកត្ថេរអបទានំ>
    text <៣៩>
      text <នគរេ ពន្ធុមតិយា វេជ្ជោ អាសិំ សុសិក្ខិតោ>
      text <អាតុរានំ សទុក្ខានំ មហាជនសុខាវហោ។>
    text <៤០>
      text <ព្យាធិតំ សមណំ ទិស្វា សីលវន្តំ មហាជុតិំ>
      text <បសន្នចិត្តោ សុមនោ ភេសជ្ជមទទិំ តទា។>
    text <៤១>
      text <អរោគោ អាសិ តេនេវ សមណោ សំវុតិន្ទ្រិយោ>
      text <អសោកោ នាម នាមេន ឧបដ្ឋាកោ វិបស្សិនោ។>
    text <៤២>
      text <ឯកនវុតិតោ កប្បេ យំ ឱសធមទាសហំ>
      text <ទុគ្គតិំ នាភិជានាមិ ភេសជ្ជស្ស ឥទំ ផលំ។>
    text <៤៣>
      text <ឥតោ ច អដ្ឋមេ កប្បេ សព្ពោសធសនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិកិច្ឆកោ ថេរោ ឥមា គាថាយោ អភាសិត្ថាតិ។>
    stand <តិកិច្ឆកត្ថេរស្សាបទានំ នវមំ។>
  text <១០។ សង្ឃុបដ្ឋាកត្ថេរអបទានំ>
    text <៤៥>
      text <វេស្សភុម្ហិ ភគវតិ អហោសារាមិកោ អហំ>
      text <បសន្នចិត្តោ សុមនោ ឧបដ្ឋិំ សង្ឃមុត្តមំ។>
    text <៤៦>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ឧបដ្ឋានស្សិទំ ផលំ។>
    text <៤៧>
      text <ឥតោ តេ សត្តមេ កប្បេ សត្តេវាសុំ សមោទកា>
      text <សត្តរតនសម្បន្នា ចក្កវត្តី មហព្ពលា។>
    text <៤៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <កុមុទោ អថ និស្សេណី រត្តិកោ ឧទបានទោ>
      text <សីហាសនី មគ្គទទោ ឯកទីបី មណិប្បទោ>
      text <តិកិច្ឆកោ ឧបដ្ឋាកោ ឯកបញ្ញាស គាថកាតិ។>
    text <ឥត្ថំ សុទំ អាយស្មា សង្ឃុបដ្ឋាកោ ថេរោ ឥមា គាថាយោ អភាសិត្ថាតិ។>
    stand <សង្ឃុបដ្ឋាកត្ថេរស្សាបទានំ ទសមំ។>
    stand <កុមុទវគ្គោ អដ្ឋារសមោ។>
    text <តស្សុទ្ទានំ>
