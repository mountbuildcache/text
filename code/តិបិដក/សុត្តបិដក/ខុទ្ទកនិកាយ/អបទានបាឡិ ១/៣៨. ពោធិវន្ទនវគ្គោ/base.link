text <៣៨។ ពោធិវន្ទនវគ្គោ>
  text <១។ ពោធិវន្ទកត្ថេរអបទានំ>
    text <១>
      text <បាដលិំ ហរិតំ ទិស្វា បាទបំ ធរណីរុហំ>
      text <ឯកំសំ អញ្ជលិំ កត្វា អវន្ទិំ បាដលិំ អហំ។>
    text <២>
      text <អញ្ជលិំ បគ្គហេត្វាន គរុំ កត្វាន មានសំ>
      text <អន្តោសុទ្ធំ ពហិសុទ្ធំ សុវិមុត្តមនាសវំ។>
    text <៣>
      text <វិបស្សិំ លោកមហិតំ ករុណាញាណសាគរំ>
      text <សម្មុខា វិយ សម្ពុទ្ធំ អវន្ទិំ បាដលិំ អហំ។>
    text <៤>
      text <ឯកនវុតិតោ កប្បេ យំ ពោធិមភិវន្ទហំ>
      text <ទុគ្គតិំ នាភិជានាមិ វន្ទនាយ ឥទំ ផលំ។>
    text <៥>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពោធិវន្ទកោ ថេរោ ឥមា គាថាយោ អភាសិត្ថាតិ។>
    stand <ពោធិវន្ទកត្ថេរស្សាបទានំ បឋមំ។>
  text <២។ បាដលិបុប្ផិយត្ថេរអបទានំ>
    text <៦>
      text <វិបស្សី នាម ភគវា សយម្ភូ អគ្គបុគ្គលោ>
      text <បុរក្ខតោ សសិស្សេហិ បាវិសិ ពន្ធុមំ ជិនោ។>
    text <៧>
      text <តីណិ បាដលិបុប្ផានិ ឧច្ឆង្គេ ឋបិតានិ មេ>
      text <សីសំ ន្ហាយិតុកាមោវ នទីតិត្ថំ អគច្ឆហំ។>
    text <៨>
      text <និក្ខម្ម ពន្ធុមតិយា អទ្ទសំ លោកនាយកំ>
      text <ឥន្ទីវរំវ ជលិតំ អាទិត្តំវ ហុតាសនំ។>
    text <៩>
      text <ព្យគ្ឃូសភំវ បវរំ អភិជាតំវ កេសរិំ>
      text <គច្ឆន្តំ សមណានគ្គំ ភិក្ខុសង្ឃបុរក្ខតំ។>
    text <១០>
      text <តស្មិំ បសន្នោ សុគតេ កិលេសមលធោវនេ>
      text <គហេត្វា តីណិ បុប្ផានិ ពុទ្ធសេដ្ឋំ អបូជយិំ។>
    text <១១>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បាដលិបុប្ផិយោ ថេរោ ឥមា គាថាយោ អភាសិត្ថាតិ។>
    stand <បាដលិបុប្ផិយត្ថេរស្សាបទានំ ទុតិយំ។>
  text <៣។ តីណុប្បលមាលិយត្ថេរអបទានំ>
    text <១៣>
      text <ចន្ទភាគានទីតីរេ អហោសិំ វានរោ តទា>
      text <អទ្ទសំ វិរជំ ពុទ្ធំ និសិន្នំ បព្ពតន្តរេ។>
    text <១៤>
      text <ឱភាសេន្តំ ទិសា សព្ពា សាលរាជំវ ផុល្លិតំ>
      text <លក្ខណព្យញ្ជនូបេតំ ទិស្វានត្តមនោ អហំ។>
    text <១៥>
      text <ឧទគ្គចិត្តោ សុមនោ បីតិយា ហដ្ឋមានសោ>
      text <តីណិ ឧប្បលបុប្ផានិ មត្ថកេ អភិរោបយិំ។>
    text <១៦>
      text <បូជយិត្វាន បុប្ផានិ ផុស្សស្សាហំ មហេសិនោ>
      text <សគារវោ ភវិត្វាន បក្កាមិំ ឧត្តរាមុខោ។>
    text <១៧>
      text <គច្ឆន្តោ បដិកុដិកោ វិប្បសន្នេន ចេតសា>
      text <សេលន្តរេ បតិត្វាន បាបុណិំ ជីវិតក្ខយំ។>
    text <១៨>
      text <តេន កម្មេន សុកតេន ចេតនាបណិធីហិ ច>
      text <ជហិត្វា បុរិមំ ជាតិំ តាវតិំសមគច្ឆហំ។>
    text <១៩>
      text <សតានំ តីណិក្ខត្តុញ្ច ទេវរជ្ជមការយិំ>
      text <សតានំ បញ្ចក្ខត្តុញ្ច ចក្កវត្តី អហោសហំ។>
    text <២០>
      text <ទ្វេនវុតេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តីណុប្បលមាលិយោ ថេរោ ឥមា គាថាយោ អភាសិត្ថាតិ។>
    stand <តីណុប្បលមាលិយត្ថេរស្សាបទានំ តតិយំ។>
  text <៤។ បដ្ដិបុប្ផិយត្ថេរអបទានំ>
    text <២២>
      text <យទា និព្ពាយិ សម្ពុទ្ធោ មហេសី បទុមុត្តរោ>
      text <សមាគម្ម ជនា សព្ពេ សរីរំ នីហរន្តិ តេ។>
    text <២៣>
      text <នីហរន្តេ សរីរម្ហិ វជ្ជមានាសុ ភេរិសុ>
      text <បសន្នចិត្តោ សុមនោ បដ្ដិបុប្ផំ អបូជយិំ។>
    text <២៤>
      text <សតសហស្សិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ សរីរបូជិតេ ផលំ។>
    text <២៥>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <២៦>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <២៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បដ្ដិបុប្ផិយោ ថេរោ ឥមា គាថាយោ អភាសិត្ថាតិ។>
    stand <បដ្ដិបុប្ផិយត្ថេរស្សាបទានំ ចតុត្ថំ។>
  text <៥។ សត្តបណ្ណិយត្ថេរអបទានំ>
    text <២៨>
      text <សុមនោ នាម សម្ពុទ្ធោ ឧប្បជ្ជិ លោកនាយកោ>
      text <បសន្នចិត្តោ សុមនោ សត្តបណ្ណិមបូជយិំ។>
    text <២៩>
      text <សតសហស្សិតោ កប្បេ សត្តបណ្ណិមបូជយិំ>
      text <ទុគ្គតិំ នាភិជានាមិ សត្តបណ្ណិបូជាយិទំ ផលំ។>
    text <៣០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សត្តបណ្ណិយោ ថេរោ ឥមា គាថាយោ អភាសិត្ថាតិ។>
    stand <សត្តបណ្ណិយត្ថេរស្សាបទានំ បញ្ចមំ។>
  text <៦។ គន្ធមុដ្ឋិយត្ថេរអបទានំ>
    text <៣៣>
      text <ចិតកេ ករីយមានេ នានាគន្ធេ សមាហតេ>
      text <បសន្នចិត្តោ សុមនោ គន្ធមុដ្ឋិមបូជយិំ។>
    text <៣៤>
      text <សតសហស្សិតោ កប្បេ ចិតកំ យំ អបូជយិំ>
      text <ទុគ្គតិំ នាភិជានាមិ ចិតបូជាយិទំ ផលំ។>
    text <៣៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា គន្ធមុដ្ឋិយោ ថេរោ ឥមា គាថាយោ អភាសិត្ថាតិ។>
    stand <គន្ធមុដ្ឋិយត្ថេរស្សាបទានំ ឆដ្ឋំ។>
  text <៧។ ចិតកបូជកត្ថេរអបទានំ>
    text <៣៨>
      text <បរិនិព្ពុតេ ភគវតិ ជលជុត្តមនាមកេ>
      text <អារោបិតម្ហិ ចិតកេ សាលបុប្ផមបូជយិំ។>
    text <៣៩>
      text <សតសហស្សិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ចិតបូជាយិទំ ផលំ។>
    text <៤០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ចិតកបូជកោ ថេរោ ឥមា គាថាយោ អភាសិត្ថាតិ។>
    stand <ចិតកបូជកត្ថេរស្សាបទានំ សត្តមំ។>
  text <៨។ សុមនតាលវណ្ដិយត្ថេរអបទានំ>
    text <៤៣>
      text <សិទ្ធត្ថស្ស ភគវតោ តាលវណ្ដមទាសហំ>
      text <សុមនេហិ បដិច្ឆន្នំ ធារយាមិ មហារហំ។>
    text <៤៤>
      text <ចតុន្នវុតិតោ កប្បេ តាលវណ្ដមទាសហំ>
      text <ទុគ្គតិំ នាភិជានាមិ តាលវណ្ដស្សិទំ ផលំ។>
    text <៤៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុមនតាលវណ្ដិយោ ថេរោ ឥមា គាថាយោ អភាសិត្ថាតិ។>
    stand <សុមនតាលវណ្ដិយត្ថេរស្សាបទានំ អដ្ឋមំ។>
  text <៩។ សុមនទាមិយត្ថេរអបទានំ>
    text <៤៨>
      text <សិទ្ធត្ថស្ស ភគវតោ ន្ហាតកស្ស តបស្សិនោ>
      text <កត្វាន សុមនទាមំ ធារយិំ បុរតោ ឋិតោ។>
    text <៤៩>
      text <ចតុន្នវុតិតោ កប្បេ យំ ទាមំ ធារយិំ តទា>
      text <ទុគ្គតិំ នាភិជានាមិ សុមនធារណេ ផលំ។>
    text <៥០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុមនទាមិយោ ថេរោ ឥមា គាថាយោ អភាសិត្ថាតិ។>
    stand <សុមនទាមិយត្ថេរស្សាបទានំ នវមំ។>
  text <១០។ កាសុមារិផលទាយកត្ថេរអបទានំ>
    text <៥៣>
      text <កណិការំវ ជោតន្តំ និសិន្នំ បព្ពតន្តរេ>
      text <អទ្ទសំ វិរជំ ពុទ្ធំ លោកជេដ្ឋំ នរាសភំ។>
    text <៥៤>
      text <បសន្នចិត្តោ សុមនោ សិរេ កត្វាន អញ្ជលិំ>
      text <កាសុមារិផលំ គយ្ហ ពុទ្ធសេដ្ឋស្សទាសហំ។>
    text <៥៥>
      text <ឯកត្តិំសេ ឥតោ កប្បេ យំ ផលមទទិំ អហំ>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៥៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៥៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៥៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ពោធិ បាដលិ ឧប្បលី បដ្ដិ ច សត្តបណ្ណិយោ>
      text <គន្ធមុដ្ឋិ ច ចិតកោ តាលំ សុមនទាមកោ>
      text <កាសុមារិផលី ចេវ គាថា ឯកូនសដ្ឋិកា។>
    text <ឥត្ថំ សុទំ អាយស្មា កាសុមារិផលទាយកោ ថេរោ ឥមា គាថាយោ អភាសិត្ថាតិ។>
    stand <កាសុមារិផលទាយកត្ថេរស្សាបទានំ ទសមំ។>
    stand <ពោធិវន្ទនវគ្គោ អដ្ឋតិំសតិមោ។>
    text <តស្សុទ្ទានំ>
