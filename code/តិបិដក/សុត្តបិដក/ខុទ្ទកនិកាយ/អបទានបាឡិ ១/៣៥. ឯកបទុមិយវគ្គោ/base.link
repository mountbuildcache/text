text <៣៥។ ឯកបទុមិយវគ្គោ>
  text <១។ ឯកបទុមិយត្ថេរអបទានំ>
    text <១>
      text <បទុមុត្តរោ នាម ជិនោ សព្ពធម្មាន បារគូ>
      text <ភវាភវេ វិភាវេន្តោ តារេសិ ជនតំ ពហុំ។>
    text <២>
      text <ហំសរាជា តទា ហោមិ ទិជានំ បវរោ អហំ>
      text <ជាតស្សរំ សមោគយ្ហ កីឡាមិ ហំសកីឡិតំ។>
    text <៣>
      text <បទុមុត្តរោ លោកវិទូ អាហុតីនំ បដិគ្គហោ>
      text <ជាតស្សរស្ស ឧបរិ អាគច្ឆិ តាវទេ ជិនោ។>
    text <៤>
      text <ទិស្វានហំ ទេវទេវំ សយម្ភុំ លោកនាយកំ>
      text <វណ្ដេ ឆេត្វាន បទុមំ សតបត្តំ មនោរមំ។>
    text <៥>
      text <មុខតុណ្ឌេន បគ្គយ្ហ បសន្នោ លោកនាយកេ>
      text <ឧក្ខិបិត្វាន គគណេ ពុទ្ធសេដ្ឋំ អបូជយិំ។>
    text <៦>
      text <បទុមុត្តរោ លោកវិទូ អាហុតីនំ បដិគ្គហោ>
      text <អន្តលិក្ខេ ឋិតោ សត្ថា អកា មេ អនុមោទនំ។>
    text <៧>
      text <ឥមិនា ឯកបទុមេន ចេតនាបណិធីហិ ច>
      text <កប្បានំ សតសហស្សំ វិនិបាតំ ន គច្ឆសិ។>
    text <៨>
      text <ឥទំ វត្វាន សម្ពុទ្ធោ ជលជុត្តមនាមកោ>
      text <មម កម្មំ បកិត្តេត្វា អគមា យេន បត្ថិតំ។>
    text <៩>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១០>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកបទុមិយោ ថេរោ ឥមា គាថាយោ អភាសិត្ថាតិ។>
    stand <ឯកបទុមិយត្ថេរស្សាបទានំ បឋមំ។>
  text <២។ តីណុប្បលមាលិយត្ថេរអបទានំ>
    text <១១>
      text <ចន្ទភាគានទីតីរេ អហោសិំ វានរោ តទា>
      text <អទ្ទសំ វិរជំ ពុទ្ធំ និសិន្នំ បព្ពតន្តរេ។>
    text <១២>
      text <ឱភាសេន្តំ ទិសា សព្ពា សាលរាជំវ ផុល្លិតំ>
      text <លក្ខណព្យញ្ជនូបេតំ ទិស្វា អត្តមនោ អហុំ។>
    text <១៣>
      text <ឧទគ្គចិត្តោ សុមនោ បីតិយា ហដ្ឋមានសោ>
      text <តីណិ ឧប្បលបុប្ផានិ មត្ថកេ អភិរោបយិំ។>
    text <១៤>
      text <បុប្ផានិ អភិរោបេត្វា វិបស្សិស្ស មហេសិនោ>
      text <សគារវោ ភវិត្វាន បក្កាមិំ ឧត្តរាមុខោ។>
    text <១៥>
      text <គច្ឆន្តោ បដិកុដិកោ វិប្បសន្នេន ចេតសា>
      text <សេលន្តរេ បតិត្វាន បាបុណិំ ជីវិតក្ខយំ។>
    text <១៦>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <១៧>
      text <សតានំ តីណិក្ខត្តុញ្ច ទេវរជ្ជំ អការយិំ>
      text <សតានំ បញ្ចក្ខត្តុញ្ច ចក្កវត្តី អហោសហំ។>
    text <១៨>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តីណុប្បលមាលិយោ ថេរោ ឥមា គាថាយោ អភាសិត្ថាតិ។>
    stand <តីណុប្បលមាលិយត្ថេរស្សាបទានំ ទុតិយំ។>
  text <៣។ ធជទាយកត្ថេរអបទានំ>
    text <២០>
      text <តិស្សោ នាម អហុ សត្ថា លោកជេដ្ឋោ នរាសភោ>
      text <តយោបធិក្ខយេ ទិស្វា ធជំ អារោបិតំ មយា។>
    text <២១>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <២២>
      text <សតានំ តីណិក្ខត្តុញ្ច ទេវរជ្ជំ អការយិំ>
      text <សតានំ បញ្ចក្ខត្តុញ្ច ចក្កវត្តី អហោសហំ។>
    text <២៣>
      text <បទេសរជ្ជំ វិបុលំ គណនាតោ អសង្ខិយំ>
      text <អនុភោមិ សកំ កម្មំ បុព្ពេ សុកតមត្តនោ។>
    text <២៤>
      text <ទ្វេនវុតេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ធជទានស្សិទំ ផលំ។>
    text <២៥>
      text <ឥច្ឆមានោ ចហំ អជ្ជ សកាននំ សបព្ពតំ>
      text <ខោមទុស្សេន ឆាទេយ្យំ តទា មយ្ហំ កតេ ផលំ។>
    text <២៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ធជទាយកោ ថេរោ ឥមា គាថាយោ អភាសិត្ថាតិ។>
    stand <ធជទាយកត្ថេរស្សាបទានំ តតិយំ។>
  text <៤។ តិកិង្កណិបូជកត្ថេរអបទានំ>
    text <២៧>
      text <ហិមវន្តស្សាវិទូរេ ភូតគណោ នាម បព្ពតោ>
      text <តត្ថទ្ទសំ បំសុកូលំ ទុមគ្គម្ហិ វិលគ្គិតំ។>
    text <២៨>
      text <តីណិ កិង្កណិបុប្ផានិ ឱចិនិត្វានហំ តទា>
      text <ហដ្ឋោ ហដ្ឋេន ចិត្តេន បំសុកូលំ អបូជយិំ។>
    text <២៩>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ តិណ្ណំ បុប្ផានិទំ ផលំ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិកិង្កណិបូជកោ ថេរោ ឥមា គាថាយោ អភាសិត្ថាតិ។>
    stand <តិកិង្កណិបូជកត្ថេរស្សាបទានំ ចតុត្ថំ។>
  text <៥។ នឡាគារិកត្ថេរអបទានំ>
    text <៣១>
      text <ហិមវន្តស្សាវិទូរេ ហារិតោ នាម បព្ពតោ>
      text <សយម្ភូ នារទោ នាម រុក្ខមូលេ វសី តទា។>
    text <៣២>
      text <នឡាគារំ ករិត្វាន តិណេន ឆាទយិំ អហំ>
      text <ចង្កមំ សោធយិត្វាន សយម្ភុស្ស អទាសហំ។>
    text <៣៣>
      text <ចតុទ្ទសសុ កប្បេសុ ទេវលោកេ រមិំ អហំ>
      text <ចតុសត្តតិក្ខត្តុញ្ច ទេវរជ្ជំ អការយិំ។>
    text <៣៤>
      text <ចតុសត្តតិ ក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <៣៥>
      text <ឧព្ពិទ្ធំ ភវនំ មយ្ហំ ឥន្ទលដ្ឋីវ ឧគ្គតំ>
      text <សហស្សថម្ភំ អតុលំ វិមានំ សបភស្សរំ។>
    text <៣៦>
      text <ទ្វេ សម្បត្តី អនុភោត្វា សុក្កមូលេន ចោទិតោ>
      text <គោតមស្ស ភគវតោ សាសនេ បព្ពជិំ អហំ។>
    text <៣៧>
      text <បធានបហិតត្តោម្ហិ ឧបសន្តោ និរូបធិ>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៣៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា នឡាគារិកោ ថេរោ ឥមា គាថាយោ អភាសិត្ថាតិ។>
    stand <នឡាគារិកត្ថេរស្សាបទានំ បញ្ចមំ។>
  text <៦។ ចម្បកបុប្ផិយត្ថេរអបទានំ>
    text <៣៩>
      text <ហិមវន្តស្សាវិទូរេ ជាបលោ នាម បព្ពតោ>
      text <ពុទ្ធោ សុទស្សនោ នាម វិហាសិ បព្ពតន្តរេ។>
    text <៤០>
      text <បុប្ផំ ហេមវន្តំ គយ្ហ គច្ឆំ វេហាយសេនហំ>
      text <អទ្ទសំ វិរជំ ពុទ្ធំ ឱឃតិណ្ណមនាសវំ។>
    text <៤១>
      text <សត្ត ចម្បកបុប្ផានិ សីសេ កត្វានហំ តទា>
      text <ពុទ្ធស្ស អភិរោបេសិំ សយម្ភុស្ស មហេសិនោ។>
    text <៤២>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ចម្បកបុប្ផិយោ ថេរោ ឥមា គាថាយោ អភាសិត្ថាតិ។>
    stand <ចម្បកបុប្ផិយត្ថេរស្សាបទានំ ឆដ្ឋំ។>
  text <៧។ បទុមបូជកត្ថេរអបទានំ>
    text <៤៤>
      text <ហិមវន្តស្សាវិទូរេ រោមសោ នាម បព្ពតោ>
      text <ពុទ្ធោបិ សម្ភវោ នាម អព្ភោកាសេ វសី តទា។>
    text <៤៥>
      text <ភវនា និក្ខមិត្វាន បទុមំ ធារយិំ អហំ>
      text <ឯកាហំ ធារយិត្វាន បុន ភវនុបាគមិំ។>
    text <៤៦>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បទុមបូជកោ ថេរោ ឥមា គាថាយោ អភាសិត្ថាតិ។>
    stand <បទុមបូជកត្ថេរស្សាបទានំ សត្តមំ។>
    stand <តេរសមំ ភាណវារំ។>
  text <៨។ តិណមុដ្ឋិទាយកត្ថេរអបទានំ>
    text <៤៨>
      text <ហិមវន្តស្សាវិទូរេ លម្ពកោ នាម បព្ពតោ>
      text <ឧបតិស្សោ នាម សម្ពុទ្ធោ អព្ភោកាសម្ហិ ចង្កមិ។>
    text <៤៩>
      text <មិគលុទ្ទោ តទា អាសិំ អរញ្ញេ កាននេ អហំ>
      text <ទិស្វាន តំ ទេវទេវំ សយម្ភុំ អបរាជិតំ។>
    text <៥០>
      text <វិប្បសន្នេន ចិត្តេន តទា តស្ស មហេសិនោ>
      text <និសីទនត្ថំ ពុទ្ធស្ស តិណមុដ្ឋិមទាសហំ។>
    text <៥១>
      text <ទត្វាន ទេវទេវស្ស ភិយ្យោ ចិត្តំ បសាទយិំ>
      text <សម្ពុទ្ធំ អភិវាទេត្វា បក្កាមិំ ឧត្តរាមុខោ។>
    text <៥២>
      text <អចិរំ គតមត្តំ មំ មិគរាជា អបោថយិ>
      text <សីហេន បោថិតោ សន្តោ តត្ថ កាលង្កតោ អហំ។>
    text <៥៣>
      text <អាសន្នេ មេ កតំ កម្មំ ពុទ្ធសេដ្ឋេ អនាសវេ>
      text <សុមុត្តោ សរវេគោវ ទេវលោកំ អគញ្ឆហំ។>
    text <៥៤>
      text <យូបោ តត្ថ សុភោ អាសិ បុញ្ញកម្មាភិនិម្មិតោ>
      text <សហស្សកណ្ឌោ សតភេណ្ឌុ ធជាលុ ហរិតាមយោ។>
    text <៥៥>
      text <បភា និទ្ធាវតេ តស្ស សតរំសីវ ឧគ្គតោ>
      text <អាកិណ្ណោ ទេវកញ្ញាហិ អាមោទិំ កាមកាមហំ។>
    text <៥៦>
      text <ទេវលោកា ចវិត្វាន សុក្កមូលេន ចោទិតោ>
      text <អាគន្ត្វាន មនុស្សត្តំ បត្តោម្ហិ អាសវក្ខយំ។>
    text <៥៧>
      text <ចតុន្នវុតិតោ កប្បេ និសីទនមទាសហំ>
      text <ទុគ្គតិំ នាភិជានាមិ តិណមុដ្ឋិយិទំ ផលំ។>
    text <៥៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិណមុដ្ឋិទាយកោ ថេរោ ឥមា គាថាយោ អភាសិត្ថាតិ។>
    stand <តិណមុដ្ឋិទាយកត្ថេរស្សាបទានំ អដ្ឋមំ។>
  text <៩។ តិន្ទុកផលទាយកត្ថេរអបទានំ>
    text <៥៩>
      text <កណិការំវ ជោតន្តំ និសិន្នំ បព្ពតន្តរេ>
      text <អទ្ទសំ វិរជំ ពុទ្ធំ ឱឃតិណ្ណមនាសវំ។>
    text <៦០>
      text <តិន្ទុកំ សផលំ ទិស្វា ភិន្ទិត្វាន សកោសកំ>
      text <បសន្នចិត្តោ សុមនោ សយម្ភុស្ស មទាសហំ។>
    text <៦១>
      text <ឯកនវុតិតោ កប្បេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៦២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិន្ទុកផលទាយកោ ថេរោ ឥមា គាថាយោ អភាសិត្ថាតិ។>
    stand <តិន្ទុកផលទាយកត្ថេរស្សាបទានំ នវមំ។>
  text <១០។ ឯកញ្ជលិយត្ថេរអបទានំ>
    text <៦៣>
      text <រោមសោ នាម សម្ពុទ្ធោ នទីកូលេ វសី តទា>
      text <អទ្ទសំ វិរជំ ពុទ្ធំ បីតរំសិំវ ភាណុមំ។>
    text <៦៤>
      text <ឧក្កាមុខបហដ្ឋំវ ខទិរង្គារសន្និភំ>
      text <ឱសធិំវ វិរោចន្តំ ឯកញ្ជលិមកាសហំ។>
    text <៦៥>
      text <ចតុន្នវុតិតោ កប្បេ យំ អញ្ជលិមកាសហំ>
      text <ទុគ្គតិំ នាភិជានាមិ អញ្ជលិយា ឥទំ ផលំ។>
    text <៦៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <បទុមី ឧប្បលមាលី ធជោ កិង្កណិកំ នឡំ>
      text <ចម្បកោ បទុមោ មុដ្ឋិ តិន្ទុកេកញ្ជលី តថា>
      text <ឆ ច សដ្ឋិ ច គាថាយោ គណិតាយោ វិភាវិភិ។>
    text <ឥត្ថំ សុទំ អាយស្មា ឯកញ្ជលិយោ ថេរោ ឥមា គាថាយោ អភាសិត្ថាតិ។>
    stand <ឯកញ្ជលិយត្ថេរស្សាបទានំ ទសមំ។>
    stand <ឯកបទុមិយវគ្គោ បញ្ចតិំសតិមោ។>
    text <តស្សុទ្ទានំ>
