text <៣៧។ មន្ទារវបុប្ផិយវគ្គោ>
  text <១។ មន្ទារវបុប្ផិយត្ថេរអបទានំ>
    text <១>
      text <តាវតិំសា ឥធាគន្ត្វា មង្គលោ នាម មាណវោ>
      text <មន្ទារវំ គហេត្វាន វិបស្សិស្ស មហេសិនោ។>
    text <២>
      text <សមាធិនា និសិន្នស្ស មត្ថកេ ធារយិំ អហំ>
      text <សត្តាហំ ធារយិត្វាន ទេវលោកំ បុនាគមិំ។>
    text <៣>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មន្ទារវបុប្ផិយោ ថេរោ ឥមា គាថាយោ អភាសិត្ថាតិ។>
    stand <មន្ទារវបុប្ផិយត្ថេរស្សាបទានំ បឋមំ។>
  text <២។ កក្ការុបុប្ផិយត្ថេរអបទានំ>
    text <៥>
      text <យាមា ទេវា ឥធាគន្ត្វា គោតមំ សិរិវច្ឆសំ>
      text <កក្ការុមាលំ បគ្គយ្ហ ពុទ្ធស្ស អភិរោបយិំ។>
    text <៦>
      text <ទ្វេនវុតេ ឥតោ កប្បេ យំ ពុទ្ធមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កក្ការុបុប្ផិយោ ថេរោ ឥមា គាថាយោ អភាសិត្ថាតិ។>
    stand <កក្ការុបុប្ផិយត្ថេរស្សាបទានំ ទុតិយំ។>
  text <៣។ ភិសមុឡាលទាយកត្ថេរអបទានំ>
    text <៨>
      text <ផុស្សោ នាមាសិ សម្ពុទ្ធោ សព្ពធម្មាន បារគូ>
      text <វិវេកកាមោ សព្ពញ្ញូ អាគញ្ឆិ មម សន្តិកេ។>
    text <៩>
      text <តស្មិំ ចិត្តំ បសាទេត្វា មហាការុណិកេ ជិនេ>
      text <ភិសមុឡាលំ បគ្គយ្ហ ពុទ្ធសេដ្ឋស្សទាសហំ។>
    text <១០>
      text <ទ្វេនវុតេ ឥតោ កប្បេ យំ ភិសមទទិំ តទា>
      text <ទុគ្គតិំ នាភិជានាមិ ភិសទានស្សិទំ ផលំ។>
    text <១១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ភិសមុឡាលទាយកោ ថេរោ ឥមា គាថាយោ អភាសិត្ថាតិ។>
    stand <ភិសមុឡាលទាយកត្ថេរស្សាបទានំ តតិយំ។>
  text <៤។ កេសរបុប្ផិយត្ថេរអបទានំ>
    text <១២>
      text <វិជ្ជាធរោ តទា អាសិំ ហិមវន្តម្ហិ បព្ពតេ>
      text <អទ្ទសំ វិរជំ ពុទ្ធំ ចង្កមន្តំ មហាយសំ។>
    text <១៣>
      text <តីណិ កេសរបុប្ផានិ សីសេ កត្វានហំ តទា>
      text <ឧបសង្កម្ម សម្ពុទ្ធំ វេស្សភុំ អភិបូជយិំ។>
    text <១៤>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កេសរបុប្ផិយោ ថេរោ ឥមា គាថាយោ អភាសិត្ថាតិ។>
    stand <កេសរបុប្ផិយត្ថេរស្សាបទានំ ចតុត្ថំ។>
  text <៥។ អង្កោលបុប្ផិយត្ថេរអបទានំ>
    text <១៦>
      text <បទុមោ នាម សម្ពុទ្ធោ ចិត្តកូដេ វសី តទា>
      text <ទិស្វាន តំ អហំ ពុទ្ធំ សយម្ភុំ អបរាជិតំ។>
    text <១៧>
      text <អង្កោលំ បុប្ផិតំ ទិស្វា ឱចិនិត្វានហំ តទា>
      text <ឧបគន្ត្វាន សម្ពុទ្ធំ បូជយិំ បទុមំ ជិនំ។>
    text <១៨>
      text <ឯកត្តិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អង្កោលបុប្ផិយោ ថេរោ ឥមា គាថាយោ អភាសិត្ថាតិ។>
    stand <អង្កោលបុប្ផិយត្ថេរស្សាបទានំ បញ្ចមំ។>
  text <៦។ កទម្ពបុប្ផិយត្ថេរអបទានំ>
    text <២០>
      text <សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ>
      text <កញ្ចនគ្ឃិយសង្កាសំ ពាត្តិំសវរលក្ខណំ។>
    text <២១>
      text <និសជ្ជ បាសាទវរេ អទ្ទសំ លោកនាយកំ>
      text <កទម្ពបុប្ផំ បគ្គយ្ហ វិបស្សិំ អភិបូជយិំ។>
    text <២២>
      text <ឯកនវុតិតោ កប្បេ យំ ពុទ្ធមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កទម្ពបុប្ផិយោ ថេរោ ឥមា គាថាយោ អភាសិត្ថាតិ។>
    stand <កទម្ពបុប្ផិយត្ថេរស្សាបទានំ ឆដ្ឋំ។>
  text <៧។ ឧទ្ទាលកបុប្ផិយត្ថេរអបទានំ>
    text <២៤>
      text <អនោមោ នាម សម្ពុទ្ធោ គង្គាកូលេ វសី តទា>
      text <ឧទ្ទាលកំ គហេត្វាន បូជយិំ អបរាជិតំ។>
    text <២៥>
      text <ឯកត្តិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧទ្ទាលកបុប្ផិយោ ថេរោ ឥមា គាថាយោ អភាសិត្ថាតិ។>
    stand <ឧទ្ទាលកបុប្ផិយត្ថេរស្សាបទានំ សត្តមំ។>
  text <៨។ ឯកចម្បកបុប្ផិយត្ថេរអបទានំ>
    text <២៧>
      text <ឧបសន្តោ ច សម្ពុទ្ធោ វសតី បព្ពតន្តរេ>
      text <ឯកចម្បកមាទាយ ឧបគច្ឆិំ នរុត្តមំ។>
    text <២៨>
      text <បសន្នចិត្តោ សុមនោ បច្ចេកមុនិមុត្តមំ>
      text <ឧភោហត្ថេហិ បគ្គយ្ហ បូជយិំ អបរាជិតំ។>
    text <២៩>
      text <បញ្ចសដ្ឋិម្ហិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកចម្បកបុប្ផិយោ ថេរោ ឥមា គាថាយោ អភាសិត្ថាតិ។>
    stand <ឯកចម្បកបុប្ផិយត្ថេរស្សាបទានំ អដ្ឋមំ។>
  text <៩។ តិមិរបុប្ផិយត្ថេរអបទានំ>
    text <៣១>
      text <ចន្ទភាគានទីតីរេ អនុសោតំ វជាមហំ>
      text <អទ្ទសំ វិរជំ ពុទ្ធំ សាលរាជំវ ផុល្លិតំ។>
    text <៣២>
      text <បសន្នចិត្តោ សុមនោ បច្ចេកមុនិមុត្តមំ>
      text <គហេត្វា តិមិរំ បុប្ផំ មត្ថកេ ឱកិរិំ អហំ។>
    text <៣៣>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិមិរបុប្ផិយោ ថេរោ ឥមា គាថាយោ អភាសិត្ថាតិ។>
    stand <តិមិរបុប្ផិយត្ថេរស្សាបទានំ នវមំ។>
  text <១០។ សឡលបុប្ផិយត្ថេរអបទានំ>
    text <៣៥>
      text <ចន្ទភាគានទីតីរេ អហោសិំ កិន្នរោ តទា>
      text <តត្ថទ្ទសំ ទេវទេវំ ចង្កមន្តំ នរាសភំ។>
    text <៣៦>
      text <ឱចិនិត្វាន សឡលំ បុប្ផំ ពុទ្ធស្សទាសហំ>
      text <ឧបសិង្ឃិ មហាវីរោ សឡលំ ទេវគន្ធិកំ។>
    text <៣៧>
      text <បដិគ្គហេត្វា សម្ពុទ្ធោ វិបស្សី លោកនាយកោ>
      text <ឧបសិង្ឃិ មហាវីរោ បេក្ខមានស្ស មេ សតោ។>
    text <៣៨>
      text <បសន្នចិត្តោ សុមនោ វន្ទិត្វា ទ្វិបទុត្តមំ>
      text <អញ្ជលិំ បគ្គហេត្វាន បុន បព្ពតមារុហិំ។>
    text <៣៩>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <មន្ទារវញ្ច កក្ការុ ភិសកេសរបុប្ផិយោ>
      text <អង្កោលកោ កទម្ពី ច ឧទ្ទាលី ឯកចម្បកោ>
      text <តិមិរំ សឡលញ្ចេវ គាថា តាលីសមេវ ច។>
    text <ឥត្ថំ សុទំ អាយស្មា សឡលបុប្ផិយោ ថេរោ ឥមា គាថាយោ អភាសិត្ថាតិ។>
    stand <សឡលបុប្ផិយត្ថេរស្សាបទានំ ទសមំ។>
    stand <មន្ទារវបុប្ផិយវគ្គោ សត្តតិំសតិមោ។>
    text <តស្សុទ្ទានំ>
