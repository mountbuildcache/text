text <៣។ សុភូតិវគ្គោ>
  text <១។ សុភូតិត្ថេរអបទានំ>
    text <១>
      text <ហិមវន្តស្សាវិទូរេ និសភោ នាម បព្ពតោ>
      text <អស្សមោ សុកតោ មយ្ហំ បណ្ណសាលា សុមាបិតា។>
    text <២>
      text <កោសិយោ នាម នាមេន ជដិលោ ឧគ្គតាបនោ>
      text <ឯកាកិយោ អទុតិយោ វសាមិ និសភេ តទា។>
    text <៣>
      text <ផលំ មូលញ្ច បណ្ណញ្ច ន ភុញ្ជាមិ អហំ តទា>
      text <បវត្តំវ សុបាតាហំ ឧបជីវាមិ តាវទេ។>
    text <៤>
      text <នាហំ កោបេមិ អាជីវំ ចជមានោបិ ជីវិតំ>
      text <អារាធេមិ សកំ ចិត្តំ វិវជ្ជេមិ អនេសនំ។>
    text <៥>
      text <រាគូបសំហិតំ ចិត្តំ យទា ឧប្បជ្ជតេ មម>
      text <សយំវ បច្ចវេក្ខាមិ ឯកគ្គោ តំ ទមេមហំ។>
    text <៦>
      text <រជ្ជសេ រជ្ជនីយេ ច ទុស្សនីយេ ច ទុស្សសេ>
      text <មុយ្ហសេ មោហនីយេ ច និក្ខមស្សុ វនា តុវំ។>
    text <៧>
      text <វិសុទ្ធានំ អយំ វាសោ និម្មលានំ តបស្សិនំ>
      text <មា ខោ វិសុទ្ធំ ទូសេសិ និក្ខមស្សុ វនា តុវំ។>
    text <៨>
      text <អគារិកោ ភវិត្វាន យទា បុត្តំ លភិស្សសិ>
      text <ឧភោបិ មា វិរាធេសិ និក្ខមស្សុ វនា តុវំ។>
    text <៩>
      text <ឆវាលាតំ យថា កដ្ឋំ ន ក្វចិ កិច្ចការកំ>
      text <នេវ គាមេ អរញ្ញេ វា ន ហិ តំ កដ្ឋសម្មតំ។>
    text <១០>
      text <ឆវាលាតូបមោ ត្វំសិ ន គិហី នាបិ សញ្ញតោ>
      text <ឧភតោ មុត្តកោ អជ្ជ និក្ខមស្សុ វនា តុវំ។>
    text <១១>
      text <សិយា នុ ខោ តវ ឯតំ កោ បជានាតិ តេ ឥទំ>
      text <សទ្ធាធុរំ វហិសិ មេ កោសជ្ជពហុលាយ ច។>
    text <១២>
      text <ជិគុច្ឆិស្សន្តិ តំ វិញ្ញូ អសុចិំ នាគរិកោ យថា>
      text <អាកឌ្ឍិត្វាន ឥសយោ ចោទយិស្សន្តិ តំ សទា។>
    text <១៣>
      text <តំ វិញ្ញូ បវទិស្សន្តិ សមតិក្កន្តសាសនំ>
      text <សំវាសំ អលភន្តោ ហិ កថំ ជីវិហិសិ តុវំ។>
    text <១៤>
      text <តិធាបភិន្នំ មាតង្គំ កុញ្ជរំ សដ្ឋិហាយនំ>
      text <ពលី នាគោ ឧបគន្ត្វា យូថា នីហរតេ គជំ។>
    text <១៥>
      text <យូថា វិនិស្សដោ សន្តោ សុខំ សាតំ ន វិន្ទតិ>
      text <ទុក្ខិតោ វិមនោ ហោតិ បជ្ឈាយន្តោ បវេធតិ។>
    text <១៦>
      text <តថេវ ជដិលា តម្បិ នីហរិស្សន្តិ ទុម្មតិំ>
      text <តេហិ ត្វំ និស្សដោ សន្តោ សុខំ សាតំ ន លច្ឆសិ។>
    text <១៧>
      text <ទិវា វា យទិ វា រត្តិំ សោកសល្លសមប្បិតោ>
      text <ឌយ្ហសិ បរិឡាហេន គជោ យូថាវ និស្សដោ។>
    text <១៨>
      text <ជាតរូបំ យថា កូដំ នេវ ឈាយតិ កត្ថចិ>
      text <តថា សីលវិហីនោ ត្វំ ន ឈាយិស្សសិ កត្ថចិ។>
    text <១៩>
      text <អគារំ វសមានោបិ កថំ ជីវិហិសិ តុវំ>
      text <មត្តិកំ បេត្តិកញ្ចាបិ នត្ថិ តេ និហិតំ ធនំ។>
    text <២០>
      text <សយំ កម្មំ ករិត្វាន គត្តេ សេទំ បមោចយំ>
      text <ឯវំ ជីវិហិសិ គេហេ សាធុ តេ តំ ន រុច្ចតិ។>
    text <២១>
      text <ឯវាហំ តត្ថ វារេមិ សំកិលេសគតំ មនំ>
      text <នានាធម្មកថំ កត្វា បាបា ចិត្តំ និវារយិំ។>
    text <២២>
      text <ឯវំ មេ វិហរន្តស្ស អប្បមាទវិហារិនោ>
      text <តិំសវស្សសហស្សានិ វិបិនេ មេ អតិក្កមុំ។>
    text <២៣>
      text <អប្បមាទរតំ ទិស្វា ឧត្តមត្ថំ គវេសកំ>
      text <បទុមុត្តរសម្ពុទ្ធោ អាគច្ឆិ មម សន្តិកំ។>
    text <២៤>
      text <តិម្ពរូសកវណ្ណាភោ អប្បមេយ្យោ អនូបមោ>
      text <រូបេនាសទិសោ ពុទ្ធោ អាកាសេ ចង្កមី តទា។>
    text <២៥>
      text <សុផុល្លោ សាលរាជាវ វិជ្ជូវព្ភឃនន្តរេ>
      text <ញាណេនាសទិសោ ពុទ្ធោ អាកាសេ ចង្កមី តទា។>
    text <២៦>
      text <សីហរាជា វសម្ភីតោ>
      text <លាសិតោ ព្យគ្ឃរាជាវ អាកាសេ ចង្កមី តទា។>
    text <គជរាជាវ ទប្បិតោ។>
    text <២៧>
      text <សិង្គីនិក្ខសវណ្ណាភោ ខទិរង្គារសន្និភោ>
      text <មណិ យថា ជោតិរសោ អាកាសេ ចង្កមី តទា។>
    text <២៨>
      text <វិសុទ្ធកេលាសនិភោ បុណ្ណមាយេវ ចន្ទិមា>
      text <មជ្ឈន្ហិកេវ សូរិយោ អាកាសេ ចង្កមី តទា។>
    text <២៩>
      text <ទិស្វា នភេ ចង្កមន្តំ ឯវំ ចិន្តេសហំ តទា>
      text <ទេវោ នុ ខោ អយំ សត្តោ ឧទាហុ មនុជោ អយំ។>
    text <៣០>
      text <ន មេ សុតោ វា ទិដ្ឋោ វា មហិយា ឯទិសោ នរោ>
      text <អបិ មន្តបទំ អត្ថិ អយំ សត្ថា ភវិស្សតិ។>
    text <៣១>
      text <ឯវាហំ ចិន្តយិត្វាន សកំ ចិត្តំ បសាទយិំ>
      text <នានាបុប្ផញ្ច គន្ធញ្ច សន្និបាតេសហំ តទា។>
    text <៣២>
      text <បុប្ផាសនំ បញ្ញបេត្វា សាធុចិត្តំ មនោរមំ>
      text <នរសារថិនំ អគ្គំ ឥទំ វចនមព្រវិំ។>
    text <៣៣>
      text <ឥទំ មេ អាសនំ វីរ បញ្ញត្តំ តវនុច្ឆវំ>
      text <ហាសយន្តោ មមំ ចិត្តំ និសីទ កុសុមាសនេ។>
    text <៣៤>
      text <និសីទិ តត្ថ ភគវា អសម្ភីតោវ កេសរី>
      text <សត្តរត្តិន្ទិវំ ពុទ្ធោ បវរេ កុសុមាសនេ។>
    text <៣៥>
      text <នមស្សមានោ អដ្ឋាសិំ សត្តរត្តិន្ទិវំ អហំ>
      text <វុដ្ឋហិត្វា សមាធិម្ហា សត្ថា លោកេ អនុត្តរោ>
      text <មម កម្មំ បកិត្តេន្តោ ឥទំ វចនមព្រវិ។>
    text <៣៦>
      text <ភាវេហិ ពុទ្ធានុស្សតិំ ភាវនានមនុត្តរំ>
      text <ឥមំ សតិំ ភាវយិត្វា បូរយិស្សសិ មានសំ។>
    text <៣៧>
      text <តិំសកប្បសហស្សានិ ទេវលោកេ រមិស្សសិ>
      text <អសីតិក្ខត្តុំ ទេវិន្ទោ ទេវរជ្ជំ ករិស្សសិ>
      text <សហស្សក្ខត្តុំ ចក្កវត្តី រាជា រដ្ឋេ ភវិស្សសិ។>
    text <៣៨>
      text <បទេសរជ្ជំ វិបុលំ គណនាតោ អសង្ខិយំ>
      text <អនុភោស្សសិ តំ សព្ពំ ពុទ្ធានុស្សតិយា ផលំ។>
    text <៣៩>
      text <ភវាភវេ សំសរន្តោ មហាភោគំ លភិស្សសិ>
      text <ភោគេ តេ ឩនតា នត្ថិ ពុទ្ធានុស្សតិយា ផលំ។>
    text <៤០>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៤១>
      text <អសីតិកោដិំ ឆឌ្ឌេត្វា ទាសេ កម្មករេ ពហូ>
      text <គោតមស្ស ភគវតោ សាសនេ បព្ពជិស្សសិ។>
    text <៤២>
      text <អារាធយិត្វា សម្ពុទ្ធំ គោតមំ សក្យបុង្គវំ>
      text <សុភូតិ នាម នាមេន ហេស្សតិ សត្ថុ សាវកោ។>
    text <៤៣>
      text <ភិក្ខុសង្ឃេ និសីទិត្វា ទក្ខិណេយ្យគុណម្ហិ តំ>
      text <តថារណវិហារេ ច ទ្វីសុ អគ្គេ ឋបេស្សតិ។>
    text <៤៤>
      text <ឥទំ វត្វាន សម្ពុទ្ធោ ជលជុត្តមនាមកោ>
      text <នភំ អព្ភុគ្គមី វីរោ ហំសរាជាវ អម្ពរេ។>
    text <៤៥>
      text <សាសិតោ លោកនាថេន នមស្សិត្វា តថាគតំ>
      text <សទា ភាវេមិ មុទិតោ ពុទ្ធានុស្សតិមុត្តមំ។>
    text <៤៦>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសំ អគច្ឆហំ។>
    text <៤៧>
      text <អសីតិក្ខត្តុំ ទេវិន្ទោ ទេវរជ្ជមការយិំ>
      text <សហស្សក្ខត្តុំ រាជា ច ចក្កវត្តី អហោសហំ។>
    text <៤៨>
      text <បទេសរជ្ជំ វិបុលំ គណនាតោ អសង្ខិយំ>
      text <អនុភោមិ សុសម្បត្តិំ ពុទ្ធានុស្សតិយា ផលំ។>
    text <៤៩>
      text <ភវាភវេ សំសរន្តោ មហាភោគំ លភាមហំ>
      text <ភោគេ មេ ឩនតា នត្ថិ ពុទ្ធានុស្សតិយា ផលំ។>
    text <៥០>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធានុស្សតិយា ផលំ។>
    text <៥១>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុភូតិ ថេរោ ឥមា គាថាយោ អភាសិត្ថាតិ។>
    stand <សុភូតិត្ថេរស្សាបទានំ បឋមំ។>
  text <២។ ឧបវានត្ថេរអបទានំ>
    text <៥២>
      text <បទុមុត្តរោ នាម ជិនោ សព្ពធម្មាន បារគូ>
      text <ជលិត្វា អគ្គិក្ខន្ធោវ សម្ពុទ្ធោ បរិនិព្ពុតោ។>
    text <៥៣>
      text <មហាជនា សមាគម្ម បូជយិត្វា តថាគតំ>
      text <ចិតំ កត្វាន សុកតំ សរីរំ អភិរោបយុំ។>
    text <៥៤>
      text <សរីរកិច្ចំ កត្វាន ធាតុំ តត្ថ សមានយុំ>
      text <សទេវមានុសា សព្ពេ ពុទ្ធថូបំ អកំសុ តេ។>
    text <៥៥>
      text <បឋមា កញ្ចនមយា ទុតិយាសិ មណីមយា>
      text <តតិយា រូបិយមយា ចតុត្ថី ផលិកាមយា។>
    text <៥៦>
      text <តថា បញ្ចមិយា ភូមិ លោហិតង្គមយា អហុ>
      text <ឆដ្ឋា មសារគល្លស្ស សព្ពរតនមយូបរិ។>
    text <៥៧>
      text <ជង្ឃា មណិមយា អាសិ វេទិកា រតនមយា>
      text <សព្ពសោណ្ណមយោ ថូបោ ឧទ្ធំ យោជនមុគ្គតោ។>
    text <៥៨>
      text <ទេវា តត្ថ សមាគន្ត្វា ឯកតោ មន្តយុំ តទា>
      text <មយម្បិ ថូបំ កស្សាម លោកនាថស្ស តាទិនោ។>
    text <៥៩>
      text <ធាតុ អាវេណិកា នត្ថិ សរីរំ ឯកបិណ្ឌិតំ>
      text <ឥមម្ហិ ពុទ្ធថូបម្ហិ កស្សាម កញ្ចុកំ មយំ។>
    text <៦០>
      text <ទេវា សត្តហិ រត្នេហិ អញ្ញំ វឌ្ឍេសុ យោជនំ>
      text <ថូបោ ទ្វិយោជនុព្ពេធោ តិមិរំ ព្យបហន្តិ សោ។>
    text <៦១>
      text <នាគា តត្ថ សមាគន្ត្វា ឯកតោ មន្តយុំ តទា>
      text <មនុស្សា ចេវ ទេវា ច ពុទ្ធថូបំ អកំសុ តេ។>
    text <៦២>
      text <មា នោ បមត្តា អស្សុម្ហ អប្បមត្តា សទេវកា>
      text <មយម្បិ ថូបំ កស្សាម លោកនាថស្ស តាទិនោ។>
    text <៦៣>
      text <ឥន្ទនីលំ មហានីលំ អថោ ជោតិរសំ មណិំ>
      text <ឯកតោ សន្និបាតេត្វា ពុទ្ធថូបំ អឆាទយុំ។>
    text <៦៤>
      text <សព្ពំ មណិមយំ អាសិ តាវតា ពុទ្ធចេតិយំ>
      text <តិយោជនសមុព្ពិទ្ធំ អាលោកករណំ តទា។>
    text <៦៥>
      text <គរុឡា ច សមាគន្ត្វា ឯកតោ មន្តយុំ តទា>
      text <មនុស្សា ទេវា នាគា ច ពុទ្ធថូបំ អកំសុ តេ។>
    text <៦៦>
      text <មា នោ បមត្តា អស្សុម្ហ អប្បមត្តា សទេវកា>
      text <មយម្បិ ថូបំ កស្សាម លោកនាថស្ស តាទិនោ។>
    text <៦៧>
      text <សព្ពំ មណិមយំ ថូបំ អករុំ តេ ច កញ្ចុកំ>
      text <យោជនំ តេបិ វឌ្ឍេសុំ អាយតំ ពុទ្ធចេតិយំ។>
    text <៦៨>
      text <ចតុយោជនមុព្ពិទ្ធោ ពុទ្ធថូបោ វិរោចតិ>
      text <ឱភាសេតិ ទិសា សព្ពា សតរំសីវ ឧគ្គតោ។>
    text <៦៩>
      text <កុម្ភណ្ឌា ច សមាគន្ត្វា ឯកតោ មន្តយុំ តទា>
      text <មនុស្សា ចេវ ទេវា ច នាគា ច គរុឡា តថា។>
      text <បច្ចេកំ ពុទ្ធសេដ្ឋស្ស អកំសុ ថូបមុត្តមំ។>
    text <៧០>
      text <មា នោ បមត្តា អស្សុម្ហ អប្បមត្តា សទេវកា>
      text <មយម្បិ ថូបំ កស្សាម លោកនាថស្ស តាទិនោ>
      text <រតនេហិ ឆាទេស្សាម អាយតំ ពុទ្ធចេតិយំ។>
    text <៧១>
      text <យោជនំ តេបិ វឌ្ឍេសុំ អាយតំ ពុទ្ធចេតិយំ>
      text <បញ្ចយោជនមុព្ពិទ្ធោ ថូបោ ឱភាសតេ តទា។>
    text <៧២>
      text <យក្ខា តត្ថ សមាគន្ត្វា ឯកតោ មន្តយុំ តទា>
      text <មនុស្សា ទេវា នាគា ច គរុឡា កុម្ភអណ្ឌកា។>
    text <៧៣>
      text <បច្ចេកំ ពុទ្ធសេដ្ឋស្ស អកំសុ ថូបមុត្តមំ>
      text <មា នោ បមត្តា អស្សុម្ហ អប្បមត្តា សទេវកា។>
    text <៧៤>
      text <មយម្បិ ថូបំ កស្សាម លោកនាថស្ស តាទិនោ>
      text <ផលិកាហិ ឆាទេស្សាម អាយតំ ពុទ្ធចេតិយំ។>
    text <៧៥>
      text <យោជនំ តេបិ វឌ្ឍេសុំ អាយតំ ពុទ្ធចេតិយំ>
      text <ឆ យោជនានិ ឧព្ពិទ្ធោ ថូបោ ឱភាសតេ តទា។>
    text <៧៦>
      text <គន្ធព្ពា ច សមាគន្ត្វា ឯកតោ មន្តយុំ តទា>
      text <មនុជា ទេវតា នាគា គរុឡា កុម្ភយក្ខកា។>
    text <៧៧>
      text <សព្ពេកំសុ ពុទ្ធថូបំ មយមេត្ថ អការកា>
      text <មយម្បិ ថូបំ កស្សាម លោកនាថស្ស តាទិនោ។>
    text <៧៨>
      text <វេទិយោ សត្ត កត្វាន ឆត្តមារោបយិំសុ តេ>
      text <សព្ពសោណ្ណមយំ ថូបំ គន្ធព្ពា ការយុំ តទា។>
    text <៧៩>
      text <សត្តយោជនមុព្ពិទ្ធោ ថូបោ ឱភាសតេ តទា>
      text <រត្តិន្ទិវា ន ញាយន្តិ អាលោកោ ហោតិ សព្ពទា។>
    text <៨០>
      text <អភិភោន្តិ ន តស្សាភា ចន្ទសូរា សតារកា>
      text <សមន្តា យោជនសតេ បទីបោបិ ន បជ្ជលិ។>
    text <៨១>
      text <តេន កាលេន យេ កេចិ ថូបំ បូជេន្តិ មានុសា>
      text <ន តេ ថូបមារុហន្តិ អម្ពរេ ឧក្ខិបន្តិ តេ។>
    text <៨២>
      text <ទេវេហិ ឋបិតោ យក្ខោ អភិសម្មតនាមកោ>
      text <ធជំ វា បុប្ផទាមំ វា អភិរោបេតិ ឧត្តរិ។>
    text <៨៣>
      text <ន តេ បស្សន្តិ តំ យក្ខំ ទាមំ បស្សន្តិ គច្ឆតោ>
      text <ឯវំ បស្សិត្វា គច្ឆន្តា សព្ពេ គច្ឆន្តិ សុគ្គតិំ។>
    text <៨៤>
      text <វិរុទ្ធា យេ បាវចនេ បសន្នា យេ ច សាសនេ>
      text <បាដិហេរំ ទដ្ឋុកាមា ថូបំ បូជេន្តិ មានុសា។>
    text <៨៥>
      text <នគរេ ហំសវតិយា អហោសិំ ភតកោ តទា>
      text <អាមោទិតំ ជនំ ទិស្វា ឯវំ ចិន្តេសហំ តទា។>
    text <៨៦>
      text <ឧឡារោ ភគវា ហេសោ យស្ស ធាតុធរេទិសំ>
      text <ឥមា ច ជនតា តុដ្ឋា ការំ កុព្ពំ ន តប្បរេ។>
    text <៨៧>
      text <អហម្បិ ការំ កស្សាមិ លោកនាថស្ស តាទិនោ>
      text <តស្ស ធម្មេសុ ទាយាទោ ភវិស្សាមិ អនាគតេ។>
    text <៨៨>
      text <សុធោតំ រជកេនាហំ ឧត្តរេយ្យបដំ មម>
      text <វេឡគ្គេ អាលគេត្វាន ធជំ ឧក្ខិបិមម្ពរេ។>
    text <៨៩>
      text <អភិសម្មតកោ គយ្ហ អម្ពរេហាសិ មេ ធជំ>
      text <វាតេរិតំ ធជំ ទិស្វា ភិយ្យោ ហាសំ ជនេសហំ។>
    text <៩០>
      text <តត្ថ ចិត្តំ បសាទេត្វា សមណំ ឧបសង្កមិំ>
      text <តំ ភិក្ខុំ អភិវាទេត្វា វិបាកំ បុច្ឆហំ ធជេ។>
    text <៩១>
      text <សោ មេ កថេសិ អានន្ទ បីតិសញ្ជននំ មម>
      text <តស្ស ធជស្ស វិបាកំ អនុភោស្សសិ សព្ពទា។>
    text <៩២>
      text <ហត្ថី អស្សា រថា បត្តី សេនា ច ចតុរង្គិនី>
      text <បរិវារេស្សន្តិ តំ និច្ចំ ធជទានស្សិទំ ផលំ។>
    text <៩៣>
      text <សដ្ឋិតូរិយសហស្សានិ ភេរិយោ សមលង្កតា>
      text <បរិវារេស្សន្តិ តំ និច្ចំ ធជទានស្សិទំ ផលំ។>
    text <៩៤>
      text <ឆឡាសីតិសហស្សានិ នារិយោ សមលង្កតា>
      text <វិចិត្តវត្ថាភរណា អាមុត្តមណិកុណ្ឌលា។>
    text <៩៥>
      text <អឡារបម្ហា ហសុលា សុសញ្ញា តនុមជ្ឈិមា>
      text <បរិវារេស្សន្តិ តំ និច្ចំ ធជទានស្សិទំ ផលំ។>
    text <៩៦>
      text <តិំសកប្បសហស្សានិ ទេវលោកេ រមិស្សសិ>
      text <អសីតិក្ខត្តុំ ទេវិន្ទោ ទេវរជ្ជំ ករិស្សសិ។>
    text <៩៧>
      text <សហស្សក្ខត្តុំ រាជា ច ចក្កវត្តី ភវិស្សសិ>
      text <បទេសរជ្ជំ វិបុលំ គណនាតោ អសង្ខិយំ។>
    text <៩៨>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៩៩>
      text <ទេវលោកា ចវិត្វាន សុក្កមូលេន ចោទិតោ>
      text <បុញ្ញកម្មេន សំយុត្តោ ព្រហ្មពន្ធុ ភវិស្សសិ។>
    text <១០០>
      text <អសីតិកោដិំ ឆឌ្ឌេត្វា ទាសេ កម្មករេ ពហូ>
      text <គោតមស្ស ភគវតោ សាសនេ បព្ពជិស្សសិ។>
    text <១០១>
      text <អារាធយិត្វា សម្ពុទ្ធំ គោតមំ សក្យបុង្គវំ>
      text <ឧបវានោតិ នាមេន ហេស្សសិ សត្ថុ សាវកោ។>
    text <១០២>
      text <សតសហស្សេ កតំ កម្មំ ផលំ ទស្សេសិ មេ ឥធ>
      text <សុមុត្តោ សរវេគោវ កិលេសេ ឈាបយី មម។>
    text <១០៣>
      text <ចក្កវត្តិស្ស សន្តស្ស ចតុទីបិស្សរស្ស មេ>
      text <តិយោជនានិ សមន្តា ឧស្សីសន្តិ ធជា សទា។>
    text <១០៤>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ធជទានស្សិទំ ផលំ។>
    text <១០៥>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧបវានោ ថេរោ ឥមា គាថាយោ អភាសិត្ថាតិ។>
    stand <ឧបវានត្ថេរស្សាបទានំ ទុតិយំ។>
  text <៣។ តិសរណគមនិយត្ថេរអបទានំ>
    text <១០៦>
      text <នគរេ ចន្ទវតិយា មាតុឧបដ្ឋាកោ អហុំ>
      text <អន្ធា មាតា បិតា មយ្ហំ តេ បោសេមិ អហំ តទា។>
    text <១០៧>
      text <រហោគតោ និសីទិត្វា ឯវំ ចិន្តេសហំ តទា>
      text <បោសេន្តោ មាតាបិតរោ បព្ពជ្ជំ ន លភាមហំ។>
    text <១០៨>
      text <មហន្ធការបិហិតា តិវិធគ្គីហិ ឌយ្ហរេ>
      text <ឯតាទិសេ ភវេ ជាតេ នត្ថិ កោចិ វិនាយកោ។>
    text <១០៩>
      text <ពុទ្ធោ លោកេ សមុប្បន្នោ ទិប្បតិ ទានិ សាសនំ>
      text <សក្កា ឧទ្ធរិតុំ អត្តា បុញ្ញកាមេន ជន្តុនា។>
    text <១១០>
      text <ឧគ្គយ្ហ តីណិ សរណេ បរិបុណ្ណានិ គោបយិំ>
      text <តេន កម្មេន សុកតេន បដិមោក្ខាមិ ទុគ្គតិំ។>
    text <១១១>
      text <និសភោ នាម សមណោ ពុទ្ធស្ស អគ្គសាវកោ>
      text <តមហំ ឧបគន្ត្វាន សរណគមនំ គហិំ។>
    text <១១២>
      text <វស្សសតសហស្សានិ អាយុ វិជ្ជតិ តាវទេ>
      text <តាវតា សរណគមនំ បរិបុណ្ណំ អគោបយិំ។>
    text <១១៣>
      text <ចរិមេ វត្តមានម្ហិ សរណំ តំ អនុស្សរិំ>
      text <តេន កម្មេន សុកតេន តាវតិំសំ អគច្ឆហំ។>
    text <១១៤>
      text <ទេវលោកគតោ សន្តោ បុញ្ញកម្មសមាហិតោ>
      text <យំ ទេសំ ឧបបជ្ជាមិ អដ្ឋ ហេតូ លភាមហំ។>
    text <១១៥>
      text <ទិសាសុ បូជិតោ ហោមិ តិក្ខបញ្ញោ ភវាមហំ>
      text <សព្ពេ ទេវានុវត្តន្តិ អមិតភោគំ លភាមហំ។>
    text <១១៦>
      text <សុវណ្ណវណ្ណោ សព្ពត្ថ បដិកន្តោ ភវាមហំ>
      text <មិត្តានំ អចលោ ហោមិ យសោ អព្ភុគ្គតោ មមំ។>
    text <១១៧>
      text <អសីតិក្ខត្តុ ទេវិន្ទោ ទេវរជ្ជមការយិំ>
      text <ទិព្ពសុខំ អនុភវិំ អច្ឆរាហិ បុរក្ខតោ។>
    text <១១៨>
      text <បញ្ចសត្តតិក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <១១៩>
      text <បច្ឆិមេ ភវេ សម្បត្តេ បុញ្ញកម្មសមាហិតោ>
      text <បុរេ សាវត្ថិយំ ជាតោ មហាសាលេ សុអឌ្ឍកេ។>
    text <១២០>
      text <នគរា និក្ខមិត្វាន ទារកេហិ បុរក្ខតោ>
      text <ហសខិឌ្ឌសមង្គីហំ សង្ឃារាមំ ឧបាគមិំ។>
    text <១២១>
      text <តត្ថទ្ទសាសិំ សមណំ វិប្បមុត្តំ និរូបធិំ>
      text <សោ មេ ធម្មមទេសេសិ សរណញ្ច អទាសិ មេ។>
    text <១២២>
      text <សោហំ សុត្វាន សរណំ សរណំ មេ អនុស្សរិំ>
      text <ឯកាសនេ និសីទិត្វា អរហត្តមបាបុណិំ។>
    text <១២៣>
      text <ជាតិយា សត្តមេ វស្សេ អរហត្តមបាបុណិំ>
      text <ឧបសម្បាទយិ ពុទ្ធោ គុណមញ្ញាយ ចក្ខុមា។>
    text <១២៤>
      text <អបរិមេយ្យេ ឥតោ កប្បេ សរណានិ អគច្ឆហំ>
      text <តតោ មេ សុកតំ កម្មំ ផលំ ទស្សេសិ មេ ឥធ។>
    text <១២៥>
      text <សុគោបិតំ មេ សរណំ មានសំ សុប្បណីហិតំ>
      text <អនុភោត្វា យសំ សព្ពំ បត្តោម្ហិ អចលំ បទំ។>
    text <១២៦>
      text <យេសំ សោតាវធានត្ថិ សុណោថ មម ភាសតោ>
      text <អហំ វោ កថយិស្សាមិ សាមំ ទិដ្ឋំ បទំ មម។>
    text <១២៧>
      text <ពុទ្ធោ លោកេ សមុប្បន្នោ វត្តតេ ជិនសាសនំ>
      text <អមតា វាទិតា ភេរី សោកសល្លវិនោទនា។>
    text <១២៨>
      text <យថាសកេន ថាមេន បុញ្ញក្ខេត្តេ អនុត្តរេ>
      text <អធិការំ ករេយ្យាថ បស្សយិស្សថ និព្ពុតិំ។>
    text <១២៩>
      text <បគ្គយ្ហ តីណិ សរណេ បញ្ចសីលានិ គោបិយ>
      text <ពុទ្ធេ ចិត្តំ បសាទេត្វា ទុក្ខស្សន្តំ ករិស្សថ។>
    text <១៣០>
      text <សម្មា ធម្មំ ភាវេត្វាន សីលានិ បរិគោបិយ>
      text <អចិរំ អរហត្តំ វោ សព្ពេបិ បាបុណិស្សថ។>
    text <១៣១>
      text <តេវិជ្ជោ ឥទ្ធិបត្តោម្ហិ ចេតោបរិយកោវិទោ>
      text <សាវកោ តេ មហាវីរ សរណោ វន្ទតិ សត្ថុនោ។>
    text <១៣២>
      text <អបរិមេយ្យេ ឥតោ កប្បេ សរណំ ពុទ្ធស្ស គច្ឆហំ>
      text <ទុគ្គតិំ នាភិជានាមិ សរណំ គមនេ ផលំ។>
    text <១៣៣>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិសរណគមនិយោ ថេរោ ឥមា គាថាយោ អភាសិត្ថាតិ។>
    stand <តិសរណគមនិយត្ថេរស្សាបទានំ តតិយំ។>
  text <៤។ បញ្ចសីលសមាទានិយត្ថេរអបទានំ>
    text <១៣៤>
      text <នគរេ ចន្ទវតិយា ភតកោ អាសហំ តទា>
      text <បរកម្មាយនេ យុត្តោ បព្ពជ្ជំ ន លភាមហំ។>
    text <១៣៥>
      text <មហន្ធការបិហិតា តិវិធគ្គីហិ ឌយ្ហរេ>
      text <កេន នុ ខោ ឧបាយេន វិសំយុត្តោ ភវេ អហំ។>
    text <១៣៦>
      text <ទេយ្យធម្មោ ច មេ នត្ថិ វរាកោ ភតកោ អហំ>
      text <យំនូនាហំ បញ្ចសីលំ រក្ខេយ្យំ បរិបូរយំ។>
    text <១៣៧>
      text <អនោមទស្សិស្ស មុនិនោ និសភោ នាម សាវកោ>
      text <តមហំ ឧបសង្កម្ម បញ្ចសិក្ខាបទគ្គហិំ។>
    text <១៣៨>
      text <វស្សសតសហស្សានិ អាយុ វិជ្ជតិ តាវទេ>
      text <តាវតា បញ្ចសីលានិ បរិបុណ្ណានិ គោបយិំ។>
    text <១៣៩>
      text <មច្ចុកាលេ ច សម្បត្តេ ទេវា អស្សាសយន្តិ មំ>
      text <រថោ សហស្សយុត្តោ តេ មារិសាយំ ឧបដ្ឋិតោ។>
    text <១៤០>
      text <វត្តន្តេ ចរិមេ ចិត្តេ មម សីលំ អនុស្សរិំ>
      text <តេន កម្មេន សុកតេន តាវតិំសំ អគច្ឆហំ។>
    text <១៤១>
      text <តិំសក្ខត្តុញ្ច ទេវិន្ទោ ទេវរជ្ជមការយិំ>
      text <ទិព្ពសុខំ អនុភវិំ អច្ឆរាហិ បុរក្ខតោ។>
    text <១៤២>
      text <បញ្ចសត្តតិក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <១៤៣>
      text <ទេវលោកា ចវិត្វាន សុក្កមូលេន ចោទិតោ>
      text <បុរេ វេសាលិយំ ជាតោ មហាសាលេ សុអឌ្ឍកេ។>
    text <១៤៤>
      text <វស្សូបនាយិកេ កាលេ ទិប្បន្តេ ជិនសាសនេ>
      text <មាតា ច មេ បិតា ចេវ បញ្ចសិក្ខាបទគ្គហុំ។>
    text <១៤៥>
      text <សហ សុត្វានហំ សីលំ មម សីលំ អនុស្សរិំ>
      text <ឯកាសនេ និសីទិត្វា អរហត្តមបាបុណិំ។>
    text <១៤៦>
      text <ជាតិយា បញ្ចវស្សេន អរហត្តមបាបុណិំ>
      text <ឧបសម្បាទយិ ពុទ្ធោ គុណមញ្ញាយ ចក្ខុមា។>
    text <១៤៧>
      text <បរិបុណ្ណានិ គោបេត្វា បញ្ចសិក្ខាបទានហំ>
      text <អបរិមេយ្យេ ឥតោ កប្បេ វិនិបាតំ ន គច្ឆហំ។>
    text <១៤៨>
      text <ស្វាហំ យសមនុភវិំ តេសំ សីលាន វាហសា>
      text <កប្បកោដិម្បិ កិត្តេន្តោ កិត្តយេ ឯកទេសកំ។>
    text <១៤៩>
      text <បញ្ចសីលានិ គោបេត្វា តយោ ហេតូ លភាមហំ>
      text <ទីឃាយុកោ មហាភោគោ តិក្ខបញ្ញោ ភវាមហំ។>
    text <១៥០>
      text <សំកិត្តេន្តោ ច សព្ពេសំ អភិមត្តញ្ច បោរិសំ>
      text <ភវាភវេ សំសរិត្វា ឯតេ ឋានេ លភាមហំ។>
    text <១៥១>
      text <អបរិមេយ្យសីលេសុ វត្តន្តា ជិនសាវកា>
      text <ភវេសុ យទិ រជ្ជេយ្យុំ វិបាកោ កីទិសោ ភវេ។>
    text <១៥២>
      text <សុចិណ្ណំ មេ បញ្ចសីលំ ភតកេន តបស្សិនា>
      text <តេន សីលេនហំ អជ្ជ មោចយិំ សព្ពពន្ធនា។>
    text <១៥៣>
      text <អបរិមេយ្យេ ឥតោ កប្បេ បញ្ចសីលានិ គោបយិំ>
      text <ទុគ្គតិំ នាភិជានាមិ បញ្ចសីលានិទំ ផលំ។>
    text <១៥៤>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បញ្ចសីលសមាទានិយោ ថេរោ ឥមា គាថាយោ អភាសិត្ថាតិ។>
    stand <បញ្ចសីលសមាទានិយត្ថេរស្សាបទានំ ចតុត្ថំ។>
  text <៥។ អន្នសំសាវកត្ថេរអបទានំ>
    text <១៥៥>
      text <សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ>
      text <កញ្ចនគ្ឃិយសំកាសំ ពាត្តិំសវរលក្ខណំ។>
    text <១៥៦>
      text <សិទ្ធត្ថំ លោកបជ្ជោតំ អប្បមេយ្យំ អនោបមំ>
      text <អលត្ថំ បរមំ បីតិំ ទិស្វា ទន្តំ ជុតិន្ធរំ។>
    text <១៥៧>
      text <សម្ពុទ្ធំ អភិនាមេត្វា ភោជយិំ តំ មហាមុនិំ>
      text <មហាការុណិកោ លោកេ អនុមោទិ មមំ តទា។>
    text <១៥៨>
      text <តស្មិំ មហាការុណិកេ បរមស្សាសការកេ>
      text <ពុទ្ធេ ចិត្តំ បសាទេត្វា កប្បំ សគ្គម្ហិ មោទហំ។>
    text <១៥៩>
      text <ចតុន្នវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ ភិក្ខាទានស្សិទំ ផលំ។>
    text <១៦០>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អន្នសំសាវកោ ថេរោ ឥមា គាថាយោ អភាសិត្ថាតិ។>
    stand <អន្នសំសាវកត្ថេរស្សាបទានំ បញ្ចមំ។>
  text <៦។ ធូបទាយកត្ថេរអបទានំ>
    text <១៦១>
      text <សិទ្ធត្ថស្ស ភគវតោ លោកជេដ្ឋស្ស តាទិនោ>
      text <កុដិធូបំ មយា ទិន្នំ វិប្បសន្នេន ចេតសា។>
    text <១៦២>
      text <យំ យំ យោនុបបជ្ជាមិ ទេវត្តំ អថ មានុសំ>
      text <សព្ពេសម្បិ បិយោ ហោមិ ធូបទានស្សិទំ ផលំ។>
    text <១៦៣>
      text <ចតុន្នវុតិតោ កប្បេ យំ ធូបមទទិំ តទា>
      text <ទុគ្គតិំ នាភិជានាមិ ធូបទានស្សិទំ ផលំ។>
    text <១៦៤>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ធូបទាយកោ ថេរោ ឥមា គាថាយោ អភាសិត្ថាតិ។>
    stand <ធូបទាយកត្ថេរស្សាបទានំ ឆដ្ឋំ។>
  text <៧។ បុលិនបូជកត្ថេរអបទានំ>
    text <១៦៥>
      text <វិបស្សិស្ស ភគវតោ ពោធិយា បាទបុត្តមេ>
      text <បុរាណបុលិនំ ហិត្វា សុទ្ធបុលិនមាកិរិំ។>
    text <១៦៦>
      text <ឯកនវុតិតោ កប្បេ យំ បុលិនមទាសហំ>
      text <ទុគ្គតិំ នាភិជានាមិ បុលិនទានស្សិទំ ផលំ។>
    text <១៦៧>
      text <តិំសតិមេ ឥតោ កប្បេ រាជា អាសិំ ជនាធិភូ>
      text <មហាបុលិននាមេន ចក្កវត្តី មហព្ពលោ។>
    text <១៦៨>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បុលិនបូជកោ ថេរោ ឥមា គាថាយោ អភាសិត្ថាតិ។>
    stand <បុលិនបូជកត្ថេរស្សាបទានំ សត្តមំ។>
  text <៨។ ឧត្តិយត្ថេរអបទានំ>
    text <១៦៩>
      text <ចន្ទភាគានទីតីរេ សុសុមារោ អហំ តទា>
      text <សគោចរប្បសុតោហំ នទីតិត្ថំ អគច្ឆហំ។>
    text <១៧០>
      text <សិទ្ធត្ថោ តម្ហិ សមយេ សយម្ភូ អគ្គបុគ្គលោ>
      text <នទិំ តរិតុកាមោ សោ នទីតិត្ថំ ឧបាគមិ។>
    text <១៧១>
      text <ឧបាគតេ ច សម្ពុទ្ធេ អហម្បិ តត្ថុបាគមិំ>
      text <ឧបគន្ត្វាន សម្ពុទ្ធំ ឥមំ វាចំ ឧទីរយិំ។>
    text <១៧២>
      text <អភិរូហ មហាវីរ តារេស្សាមិ អហំ តុវំ>
      text <បេត្តិកំ វិសយំ មយ្ហំ អនុកម្ប មហាមុនិ។>
    text <១៧៣>
      text <មម ឧគ្គជ្ជនំ សុត្វា អភិរូហិ មហាមុនិ>
      text <ហដ្ឋោ ហដ្ឋេន ចិត្តេន តារេសិំ លោកនាយកំ។>
    text <១៧៤>
      text <នទិយា បារិមេ តីរេ សិទ្ធត្ថោ លោកនាយកោ>
      text <អស្សាសេសិ មមំ តត្ថ អមតំ បាបុណិស្សសិ។>
    text <១៧៥>
      text <តម្ហា កាយា ចវិត្វាន ទេវលោកំ អាគច្ឆហំ>
      text <ទិព្ពសុខំ អនុភវិំ អច្ឆរាហិ បុរក្ខតោ។>
    text <១៧៦>
      text <សត្តក្ខត្តុញ្ច ទេវិន្ទោ ទេវរជ្ជមកាសហំ>
      text <តីណិក្ខត្តុំ ចក្កវត្តី មហិយា ឥស្សរោ អហុំ។>
    text <១៧៧>
      text <វិវេកមនុយុត្តោហំ និបកោ ច សុសំវុតោ>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <១៧៨>
      text <ចតុន្នវុតិតោ កប្បេ តារេសិំ យំ នរាសភំ>
      text <ទុគ្គតិំ នាភិជានាមិ តរណាយ ឥទំ ផលំ។>
    text <១៧៩>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧត្តិយោ ថេរោ ឥមា គាថាយោ អភាសិត្ថាតិ។>
    stand <ឧត្តិយត្ថេរស្សាបទានំ អដ្ឋមំ។>
  text <៩។ ឯកញ្ជលិកត្ថេរអបទានំ>
    text <១៨០>
      text <សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ>
      text <វិបស្សិំ សត្ថវាហគ្គំ នរវរំ វិនាយកំ។>
    text <១៨១>
      text <អទន្តទមនំ តាទិំ មហាវាទិំ មហាមតិំ>
      text <ទិស្វា បសន្នោ សុមនោ ឯកញ្ជលិមកាសហំ។>
    text <១៨២>
      text <ឯកនវុតិតោ កប្បេ យមញ្ជលិំ ករិំ តទា>
      text <ទុគ្គតិំ នាភិជានាមិ អញ្ជលិស្ស ឥទំ ផលំ។>
    text <១៨៣>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកញ្ជលិកោ ថេរោ ឥមា គាថាយោ អភាសិត្ថាតិ។>
    stand <ឯកញ្ជលិកត្ថេរស្សាបទានំ នវមំ។>
  text <១០។ ខោមទាយកត្ថេរអបទានំ>
    text <១៨៤>
      text <នគរេ ពន្ធុមតិយា អហោសិំ វាណិជោ តទា>
      text <តេនេវ ទារំ បោសេមិ រោបេមិ ពីជសម្បទំ។>
    text <១៨៥>
      text <រថិយំ បដិបន្នស្ស វិបស្សិស្ស មហេសិនោ>
      text <ឯកំ ខោមំ មយា ទិន្នំ កុសលត្ថាយ សត្ថុនោ។>
    text <១៨៦>
      text <ឯកនវុតិតោ កប្បេ យំ ខោមមទទិំ តទា>
      text <ទុគ្គតិំ នាភិជានាមិ ខោមទានស្សិទំ ផលំ។>
    text <១៨៧>
      text <សត្តរសេ ឥតោ កប្បេ ឯកោ សិន្ធវសន្ធនោ>
      text <សត្តរតនសម្បន្នោ ចតុទីបម្ហិ ឥស្សរោ។>
    text <១៨៨>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
      text <សុសូតិ ឧបវានោ ច សរណោ សីលគាហកោ>
      text <អន្នសំសាវកោ ខោមទាយី ច ទសេវ តតិយេ គណេ>
      text <អញ្ជលី ខោមទាយី ច ទសេវ តតិយេ គណេ>
      text <បញ្ចាលីសីតិសតំ វុត្តា គាថាយោ សព្ពបិណ្ឌិតា។>
    text <ឥត្ថំ សុទំ អាយស្មា ខោមទាយកោ ថេរោ ឥមា គាថាយោ អភាសិត្ថាតិ។>
    stand <ខោមទាយកត្ថេរស្សាបទានំ ទសមំ។>
    text <តស្សុទ្ទានំ>
    stand <សុភូតិវគ្គោ តតិយោ។>
    stand <ចតុត្ថភាណវារំ។>
