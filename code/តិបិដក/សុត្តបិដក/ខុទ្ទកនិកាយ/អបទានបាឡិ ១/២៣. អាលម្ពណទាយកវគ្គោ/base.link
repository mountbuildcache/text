text <២៣។ អាលម្ពណទាយកវគ្គោ>
  text <១។ អាលម្ពណទាយកត្ថេរអបទានំ>
    text <១>
      text <អត្ថទស្សិស្ស ភគវតោ លោកជេដ្ឋស្ស តាទិនោ>
      text <អាលម្ពណំ មយា ទិន្នំ ទ្វិបទិន្ទស្ស តាទិនោ។>
    text <២>
      text <ធរណិំ បដិបជ្ជាមិ វិបុលំ សាគរប្បរំ>
      text <បាណេសុ ច ឥស្សរិយំ វត្តេមិ វសុធាយ ច។>
    text <៣>
      text <កិលេសា ឈាបិតា មយ្ហំ ភវា សព្ពេ សមូហតា>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៤>
      text <ឥតោ ទ្វេសដ្ឋិកប្បម្ហិ តយោ អាសិំសុ ខត្តិយា>
      text <ឯកាបស្សិតនាមា តេ ចក្កវត្តី មហព្ពលា។>
    text <៥>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អាលម្ពណទាយកោ ថេរោ ឥមា គាថាយោ អភាសិត្ថាតិ។>
    stand <អាលម្ពណទាយកត្ថេរស្សាបទានំ បឋមំ។>
  text <២។ អជិនទាយកត្ថេរអបទានំ>
    text <៦>
      text <ឯកត្តិំសេ ឥតោ កប្បេ គណសត្ថារកោ អហំ>
      text <អទ្ទសំ វិរជំ ពុទ្ធំ អាហុតីនំ បដិគ្គហំ។>
    text <៧>
      text <ចម្មខណ្ឌំ មយា ទិន្នំ សិខិនោ លោកពន្ធុនោ>
      text <តេន កម្មេន ទ្វិបទិន្ទ លោកជេដ្ឋ នរាសភ។>
    text <៨>
      text <សម្បត្តិំ អនុភោត្វាន កិលេសេ ឈាបយិំ អហំ>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <៩>
      text <ឯកត្តិំសេ ឥតោ កប្បេ អជិនំ យំ អទាសហំ>
      text <ទុគ្គតិំ នាភិជានាមិ អជិនស្ស ឥទំ ផលំ។>
    text <១០>
      text <ឥតោ បញ្ចមកេ កប្បេ រាជា អាសិំ សុទាយកោ>
      text <សត្តរតនសម្បន្នោ ចក្កវត្តី មហព្ពលោ។>
    text <១១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អជិនទាយកោ ថេរោ ឥមា គាថាយោ អភាសិត្ថាតិ។>
    stand <អជិនទាយកត្ថេរស្សាបទានំ ទុតិយំ។>
  text <៣។ ទ្វេរតនិយត្ថេរអបទានំ>
    text <១២>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <អទ្ទសំ វិរជំ ពុទ្ធំ អាហុតីនំ បដិគ្គហំ។>
    text <១៣>
      text <មំសបេសិ មយា ទិន្នា វិបស្សិស្ស មហេសិនោ>
      text <សទេវកស្មិំ លោកស្មិំ ឥស្សរំ ការយាមហំ។>
    text <១៤>
      text <ឥមិនា មំសទានេន រតនំ និព្ពត្តតេ មម>
      text <ទុវេមេ រតនា លោកេ ទិដ្ឋធម្មស្ស បត្តិយា។>
    text <១៥>
      text <តេហំ សព្ពេ អនុភោមិ មំសទានស្ស សត្តិយា>
      text <គត្តញ្ច មុទុកំ មយ្ហំ បញ្ញា និបុណវេទនី។>
    text <១៦>
      text <ឯកនវុតិតោ កប្បេ យំ មំសមទទិំ តទា>
      text <ទុគ្គតិំ នាភិជានាមិ មំសទានស្សិទំ ផលំ។>
    text <១៧>
      text <ឥតោ ចតុត្ថកេ កប្បេ ឯកោ អាសិំ ជនាធិបោ>
      text <មហារោហិតនាមោ សោ ចក្កវត្តី មហព្ពលោ។>
    text <១៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ទ្វេរតនិយោ ថេរោ ឥមា គាថាយោ អភាសិត្ថាតិ។>
    stand <ទ្វេរតនិយត្ថេរស្សាបទានំ តតិយំ។>
    stand <ទសមំ ភាណវារំ។>
  text <៤។ អារក្ខទាយកត្ថេរអបទានំ>
    text <១៩>
      text <សិទ្ធត្ថស្ស ភគវតោ វេទិ ការាបិតា មយា>
      text <អារក្ខោ ច មយា ទិន្នោ សុគតស្ស មហេសិនោ។>
    text <២០>
      text <តេន កម្មវិសេសេន ន បស្សិំ ភយភេរវំ>
      text <កុហិញ្ចិ ឧបបន្នស្ស តាសោ មយ្ហំ ន វិជ្ជតិ។>
    text <២១>
      text <ចតុន្នវុតិតោ កប្បេ យំ វេទិំ ការយិំ បុរេ>
      text <ទុគ្គតិំ នាភិជានាមិ វេទិកាយ ឥទំ ផលំ។>
    text <២២>
      text <ឥតោ ឆដ្ឋម្ហិ កប្បម្ហិ អបស្សេនសនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អារក្ខទាយកោ ថេរោ ឥមា គាថាយោ អភាសិត្ថាតិ។>
    stand <អារក្ខទាយកត្ថេរស្សាបទានំ ចតុត្ថំ។>
  text <៥។ អព្យាធិកត្ថេរអបទានំ>
    text <២៤>
      text <វិបស្សិស្ស ភគវតោ អគ្គិសាលំ អទាសហំ>
      text <ព្យាធិកានញ្ច អាវាសំ ឧណ្ហោទកបដិគ្គហំ។>
    text <២៥>
      text <តេន កម្មេនយំ មយ្ហំ អត្តភាវោ សុនិម្មិតោ>
      text <ព្យាធាហំ នាភិជានាមិ បុញ្ញកម្មស្សិទំ ផលំ។>
    text <២៦>
      text <ឯកនវុតិតោ កប្បេ យំ សាលមទទិំ តទា>
      text <ទុគ្គតិំ នាភិជានាមិ អគ្គិសាលាយិទំ ផលំ។>
    text <២៧>
      text <ឥតោ ច សត្តមេ កប្បេ ឯកោសិំ អបរាជិតោ>
      text <សត្តរតនសម្បន្នោ ចក្កវត្តី មហព្ពលោ។>
    text <២៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អព្យាធិកោ ថេរោ ឥមា គាថាយោ អភាសិត្ថាតិ។>
    stand <អព្យាធិកត្ថេរស្សាបទានំ បញ្ចមំ។>
  text <៦។ អង្កោលបុប្ផិយត្ថេរអបទានំ>
    text <២៩>
      text <នារទោ ឥតិ មេ នាមំ កស្សបោ ឥតិ មំ វិទូ>
      text <អទ្ទសំ សមណានគ្គំ វិបស្សិំ ទេវសក្កតំ។>
    text <៣០>
      text <អនុព្យញ្ជនធរំ ពុទ្ធំ អាហុតីនំ បដិគ្គហំ>
      text <អង្កោលបុប្ផំ បគ្គយ្ហ ពុទ្ធស្ស អភិរោបយិំ។>
    text <៣១>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣២>
      text <ចតុសត្តតិតោ កប្បេ រោមសោ នាម ខត្តិយោ>
      text <អាមុក្កមាលាភរណោ សយោគ្គពលវាហនោ។>
    text <៣៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អង្កោលបុប្ផិយោ ថេរោ ឥមា គាថាយោ អភាសិត្ថាតិ។>
    stand <អង្កោលបុប្ផិយត្ថេរស្សាបទានំ ឆដ្ឋំ។>
  text <៧។ សោវណ្ណវដំសកិយត្ថេរអបទានំ>
    text <៣៤>
      text <ឧយ្យានភូមិំ និយ្យន្តោ អទ្ទសំ លោកនាយកំ>
      text <វដំសកំ គហេត្វាន សោវណ្ណំ សាធុនិម្មិតំ។>
    text <៣៥>
      text <សីឃំ តតោ សមារុយ្ហ ហត្ថិក្ខន្ធគតោ អហំ>
      text <ពុទ្ធស្ស អភិរោបេសិំ សិខិនោ លោកពន្ធុនោ។>
    text <៣៦>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <៣៧>
      text <សត្តវីសេ ឥតោ កប្បេ ឯកោ អាសិំ ជនាធិបោ>
      text <មហាបតាបនាមេន ចក្កវត្តី មហព្ពលោ។>
    text <៣៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សោវណ្ណវដំសកិយោ ថេរោ ឥមា គាថាយោ អភាសិត្ថាតិ។>
    stand <សោវណ្ណវដំសកិយត្ថេរស្សាបទានំ សត្តមំ។>
  text <៨។ មិញ្ជវដំសកិយត្ថេរអបទានំ>
    text <៣៩>
      text <និព្ពុតេ លោកនាថម្ហិ សិខិម្ហិ វទតំ វរេ>
      text <វដំសកេហិ អាកិណ្ណំ ពោធិបូជំ អកាសហំ។>
    text <៤០>
      text <ឯកត្តិំសេ ឥតោ កប្បេ យំ បូជមករិំ តទា>
      text <ទុគ្គតិំ នាភិជានាមិ ពោធិបូជាយិទំ ផលំ។>
    text <៤១>
      text <ឥតោ ឆព្ពីសតិកប្បេ អហុំ មេឃព្ភនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មិញ្ជវដំសកិយោ ថេរោ ឥមា គាថាយោ អភាសិត្ថាតិ។>
    stand <មិញ្ជវដំសកិយត្ថេរស្សាបទានំ អដ្ឋមំ។>
  text <៩។ សុកតាវេឡិយត្ថេរអបទានំ>
    text <៤៣>
      text <អសិតោ នាម នាមេន មាលាការោ អហំ តទា>
      text <អាវេឡំ បគ្គហេត្វាន រញ្ញោ ទាតុំ វជាមហំ។>
    text <៤៤>
      text <អសម្បត្តោម្ហិ រាជានំ អទ្ទសំ សិខិនាយកំ>
      text <ហដ្ឋោ ហដ្ឋេន ចិត្តេន ពុទ្ធស្ស អភិរោបយិំ។>
    text <៤៥>
      text <ឯកត្តិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤៦>
      text <បញ្ចវីសេ ឥតោ កប្បេ រាជាហោសិំ មហព្ពលោ>
      text <វេភារោ នាម នាមេន ចក្កវត្តី មហព្ពលោ។>
    text <៤៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុកតាវេឡិយោ ថេរោ ឥមា គាថាយោ អភាសិត្ថាតិ។>
    stand <សុកតាវេឡិយត្ថេរស្សាបទានំ នវមំ។>
  text <១០។ ឯកវន្ទនិយត្ថេរអបទានំ>
    text <៤៨>
      text <ឧសភំ បវរំ វីរំ វេស្សភុំ វិជិតាវិនំ>
      text <បសន្នចិត្តោ សុមនោ ពុទ្ធសេដ្ឋមវន្ទហំ។>
    text <៤៩>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ វន្ទនាយ ឥទំ ផលំ។>
    text <៥០>
      text <ចតុវីសតិកប្បម្ហិ វិកតានន្ទនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <អាលម្ពណញ្ច អជិនំ មំសទារក្ខទាយកោ>
      text <អព្យាធិ អង្កោលំ សោណ្ណំ មិញ្ជអាវេឡវន្ទនំ>
      text <បញ្ចបញ្ញាស គាថាយោ គណិតា អត្ថទស្សិភិ។>
    text <ឥត្ថំ សុទំ អាយស្មា ឯកវន្ទនិយោ ថេរោ ឥមា គាថាយោ អភាសិត្ថាតិ។>
    stand <ឯកវន្ទនិយត្ថេរស្សាបទានំ ទសមំ។>
    stand <អាលម្ពណទាយកវគ្គោ តេវីសតិមោ។>
    text <តស្សុទ្ទានំ>
