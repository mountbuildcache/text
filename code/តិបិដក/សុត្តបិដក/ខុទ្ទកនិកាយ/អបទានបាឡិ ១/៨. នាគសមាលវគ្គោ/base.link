text <៨។ នាគសមាលវគ្គោ>
  text <១។ នាគសមាលត្ថេរអបទានំ>
    text <១>
      text <អបាដលិំ អហំ បុប្ផំ ឧជ្ឈិតំ សុមហាបថេ>
      text <ថូបម្ហិ អភិរោបេសិំ សិខិនោ លោកពន្ធុនោ។>
    text <២>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ថូបបូជាយិទំ ផលំ។>
    text <៣>
      text <ឥតោ បន្នរសេ កប្បេ ភូមិយោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា នាគសមាលោ ថេរោ ឥមា គាថាយោ អភាសិត្ថាតិ។>
    stand <នាគសមាលត្ថេរស្សាបទានំ បឋមំ។>
  text <២។ បទសញ្ញកត្ថេរអបទានំ>
    text <៥>
      text <អក្កន្តញ្ច បទំ ទិស្វា តិស្សស្សាទិច្ចពន្ធុនោ>
      text <ហដ្ឋោ ហដ្ឋេន ចិត្តេន បទេ ចិត្តំ បសាទយិំ។>
    text <៦>
      text <ទ្វេនវុតេ ឥតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ បទសញ្ញាយិទំ ផលំ។>
    text <៧>
      text <ឥតោ សត្តមកេ កប្បេ សុមេធោ នាម ខត្តិយោ>
      text <សត្តរតនសម្បន្នោ ចក្កវតី មហព្ពលោ។>
    text <៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បទសញ្ញកោ ថេរោ ឥមា គាថាយោ អភាសិត្ថាតិ។>
    stand <បទសញ្ញកត្ថេរស្សាបទានំ ទុតិយំ។>
  text <៣។ ពុទ្ធសញ្ញកត្ថេរអបទានំ>
    text <៩>
      text <ទុមគ្គេ បំសុកូលិកំ លគ្គំ ទិស្វាន សត្ថុនោ>
      text <តតោ តមញ្ជលិំ កត្វា បំសុកូលំ អវន្ទហំ។>
    text <១០>
      text <ទ្វេនវុតេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធសញ្ញាយិទំ ផលំ។>
    text <១១>
      text <ឥតោ ចតុត្ថកេ កប្បេ ទុមសារោសិ ខត្តិយោ>
      text <ចាតុរន្តោ វិជិតាវី ចក្កវត្តី មហព្ពលោ។>
    text <១២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពុទ្ធសញ្ញកោ ថេរោ ឥមា គាថាយោ អភាសិត្ថាតិ។>
    stand <ពុទ្ធសញ្ញកត្ថេរស្សាបទានំ តតិយំ។>
  text <៤។ ភិសាលុវទាយកត្ថេរអបទានំ>
    text <១៣>
      text <កាននំ វនមោគយ្ហ វសាមិ វិបិនេ អហំ>
      text <វិបស្សិំ អទ្ទសំ ពុទ្ធំ អាហុតីនំ បដិគ្គហំ។>
    text <១៤>
      text <ភិសាលុវញ្ច បាទាសិំ ឧទកំ ហត្ថធោវនំ>
      text <វន្ទិត្វា សិរសា បាទេ បក្កាមិ ឧត្តរាមុខោ។>
    text <១៥>
      text <ឯកនវុតិតោ កប្បេ ភិសាលុវមទំ តទា>
      text <ទុគ្គតិំ នាភិជានាមិ បុញ្ញកម្មស្សិទំ ផលំ។>
    text <១៦>
      text <ឥតោ តតិយកេ កប្បេ ភិសសម្មតខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <១៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ភិសាលុវទាយកោ ថេរោ ឥមា គាថាយោ អភាសិត្ថាតិ។>
    stand <ភិសាលុវទាយកត្ថេរស្សាបទានំ ចតុត្ថំ។>
    stand <ឆដ្ឋភាណវារំ។>
  text <៥។ ឯកសញ្ញកត្ថេរអបទានំ>
    text <១៨>
      text <ខណ្ឌោ នាមាសិ នាមេន វិបស្សិស្សគ្គសាវកោ>
      text <ឯកា ភិក្ខា មយា ទិន្នា លោកាហុតិបដិគ្គហេ។>
    text <១៩>
      text <តេន ចិត្តប្បសាទេន ទ្វិបទិន្ទ នរាសភ>
      text <ទុគ្គតិំ នាភិជានាមិ ឯកភិក្ខាយិទំ ផលំ។>
    text <២០>
      text <ចត្តាលីសម្ហិតោ កប្បេ វរុណោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <២១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកសញ្ញកោ ថេរោ ឥមា គាថាយោ អភាសិត្ថាតិ។>
    stand <ឯកសញ្ញកត្ថេរស្សាបទានំ បញ្ចមំ។>
  text <៦។ តិណសន្ថរទាយកត្ថេរអបទានំ>
    text <២២>
      text <ហិមវន្តស្សាវិទូរេ មហាជាតស្សរោ អហុ>
      text <សតបត្តេហិ សញ្ឆន្នោ នានាសកុណមាលយោ។>
    text <២៣>
      text <តម្ហិ ន្ហត្វា ច បិត្វា ច អវិទូរេ វសាមហំ>
      text <អទ្ទសំ សមណានគ្គំ គច្ឆន្តំ អនិលញ្ជសេ។>
    text <២៤>
      text <មម សង្កប្បមញ្ញាយ សត្ថា លោកេ អនុត្តរោ>
      text <អព្ភតោ ឱរុហិត្វាន ភូមិយំឋាសិ តាវទេ។>
    text <២៥>
      text <វិសាណេន តិណំ គយ្ហ និសីទនមទាសហំ>
      text <និសីទិ ភគវា តត្ថ តិស្សោ លោកគ្គនាយកោ។>
    text <២៦>
      text <សកំ ចិត្តំ បសាទេត្វា អវន្ទិ លោកនាយកំ>
      text <បដិកុដិកោ អបសក្កិំ និជ្ឈាយន្តោ មហាមុនិំ។>
    text <២៧>
      text <តេន ចិត្តប្បសាទេន និម្មានំ ឧបបជ្ជហំ>
      text <ទុគ្គតិំ នាភិជានាមិ សន្ថរស្ស ឥទំ ផលំ។>
    text <២៨>
      text <ឥតោ ទុតិយកេ កប្បេ មិគ សម្មតខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិណសន្ថរទាយកោ ថេរោ ឥមា គាថាយោ អភាសិត្ថាតិ។>
    stand <តិណសន្ថរទាយកត្ថេរស្សាបទានំ ឆដ្ឋំ។>
  text <៧។ សូចិទាយកត្ថេរអបទានំ>
    text <៣០>
      text <តិំសកប្បសហស្សម្ហិ សម្ពុទ្ធោ លោកនាយកោ>
      text <សុមេធោ នាម នាមេន ពាត្តិំសវរលក្ខណោ។>
    text <៣១>
      text <តស្ស កញ្ចនវណ្ណស្ស ទ្វិបទិន្ទស្ស តាទិនោ>
      text <បញ្ច សូចី មយា ទិន្នា សិព្ពនត្ថាយ ចីវរំ។>
    text <៣២>
      text <តេនេវ សូចិទានេន និបុណត្ថវិបស្សកំ>
      text <តិក្ខំ លហុញ្ច ផាសុញ្ច ញាណំ មេ ឧទបជ្ជថ។>
    text <៣៣>
      text <កិលេសា ឈាបិតា មយ្ហំ ភវា សព្ពេ សមូហតា>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <៣៤>
      text <ទ្វិបទាធិបតី នាម រាជានោ ចតុរោ អហុំ>
      text <សត្តរតនសម្បន្នា ចក្កវត្តី មហព្ពលា។>
    text <៣៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សូចិទាយកោ ថេរោ ឥមា គាថាយោ អភាសិត្ថាតិ។>
    stand <សូចិទាយកត្ថេរស្សាបទានំ សត្តមំ។>
  text <៨។ បាដលិបុប្ផិយត្ថេរអបទានំ>
    text <៣៦>
      text <សុវណ្ណវណ្ណំ សម្ពុទ្ធំ គច្ឆន្តំ អន្តរាបណេ>
      text <កញ្ចនគ្ឃិយសង្កាសំ ពាត្តិំសវរលក្ខណំ។>
    text <៣៧>
      text <សេដ្ឋិបុត្តោ តទា អាសិំ សុខុមាលោ សុខេធិតោ>
      text <ឧច្ឆង្គេ បាដលិបុប្ផំ កត្វាន អភិសំហរិំ។>
    text <៣៨>
      text <ហដ្ឋោ ហដ្ឋេន ចិត្តេន បុប្ផេហិ អភិបូជយិំ>
      text <តិស្សំ លោកវិទុំ នាថំ នរទេវំ នមស្សហំ។>
    text <៣៩>
      text <ទ្វេនវុតេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <៤០>
      text <ឥតោ តេសដ្ឋិកប្បម្ហិ អភិសម្មតនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បាដលិបុប្ផិយោ ថេរោ ឥមា គាថាយោ អភាសិត្ថាតិ។>
    stand <បាដលិបុប្ផិយត្ថេរស្សាបទានំ អដ្ឋមំ។>
  text <៩។ ឋិតញ្ជលិយត្ថេរអបទានំ>
    text <៤២>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <តត្ថ អទ្ទសំ សម្ពុទ្ធំ ពាត្តិំសវរលក្ខណំ។>
    text <៤៣>
      text <តត្ថាហំ អញ្ជលិំ កត្វា បក្កាមិំ បាចិនាមុខោ>
      text <អវិទូរេ និសិន្នស្ស និយកេ បណ្ណសន្ថរេ។>
    text <៤៤>
      text <តតោ មេ អសនីបាតោ មត្ថកេ និបតី តទា>
      text <សោហំ មរណកាលម្ហិ អកាសិំ បុនរញ្ជលិំ។>
    text <៤៥>
      text <ទ្វេនវុតេ ឥតោ កប្បេ អញ្ជលិំ អករិំ តទា>
      text <ទុគ្គតិំ នាភិជានាមិ អញ្ជលិស្ស ឥទំ ផលំ។>
    text <៤៦>
      text <ចតុបណ្ណាសកប្បម្ហិ មិគកេតុសនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឋិតញ្ជលិយោ ថេរោ ឥមា គាថាយោ អភាសិត្ថាតិ។>
    stand <ឋិតញ្ជលិយត្ថេរស្សាបទានំ នវមំ។>
  text <១០។ តិបទុមិយត្ថេរអបទានំ>
    text <៤៨>
      text <បទុមុត្តរោ នាម ជិនោ សព្ពធម្មាន បារគូ>
      text <ទន្តោ ទន្តបរិវុតោ នគរា និក្ខមី តទា។>
    text <៤៩>
      text <នគរេ ហំសវតិយំ អហោសិំ មាលិកោ តទា>
      text <យំ តត្ថ ឧត្តមំ តោណិ បទ្មបុប្ផានិ អគ្គហិំ។>
    text <៥០>
      text <អទ្ទសំ វិរជំ ពុទ្ធំ បដិមគ្គន្តរាបណេ>
      text <សហ ទិស្វាន សម្ពុទ្ធំ ឯវំ ចិន្តេសហំ តទា។>
    text <៥១>
      text <កិំ មេ ឥមេហិ បុប្ផេហិ រញ្ញោ ឧបនិតេហិ មេ>
      text <គាមំ វា គាមខេត្តំ វា សហស្សំ វា លភេយ្យហំ។>
    text <៥២>
      text <អទន្តទមនំ វីរំ សព្ពសត្តសុខាវហំ>
      text <លោកនាថំ បូជយិត្វា លច្ឆាមិ អមតំ ធនំ។>
    text <៥៣>
      text <ឯវាហំ ចិន្តយិត្វាន សកំ ចិត្តំ បសាទយិំ>
      text <តីណិ លោហិតកេ គយ្ហ អាកាសេ ឧក្ខិបិំ តទា។>
    text <៥៤>
      text <មយា ឧក្ខិត្តមត្តម្ហិ អាកាសេ បត្ថរិំសុ តេ>
      text <ធារិំសុ មត្ថកេ តត្ថ ឧទ្ធំវណ្ដា អធោមុខា។>
    text <៥៥>
      text <យេ កេចិ មនុជា ទិស្វា ឧក្កុដ្ឋិំ សម្បវត្តយុំ>
      text <ទេវតា អន្តលិក្ខម្ហិ សាធុការំ បវត្តយុំ។>
    text <៥៦>
      text <អច្ឆេរំ លោកេ ឧប្បន្នំ ពុទ្ធសេដ្ឋស្ស វាហសា>
      text <សព្ពេ ធម្មំ សុណិស្សាម បុប្ផានំ វាហសា មយំ។>
    text <៥៧>
      text <បទុមុត្តរោ លោកវិទូ អាហុតីនំ បដិគ្គហោ>
      text <វីថិយញ្ហិ ឋិតោ សន្តោ ឥមា គាថា អភាសថ។>
    text <៥៨>
      text <យោ សោ ពុទ្ធំ អបូជេសិ រត្តបទ្មេហិ មាណវោ>
      text <តមហំ កិត្តយិស្សាមិ សុណាថ មម ភាសតោ។>
    text <៥៩>
      text <តិំសកប្បសហស្សានិ ទេវលោកេ រមិស្សតិ>
      text <តិំសកប្បានិ ទេវិន្ទោ ទេវរជ្ជំ ករិស្សតិ។>
    text <៦០>
      text <មហាវិត្ថារិកំ នាម ព្យម្ហំ ហេស្សតិ តាវទេ>
      text <តិយោជនសតុព្ពិទ្ធំ ទិយឌ្ឍសតវិត្ថតំ។>
    text <៦១>
      text <ចត្តារិសតសហស្សានិ និយ្យូហា ច សុមាបិតា>
      text <កូដាគារវរូបេតា មហាសយនមណ្ឌិតា។>
    text <៦២>
      text <កោដិសតសហស្សិយោ បរិវារេស្សន្តិ អច្ឆរា>
      text <កុសលា នច្ចគីតស្ស វាទិតេបិ បទក្ខិណា។>
    text <៦៣>
      text <ឯតាទិសេ ព្យម្ហវរេ នារីគណសមាកុលេ>
      text <វស្សិស្សតិ បុប្ផវស្សោ ទិព្ពោ លោហិតកោ សទា។>
    text <៦៤>
      text <ភិត្តិខីលេ នាគទន្តេ ទ្វារពាហាយ តោរណេ>
      text <ចក្កមត្តា លោហិតកា ឱលម្ពិស្សន្តិ តាវទេ។>
    text <៦៥>
      text <បត្តេន បត្តសញ្ឆន្នេ អន្តោព្យម្ហវរេ ឥមំ>
      text <អត្ថរិត្វា បារុបិត្វា តុវដ្ដិស្សន្តិ តាវទេ។>
    text <៦៦>
      text <ភវនំ បរិវារេត្វា សមន្តា សតយោជនេ>
      text <តេបិ បទ្មា លោហិតកា ទិព្ពគន្ធំ បវាយរេ។>
    text <៦៧>
      text <បញ្ចសត្តតិក្ខត្តុញ្ច ចក្កវត្តី ភវិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <៦៨>
      text <សម្បត្តិយោ ទុវេ ភុត្វា អនីតិ អនុបទ្ទវោ>
      text <សម្បត្តេ បរិយោសានេ និព្ពានំ បាបុណិស្សតិ។>
    text <៦៩>
      text <សុទិដ្ឋោ វត មេ ពុទ្ធោ វាណិជ្ជំ សុបយោជិតំ>
      text <បទ្មានិ តីណិ បូជេត្វា អនុភោសិំ តិសម្បទា។>
    text <៧០>
      text <អជ្ជ មេ ធម្មប្បត្តស្ស វិប្បមុត្តស្ស សព្ពសោ>
      text <សុបុប្ផិតំ លោហិតកំ ធារយិស្សតិ មត្ថកេ។>
    text <៧១>
      text <មម កម្មំ កថេន្តស្ស បទុមុត្តរសត្ថុនោ>
      text <សតបាណសហស្សានំ ធម្មាភិសមយោ អហុ។>
    text <៧២>
      text <សតសហស្សិតោ កប្បេ យំ ពុទ្ធមភិបូជយិំ>
      text <ទុគ្គតិំ នាភិជានាមិ តិបទុមានិទំ ផលំ។>
    text <៧៣>
      text <កិលេសា ឈាបិតា មយ្ហំ ភវា សព្ពេ សមូហតា>
      text <សព្ពាសវា បរិក្ខីណា នត្ថិ ទានិ បុនព្ភវោ។>
    text <៧៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <នាគសមាលោ បទសញ្ញី សញ្ញកាលុវទាយកោ>
      text <ឯកសញ្ញី តិណសន្ថារោ សូចិបាដលិបុប្ផិយោ>
      text <ឋិតញ្ជលី តិបទុមី គាថាយោ បញ្ចសត្តតិ។>
    text <ឥត្ថំ សុទំ អាយស្មា តិបទុមិយោ ថេរោ ឥមា គាថាយោ អភាសិត្ថាតិ។>
    stand <តិបទុមិយត្ថេរស្សាបទានំ ទសមំ។>
    stand <នាគសមាលវគ្គោ អដ្ឋមោ។>
    text <តស្សុទ្ទានំ>
