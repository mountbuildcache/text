text <៧។ សកចិន្តនិយវគ្គោ>
  text <១។ សកចិន្តនិយត្ថេរអបទានំ>
    text <១>
      text <បវនំ កាននំ ទិស្វា អប្បសទ្ទមន្នាវិលំ>
      text <ឥសីនំ អនុចិណ្ណំវ អាហុតីនំ បដិគ្គហំ។>
    text <២>
      text <ថូបំ កត្វាន បុលិនំ នានាបុប្ផំ សមោកិរិំ>
      text <សម្មុខា វិយ សម្ពុទ្ធំ និម្មិតំ អភិវន្ទហំ។>
    text <៣>
      text <សត្តរតនសម្បន្នោ រាជា រដ្ឋម្ហិ ឥស្សរោ>
      text <សកកម្មាភិរទ្ធោហំ បុប្ផបូជាយិទំ ផលំ។>
    text <៤>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <៥>
      text <អសីតិកប្បេនន្តយសោ ចក្កវត្តី អហោសហំ>
      text <សត្តរតនសម្បន្នោ ចតុទីបម្ហិ ឥស្សរោ។>
    text <៦>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សកចិន្តនិយោ ថេរោ ឥមា គាថាយោ អភាសិត្ថាតិ។>
    stand <សកចិន្តនិយត្ថេរស្សាបទានំ បឋមំ។>
  text <២។ អវោបុប្ផិយត្ថេរអបទានំ>
    text <៧>
      text <វិហារា អភិនិក្ខម្ម អព្ភុដ្ឋហិយ ចង្កមេ>
      text <ចតុសច្ចំ បកាសន្តោ ទេសេតិ អមតំ បទំ។>
    text <៨>
      text <សិខិស្ស គិរមញ្ញាយ ពុទ្ធសេដ្ឋស្ស តាទិនោ>
      text <នានាបុប្ផំ គហេត្វាន អាកាសម្ហិ សមោកិរិំ។>
    text <៩>
      text <តេន កម្មេន ទ្វិបទិន្ទ លោកជេដ្ឋ នរាសភ>
      text <បត្តោម្ហិ អចលំ ឋានំ ហិត្វា ជយបរាជយំ។>
    text <១០>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <១១>
      text <ឥតោ វីសតិកប្បម្ហិ សុមេធោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <១២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អវោបុប្ផិយោ ថេរោ ឥមា គាថាយោ អភាសិត្ថាតិ។>
    stand <អវោបុប្ផិយត្ថេរស្សាបទានំ ទុតិយំ។>
  text <៣។ បច្ចាគមនិយត្ថេរអបទានំ>
    text <១៣>
      text <សិន្ធុយា នទិយា តីរេ ចក្កវាកោ អហំ តទា>
      text <សុទ្ធសេវាលភក្ខោហំ បាបេសុ ច សុសញ្ញតោ។>
    text <១៤>
      text <អទ្ទសំ វិរជំ ពុទ្ធំ គច្ឆន្តំ អនិលញ្ជសេ>
      text <តុណ្ឌេន សាលំ បគ្គយ្ហ វិបស្សិស្សាភិរោបយិំ។>
    text <១៥>
      text <យស្ស សទ្ធា តថាគតេ អចលា សុបតិដ្ឋិតា>
      text <តេន ចិត្តប្បសាទេន ទុគ្គតិំ សោ ន គច្ឆតិ។>
    text <១៦>
      text <ស្វាគតំ វត មេ អាសិ ពុទ្ធសេដ្ឋស្ស សន្តិកេ>
      text <វិហង្គមេន សន្តេន សុពីជំ រោបិតំ មយា។>
    text <១៧>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៨>
      text <សុចារុទស្សនា នាម អដ្ឋេតេ ឯកនាមកា>
      text <កប្បេ សត្តរសេ អាសុំ ចក្កវត្តី មហព្ពលា។>
    text <១៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បច្ចាគមនិយោ ថេរោ ឥមា គាថាយោ អភាសិត្ថាតិ។>
    stand <បច្ចាគមនិយត្ថេរស្សាបទានំ តតិយំ។>
  text <៤។ បរប្បសាទកត្ថេរអបទានំ>
    text <២០>
      text <ឧសភំ បវរំ វីរំ មហេសិំ វិជិតាវិនំ>
      text <សុវណ្ណវណ្ណំ សម្ពុទ្ធំ កោ ទិស្វា នប្បសីទតិ។>
    text <២១>
      text <ហិមវាវាបរិមេយ្យោ សាគរោវ ទុរុត្តរោ>
      text <តថេវ ឈានំ ពុទ្ធស្ស កោ ទិស្វា នប្បសីទតិ។>
    text <២២>
      text <វសុធា យថាប្បមេយ្យា ចិត្តា វនវដំសកា>
      text <តថេវ សីលំ ពុទ្ធស្ស កោ ទិស្វា នប្បសីទតិ។>
    text <២៣>
      text <អនិលញ្ជសាសង្ខុព្ភោ យថាកាសោ អសង្ខិយោ>
      text <តថេវ ញាណំ ពុទ្ធស្ស កោ ទិស្វា នប្បសីទតិ។>
    text <២៤>
      text <ឥមាហិ ចតុគាថាហិ ព្រាហ្មណោ សេនសវ្ហយោ>
      text <ពុទ្ធសេដ្ឋំ ថវិត្វាន សិទ្ធត្ថំ អបរាជិតំ។>
    text <២៥>
      text <ចតុន្នវុតិកប្បានិ ទុគ្គតិំ នុបបជ្ជថ>
      text <សុគតិំ សុខសម្បត្តិំ អនុភោសិមនប្បកំ។>
    text <២៦>
      text <ចតុន្នវុតិតោ កប្បេ ថវិត្វា លោកនាយកំ>
      text <ទុគ្គតិំ នាភិជានាមិ ថោមនាយ ឥទំ ផលំ។>
    text <២៧>
      text <ចាតុទ្ទសម្ហិ កប្បម្ហិ ចតុរោ អាសុមុគ្គតា>
      text <សត្តរតនសម្បន្នា ចក្កវត្តី មហព្ពលា។>
    text <២៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បរប្បសាទកោ ថេរោ ឥមា គាថាយោ អភាសិត្ថាតិ។>
    stand <បរប្បសាទកត្ថេរស្សាបទានំ ចតុត្ថំ។>
  text <៥។ ភិសទាយកត្ថេរអបទានំ>
    text <២៩>
      text <វេស្សភូ នាម នាមេន ឥសីនំ តតិយោ អហុ>
      text <កាននំ វនមោគយ្ហ វិហាសិ បុរិសុត្តមោ។>
    text <៣០>
      text <ភិសមុឡាលំ គណ្ហិត្វា អគមំ ពុទ្ធសន្តិកំ>
      text <តញ្ច ពុទ្ធស្ស បាទាសិំ បសន្នោ សេហិ បាណិភិ។>
    text <៣១>
      text <ករេន ច បរាមដ្ឋោ វេស្សភូវរពុទ្ធិនា>
      text <សុខាហំ នាភិជានាមិ សមំ តេន កុតោត្តរិំ។>
    text <៣២>
      text <ចរិមោ វត្តតេ មយ្ហំ ភវា សព្ពេ សមូហតា>
      text <ហត្ថិនាគេន សន្តេន កុសលំ រោបិតំ មយា។>
    text <៣៣>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ភិសទានស្សិទំ ផលំ។>
    text <៣៤>
      text <សមោធានា ច រាជានោ សោឡស មនុជាធិបា>
      text <កប្បម្ហិ ចុទ្ទសេ អាសុំ ចក្កវត្តី មហព្ពលា។>
    text <៣៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ភិសទាយកោ ថេរោ ឥមា គាថាយោ អភាសិត្ថាតិ។>
    stand <ភិសទាយកត្ថេរស្សាបទានំ បញ្ចមំ។>
  text <៦។ សុចិន្តិតត្ថេរអបទានំ>
    text <៣៦>
      text <គិរិទុគ្គចរោ អាសិំ អភិជាតោវ កេសរី>
      text <មិគសង្ឃំ វធិត្វាន ជីវាមិ បព្ពតន្តរេ។>
    text <៣៧>
      text <អត្ថទស្សី តុ ភគវា សព្ពញ្ញូ វទតំ វរោ>
      text <មមុទ្ធរិតុកាមោ សោ អាគច្ឆិ បព្ពតុត្តមំ។>
    text <៣៨>
      text <បសទញ្ច មិគំ ហន្ត្វា ភក្ខិតុំ សមុបាគមិំ>
      text <ភគវា តម្ហិ សមយេ ភិក្ខមានោ ឧបាគមិ។>
    text <៣៩>
      text <វរមំសានិ បគ្គយ្ហ អទាសិំ តស្ស សត្ថុនោ>
      text <អនុមោទិ មហាវីរោ និព្ពាបេន្តោ មមំ តទា។>
    text <៤០>
      text <តេន ចិត្តប្បសាទេន គិរិទុគ្គំ បវិសិំ អហំ>
      text <បីតិំ ឧប្បាទយិត្វាន តត្ថ កាលង្កតោ អហំ។>
    text <៤១>
      text <ឯតេន មំសទានេន ចិត្តស្ស បណិធីហិ ច>
      text <បន្នរសេ កប្បសតេ ទេវលោកេ រមិំ អហំ។>
    text <៤២>
      text <អវសេសេសុ កប្បេសុ កុសលំ ចិន្តិតំ មយា>
      text <តេនេវ មំសទានេន ពុទ្ធានុស្សរណេន ច។>
    text <៤៣>
      text <អដ្ឋត្តិំសម្ហិ កប្បម្ហិ អដ្ឋ ទីឃាយុនាមកា>
      text <សដ្ឋិម្ហិតោ កប្បសតេ ទុវេ វរុណនាមកា។>
    text <៤៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុចិន្តិតោ ថេរោ ឥមា គាថាយោ អភាសិត្ថាតិ។>
    stand <សុចិន្តិតត្ថេរស្សាបទានំ ឆដ្ឋំ។>
  text <៧។ វត្ថទាយកត្ថេរអបទានំ>
    text <៤៥>
      text <បក្ខិជាតោ តទា អាសិំ សុបណ្ណោ គរុឡាធិបោ>
      text <អទ្ទសំ វិរជំ ពុទ្ធំ គច្ឆន្តំ គន្ធមាទនំ។>
    text <៤៦>
      text <ជហិត្វា គរុឡវណ្ណំ មាណវកំ អធារយិំ>
      text <ឯកំ វត្ថំ មយា ទិន្នំ ទ្វិបទិន្ទស្ស តាទិនោ។>
    text <៤៧>
      text <តញ្ច ទុស្សំ បដិគ្គយ្ហ ពុទ្ធោ លោកគ្គនាយកោ>
      text <អន្តលិក្ខេ ឋិតោ សត្ថា ឥមា គាថា អភាសថ។>
    text <៤៨>
      text <ឥមិនា វត្ថទានេន ចិត្តស្ស បណិធីហិ ច>
      text <បហាយ គរុឡំ យោនិំ ទេវលោកេ រមិស្សតិ។>
    text <៤៩>
      text <អត្ថទស្សី តុ ភគវា លោកជេដ្ឋោ នរាសភោ>
      text <វត្ថទានំ បសំសិត្វា បក្កាមិ ឧត្តរាមុខោ។>
    text <៥០>
      text <ភវេ និព្ពត្តមានម្ហិ ហោន្តិ មេ វត្ថសម្បទា>
      text <អាកាសេ ឆទនំ ហោតិ វត្ថទានស្សិទំ ផលំ។>
    text <៥១>
      text <អរុណវា សត្ត ជនា ចក្កវត្តី មហព្ពលា>
      text <ឆត្តិំសតិម្ហិ អាសិំសុ កប្បម្ហិ មនុជាធិបា។>
    text <៥២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា វត្ថទាយកោ ថេរោ ឥមា គាថាយោ អភាសិត្ថាតិ។>
    stand <វត្ថទាយកត្ថេរស្សាបទានំ សត្តមំ។>
  text <៨។ អម្ពទាយកត្ថេរអបទានំ>
    text <៥៣>
      text <អនោមទស្សី ភគវា និសិន្នោ បព្ពតន្តរេ>
      text <មេត្តាយ អផរិ លោកេ អប្បមាណេ និរូបធិ។>
    text <៥៤>
      text <កបិ អហំ តទា អាសិំ ហិមវន្តេ នគុត្តមេ>
      text <ទិស្វា អនោមទស្សិំ តំ ពុទ្ធេ ចិត្តំ បសាទយិំ។>
    text <៥៥>
      text <អវិទូរេ ហិមវន្តស្ស អម្ពាសុំ ផលិនោ តទា>
      text <តតោ បក្កំ គហេត្វាន អម្ពំ សមធុកំ អទំ។>
    text <៥៦>
      text <តំ មេ ពុទ្ធោ វិយាកាសិ អនោមទស្សី មហាមុនិ>
      text <ឥមិនា មធុទានេន អម្ពទានេន ចូភយំ។>
    text <៥៧>
      text <សត្តបញ្ញាសកប្បម្ហិ ទេវលោកេ រមិស្សតិ>
      text <អវសេសេសុ កប្បេសុ វោកិណ្ណំ សំសរិស្សតិ។>
    text <៥៨>
      text <ខេបេត្វា បាបកំ កម្មំ បរិបក្កាយ ពុទ្ធិយា>
      text <វិនិបាតមគន្ត្វាន កិលេសេ ឈាបយិស្សតិ។>
    text <៥៩>
      text <ទមេន ឧត្តមេនាហំ ទមិតោម្ហិ មហេសិនា>
      text <បត្តោម្ហិ អចលំ ឋានំ ហិត្វា ជយបរាជយំ។>
    text <៦០>
      text <សត្តសត្តតិកប្បសតេ អម្ពដ្ឋជសនាមកា>
      text <ចតុទ្ទស តេ រាជានោ ចក្កវត្តី មហព្ពលា។>
    text <៦១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អម្ពទាយកោ ថេរោ ឥមា គាថាយោ អភាសិត្ថាតិ។>
    stand <អម្ពទាយកត្ថេរស្សាបទានំ អដ្ឋមំ។>
  text <៩។ សុមនត្ថេរអបទានំ>
    text <៦២>
      text <សុមនោ នាម នាមេន មាលាការោ អហំ តទា>
      text <អទ្ទសំ វិរជំ ពុទ្ធំ លោកាហុតិបដិគ្គហំ។>
    text <៦៣>
      text <ឧភោ ហត្ថេហិ បគ្គយ្ហ សុមនំ បុប្ផមុត្តមំ>
      text <ពុទ្ធស្ស អភិរោបេសិំ សិខិនោ លោកពន្ធុនោ។>
    text <៦៤>
      text <ឥមាយ បុប្ផបូជាយ ចេតនាបណិធីហិ ច>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៦៥>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៦៦>
      text <ឆព្ពីសតិម្ហិ កប្បម្ហិ ចត្តារោសុំ មហាយសា>
      text <សត្តរតនសម្បន្នា រាជានោ ចក្កវត្តិនោ។>
    text <៦៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុមនោ ថេរោ ឥមា គាថាយោ អភាសិត្ថាតិ។>
    stand <សុមនត្ថេរស្សាបទានំ នវមំ។>
  text <១០។ បុប្ផចង្កោដិយត្ថេរអបទានំ>
    text <៦៨>
      text <អភីតរូបំ សីហំវ គរុឡគ្គំវ បក្ខិនំ>
      text <ព្យគ្ឃូសភំវ បវរំ អភិជាតំវ កេសរិំ។>
    text <៦៩>
      text <សិខិំ តិលោកសរណំ អនេជំ អបរាជិតំ>
      text <និសិន្នំ សមណានគ្គំ ភិក្ខុសង្ឃបុរក្ខតំ។>
    text <៧០>
      text <ចង្កោដកេ ឋបេត្វាន អនោជំ បុប្ផមុត្តមំ>
      text <សហ ចង្កោដកេនេវ ពុទ្ធសេដ្ឋំ សមោកិរិំ។>
    text <៧១>
      text <តេន ចិត្តប្បសាទេន ទ្វិបទិន្ទ នរាសភ>
      text <បត្តោម្ហិ អចលំ ឋានំ ហិត្វា ជយបរាជយំ។>
    text <៧២>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៧៣>
      text <សម្បុណ្ណេ តិំសកប្បម្ហិ ទេវភូតិសនាមកា>
      text <សត្តរតនសម្បន្នា បញ្ចាសុំ ចក្កវត្តិនោ។>
    text <៧៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <សកចិន្តី អវោបុប្ផី សបច្ចាគមនេន ច>
      text <បរប្បសាទី ភិសទោ សុចិន្តិ វត្ថទាយកោ។>
      text <អម្ពទាយី ច សុមនោ បុប្ផចង្កោដកីបិ ច>
      text <គាថេកសត្តតិ វុត្តា គណិតា អត្ថទស្សិភិ។>
    text <ឥត្ថំ សុទំ អាយស្មា បុប្ផចង្កោដិយោ ថេរោ ឥមា គាថាយោ អភាសិត្ថាតិ។>
    stand <បុប្ផចង្កោដិយត្ថេរស្សាបទានំ ទសមំ។>
    stand <សកចិន្តនិយវគ្គោ សត្តមោ។>
    text <តស្សុទ្ទានំ>
