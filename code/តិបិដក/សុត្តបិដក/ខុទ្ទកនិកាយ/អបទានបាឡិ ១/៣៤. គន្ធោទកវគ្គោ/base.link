text <៣៤។ គន្ធោទកវគ្គោ>
  text <១។ គន្ធធូបិយត្ថេរអបទានំ>
    text <១>
      text <សិទ្ធត្ថស្ស ភគវតោ គន្ធធូបំ អទាសហំ>
      text <សុមនេហិ បដិច្ឆន្នំ ពុទ្ធានុច្ឆវិកញ្ច តំ។>
    text <២>
      text <កញ្ចនគ្ឃិយសង្កាសំ ពុទ្ធំ លោកគ្គនាយកំ>
      text <ឥន្ទីវរំវ ជលិតំ អាទិត្តំវ ហុតាសនំ។>
    text <៣>
      text <ព្យគ្ឃុសភំវ បវរំ អភិជាតំវ កេសរិំ>
      text <និសិន្នំ សមណានគ្គំ ភិក្ខុសង្ឃបុរក្ខតំ។>
    text <៤>
      text <ទិស្វា ចិត្តំ បសាទេត្វា បគ្គហេត្វាន អញ្ជលិំ>
      text <វន្ទិត្វា សត្ថុនោ បាទេ បក្កាមិំ ឧត្តរាមុខោ។>
    text <៥>
      text <ចតុន្នវុតិតោ កប្បេ យំ គន្ធមទទិំ តទា>
      text <ទុគ្គតិំ នាភិជានាមិ គន្ធបូជាយិទំ ផលំ។>
    text <៦>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា គន្ធធូបិយោ ថេរោ ឥមា គាថាយោ អភាសិត្ថាតិ។>
    stand <គន្ធធូបិយត្ថេរស្សាបទានំ បឋមំ។>
  text <២។ ឧទកបូជកត្ថេរអបទានំ>
    text <៧>
      text <សុវណ្ណវណ្ណំ សម្ពុទ្ធំ គច្ឆន្តំ អនិលញ្ជសេ>
      text <ឃតាសនំវ ជលិតំ អាទិត្តំវ ហុតាសនំ។>
    text <៨>
      text <បាណិនា ឧទកំ គយ្ហ អាកាសេ ឧក្ខិបិំ អហំ>
      text <សម្បដិច្ឆិ មហាវីរោ ពុទ្ធោ ការុណិកោ ឥសិ។>
    text <៩>
      text <អន្តលិក្ខេ ឋិតោ សត្ថា បទុមុត្តរនាមកោ>
      text <មម សង្កប្បមញ្ញាយ ឥមំ គាថមភាសថ។>
    text <១០>
      text <ឥមិនា ទកទានេន បីតិឧប្បាទនេន ច>
      text <កប្បសតសហស្សម្បិ ទុគ្គតិំ នុបបជ្ជសិ។>
    text <១១>
      text <តេន កម្មេន ទ្វិបទិន្ទ លោកជេដ្ឋ នរាសភ>
      text <បត្តោម្ហិ អចលំ ឋានំ ហិត្វា ជយបរាជយំ។>
    text <១២>
      text <សហស្សរាជនាមេន តយោ ច ចក្កវត្តិនោ>
      text <បញ្ចសដ្ឋិកប្បសតេ ចាតុរន្តា ជនាធិបា។>
    text <១៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧទកបូជកោ ថេរោ ឥមា គាថាយោ អភាសិត្ថាតិ។>
    stand <ឧទកបូជកត្ថេរស្សាបទានំ ទុតិយំ។>
  text <៣។ បុន្នាគបុប្ផិយត្ថេរអបទានំ>
    text <១៤>
      text <កាននំ វនមោគយ្ហ វសាមិ លុទ្ទកោ អហំ>
      text <បុន្នាគំ បុប្ផិតំ ទិស្វា ពុទ្ធសេដ្ឋំ អនុស្សរិំ។>
    text <១៥>
      text <តំ បុប្ផំ ឱចិនិត្វាន សុគន្ធំ គន្ធិតំ សុភំ>
      text <ថូបំ កត្វាន បុលិនេ ពុទ្ធស្ស អភិរោបយិំ។>
    text <១៦>
      text <ទ្វេនវុតេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៧>
      text <ឯកម្ហិ នវុតេ កប្បេ ឯកោ អាសិំ តមោនុទោ>
      text <សត្តរតនសម្បន្នោ ចក្កវត្តី មហព្ពលោ។>
    text <១៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បុន្នាគបុប្ផិយោ ថេរោ ឥមា គាថាយោ អភាសិត្ថាតិ។>
    stand <បុន្នាគបុប្ផិយត្ថេរស្សាបទានំ តតិយំ។>
  text <៤។ ឯកទុស្សទាយកត្ថេរអបទានំ>
    text <១៩>
      text <នគរេ ហំសវតិយា អហោសិំ តិណហារកោ>
      text <តិណហារេន ជីវាមិ តេន បោសេមិ ទារកេ។>
    text <២០>
      text <បទុមុត្តរោ នាម ជិនោ សព្ពធម្មាន បារគូ>
      text <តមន្ធការំ នាសេត្វា ឧប្បជ្ជិ លោកនាយកោ។>
    text <២១>
      text <សកេ ឃរេ និសីទិត្វា ឯវំ ចិន្តេសហំ តទា>
      text <ពុទ្ធោ លោកេ សមុប្បន្នោ ទេយ្យធម្មោ ច នត្ថិ មេ។>
    text <២២>
      text <ឥទំ មេ សាដកំ ឯកំ នត្ថិ មេ កោចិ ទាយកោ>
      text <ទុក្ខោ និរយសម្ផស្សោ រោបយិស្សាមិ ទក្ខិណំ។>
    text <២៣>
      text <ឯវាហំ ចិន្តយិត្វាន សកំ ចិត្តំ បសាទយិំ>
      text <ឯកំ ទុស្សំ គហេត្វាន ពុទ្ធសេដ្ឋស្សទាសហំ។>
    text <២៤>
      text <ឯកំ ទុស្សំ ទទិត្វាន ឧក្កុដ្ឋិំ សម្បវត្តយិំ>
      text <យទិ ពុទ្ធោ តុវំ វីរ តារេហិ មំ មហាមុនិ។>
    text <២៥>
      text <បទុមុត្តរោ លោកវិទូ អាហុតីនំ បដិគ្គហោ>
      text <មម ទានំ បកិត្តេន្តោ អកា មេ អនុមោទនំ។>
    text <២៦>
      text <ឥមិនា ឯកទុស្សេន ចេតនាបណិធីហិ ច>
      text <កប្បសតសហស្សានិ វិនិបាតំ ន គច្ឆតិ។>
    text <២៧>
      text <ឆត្តិំសក្ខត្តុំ ទេវិន្ទោ ទេវរជ្ជំ ករិស្សតិ>
      text <តេត្តិំសក្ខត្តុំ រាជា ច ចក្កវត្តី ភវិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <២៨>
      text <ទេវលោកេ មនុស្សេ វា សំសរន្តោ តុវំ ភវេ>
      text <រូបវា គុណសម្បន្នោ អនវក្កន្តទេហវា>
      text <អក្ខោភំ អមិតំ ទុស្សំ លភិស្សសិ យទិច្ឆកំ។>
    text <២៩>
      text <ឥទំ វត្វាន សម្ពុទ្ធោ ជលជុត្តមនាមកោ>
      text <នភំ អព្ភុគ្គមី ធីរោ ហំសរាជាវ អម្ពរេ។>
    text <៣០>
      text <យំ យំ យោនុបបជ្ជាមិ ទេវត្តំ អថ មានុសំ>
      text <ភោគេ មេ ឩនតា នត្ថិ ឯកទុស្សស្សិទំ ផលំ។>
    text <៣១>
      text <បទុទ្ធារេ បទុទ្ធារេ ទុស្សំ និព្ពត្តតេ មមំ>
      text <ហេដ្ឋា ទុស្សម្ហិ តិដ្ឋាមិ ឧបរិ ឆទនំ មម។>
    text <៣២>
      text <ចក្កវាឡមុបាទាយ សកាននំ សបព្ពតំ>
      text <ឥច្ឆមានោ ចហំ អជ្ជ ទុស្សេហិ ឆាទយេយ្យហំ។>
    text <៣៣>
      text <តេនេវ ឯកទុស្សេន សំសរន្តោ ភវាភវេ>
      text <សុវណ្ណវណ្ណោ ហុត្វាន សំសរាមិ ភវាភវេ។>
    text <៣៤>
      text <វិបាកំ ឯកទុស្សស្ស នជ្ឈគំ កត្ថចិក្ខយំ>
      text <អយំ មេ អន្តិមា ជាតិ វិបច្ចតិ ឥធាបិ មេ។>
    text <៣៥>
      text <សតសហស្សិតោ កប្បេ យំ ទុស្សមទទិំ តទា>
      text <ទុគ្គតិំ នាភិជានាមិ ឯកទុស្សស្សិទំ ផលំ។>
    text <៣៦>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៣៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកទុស្សទាយកោ ថេរោ ឥមា គាថាយោ អភាសិត្ថាតិ។>
    stand <ឯកទុស្សទាយកត្ថេរស្សាបទានំ ចតុត្ថំ។>
  text <៥។ ផុសិតកម្បិយត្ថេរអបទានំ>
    text <៣៨>
      text <វិបស្សី នាម>
      text <ខីណាសវេហិ សហិតោ សង្ឃារាមេ វសី តទា។>
    text <សម្ពុទ្ធោ លោកជេដ្ឋោ នរាសភោ។>
    text <៣៩>
      text <អារាមទ្វារា និក្ខម្ម វិបស្សី លោកនាយកោ>
      text <សហ សតសហស្សេហិ អដ្ឋ ខីណាសវេហិ សោ។>
    text <៤០>
      text <អជិនេន និវត្ថោហំ វាកចីរធរោបិ ច>
      text <កុសុមោទកមាទាយ សម្ពុទ្ធំ ឧបសង្កមិំ។>
    text <៤១>
      text <សកំ ចិត្តំ បសាទេត្វា វេទជាតោ កតញ្ជលី>
      text <កុសុមោទកមាទាយ ពុទ្ធមព្ភុក្កិរិំ អហំ។>
    text <៤២>
      text <តេន កម្មេន សម្ពុទ្ធោ ជលជុត្តមនាមកោ>
      text <មម កម្មំ បកិត្តេត្វា អគមា យេន បត្ថិតំ។>
    text <៤៣>
      text <ផុសិតា បញ្ចសហស្សា យេហិ បូជេសហំ ជិនំ>
      text <អឌ្ឍតេយ្យសហស្សេហិ ទេវរជ្ជំ អការយិំ។>
    text <៤៤>
      text <អឌ្ឍតេយ្យសហស្សេហិ ចក្កវត្តី អហោសហំ>
      text <អវសេសេន កម្មេន អរហត្តមបាបុណិំ។>
    text <៤៥>
      text <ទេវរាជា យទា ហោមិ មនុជាធិបតី យទា>
      text <តមេវ នាមធេយ្យំ មេ ផុសិតោ នាម ហោមហំ។>
    text <៤៦>
      text <ទេវភូតស្ស សន្តស្ស អថាបិ មានុសស្ស វា>
      text <សមន្តា ព្យាមតោ មយ្ហំ ផុសិតំវ បវស្សតិ។>
    text <៤៧>
      text <ភវា ឧគ្ឃាដិតា មយ្ហំ កិលេសា ឈាបិតា មម>
      text <សព្ពាសវបរិក្ខីណោ ផុសិតស្ស ឥទំ ផលំ។>
    text <៤៨>
      text <ចន្ទនស្សេវ មេ កាយា តថា គន្ធោ បវាយតិ>
      text <សរីរតោ មម គន្ធោ អឌ្ឍកោសេ បវាយតិ។>
    text <៤៩>
      text <ទិព្ពគន្ធំ សម្បវន្តំ បុញ្ញកម្មសមង្គិនំ>
      text <គន្ធំ ឃត្វាន ជានន្តិ ផុសិតោ អាគតោ ឥធ។>
    text <៥០>
      text <សាខាបលាសកដ្ឋានិ តិណានិបិ ច សព្ពសោ>
      text <មម សង្កប្បមញ្ញាយ គន្ធោ សម្បជ្ជតេ ខណេ។>
    text <៥១>
      text <សតសហស្សិតោ កប្បេ ចន្ទនំ អភិបូជយិំ>
      text <ទុគ្គតិំ នាភិជានាមិ ផុសិតស្ស ឥទំ ផលំ។>
    text <៥២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ផុសិតកម្បិយោ ថេរោ ឥមា គាថាយោ អភាសិត្ថាតិ។>
    stand <ផុសិតកម្បិយត្ថេរស្សាបទានំ បញ្ចមំ។>
  text <៦។ បភង្ករត្ថេរអបទានំ>
    text <៥៣>
      text <បទុមុត្តរភគវតោ លោកជេដ្ឋស្ស តាទិនោ>
      text <វិបិនេ ចេតិយំ អាសិ វាឡមិគសមាកុលេ។>
    text <៥៤>
      text <ន កោចិ វិសហិ គន្តុំ ចេតិយំ អភិវន្ទិតុំ>
      text <តិណកដ្ឋលតោនទ្ធំ បលុគ្គំ អាសិ ចេតិយំ។>
    text <៥៥>
      text <វនកម្មិកោ តទា អាសិំ បិតុមាតុមតេនហំ>
      text <អទ្ទសំ វិបិនេ ថូបំ លុគ្គំ តិណលតាកុលំ។>
    text <៥៦>
      text <ទិស្វានាហំ ពុទ្ធថូបំ គរុចិត្តំ ឧបដ្ឋហិំ>
      text <ពុទ្ធសេដ្ឋស្ស ថូបោយំ បលុគ្គោ អច្ឆតី វនេ។>
    text <៥៧>
      text <នច្ឆន្នំ នប្បតិរូបំ ជានន្តស្ស គុណាគុណំ>
      text <ពុទ្ធថូបំ អសោធេត្វា អញ្ញំ កម្មំ បយោជយេ។>
    text <៥៨>
      text <តិណកដ្ឋញ្ច វល្លិញ្ច សោធយិត្វាន ចេតិយេ>
      text <វន្ទិត្វា អដ្ឋ វារានិ បដិកុដិកោ អគច្ឆហំ។>
    text <៥៩>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <៦០>
      text <តត្ថ មេ សុកតំ ព្យម្ហំ សោវណ្ណំ សបភស្សរំ>
      text <សដ្ឋិយោជនមុព្ពិទ្ធំ តិំសយោជនវិត្ថតំ។>
    text <៦១>
      text <តិសតានិ ច វារានិ ទេវរជ្ជមការយិំ>
      text <បញ្ចវីសតិក្ខត្តុញ្ច ចក្កវត្តី អហោសហំ។>
    text <៦២>
      text <ភវាភវេ សំសរន្តោ មហាភោគំ លភាមហំ>
      text <ភោគេ មេ ឩនតា នត្ថិ សោធនាយ ឥទំ ផលំ។>
    text <៦៣>
      text <សិវិកា ហត្ថិខន្ធេន វិបិនេ គច្ឆតោ មម>
      text <យំ យំ ទិសាហំ គច្ឆាមិ សរណំ សម្បតេ វនំ។>
    text <៦៤>
      text <ខាណុំ វា កណ្ដកំ វាបិ នាហំ បស្សាមិ ចក្ខុនា>
      text <បុញ្ញកម្មេន សំយុត្តោ សយមេវាបនីយរេ។>
    text <៦៥>
      text <កុដ្ឋំ គណ្ឌោ កិលាសោ ច អបមារោ វិតច្ឆិកា>
      text <ទទ្ទុ កច្ឆុ ច មេ នត្ថិ សោធនាយ ឥទំ ផលំ។>
    text <៦៦>
      text <អញ្ញម្បិ មេ អច្ឆរិយំ ពុទ្ធថូបស្ស សោធនេ>
      text <នាភិជានាមិ មេ កាយេ ជាតំ បិឡកពិន្ទុកំ។>
    text <៦៧>
      text <អញ្ញម្បិ មេ អច្ឆរិយំ ពុទ្ធថូបម្ហិ សោធិតេ>
      text <ទុវេ ភវេ សំសរាមិ ទេវត្តេ អថ មានុសេ។>
    text <៦៨>
      text <អញ្ញម្បិ មេ អច្ឆរិយំ ពុទ្ធថូបម្ហិ សោធិតេ>
      text <សុវណ្ណវណ្ណោ សព្ពត្ថ សប្បភាសោ ភវាមហំ។>
    text <៦៩>
      text <អញ្ញម្បិ មេ អច្ឆរិយំ ពុទ្ធថូបម្ហិ សោធិតេ>
      text <អមនាបំ វិវជ្ជតិ មនាបំ ឧបតិដ្ឋតិ។>
    text <៧០>
      text <អញ្ញម្បិ មេ អច្ឆរិយំ ពុទ្ធថូបម្ហិ សោធិតេ>
      text <វិសុទ្ធំ ហោតិ មេ ចិត្តំ ឯកគ្គំ សុសមាហិតំ។>
    text <៧១>
      text <អញ្ញម្បិ មេ អច្ឆរិយំ ពុទ្ធថូបម្ហិ សោធិតេ>
      text <ឯកាសនេ និសីទិត្វា អរហត្តមបាបុណិំ។>
    text <៧២>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ សោធនាយ ឥទំ ផលំ។>
    text <៧៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បភង្ករោ ថេរោ ឥមា គាថាយោ អភាសិត្ថាតិ។>
    stand <បភង្ករត្ថេរស្សាបទានំ ឆដ្ឋំ។>
  text <៧។ តិណកុដិទាយកត្ថេរអបទានំ>
    text <៧៤>
      text <នគរេ ពន្ធុមតិយា អហោសិំ បរកម្មិកោ>
      text <បរកម្មាយនេ យុត្តោ បរភត្តំ អបស្សិតោ។>
    text <៧៥>
      text <រហោគតោ និសីទិត្វា ឯវំ ចិន្តេសហំ តទា>
      text <ពុទ្ធោ លោកេ សមុប្បន្នោ អធិការោ ច នត្ថិ មេ។>
    text <៧៦>
      text <កាលោ មេ គតិំ សោធេតុំ ខណោ មេ បដិបាទិតោ>
      text <ទុក្ខោ និរយសម្ផស្សោ អបុញ្ញានញ្ហិ បាណិនំ។>
    text <៧៧>
      text <ឯវាហំ ចិន្តយិត្វាន កម្មសាមិំ ឧបាគមិំ>
      text <ឯកាហំ កម្មំ យាចិត្វា វិបិនំ បាវិសិំ អហំ។>
    text <៧៨>
      text <តិណកដ្ឋញ្ច វល្លិញ្ច អាហរិត្វានហំ តទា>
      text <តិទណ្ឌកេ ឋបេត្វាន អកំ តិណកុដិំ អហំ។>
    text <៧៩>
      text <សង្ឃស្សត្ថាយ កុដិកំ និយ្យាទេត្វាន តំ អហំ>
      text <តទហេយេវ អាគន្ត្វា កម្មសាមិំ ឧបាគមិំ។>
    text <៨០>
      text <តេន កម្មេន សុកតេន តាវតិំសមគច្ឆហំ>
      text <តត្ថ មេ សុកតំ ព្យម្ហំ កុដិកាយ សុនិម្មិតំ។>
    text <៨១>
      text <សហស្សកណ្ឌំ សតភេណ្ឌុ ធជាលុ ហរិតាមយំ>
      text <សតសហស្សនិយ្យូហា ព្យម្ហេ បាតុភវិំសុ មេ។>
    text <៨២>
      text <យំ យំ យោនុបបជ្ជាមិ ទេវត្តំ អថ មានុសំ>
      text <មម សង្កប្បមញ្ញាយ បាសាទោ ឧបតិដ្ឋតិ។>
    text <៨៣>
      text <ភយំ វា ឆម្ភិតត្តំ វា លោមហំសោ ន វិជ្ជតិ>
      text <តាសំ មម ន ជានាមិ តិណកុដិកាយិទំ ផលំ។>
    text <៨៤>
      text <សីហព្យគ្ឃា ច ទីបី ច អច្ឆកោកតរច្ឆកា>
      text <សព្ពេ មំ បរិវជ្ជេន្តិ តិណកុដិកាយិទំ ផលំ។>
    text <៨៥>
      text <សរីសបា ច ភូតា ច អហី កុម្ភណ្ឌរក្ខសា>
      text <តេបិ មំ បរិវជ្ជេន្តិ តិណកុដិកាយិទំ ផលំ។>
    text <៨៦>
      text <ន បាបសុបិនស្សាបិ សរាមិ ទស្សនំ មម>
      text <ឧបដ្ឋិតា សតិ មយ្ហំ តិណកុដិកាយិទំ ផលំ។>
    text <៨៧>
      text <តាយេវ តិណកុដិកាយ អនុភោត្វាន សម្បទា>
      text <គោតមស្ស ភគវតោ ធម្មំ សច្ឆិករិំ អហំ។>
    text <៨៨>
      text <ឯកនវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ តិណកុដិកាយិទំ ផលំ។>
    text <៨៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិណកុដិទាយកោ ថេរោ ឥមា គាថាយោ អភាសិត្ថាតិ។>
    stand <តិណកុដិទាយកត្ថេរស្សាបទានំ សត្តមំ។>
  text <៨។ ឧត្តរេយ្យទាយកត្ថេរអបទានំ>
    text <៩០>
      text <នគរេ ហំសវតិយា អហោសិំ ព្រាហ្មណោ តទា>
      text <អជ្ឈាយកោ មន្តធរោ តិណ្ណំ វេទាន បារគូ។>
    text <៩១>
      text <បុរក្ខតោ សសិស្សេហិ ជាតិមា ច សុសិក្ខិតោ>
      text <តោយាភិសេចនត្ថាយ នគរា និក្ខមិំ តទា។>
    text <៩២>
      text <បទុមុត្តរោ នាម ជិនោ សព្ពធម្មាន បារគូ>
      text <ខីណាសវសហស្សេហិ បាវិសី នគរំ ជិនោ។>
    text <៩៣>
      text <សុចារុរូបំ ទិស្វាន អានេញ្ជការិតំ វិយ>
      text <បរិវុតំ អរហន្តេហិ ទិស្វា ចិត្តំ បសាទយិំ។>
    text <៩៤>
      text <សិរស្មិំ អញ្ជលិំ កត្វា នមស្សិត្វាន សុព្ពតំ>
      text <បសន្នចិត្តោ សុមនោ ឧត្តរីយមទាសហំ។>
    text <៩៥>
      text <ឧភោ ហត្ថេហិ បគ្គយ្ហ សាដកំ ឧក្ខិបិំ អហំ>
      text <យាវតា ពុទ្ធបរិសា តាវ ឆាទេសិ សាដកោ។>
    text <៩៦>
      text <បិណ្ឌចារំ ចរន្តស្ស មហាភិក្ខុគណាទិនោ>
      text <ឆទំ ករោន្តោ អដ្ឋាសិ ហាសយន្តោ មមំ តទា។>
    text <៩៧>
      text <ឃរតោ និក្ខមន្តស្ស សយម្ភូ អគ្គបុគ្គលោ>
      text <វីថិយំវ ឋិតោ សត្ថា អកា មេ អនុមោទនំ។>
    text <៩៨>
      text <បសន្នចិត្តោ សុមនោ យោ មេ អទាសិ សាដកំ>
      text <តមហំ កិត្តយិស្សាមិ សុណោថ មម ភាសតោ។>
    text <៩៩>
      text <តិំសកប្បសហស្សានិ ទេវលោកេ រមិស្សតិ>
      text <បញ្ញាសក្ខត្តុំ ទេវិន្ទោ ទេវរជ្ជំ ករិស្សតិ។>
    text <១០០>
      text <ទេវលោកេ វសន្តស្ស បុញ្ញកម្មសមង្គិនោ>
      text <សមន្តា យោជនសតំ ទុស្សច្ឆន្នំ ភវិស្សតិ។>
    text <១០១>
      text <ឆត្តិំសក្ខត្តុំ រាជា ច ចក្កវត្តី ភវិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <១០២>
      text <ភវេ សំសរមានស្ស បុញ្ញកម្មសមង្គិនោ>
      text <មនសា បត្ថិតំ សព្ពំ និព្ពត្តិស្សតិ តាវទេ។>
    text <១០៣>
      text <កោសេយ្យកម្ពលិយានិ ខោមកប្បាសិកានិ ច>
      text <មហគ្ឃានិ ច ទុស្សានិ បដិលច្ឆតិយំ នរោ។>
    text <១០៤>
      text <មនសា បត្ថិតំ សព្ពំ បដិលច្ឆតិយំ នរោ>
      text <ឯកទុស្សស្ស វិបាកំ អនុភោស្សតិ សព្ពទា។>
    text <១០៥>
      text <សោ បច្ឆា បព្ពជិត្វាន សុក្កមូលេន ចោទិតោ>
      text <គោតមស្ស ភគវតោ ធម្មំ សច្ឆិករិស្សតិ។>
    text <១០៦>
      text <អហោ មេ សុកតំ កម្មំ សព្ពញ្ញុស្ស មហេសិនោ>
      text <ឯកាហំ សាដកំ ទត្វា បត្តោម្ហិ អមតំ បទំ។>
    text <១០៧>
      text <មណ្ឌបេ រុក្ខមូលេ វា វសតោ សុញ្ញកេ ឃរេ>
      text <ធារេតិ ទុស្សឆទនំ សមន្តា ព្យាមតោ មម។>
    text <១០៨>
      text <អវិញ្ញត្តំ និវាសេមិ ចីវរំ បច្ចយញ្ចហំ>
      text <លាភី អន្នស្ស បានស្ស ឧត្តរេយ្យស្សិទំ ផលំ។>
    text <១០៩>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ វត្ថទានស្សិទំ ផលំ។>
    text <១១០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧត្តរេយ្យទាយកោ ថេរោ ឥមា គាថាយោ អភាសិត្ថាតិ។>
    stand <ឧត្តរេយ្យទាយកត្ថេរស្សាបទានំ អដ្ឋមំ។>
  text <៩។ ធម្មសវនិយត្ថេរអបទានំ>
    text <១១១>
      text <បទុមុត្តរោ នាម ជិនោ សព្ពធម្មាន បារគូ>
      text <ចតុសច្ចំ បកាសេន្តោ សន្តារេសិ ពហុំ ជនំ។>
    text <១១២>
      text <អហំ តេន សមយេន ជដិលោ ឧគ្គតាបនោ>
      text <ធុនន្តោ វាកចីរានិ គច្ឆាមិ អម្ពរេ តទា។>
    text <១១៣>
      text <ពុទ្ធសេដ្ឋស្ស ឧបរិ គន្តុំ ន វិសហាមហំ>
      text <បក្ខីវ សេលមាសជ្ជ គមនំ ន លភាមហំ។>
    text <១១៤>
      text <ន មេ ឥទំ ភូតបុព្ពំ ឥរិយស្ស វិកោបនំ>
      text <ទកេ យថា ឧម្មុជ្ជិត្វា ឯវំ គច្ឆាមិ អម្ពរេ។>
    text <១១៥>
      text <ឧឡារភូតោ មនុជោ ហេដ្ឋាសីនោ ភវិស្សតិ>
      text <ហន្ទ មេនំ គវេសិស្សំ អបិ អត្ថំ លភេយ្យហំ។>
    text <១១៦>
      text <ឱរោហន្តោ អន្តលិក្ខា សទ្ទមស្សោសិ សត្ថុនោ>
      text <អនិច្ចតំ កថេន្តស្ស តមហំ ឧគ្គហិំ តទា។>
    text <១១៧>
      text <អនិច្ចសញ្ញមុគ្គយ្ហ អគមាសិំ មមស្សមំ>
      text <យាវតាយុំ វសិត្វាន តត្ថ កាលង្កតោ អហំ។>
    text <១១៨>
      text <ចរិមេ វត្តមានម្ហិ តំ ធម្មសវនំ សរិំ>
      text <តេន កម្មេន សុកតេន តាវតិំសមគច្ឆហំ។>
    text <១១៩>
      text <តិំសកប្បសហស្សានិ ទេវលោកេ រមិំ អហំ>
      text <ឯកបញ្ញាសក្ខត្តុញ្ច ទេវរជ្ជមការយិំ។>
    text <១២០>
      text <ឯកសត្តតិក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <១២១>
      text <បិតុគេហេ និសីទិត្វា សមណោ ភាវិតិន្ទ្រិយោ>
      text <គាថាយ បរិទីបេន្តោ អនិច្ចតមុទាហរិ។>
    text <១២២>
      text <អនុស្សរាមិ តំ សញ្ញំ សំសរន្តោ ភវាភវេ>
      text <ន កោដិំ បដិវិជ្ឈាមិ និព្ពានំ អច្ចុតំ បទំ។>
    text <១២៣>
      text <អនិច្ចា វត សង្ខារា ឧប្បាទវយធម្មិនោ>
      text <ឧប្បជ្ជិត្វា និរុជ្ឈន្តិ តេសំ វូបសមោ សុខោ។>
    text <១២៤>
      text <សហ គាថំ សុណិត្វាន បុព្ពកម្មំ អនុស្សរិំ>
      text <ឯកាសនេ និសីទិត្វា អរហត្តមបាបុណិំ។>
    text <១២៥>
      text <ជាតិយា សត្តវស្សោហំ អរហត្តមបាបុណិំ>
      text <ឧបសម្បាទយិ ពុទ្ធោ គុណមញ្ញាយ ចក្ខុមា។>
    text <១២៦>
      text <ទារកោវ អហំ សន្តោ ករណីយំ សមាបយិំ>
      text <កិំ មេ ករណីយំ អជ្ជ សក្យបុត្តស្ស សាសនេ។>
    text <១២៧>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ សទ្ធម្មសវនេ ផលំ។>
    text <១២៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ធម្មសវនិយោ ថេរោ ឥមា គាថាយោ អភាសិត្ថាតិ។>
    stand <ធម្មសវនិយត្ថេរស្សាបទានំ នវមំ។>
  text <១០។ ឧក្ខិត្តបទុមិយត្ថេរអបទានំ>
    text <១២៩>
      text <នគរេ ហំសវតិយា អហោសិំ មាលិកោ តទា>
      text <ឱគាហេត្វា បទុមសរំ សតបត្តំ ឱចិនាមហំ។>
    text <១៣០>
      text <បទុមុត្តរោ នាម ជិនោ សព្ពធម្មាន បារគូ>
      text <សហ សតសហស្សេហិ សន្តចិត្តេហិ តាទិភិ។>
    text <១៣១>
      text <ខីណាសវេហិ សុទ្ធេហិ ឆឡភិញ្ញេហិ ឈាយិភិ>
      text <មម វុទ្ធិំ សមន្វេសំ អាគច្ឆិ មម សន្តិកំ។>
    text <១៣២>
      text <ទិស្វានហំ ទេវទេវំ សយម្ភុំ លោកនាយកំ>
      text <វណ្ដេ ឆេត្វា សតបត្តំ ឧក្ខិបិមម្ពរេ តទា។>
    text <១៣៣>
      text <យទិ ពុទ្ធោ តុវំ វីរ លោកជេដ្ឋោ នរាសភោ>
      text <សយំ គន្ត្វា សតបត្តា មត្ថកេ ធារយន្តុ តេ។>
    text <១៣៤>
      text <អធិដ្ឋហិ មហាវីរោ លោកជេដ្ឋោ នរាសភោ>
      text <ពុទ្ធស្ស អានុភាវេន មត្ថកេ ធារយិំសុ តេ។>
    text <១៣៥>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <១៣៦>
      text <តត្ថ មេ សុកតំ ព្យម្ហំ សតបត្តន្តិ វុច្ចតិ>
      text <សដ្ឋិយោជនមុព្ពិទ្ធំ តិំសយោជនវិត្ថតំ។>
    text <១៣៧>
      text <សហស្សក្ខត្តុំ ទេវិន្ទោ ទេវរជ្ជមការយិំ>
      text <បញ្ចសត្តតិក្ខត្តុញ្ច ចក្កវត្តី អហោសហំ។>
    text <១៣៨>
      text <បទេសរជ្ជំ វិបុលំ គណនាតោ អសង្ខិយំ>
      text <អនុភោមិ សកំ កម្មំ បុព្ពេ សុកតមត្តនោ។>
    text <១៣៩>
      text <តេនេវេកបទុមេន អនុភោត្វាន សម្បទា>
      text <គោតមស្ស ភគវតោ ធម្មំ សច្ឆិករិំ អហំ។>
    text <១៤០>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <១៤១>
      text <សតសហស្សិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ឯកបទុមស្សិទំ ផលំ។>
    text <១៤២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <គន្ធធូបោ ឧទកញ្ច បុន្នាគ ឯកទុស្សកា>
      text <ផុសិតោ ច បភង្ករោ កុដិទោ ឧត្តរីយកោ។>
      text <សវនី ឯកបទុមី គាថាយោ សព្ពបិណ្ឌិតា>
      text <ឯកំ គាថាសតញ្ចេវ ចតុតាលីសមេវ ច។>
    text <ឥត្ថំ សុទំ អាយស្មា ឧក្ខិត្តបទុមិយោ ថេរោ ឥមា គាថាយោ អភាសិត្ថាតិ។>
    stand <ឧក្ខិត្តបទុមិយត្ថេរស្សាបទានំ ទសមំ។>
    stand <គន្ធោទកវគ្គោ ចតុតិំសតិមោ។>
    text <តស្សុទ្ទានំ>
