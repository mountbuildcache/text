text <២១។ កណិការបុប្ផិយវគ្គោ>
  text <១។ កណិការបុប្ផិយត្ថេរអបទានំ>
    text <១>
      text <កណិការំ បុប្ផិតំ ទិស្វា ឱចិនិត្វានហំ តទា>
      text <តិស្សស្ស អភិរោបេសិំ ឱឃតិណ្ណស្ស តាទិនោ។>
    text <២>
      text <ទ្វេនវុតេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣>
      text <បញ្ចត្តិំសេ ឥតោ កប្បេ អរុណបាណីតិ វិស្សុតោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កណិការបុប្ផិយោ ថេរោ ឥមា គាថាយោ អភាសិត្ថាតិ។>
    stand <កណិការបុប្ផិយត្ថេរស្សាបទានំ បឋមំ។>
  text <២។ មិនេលបុប្ផិយត្ថេរអបទានំ>
    text <៥>
      text <សុវណ្ណវណ្ណោ ភគវា សតរំសី បតាបវា>
      text <ចង្កមនំ សមារូឡ្ហោ មេត្តចិត្តោ សិខីសភោ។>
    text <៦>
      text <បសន្នចិត្តោ សុមនោ វន្ទិត្វា ញាណមុត្តមំ>
      text <មិនេលបុប្ផំ បគ្គយ្ហ ពុទ្ធស្ស អភិរោបយិំ។>
    text <៧>
      text <ឯកត្តិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៨>
      text <ឯកូនតិំសកប្បម្ហិ សុមេឃឃននាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មិនេលបុប្ផិយោ ថេរោ ឥមា គាថាយោ អភាសិត្ថាតិ។>
    stand <មិនេលបុប្ផិយត្ថេរស្សាបទានំ ទុតិយំ។>
  text <៣។ កិង្កណិបុប្ផិយត្ថេរអបទានំ>
    text <១០>
      text <កញ្ចនគ្ឃិយសង្កាសោ សព្ពញ្ញូ លោកនាយកោ>
      text <ឱទកំ ទហមោគ្គយ្ហ សិនាយិ លោកនាយកោ។>
    text <១១>
      text <បគ្គយ្ហ កិង្កណិំ បុប្ផំ វិបស្សិស្សាភិរោបយិំ>
      text <ឧទគ្គចិត្តោ សុមនោ ទ្វិបទិន្ទស្ស តាទិនោ។>
    text <១២>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៣>
      text <សត្តវីសតិកប្បម្ហិ រាជា ភីមរថោ អហុ>
      text <សត្តរតនសម្បន្នោ ចក្កវត្តី មហព្ពលោ។>
    text <១៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កិង្កណិបុប្ផិយោ ថេរោ ឥមា គាថាយោ អភាសិត្ថាតិ។>
    stand <កិង្កណិបុប្ផិយត្ថេរស្សាបទានំ តតិយំ។>
  text <៤។ តរណិយត្ថេរអបទានំ>
    text <១៥>
      text <អត្ថទស្សី តុ ភគវា ទ្វិបទិន្ទោ នរាសភោ>
      text <បុរក្ខតោ សាវកេហិ គង្គាតីរមុបាគមិ។>
    text <១៦>
      text <សមតិត្តិ កាកបេយ្យា គង្គា អាសិ ទុរុត្តរា>
      text <ឧត្តារយិំ ភិក្ខុសង្ឃំ ពុទ្ធញ្ច ទ្វិបទុត្តមំ។>
    text <១៧>
      text <អដ្ឋារសេ កប្បសតេ យំ កម្មមករិំ តទា>
      text <ទុគ្គតិំ នាភិជានាមិ តរណាយ ឥទំ ផលំ។>
    text <១៨>
      text <តេរសេតោ កប្បសតេ បញ្ច សព្ពោភវា អហុំ>
      text <សត្តរតនសម្បន្នា ចក្កវត្តី មហព្ពលា។>
    text <១៩>
      text <បច្ឆិមេ ច ភវេ អស្មិំ ជាតោហំ ព្រាហ្មណេ កុលេ>
      text <សទ្ធិំ តីហិ សហាយេហិ បព្ពជិំ សត្ថុ សាសនេ។>
    text <២០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា តរណិយោ ថេរោ ឥមា គាថាយោ អភាសិត្ថាតិ>
    stand <តរណិយត្ថេរស្សាបទានំ ចតុត្ថំ។>
  text <៥។ និគ្គុណ្ឌិបុប្ផិយត្ថេរអបទានំ>
    text <២១>
      text <វិបស្សិស្ស ភគវតោ អាសិមារាមិកោ អហំ>
      text <និគ្គុណ្ឌិបុប្ផំ បគ្គយ្ហ ពុទ្ធស្ស អភិរោបយិំ។>
    text <២២>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៣>
      text <បញ្ចវីសេ ឥតោ កប្បេ ឯកោ អាសិំ ជនាធិបោ>
      text <មហាបតាបនាមេន ចក្កវត្តី មហព្ពលោ។>
    text <២៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា និគ្គុណ្ឌិបុប្ផិយោ ថេរោ ឥមា គាថាយោ អភាសិត្ថាតិ។>
    stand <និគ្គុណ្ឌិបុប្ផិយត្ថេរស្សាបទានំ បញ្ចមំ។>
  text <៦។ ឧទកទាយកត្ថេរអបទានំ>
    text <២៥>
      text <ភុញ្ជន្តំ សមណំ ទិស្វា វិប្បសន្នមនាវិលំ>
      text <ឃដេនោទកមាទាយ សិទ្ធត្ថស្ស អទាសហំ។>
    text <២៦>
      text <និម្មលោ ហោមហំ អជ្ជ វិមលោ ខីណសំសយោ>
      text <ភវេ និព្ពត្តមានម្ហិ ផលំ និព្ពត្តតេ មម។>
    text <២៧>
      text <ចតុន្នវុតិតោ កប្បេ ឧទកំ យមទាសហំ>
      text <ទុគ្គតិំ នាភិជានាមិ ទកទានស្សិទំ ផលំ។>
    text <២៨>
      text <ឯកសដ្ឋិម្ហិតោ កប្បេ ឯកោវ វិមលោ អហុ>
      text <សត្តរតនសម្បន្នោ ចក្កវត្តី មហព្ពលោ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧទកទាយកោ ថេរោ ឥមា គាថាយោ អភាសិត្ថាតិ។>
    stand <ឧទកទាយកត្ថេរស្សាបទានំ ឆដ្ឋំ។>
  text <៧។ សលលមាលិយត្ថេរអបទានំ>
    text <៣០>
      text <កណិការំវ ជោតន្តំ និសិន្នំ បព្ពតន្តរេ>
      text <ឱភាសេន្តំ ទិសា សព្ពា សិទ្ធត្ថំ នរសារថិំ។>
    text <៣១>
      text <ធនុំ អទ្វេជ្ឈំ កត្វាន ឧសុំ សន្នយ្ហហំ តទា>
      text <បុប្ផំ សវណ្ដំ ឆេត្វាន ពុទ្ធស្ស អភិរោបយិំ។>
    text <៣២>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៣>
      text <ឯកបញ្ញាសិតោ កប្បេ ឯកោ អាសិំ ជុតិន្ធរោ>
      text <សត្តរតនសម្បន្នោ ចក្កវត្តី មហព្ពលោ។>
    text <៣៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សលលមាលិយោ ថេរោ ឥមា គាថាយោ អភាសិត្ថាតិ។>
    stand <សលលមាលិយត្ថេរស្សាបទានំ សត្តមំ។>
  text <៨។ កោរណ្ឌបុប្ផិយត្ថេរអបទានំ>
    text <៣៥>
      text <អក្កន្តញ្ច បទំ ទិស្វា ចក្កាលង្ការភូសិតំ>
      text <បទេនានុបទំ យន្តោ វិបស្សិស្ស មហេសិនោ។>
    text <៣៦>
      text <កោរណ្ឌំ បុប្ផិតំ ទិស្វា សមូលំ បូជិតំ មយា>
      text <ហដ្ឋោ ហដ្ឋេន ចិត្តេន អវន្ទិំ បទមុត្តមំ។>
    text <៣៧>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៨>
      text <សត្តបញ្ញាសកប្បម្ហិ ឯកោ វីតមលោ អហុំ>
      text <សត្តរតនសម្បន្នោ ចក្កវត្តី មហព្ពលោ។>
    text <៣៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កោរណ្ឌបុប្ផិយោ ថេរោ ឥមា គាថាយោ អភាសិត្ថាតិ។>
    stand <កោរណ្ឌបុប្ផិយត្ថេរស្សាបទានំ អដ្ឋមំ។>
  text <៩។ អាធារទាយកត្ថេរអបទានំ>
    text <៤០>
      text <អាធារកំ មយា ទិន្នំ សិខិនោ លោកពន្ធុនោ>
      text <ធារេមិ បថវិំ សព្ពំ កេវលំ វសុធំ ឥមំ។>
    text <៤១>
      text <កិលេសា ឈាបិតា មយ្ហំ ភវា សព្ពេ សមូហតា>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <៤២>
      text <សត្តវីសេ ឥតោ កប្បេ អហេសុំ ចតុរោ ជនា>
      text <សមន្តវរណា នាម ចក្កវត្តី មហព្ពលា។>
    text <៤៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អាធារទាយកោ ថេរោ ឥមា គាថាយោ អភាសិត្ថាតិ។>
    stand <អាធារទាយកត្ថេរស្សាបទានំ នវមំ។>
  text <១០។ បាបនិវារិយត្ថេរអបទានំ>
    text <៤៤>
      text <តិស្សស្ស តុ ភគវតោ ទេវទេវស្ស តាទិនោ>
      text <ឯកច្ឆត្តំ មយា ទិន្នំ វិប្បសន្នេន ចេតសា។>
    text <៤៥>
      text <និវុតំ ហោតិ មេ បាបំ កុសលស្សុបសម្បទា>
      text <អាកាសេ ឆត្តំ ធារេន្តិ បុព្ពកម្មស្សិទំ ផលំ។>
    text <៤៦>
      text <ចរិមំ វត្តតេ មយ្ហំ ភវា សព្ពេ សមូហតា>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <៤៧>
      text <ទ្វេនវុតេ ឥតោ កប្បេ យំ ឆត្តមទទិំ តទា>
      text <ទុគ្គតិំ នាភិជានាមិ ឆត្តទានស្សិទំ ផលំ។>
    text <៤៨>
      text <ទ្វេសត្តតិម្ហិតោ កប្បេ អដ្ឋាសិំសុ ជនាធិបា>
      text <មហានិទាននាមេន រាជានោ ចក្កវត្តិនោ។>
    text <៤៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា បាបនិវារិយោ ថេរោ ឥមា គាថាយោ អភាសិត្ថាតិ>
      text <កណិការោ មិនេលញ្ច កិង្កណិ តរណេន ច>
      text <និគ្គុណ្ឌិបុប្ផី ទកទោ សលលោ ច កុរណ្ឌកោ>
      text <អាធារកោ បាបវារី អដ្ឋតាលីស គាថកាតិ។>
    stand <បាបនិវារិយត្ថេរស្សាបទានំ ទសមំ។>
    stand <កណិការបុប្ផិយវគ្គោ ឯកវីសតិមោ។>
    text <តស្សុទ្ទានំ>
