text <២៦។ ថោមកវគ្គោ>
  text <១។ ថោមកត្ថេរអបទានំ>
    text <១>
      text <ទេវលោកេ ឋិតោ សន្តោ វិបស្សិស្ស មហេសិនោ>
      text <ធម្មំ សុណិត្វា មុទិតោ ឥមំ វាចំ អភាសហំ។>
    text <២>
      text <នមោ តេ បុរិសាជញ្ញ នមោ តេ បុរិសុត្តម>
      text <ពហុជ្ជនំ តារយសិ ទេសេន្តោ អមតំ បទំ។>
    text <៣>
      text <ឯកនវុតិតោ កប្បេ យំ វាចមភណិំ តទា>
      text <ទុគ្គតិំ នាភិជានាមិ ថោមនាយ ឥទំ ផលំ។>
    text <៤>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ថោមកោ ថេរោ ឥមា គាថាយោ អភាសិត្ថាតិ។>
    stand <ថោមកត្ថេរស្សាបទានំ បឋមំ។>
  text <២។ ឯកាសនទាយកត្ថេរអបទានំ>
    text <៥>
      text <វិជហិត្វា ទេវវណ្ណំ សភរិយោ ឥធាគមិំ>
      text <អធិការំ កត្តុកាមោ ពុទ្ធសេដ្ឋស្ស សាសនេ។>
    text <៦>
      text <ទេវលោ នាម នាមេន បទុមុត្តរសាវកោ>
      text <តស្ស ភិក្ខា មយា ទិន្នា វិប្បសន្នេន ចេតសា។>
    text <៧>
      text <សតសហស្សិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ បិណ្ឌបាតស្សិទំ ផលំ។>
    text <៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកាសនទាយកោ ថេរោ ឥមា គាថាយោ អភាសិត្ថាតិ។>
    stand <ឯកាសនទាយកត្ថេរស្សាបទានំ ទុតិយំ។>
  text <៣។ ចិតកបូជកត្ថេរអបទានំ>
    text <៩>
      text <អានន្ទោ នាម សម្ពុទ្ធោ សយម្ភូ អបរាជិតោ>
      text <អរញ្ញេ បរិនិព្ពាយិ អមនុស្សម្ហិ កាននេ។>
    text <១០>
      text <ទេវលោកា ឥធាគន្ត្វា ចិតំ កត្វានហំ តទា>
      text <សរីរំ តត្ថ ឈាបេសិំ សក្ការញ្ច អកាសហំ។>
    text <១១>
      text <ឯកនវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ចិតកបូជកោ ថេរោ ឥមា គាថាយោ អភាសិត្ថាតិ។>
    stand <ចិតកបូជកត្ថេរស្សាបទានំ តតិយំ។>
  text <៤។ តិចម្បកបុប្ផិយត្ថេរអបទានំ>
    text <១៣>
      text <ហិមវន្តស្សាវិទូរេ វិកតោ នាម បព្ពតោ>
      text <តស្ស វេមជ្ឈេ វសតិ សមណោ ភាវិតិន្ទ្រិយោ។>
    text <១៤>
      text <ទិស្វាន តស្សោបសមំ វិប្បសន្នេន ចេតសា>
      text <តីណិ ចម្បកបុប្ផានិ គហេត្វាន សមោកិរិំ។>
    text <១៥>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិចម្បកបុប្ផិយោ ថេរោ ឥមា គាថាយោ អភាសិត្ថាតិ។>
    stand <តិចម្បកបុប្ផិយត្ថេរស្សាបទានំ ចតុត្ថំ។>
  text <៥។ សត្តបាដលិយត្ថេរអបទានំ>
    text <១៧>
      text <កណិការំវ ជោតន្តំ និសិន្នំ បព្ពតន្តរេ>
      text <សត្ត បាដលិបុប្ផានិ ពុទ្ធស្ស អភិរោបយិំ។>
    text <១៨>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សត្តបាដលិយោ ថេរោ ឥមា គាថាយោ អភាសិត្ថាតិ។>
    stand <សត្តបាដលិយត្ថេរស្សាបទានំ បញ្ចមំ។>
  text <៦។ ឧបាហនទាយកត្ថេរអបទានំ>
    text <២០>
      text <អហោសិំ ចន្ទនោ នាម សម្ពុទ្ធស្សត្រជោ តទា>
      text <ឯកោបាហនោ មយា ទិន្នោ ពោធិំ សម្បជ្ជ មេ តុវំ។>
    text <២១>
      text <ឯកនវុតិតោ កប្បេ យំ បានធិំ ទទិំ តទា>
      text <ទុគ្គតិំ នាភិជានាមិ ឧបាហនស្សិទំ ផលំ។>
    text <២២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧបាហនទាយកោ ថេរោ ឥមា គាថាយោ អភាសិត្ថាតិ។>
    stand <ឧបាហនទាយកត្ថេរស្សាបទានំ ឆដ្ឋំ។>
  text <៧។ មញ្ជរិបូជកត្ថេរអបទានំ>
    text <២៣>
      text <មញ្ជរិកំ ករិត្វាន រថិយំ បដិបជ្ជហំ>
      text <អទ្ទសំ សមណានគ្គំ ភិក្ខុសង្ឃបុរក្ខតំ។>
    text <២៤>
      text <បសន្នចិត្តោ សុមនោ បរមាយ ច បីតិយា>
      text <ឧភោ ហត្ថេហិ បគ្គយ្ហ ពុទ្ធស្ស អភិរោបយិំ។>
    text <២៥>
      text <ទ្វេនវុតេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <២៦>
      text <ឥតោ តេសត្តតិកប្បេ ឯកោ អាសិំ មហីបតិ>
      text <ជោតិយោ នាម នាមេន ចក្កវត្តី មហព្ពលោ។>
    text <២៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មញ្ជរិបូជកោ ថេរោ ឥមា គាថាយោ អភាសិត្ថាតិ។>
    stand <មញ្ជរិបូជកត្ថេរស្សាបទានំ សត្តមំ។>
  text <៨។ បណ្ណទាយកត្ថេរអបទានំ>
    text <២៨>
      text <បព្ពតេ ហិមវន្តម្ហិ វាកចីរធរោ អហំ>
      text <អលោណបណ្ណភក្ខោម្ហិ និយមេសុ ច សំវុតោ។>
    text <២៩>
      text <បាតរាសេ អនុប្បត្តេ សិទ្ធត្ថោ ឧបគច្ឆិ មំ>
      text <តាហំ ពុទ្ធស្ស បាទាសិំ បសន្នោ សេហិ បាណិភិ។>
    text <៣០>
      text <ចតុន្នវុតិតោ កប្បេ យំ បណ្ណមទទិំ តទា>
      text <ទុគ្គតិំ នាភិជានាមិ បណ្ណទានស្សិទំ ផលំ។>
    text <៣១>
      text <សត្តវីសតិកប្បម្ហិ រាជា អាសិំ សទត្ថិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៣២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បណ្ណទាយកោ ថេរោ ឥមា គាថាយោ អភាសិត្ថាតិ។>
    stand <បណ្ណទាយកត្ថេរស្សាបទានំ អដ្ឋមំ។>
  text <៩។ កុដិទាយកត្ថេរអបទានំ>
    text <៣៣>
      text <វិបិនចារី សម្ពុទ្ធោ រុក្ខមូលេ វសី តទា>
      text <បណ្ណសាលំ ករិត្វាន អទាសិំ អបរាជិតេ។>
    text <៣៤>
      text <ឯកនវុតិតោ កប្បេ យំ បណ្ណកុដិកំ អទំ>
      text <ទុគ្គតិំ នាភិជានាមិ កុដិទានស្សិទំ ផលំ។>
    text <៣៥>
      text <អដ្ឋវីសេ ឥតោ កប្បេ សោឡសាសិំសុ រាជានោ>
      text <សព្ពត្ថ អភិវស្សីតិ វុច្ចរេ ចក្កវត្តិនោ។>
    text <៣៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កុដិទាយកោ ថេរោ ឥមា គាថាយោ អភាសិត្ថាតិ។>
    stand <កុដិទាយកត្ថេរស្សាបទានំ នវមំ។>
  text <១០។ អគ្គបុប្ផិយត្ថេរអបទានំ>
    text <៣៧>
      text <សុវណ្ណវណ្ណំ សម្ពុទ្ធំ និសិន្នំ បព្ពតន្តរេ>
      text <ឱភាសយន្តំ រំសេន សិខិនំ សិខិនំ យថា។>
    text <៣៨>
      text <អគ្គជំ បុប្ផមាទាយ ឧបាគច្ឆិំ នរុត្តមំ>
      text <បសន្នចិត្តោ សុមនោ ពុទ្ធស្ស អភិរោបយិំ។>
    text <៣៩>
      text <ឯកត្តិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤០>
      text <បញ្ចវីសតិកប្បម្ហិ អហោសិ អមិតោគតោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ថោមកេកាសនចិតកំ ចម្បកោ សត្តបាដលិ>
      text <បានធិ មញ្ជរី បណ្ណំ កុដិទោ អគ្គបុប្ផិយោ>
      text <គាថាយោ គណិតា ចេត្ថ ឯកតាលីសមេវ ចាតិ។>
    text <ឥត្ថំ សុទំ អាយស្មា អគ្គបុប្ផិយោ ថេរោ ឥមា គាថាយោ អភាសិត្ថាតិ។>
    stand <អគ្គបុប្ផិយត្ថេរស្សាបទានំ ទសមំ។>
    stand <ថោមកវគ្គោ ឆព្ពីសតិមោ។>
    text <តស្សុទ្ទានំ>
