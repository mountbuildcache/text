text <១៧។ សុបារិចរិយវគ្គោ>
  text <១។ សុបារិចរិយត្ថេរអបទានំ>
    text <១>
      text <បទុមោ នាម នាមេន ទ្វិបទិន្ទោ នរាសភោ>
      text <បវនា អភិនិក្ខម្ម ធម្មំ ទេសេតិ ចក្ខុមា។>
    text <២>
      text <យក្ខានំ សមយោ អាសិ អវិទូរេ មហេសិនោ>
      text <យេន កិច្ចេន សម្បត្តា អជ្ឈាបេក្ខិំសុ តាវទេ។>
    text <៣>
      text <ពុទ្ធស្ស គិរមញ្ញាយ អមតស្ស ច ទេសនំ>
      text <បសន្នចិត្តោ សុមនោ អប្ផោដេត្វា ឧបដ្ឋហិំ។>
    text <៤>
      text <សុចិណ្ណស្ស ផលំ បស្ស ឧបដ្ឋានស្ស សត្ថុនោ>
      text <តិំសកប្បសហស្សេសុ ទុគ្គតិំ នុបបជ្ជហំ។>
    text <៥>
      text <ឩនតិំសេ កប្បសតេ សមលង្កតនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៦>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុបារិចរិយោ ថេរោ ឥមា គាថាយោ អភាសិត្ថាតិ។>
    stand <សុបារិចរិយត្ថេរស្សាបទានំ បឋមំ។>
  text <២។ កណវេរបុប្ផិយត្ថេរអបទានំ>
    text <៧>
      text <សិទ្ធត្ថោ នាម ភគវា លោកជេដ្ឋោ នរាសភោ>
      text <បុរក្ខតោ សាវកេហិ នគរំ បដិបជ្ជថ។>
    text <៨>
      text <រញ្ញោ អន្តេបុរេ អាសិំ គោបកោ អភិសម្មតោ>
      text <បាសាទេ ឧបវិដ្ឋោហំ អទ្ទសំ លោកនាយកំ។>
    text <៩>
      text <កណវេរំ គហេត្វាន ភិក្ខុសង្ឃេ សមោកិរិំ>
      text <ពុទ្ធស្ស វិសុំ កត្វាន តតោ ភិយ្យោ សមោកិរិំ។>
    text <១០>
      text <ចតុន្នវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១១>
      text <សត្តាសីតិម្ហិតោ កប្បេ ចតុរាសុំ មហិទ្ធិកា>
      text <សត្តរតនសម្បន្នា ចក្កវត្តី មហព្ពលា។>
    text <១២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កណវេរបុប្ផិយោ ថេរោ ឥមា គាថាយោ អភាសិត្ថាតិ។>
    stand <កណវេរបុប្ផិយត្ថេរស្សាបទានំ ទុតិយំ។>
  text <៣។ ខជ្ជកទាយកត្ថេរអបទានំ>
    text <១៣>
      text <តិស្សស្ស ខោ ភគវតោ បុព្ពេ ផលមទាសហំ>
      text <នាឡិកេរញ្ច បាទាសិំ ខជ្ជកំ អភិសម្មតំ។>
    text <១៤>
      text <ពុទ្ធស្ស តមហំ ទត្វា តិស្សស្ស តុ មហេសិនោ>
      text <មោទាមហំ កាមកាមី ឧបបជ្ជិំ យមិច្ឆកំ។>
    text <១៥>
      text <ទ្វេនវុតេ ឥតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <១៦>
      text <ឥតោ តេរសកប្បម្ហិ រាជា ឥន្ទសមោ អហុ>
      text <សត្តរតនសម្បន្នោ ចក្កវត្តី មហព្ពលោ។>
    text <១៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ខជ្ជកទាយកោ ថេរោ ឥមា គាថាយោ អភាសិត្ថាតិ។>
    stand <ខជ្ជកទាយកត្ថេរស្សាបទានំ តតិយំ។>
  text <៤។ ទេសបូជកត្ថេរអបទានំ>
    text <១៨>
      text <អត្ថទស្សី តុ ភគវា លោកជេដ្ឋោ នរាសភោ>
      text <អព្ភុគ្គន្ត្វាន វេហាសំ គច្ឆតេ អនិលញ្ជសេ។>
    text <១៩>
      text <យម្ហិ ទេសេ ឋិតោ សត្ថា អព្ភុគ្គច្ឆិ មហាមុនិ>
      text <តាហំ ទេសំ អបូជេសិំ បសន្នោ សេហិ បាណិភិ។>
    text <២០>
      text <អដ្ឋារសេ កប្បសតេ អទ្ទសំ យំ មហាមុនិំ>
      text <ទុគ្គតិំ នាភិជានាមិ ទេសបូជាយិទំ ផលំ។>
    text <២១>
      text <ឯកាទសេ កប្បសតេ គោសុជាតសនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <២២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ទេសបូជកោ ថេរោ ឥមា គាថាយោ អភាសិត្ថាតិ។>
    stand <ទេសបូជកត្ថេរស្សាបទានំ ចតុត្ថំ។>
  text <៥។ កណិការឆត្តិយត្ថេរអបទានំ>
    text <២៣>
      text <វេស្សភូ នាម សម្ពុទ្ធោ លោកជេដ្ឋោ នរាសភោ>
      text <ទិវាវិហារាយ មុនិ ឱគាហយិ មហាវនំ។>
    text <២៤>
      text <កណិការំ ឱចិនិត្វា ឆត្តំ កត្វានហំ តទា>
      text <បុប្ផច្ឆទនំ កត្វាន ពុទ្ធស្ស អភិរោបយិំ។>
    text <២៥>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៦>
      text <ឥតោ វីសតិកប្បម្ហិ សោណ្ណាភា អដ្ឋ ខត្តិយា>
      text <សត្តរតនសម្បន្នា ចក្កវត្តី មហព្ពលា។>
    text <២៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កណិការឆត្តិយោ ថេរោ ឥមា គាថាយោ អភាសិត្ថាតិ។>
    stand <កណិការឆត្តិយត្ថេរស្សាបទានំ បញ្ចមំ។>
  text <៦។ សប្បិទាយកត្ថេរអបទានំ>
    text <២៨>
      text <ផុស្សោ នាមាសិ ភគវា អាហុតីនំ បដិគ្គហោ>
      text <គច្ឆតេ វីថិយំ វីរោ និព្ពាបេន្តោ មហាជនំ។>
    text <២៩>
      text <អនុបុព្ពេន ភគវា អាគច្ឆិ មម សន្តិកំ>
      text <តតោ តំ បត្តំ បគ្គយ្ហ សប្បិតេលមទាសហំ។>
    text <៣០>
      text <ទ្វេនវុតេ ឥតោ កប្បេ យំ សប្បិមទទិំ តទា>
      text <ទុគ្គតិំ នាភិជានាមិ សប្បិទានស្សិទំ ផលំ។>
    text <៣១>
      text <ឆប្បញ្ញាសេ ឥតោ កប្បេ ឯកោ អាសិ សមោទកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៣២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សប្បិទាយកោ ថេរោ ឥមា គាថាយោ អភាសិត្ថាតិ។>
    stand <សប្បិទាយកត្ថេរស្សាបទានំ ឆដ្ឋំ។>
  text <៧។ យូថិកបុប្ផិយត្ថេរអបទានំ>
    text <៣៣>
      text <ចន្ទភាគានទីតីរេ អនុសោតំ វជាមហំ>
      text <សយម្ភុំ អទ្ទសំ តត្ថ សាលរាជំវ ផុល្លិតំ។>
    text <៣៤>
      text <បុប្ផំ យូថិកមាទាយ ឧបគច្ឆិំ មហាមុនិំ>
      text <បសន្នចិត្តោ សុមនោ ពុទ្ធស្ស អភិរោបយិំ។>
    text <៣៥>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៦>
      text <សត្តសដ្ឋិម្ហិតោ កប្បេ ឯកោ សាមុទ្ធរោ អហុ>
      text <សត្តរតនសម្បន្នោ ចក្កវត្តី មហព្ពលោ។>
    text <៣៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា យូថិកបុប្ផិយោ ថេរោ ឥមា គាថាយោ អភាសិត្ថាតិ។>
    stand <យូថិកបុប្ផិយត្ថេរស្សាបទានំ សត្តមំ។>
  text <៨។ ទុស្សទាយកត្ថេរអបទានំ>
    text <៣៨>
      text <តិវរាយំ បុរេ រម្មេ រាជបុត្តោសហំ តទា>
      text <បណ្ណាការំ លភិត្វាន ឧបសន្តស្សទាសហំ។>
    text <៣៩>
      text <អធិវាសេសិ ភគវា វត្ថំ ហត្ថេន អាមសិ>
      text <សិទ្ធត្ថោ អធិវាសេត្វា វេហាសំ នភមុគ្គមិ។>
    text <៤០>
      text <ពុទ្ធស្ស គច្ឆមានស្ស ទុស្សា ធាវន្តិ បច្ឆតោ>
      text <តត្ថ ចិត្តំ បសាទេសិំ ពុទ្ធោ នោ អគ្គបុគ្គលោ។>
    text <៤១>
      text <ចតុន្នវុតិតោ កប្បេ យំ ទុស្សមទទិំ តទា>
      text <ទុគ្គតិំ នាភិជានាមិ ទុស្សទានស្សិទំ ផលំ។>
    text <៤២>
      text <សត្តសដ្ឋិម្ហិតោ កប្បេ ចក្កវត្តី តទា អហុ>
      text <បរិសុទ្ធោតិ នាមេន មនុជិន្ទោ មហព្ពលោ។>
    text <៤៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ទុស្សទាយកោ ថេរោ ឥមា គាថាយោ អភាសិត្ថាតិ។>
    stand <ទុស្សទាយកត្ថេរស្សាបទានំ អដ្ឋមំ។>
  text <៩។ សមាទបកត្ថេរអបទានំ>
    text <៤៤>
      text <នគរេ ពន្ធុមតិយា មហាបូគគណោ អហុ>
      text <តេសាហំ បវរោ អាសិំ មម ពទ្ធចរា ច តេ។>
    text <៤៥>
      text <សព្ពេ តេ សន្និបាតេត្វា បុញ្ញកម្មេ សមាទយិំ>
      text <មាឡំ កស្សាម សង្ឃស្ស បុញ្ញក្ខេត្តំ អនុត្តរំ។>
    text <៤៦>
      text <សាធូតិ តេ បដិស្សុត្វា មម ឆន្ទវសានុគា>
      text <និដ្ឋាបេត្វា ច តំ មាឡំ វិបស្សិស្ស អទម្ហសេ។>
    text <៤៧>
      text <ឯកនវុតិតោ កប្បេ យំ មាឡមទទិំ តទា>
      text <ទុគ្គតិំ នាភិជានាមិ មាឡទានស្សិទំ ផលំ។>
    text <៤៨>
      text <ឯកូនសត្តតិកប្បេ>
      text <អាទេយ្យោ នាម នាមេន ចក្កវត្តី មហព្ពលោ។>
    text <ឯកោ អាសិ ជនាធិបោ។>
    text <៤៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សមាទបកោ ថេរោ ឥមា គាថាយោ អភាសិត្ថាតិ។>
    stand <សមាទបកត្ថេរស្សាបទានំ នវមំ។>
  text <១០។ បញ្ចង្គុលិយត្ថេរអបទានំ>
    text <៥០>
      text <តិស្សោ នាមាសិ ភគវា លោកជេដ្ឋោ នរាសភោ>
      text <បវិសតិ គន្ធកុដិំ វិហារកុសលោ មុនិ។>
    text <៥១>
      text <សុគន្ធមាលមាទាយ អគមាសិំ ជិនន្តិកំ>
      text <អបសទ្ទោ ច សម្ពុទ្ធេ បញ្ចង្គុលិមទាសហំ។>
    text <៥២>
      text <ទ្វេនវុតេ ឥតោ កប្បេ យំ គន្ធមភិរោបយិំ>
      text <ទុគ្គតិំ នាភិជានាមិ បញ្ចង្គុលិស្សិទំ ផលំ។>
    text <៥៣>
      text <ទ្វេសត្តតិម្ហិតោ កប្បេ រាជា អាសិំ សយម្បភោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា បញ្ចង្គុលិយោ ថេរោ ឥមា គាថាយោ អភាសិត្ថាតិ>
      text <សុបារិចរិ កណវេរី ខជ្ជកោ ទេសបូជកោ>
      text <កណិការោ សប្បិទទោ យូថិកោ ទុស្សទាយកោ>
      text <មាឡោ ច បញ្ចង្គុលិកោ ចតុបញ្ញាស គាថកាតិ។>
    stand <បញ្ចង្គុលិយត្ថេរស្សាបទានំ ទសមំ។>
    stand <សុបារិចរិយវគ្គោ សត្តរសមោ។>
    text <តស្សុទ្ទានំ>
