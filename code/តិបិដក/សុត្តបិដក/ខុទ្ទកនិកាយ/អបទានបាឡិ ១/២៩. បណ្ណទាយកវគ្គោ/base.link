text <២៩។ បណ្ណទាយកវគ្គោ>
  text <១។ បណ្ណទាយកត្ថេរអបទានំ>
    text <១>
      text <បណ្ណសាលេ និសិន្នោម្ហិ បណ្ណភោជនភោជនោ>
      text <ឧបវិដ្ឋញ្ច មំ សន្តំ ឧបាគច្ឆិ មហាឥសិ។>
    text <២>
      text <សិទ្ធត្ថោ លោកបជ្ជោតោ សព្ពលោកតិកិច្ឆកោ>
      text <តស្ស បណ្ណំ មយា ទិន្នំ និសិន្នំ បណ្ណសន្ថរេ។>
    text <៣>
      text <ចតុន្នវុតិតោ កប្បេ យំ បណ្ណមទទិំ តទា>
      text <ទុគ្គតិំ នាភិជានាមិ បណ្ណទានស្សិទំ ផលំ។>
    text <៤>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បណ្ណទាយកោ ថេរោ ឥមា គាថាយោ អភាសិត្ថាតិ។>
    stand <បណ្ណទាយកត្ថេរស្សាបទានំ បឋមំ។>
  text <២។ ផលទាយកត្ថេរអបទានំ>
    text <៥>
      text <សិនេរុសមសន្តោសោ ធរណីសម សាទិសោ>
      text <វុដ្ឋហិត្វា សមាធិម្ហា ភិក្ខាយ មមុបដ្ឋិតោ។>
    text <៦>
      text <ហរីតកំ អាមលកំ អម្ពជម្ពុវិភីតកំ>
      text <កោលំ ភល្លាតកំ ពិល្លំ ផារុសកផលានិ ច។>
    text <៧>
      text <សិទ្ធត្ថស្ស មហេសិស្ស សព្ពលោកានុកម្បិនោ>
      text <តញ្ច សព្ពំ មយា ទិន្នំ វិប្បសន្នេន ចេតសា។>
    text <៨>
      text <ចតុន្នវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៩>
      text <សត្តបញ្ញាសិតោ កប្បេ ឯកជ្ឈោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <១០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ផលទាយកោ ថេរោ ឥមា គាថាយោ អភាសិត្ថាតិ។>
    stand <ផលទាយកត្ថេរស្សាបទានំ ទុតិយំ។>
  text <៣។ បច្ចុគ្គមនិយត្ថេរអបទានំ>
    text <១១>
      text <សីហំ យថា វនចរំ និសភាជានិយំ យថា>
      text <កកុធំ វិលសន្តំវ អាគច្ឆន្តំ នរាសភំ។>
    text <១២>
      text <សិទ្ធត្ថំ លោកបជ្ជោតំ សព្ពលោកតិកិច្ឆកំ>
      text <អកាសិំ បច្ចុគ្គមនំ វិប្បសន្នេន ចេតសា។>
    text <១៣>
      text <ចតុន្នវុតិតោ កប្បេ បច្ចុគ្គច្ឆិំ នរាសភំ>
      text <ទុគ្គតិំ នាភិជានាមិ បច្ចុគ្គមនេ ឥទំ ផលំ។>
    text <១៤>
      text <សត្តតិំសេ ឥតោ កប្បេ ឯកោ អាសិំ ជនាធិបោ>
      text <សបរិវារោតិ នាមេន ចក្កវត្តី មហព្ពលោ។>
    text <១៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បច្ចុគ្គមនិយោ ថេរោ ឥមា គាថាយោ អភាសិត្ថាតិ។>
    stand <បច្ចុគ្គមនិយត្ថេរស្សាបទានំ តតិយំ។>
  text <៤។ ឯកបុប្ផិយត្ថេរអបទានំ>
    text <១៦>
      text <ទក្ខិណម្ហិ ទុវារម្ហិ បិសាចោ អាសហំ តទា>
      text <អទ្ទសំ វិរជំ ពុទ្ធំ បីតរំសិំវ ភាណុមំ។>
    text <១៧>
      text <វិបស្សិស្ស នរគ្គស្ស សព្ពលោកហិតេសិនោ>
      text <ឯកបុប្ផំ មយា ទិន្នំ ទ្វិបទិន្ទស្ស តាទិនោ។>
    text <១៨>
      text <ឯកនវុតិតោ កប្បេ យំ បុប្ផមទទិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកបុប្ផិយោ ថេរោ ឥមា គាថាយោ អភាសិត្ថាតិ។>
    stand <ឯកបុប្ផិយត្ថេរស្សាបទានំ ចតុត្ថំ។>
  text <៥។ មឃវបុប្ផិយត្ថេរអបទានំ>
    text <២០>
      text <នម្មទានទិយា តីរេ សយម្ភូ អបរាជិតោ>
      text <សមាធិំ សោ សមាបន្នោ វិប្បសន្នោ អនាវិលោ។>
    text <២១>
      text <ទិស្វា បសន្នសុមនោ សម្ពុទ្ធំ អបរាជិតំ>
      text <តាហំ មឃវបុប្ផេន សយម្ភុំ បូជយិំ តទា។>
    text <២២>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មឃវបុប្ផិយោ ថេរោ ឥមា គាថាយោ អភាសិត្ថាតិ។>
    stand <មឃវបុប្ផិយត្ថេរស្សាបទានំ បញ្ចមំ។>
  text <៦។ ឧបដ្ឋាកទាយកត្ថេរអបទានំ>
    text <២៤>
      text <រថិយំ បដិបជ្ជន្តំ អាហុតីនំ បដិគ្គហំ>
      text <ទ្វិបទិន្ទំ មហានាគំ លោកជេដ្ឋំ នរាសភំ។>
    text <២៥>
      text <បក្កោសាបិយ តស្សាហំ សព្ពលោកហិតេសិនោ>
      text <ឧបដ្ឋាកោ មយា ទិន្នោ សិទ្ធត្ថស្ស មហេសិនោ។>
    text <២៦>
      text <បដិគ្គហេត្វា សម្ពុទ្ធោ និយ្យាទេសិ មហាមុនិ>
      text <ឧដ្ឋាយ អាសនា តម្ហា បក្កាមិ បាចិនាមុខោ។>
    text <២៧>
      text <ចតុន្នវុតិតោ កប្បេ ឧបដ្ឋាកមទំ តទា>
      text <ទុគ្គតិំ នាភិជានាមិ ឧបដ្ឋានស្សិទំ ផលំ។>
    text <២៨>
      text <សត្តបញ្ញាសិតោ កប្បេ ពលសេនសនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧបដ្ឋាកទាយកោ ថេរោ ឥមា គាថាយោ អភាសិត្ថាតិ។>
    stand <ឧបដ្ឋាកទាយកត្ថេរស្សាបទានំ ឆដ្ឋំ។>
  text <៧។ អបទានិយត្ថេរអបទានំ>
    text <៣០>
      text <អបទានំ សុគតានំ កិត្តយិំហំ មហេសិនំ>
      text <បាទេ ច សិរសា វន្ទិំ បសន្នោ សេហិ បាណិភិ។>
    text <៣១>
      text <ទ្វេនវុតេ ឥតោ កប្បេ អបទានំ បកិត្តយិំ>
      text <ទុគ្គតិំ នាភិជានាមិ កិត្តនាយ ឥទំ ផលំ។>
    text <៣២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អបទានិយោ ថេរោ ឥមា គាថាយោ អភាសិត្ថាតិ។>
    stand <អបទានិយត្ថេរស្សាបទានំ សត្តមំ។>
  text <៨។ សត្តាហបព្ពជិតត្ថេរអបទានំ>
    text <៣៣>
      text <វិបស្សិស្ស ភគវតោ សង្ឃោ សក្កតមានិតោ>
      text <ព្យសនំ មេ អនុប្បត្តំ ញាតិភេទោ បុរេ អហុ។>
    text <៣៤>
      text <បព្ពជ្ជំ ឧបគន្ត្វាន ព្យសនុបសមាយហំ>
      text <សត្តាហាភិរតោ តត្ថ សត្ថុសាសនកម្យតា។>
    text <៣៥>
      text <ឯកនវុតិតោ កប្បេ យមហំ បព្ពជិំ តទា>
      text <ទុគ្គតិំ នាភិជានាមិ បព្ពជ្ជាយ ឥទំ ផលំ។>
    text <៣៦>
      text <សត្តសដ្ឋិម្ហិតោ កប្បេ សត្ត អាសុំ មហីបតី>
      text <សុនិក្ខមាតិ ញាយន្តិ ចក្កវត្តី មហព្ពលា។>
    text <៣៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សត្តាហបព្ពជិតោ ថេរោ ឥមា គាថាយោ អភាសិត្ថាតិ។>
    stand <សត្តាហបព្ពជិតត្ថេរស្សាបទានំ អដ្ឋមំ។>
  text <៩។ ពុទ្ធុបដ្ឋាយិកត្ថេរអបទានំ>
    text <៣៨>
      text <វេដម្ភិនីតិ មេ នាមំ បិតុសន្តំ មមំ តទា>
      text <មម ហត្ថំ គហេត្វាន ឧបានយិ មហាមុនិំ។>
    text <៣៩>
      text <ឥមេមំ ឧទ្ទិសិស្សន្តិ ពុទ្ធា លោកគ្គនាយកា>
      text <តេហំ ឧបដ្ឋិំ សក្កច្ចំ បសន្នោ សេហិ បាណិភិ។>
    text <៤០>
      text <ឯកត្តិំសេ ឥតោ កប្បេ ពុទ្ធេ ឧបដ្ឋហិំ តទា>
      text <ទុគ្គតិំ នាភិជានាមិ ឧបដ្ឋានស្សិទំ ផលំ។>
    text <៤១>
      text <តេវីសម្ហិ ឥតោ កប្បេ ចតុរោ អាសុ ខត្តិយា>
      text <សមណុបដ្ឋាកា នាម ចក្កវត្តី មហព្ពលា។>
    text <៤២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពុទ្ធុបដ្ឋាយិកោ ថេរោ ឥមា គាថាយោ អភាសិត្ថាតិ។>
    stand <ពុទ្ធុបដ្ឋាយិកត្ថេរស្សាបទានំ នវមំ។>
  text <១០។ បុព្ពង្គមិយត្ថេរអបទានំ>
    text <៤៣>
      text <ចុល្លាសីតិសហស្សានិ បព្ពជិម្ហ អកិញ្ចនា>
      text <តេសំ បុព្ពង្គមោ អាសិំ ឧត្តមត្ថស្ស បត្តិយា។>
    text <៤៤>
      text <សរាគា សភវា ចេតេ វិប្បសន្នមនាវិលា>
      text <ឧបដ្ឋហិំសុ សក្កច្ចំ បសន្នា សេហិ បាណិភិ។>
    text <៤៥>
      text <ខីណាសវា វន្តទោសា កតកិច្ចា អនាសវា>
      text <ផរិំសុ មេត្តចិត្តេន សយម្ភូ អបរាជិតា។>
    text <៤៦>
      text <តេសំ ឧបដ្ឋហិត្វាន សម្ពុទ្ធានំ បតិស្សតោ>
      text <មរណញ្ច អនុប្បត្តោ ទេវត្តញ្ច អគម្ហសេ។>
    text <៤៧>
      text <ចតុន្នវុតិតោ កប្បេ យំ សីលមនុបាលយិំ>
      text <ទុគ្គតិំ នាភិជានាមិ សញ្ញមស្ស ឥទំ ផលំ។>
    text <៤៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <បណ្ណំ ផលំ បច្ចុគ្គមំ ឯកបុប្ផិ ច មឃវា>
      text <ឧបដ្ឋាកាបទានញ្ច បព្ពជ្ជា ពុទ្ធុបដ្ឋាកោ>
      text <បុព្ពង្គមោ ច គាថាយោ អដ្ឋតាលីស កិត្តិតា។>
    text <ឥត្ថំ សុទំ អាយស្មា បុព្ពង្គមិយោ ថេរោ ឥមា គាថាយោ អភាសិត្ថាតិ។>
    stand <បុព្ពង្គមិយត្ថេរស្សាបទានំ ទសមំ។>
    stand <បណ្ណទាយកវគ្គោ ឯកូនតិំសតិមោ។>
    text <តស្សុទ្ទានំ>
