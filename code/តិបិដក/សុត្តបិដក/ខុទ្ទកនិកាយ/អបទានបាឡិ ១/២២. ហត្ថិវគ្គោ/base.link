text <២២។ ហត្ថិវគ្គោ>
  text <១។ ហត្ថិទាយកត្ថេរអបទានំ>
    text <១>
      text <សិទ្ធត្ថស្ស ភគវតោ ទ្វិបទិន្ទស្ស តាទិនោ>
      text <នាគសេដ្ឋោ មយា ទិន្នោ ឦសាទន្តោ ឧរូឡ្ហវា។>
    text <២>
      text <ឧត្តមត្ថំ អនុភោមិ សន្តិបទមនុត្តរំ>
      text <នាគទានំ មយា ទិន្នំ សព្ពលោកហិតេសិនោ។>
    text <៣>
      text <ចតុន្នវុតិតោ កប្បេ យំ នាគ មទទិំ តទា>
      text <ទុគ្គតិំ នាភិជានាមិ នាគទានស្សិទំ ផលំ។>
    text <៤>
      text <អដ្ឋសត្តតិកប្បម្ហិ សោឡសាសិំសុ ខត្តិយា>
      text <សមន្តបាសាទិកា នាម ចក្កវត្តី មហព្ពលា។>
    text <៥>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ហត្ថិទាយកោ ថេរោ ឥមា គាថាយោ អភាសិត្ថាតិ។>
    stand <ហត្ថិទាយកត្ថេរស្សាបទានំ បឋមំ។>
  text <២។ បានធិទាយកត្ថេរអបទានំ>
    text <៦>
      text <អារញ្ញិកស្ស ឥសិនោ ចិររត្តតបស្សិនោ>
      text <ពុទ្ធស្ស ភាវិតត្តស្ស អទាសិំ បានធិំ អហំ។>
    text <៧>
      text <តេន កម្មេន ទ្វិបទិន្ទ លោកជេដ្ឋ នរាសភ>
      text <ទិព្ពយានំ អនុភោមិ បុព្ពកម្មស្សិទំ ផលំ។>
    text <៨>
      text <ចតុន្នវុតេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ បានធិស្ស ឥទំ ផលំ។>
    text <៩>
      text <សត្តសត្តតិតោ កប្បេ អដ្ឋ អាសិំសុ ខត្តិយា>
      text <សុយានា នាម នាមេន ចក្កវត្តី មហព្ពលា។>
    text <១០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បានធិទាយកោ ថេរោ ឥមា គាថាយោ អភាសិត្ថាតិ។>
    stand <បានធិទាយកត្ថេរស្សាបទានំ ទុតិយំ។>
  text <៣។ សច្ចសញ្ញកត្ថេរអបទានំ>
    text <១១>
      text <វេស្សភូ តម្ហិ សមយេ ភិក្ខុសង្ឃបុរក្ខតោ>
      text <ទេសេតិ អរិយសច្ចានិ និព្ពាបេន្តោ មហាជនំ។>
    text <១២>
      text <បរមការុញ្ញបត្តោម្ហិ សមិតិំ អគមាសហំ>
      text <សោហំ និសិន្នកោ សន្តោ ធម្មមស្សោសិ សត្ថុនោ។>
    text <១៣>
      text <តស្សាហំ ធម្មំ សុត្វាន ទេវលោកំ អគច្ឆហំ>
      text <តិំសកប្បានិ ទេវេសុ អវសិំ តត្ថហំ បុរេ។>
    text <១៤>
      text <ឯកត្តិំសេ ឥតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ សច្ចសញ្ញាយិទំ ផលំ។>
    text <១៥>
      text <ឆព្ពីសម្ហិ ឥតោ កប្បេ ឯកោ អាសិំ ជនាធិបោ>
      text <ឯកផុសិតនាមេន ចក្កវត្តី មហព្ពលោ។>
    text <១៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សច្ចសញ្ញកោ ថេរោ ឥមា គាថាយោ អភាសិត្ថាតិ។>
    stand <សច្ចសញ្ញកត្ថេរស្សាបទានំ តតិយំ។>
  text <៤។ ឯកសញ្ញកត្ថេរអបទានំ>
    text <១៧>
      text <ទុមគ្គេ បំសុកូលិកំ លគ្គំ ទិស្វាន សត្ថុនោ>
      text <អញ្ជលិំ បគ្គហេត្វាន បំសុកូលំ អវន្ទហំ។>
    text <១៨>
      text <ឯកត្តិំសេ ឥតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៩>
      text <បញ្ចវីសេ ឥតោ កប្បេ ឯកោ អាសិំ ជនាធិបោ>
      text <អមិតាភោតិ នាមេន ចក្កវត្តី មហព្ពលោ។>
    text <២០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកសញ្ញកោ ថេរោ ឥមា គាថាយោ អភាសិត្ថាតិ។>
    stand <ឯកសញ្ញកត្ថេរស្សាបទានំ ចតុត្ថំ។>
  text <៥។ រំសិសញ្ញកត្ថេរអបទានំ>
    text <២១>
      text <ឧទេន្តំ សតរំសិំវ បីតរំសិំវ ភាណុមំ>
      text <ព្យគ្ឃូសភំវ បវរំ សុជាតំ បព្ពតន្តរេ។>
    text <២២>
      text <ពុទ្ធស្ស អានុភាវោ សោ ជលតេ បព្ពតន្តរេ>
      text <រំសេ ចិត្តំ បសាទេត្វា កប្បំ សគ្គម្ហិ មោទហំ។>
    text <២៣>
      text <អវសេសេសុ កប្បេសុ កុសលំ ចរិតំ មយា>
      text <តេន ចិត្តប្បសាទេន ពុទ្ធានុស្សតិយាបិ ច។>
    text <២៤>
      text <តិំសកប្បសហស្សេតោ យំ សញ្ញមលភិំ តទា>
      text <ទុគ្គតិំ នាភិជានាមិ ពុទ្ធសញ្ញាយិទំ ផលំ។>
    text <២៥>
      text <សត្តបញ្ញាសកប្បម្ហិ ឯកោ អាសិំ ជនាធិបោ>
      text <សុជាតោ នាម នាមេន ចក្កវត្តី មហព្ពលោ។>
    text <២៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា រំសិសញ្ញកោ ថេរោ ឥមា គាថាយោ អភាសិត្ថាតិ។>
    stand <រំសិសញ្ញកត្ថេរស្សាបទានំ បញ្ចមំ។>
  text <៦។ សន្ធិតត្ថេរអបទានំ>
    text <២៧>
      text <អស្សត្ថេ ហរិតោភាសេ សំវិរូឡ្ហម្ហិ បាទបេ>
      text <ឯកំ ពុទ្ធគតំ សញ្ញំ អលភិំហំ បតិស្សតោ។>
    text <២៨>
      text <ឯកត្តិំសេ ឥតោ កប្បេ យំ សញ្ញមលភិំ តទា>
      text <តស្សា សញ្ញាយ វាហសា បត្តោ មេ អាសវក្ខយោ។>
    text <២៩>
      text <ឥតោ តេរសកប្បម្ហិ ធនិដ្ឋោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សន្ធិតោ ថេរោ ឥមា គាថាយោ អភាសិត្ថាតិ។>
    stand <សន្ធិតត្ថេរស្សាបទានំ ឆដ្ឋំ។>
  text <៧។ តាលវណ្ដទាយកត្ថេរអបទានំ>
    text <៣១>
      text <តាលវណ្ដំ មយា ទិន្នំ តិស្សស្សាទិច្ចពន្ធុនោ>
      text <គិម្ហនិព្ពាបនត្ថាយ បរិឡាហោបសន្តិយា។>
    text <៣២>
      text <សន្និព្ពាបេមិ រាគគ្គិំ ទោសគ្គិញ្ច តទុត្តរិំ>
      text <និព្ពាបេមិ ច មោហគ្គិំ តាលវណ្ដស្សិទំ ផលំ។>
    text <៣៣>
      text <កិលេសា ឈាបិតា មយ្ហំ ភវា សព្ពេ សមូហតា>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <៣៤>
      text <ទ្វេនវុតេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ តាលវណ្ដស្សិទំ ផលំ។>
    text <៣៥>
      text <តេសដ្ឋិម្ហិ ឥតោ កប្បេ មហានាមសនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៣៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តាលវណ្ដទាយកោ ថេរោ ឥមា គាថាយោ អភាសិត្ថាតិ។>
    stand <តាលវណ្ដទាយកត្ថេរស្សាបទានំ សត្តមំ។>
  text <៨។ អក្កន្តសញ្ញកត្ថេរអបទានំ>
    text <៣៧>
      text <កុសាដកំ គហេត្វាន ឧបជ្ឈាយស្សហំ បុរេ>
      text <មន្តញ្ច អនុសិក្ខាមិ គន្ថាទោសស្ស បត្តិយា។>
    text <៣៨>
      text <អទ្ទសំ វិរជំ ពុទ្ធំ អាហុតីនំ បដិគ្គហំ>
      text <ឧសភំ បវរំ អគ្គំ តិស្សំ ពុទ្ធំ គណុត្តមំ។>
    text <៣៩>
      text <កុសាដកំ បត្ថរិតំ អក្កមន្តំ នរុត្តមំ>
      text <សមុគ្គតំ មហាវីរំ លោកជេដ្ឋំ នរាសភំ។>
    text <៤០>
      text <ទិស្វា តំ លោកបជ្ជោតំ វិមលំ ចន្ទសន្និភំ>
      text <អវន្ទិំ សត្ថុនោ បាទេ វិប្បសន្នេន ចេតសា។>
    text <៤១>
      text <ចតុន្នវុតិតោ កប្បេ យំ អទាសិំ កុសាដកំ>
      text <ទុគ្គតិំ នាភិជានាមិ កុសាដកស្សិទំ ផលំ។>
    text <៤២>
      text <សត្តតិំសេ ឥតោ កប្បេ ឯកោ អាសិំ ជនាធិបោ>
      text <សុនន្ទោ នាម នាមេន ចក្កវត្តី មហព្ពលោ។>
    text <៤៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា អក្កន្តសញ្ញកោ ថេរោ ឥមា គាថាយោ អភាសិត្ថាតិ>
    stand <អក្កន្តសញ្ញកត្ថេរស្សាបទានំ អដ្ឋមំ។>
  text <៩។ សប្បិទាយកត្ថេរអបទានំ>
    text <៤៤>
      text <និសិន្នោ បាសាទវរេ នារីគណបុរក្ខតោ>
      text <ព្យាធិតំ សមណំ ទិស្វា អភិនាមេសហំ ឃរំ។>
    text <៤៥>
      text <ឧបវិដ្ឋំ មហាវីរំ ទេវទេវំ នរាសភំ>
      text <សប្បិតេលំ មយា ទិន្នំ សិទ្ធត្ថស្ស មហេសិនោ។>
    text <៤៦>
      text <បស្សទ្ធទរថំ ទិស្វា វិប្បសន្នមុខិន្ទ្រិយំ>
      text <វន្ទិត្វា សត្ថុនោ បាទេ អនុសំសាវយិំ បុរេ។>
    text <៤៧>
      text <ទិស្វា មំ សុប្បសន្នត្តំ ឥទ្ធិយា បារមិង្គតោ>
      text <នភំ អព្ភុគ្គមី ធីរោ ហំសរាជាវ អម្ពរេ។>
    text <៤៨>
      text <ចតុន្នវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ សប្បិតេលស្សិទំ ផលំ។>
    text <៤៩>
      text <ឥតោ សត្តរសេ កប្បេ ជុតិទេវ សនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សប្បិទាយកោ ថេរោ ឥមា គាថាយោ អភាសិត្ថាតិ។>
    stand <សប្បិទាយកត្ថេរស្សាបទានំ នវមំ។>
  text <១០។ បាបនិវារិយត្ថេរអបទានំ>
    text <៥១>
      text <បិយទស្សិស្ស ភគវតោ ចង្កមំ សោធិតំ មយា>
      text <នឡកេហិ បដិច្ឆន្នំ វាតាតបនិវារណំ។>
    text <៥២>
      text <បាបំ វិវជ្ជនត្ថាយ កុសលស្សុបសម្បទា>
      text <កិលេសានំ បហានាយ បទហិំ សត្ថុ សាសនេ។>
    text <៥៣>
      text <ឥតោ ឯកាទសេ កប្បេ អគ្គិទេវោតិ វិស្សុតោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ហត្ថិ បានធិ សច្ចញ្ច ឯកសញ្ញិ ច រំសិកោ>
      text <សន្ធិតោ តាលវណ្ដញ្ច តថា អក្កន្តសញ្ញកោ>
      text <សប្បិ បាបនិវារី ច ចតុប្បញ្ញាស គាថកាតិ។>
    text <ឥត្ថំ សុទំ អាយស្មា បាបនិវារិយោ ថេរោ ឥមា គាថាយោ អភាសិត្ថាតិ។>
    stand <បាបនិវារិយត្ថេរស្សាបទានំ ទសមំ។>
    stand <ហត្ថិវគ្គោ ពាវីសតិមោ។>
    text <តស្សុទ្ទានំ>
