text <៣៦។ សទ្ទសញ្ញកវគ្គោ>
  text <១។ សទ្ទសញ្ញកត្ថេរអបទានំ>
    text <១>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <តត្ថទ្ទសាសិំ សម្ពុទ្ធំ ទេវសង្ឃបុរក្ខតំ។>
    text <២>
      text <ចតុសច្ចំ បកាសេន្តំ ឧទ្ធរន្តំ មហាជនំ>
      text <អស្សោសិំ មធុរំ វាចំ ករវីករុទោបមំ។>
    text <៣>
      text <ព្រហ្មសរស្ស មុនិនោ សិខិនោ លោកពន្ធុនោ>
      text <ឃោសេ ចិត្តំ បសាទេត្វា បត្តោម្ហិ អាសវក្ខយំ។>
    text <៤>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ បសាទស្ស ឥទំ ផលំ។>
    text <៥>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សទ្ទសញ្ញកោ ថេរោ ឥមា គាថាយោ អភាសិត្ថាតិ។>
    stand <សទ្ទសញ្ញកត្ថេរស្សាបទានំ បឋមំ។>
  text <២។ យវកលាបិយត្ថេរអបទានំ>
    text <៦>
      text <នគរេ អរុណវតិយា អាសិំ យវសិកោ តទា>
      text <បន្ថេ ទិស្វាន សម្ពុទ្ធំ យវកលាបំ សន្ថរិំ។>
    text <៧>
      text <អនុកម្បកោ ការុណិកោ សិខី លោកគ្គនាយកោ>
      text <មម សង្កប្បមញ្ញាយ និសីទិ យវសន្ថរេ។>
    text <៨>
      text <ទិស្វា និសិន្នំ វិមលំ មហាឈាយិំ វិនាយកំ>
      text <បាមោជ្ជំ ជនយិត្វាន តត្ថ កាលង្កតោ អហំ។>
    text <៩>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ យវត្ថរេ ឥទំ ផលំ។>
    text <១០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា យវកលាបិយោ ថេរោ ឥមា គាថាយោ អភាសិត្ថាតិ។>
    stand <យវកលាបិយត្ថេរស្សាបទានំ ទុតិយំ។>
  text <៣។ កិំសុកបូជកត្ថេរអបទានំ>
    text <១១>
      text <កិំសុកំ បុប្ផិតំ ទិស្វា បគ្គហេត្វាន អញ្ជលិំ>
      text <ពុទ្ធំ សរិត្វា សិទ្ធត្ថំ អាកាសេ អភិបូជយិំ។>
    text <១២>
      text <ចតុន្នវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កិំសុកបូជកោ ថេរោ ឥមា គាថាយោ អភាសិត្ថាតិ។>
    stand <កិំសុកបូជកត្ថេរស្សាបទានំ តតិយំ។>
  text <៤។ សកោសកកោរណ្ឌទាយកត្ថេរអបទានំ>
    text <១៤>
      text <អក្កន្តញ្ច បទំ ទិស្វា សិខិនោ លោកពន្ធុនោ>
      text <ឯកំសំ អជិនំ កត្វា បទសេដ្ឋំ អវន្ទហំ។>
    text <១៥>
      text <កោរណ្ឌំ បុប្ផិតំ ទិស្វា បាទបំ ធរណីរុហំ>
      text <សកោសកំ គហេត្វាន បទចក្កំ អបូជយិំ។>
    text <១៦>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ បទបូជាយិទំ ផលំ។>
    text <១៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សកោសក កោរណ្ឌទាយកោ ថេរោ ឥមា គាថាយោ អភាសិត្ថាតិ។>
    stand <សកោសកកោរណ្ឌទាយកត្ថេរស្សាបទានំ ចតុត្ថំ។>
  text <៥។ ទណ្ឌទាយកត្ថេរអបទានំ>
    text <១៨>
      text <កាននំ វនមោគយ្ហ វេឡុំ ឆេត្វានហំ តទា>
      text <អាលម្ពនំ ករិត្វាន សង្ឃស្ស អទទំ អហំ។>
    text <១៩>
      text <តេន ចិត្តប្បសាទេន សុព្ពតេ អភិវាទិយ>
      text <អាលម្ពនម្បិ ទត្វាន បក្កាមិំ ឧត្តរាមុខោ។>
    text <២០>
      text <ចតុន្នវុតិតោ កប្បេ យំ ទណ្ឌមទទិំ តទា>
      text <ទុគ្គតិំ នាភិជានាមិ ទណ្ឌទានស្សិទំ ផលំ។>
    text <២១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ទណ្ឌទាយកោ ថេរោ ឥមា គាថាយោ អភាសិត្ថាតិ។>
    stand <ទណ្ឌទាយកត្ថេរស្សាបទានំ បញ្ចមំ។>
  text <៦។ អម្ពយាគុទាយកត្ថេរអបទានំ>
    text <២២>
      text <សតរំសី នាម សម្ពុទ្ធោ សយម្ភូ អបរាជិតោ>
      text <វុដ្ឋហិត្វា សមាធិម្ហា ភិក្ខាយ មមុបាគមិ។>
    text <២៣>
      text <បច្ចេកពុទ្ធំ ទិស្វាន អម្ពយាគុំ អទាសហំ>
      text <វិប្បសន្នមនំ តស្ស វិប្បសន្នេន ចេតសា។>
    text <២៤>
      text <ចតុន្នវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ អម្ពយាគុយិទំ ផលំ។>
    text <២៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អម្ពយាគុទាយកោ ថេរោ ឥមា គាថាយោ អភាសិត្ថាតិ។>
    stand <អម្ពយាគុទាយកត្ថេរស្សាបទានំ ឆដ្ឋំ។>
  text <៧។ សុបុដកបូជកត្ថេរអបទានំ>
    text <២៦>
      text <ទិវាវិហារា និក្ខន្តោ វិបស្សី លោកនាយកោ>
      text <ភិក្ខាយ វិចរន្តោ សោ មម សន្តិកុបាគមិ។>
    text <២៧>
      text <តតោ បតីតោ សុមនោ ពុទ្ធសេដ្ឋស្ស តាទិនោ>
      text <លោណសុបុដកំ ទត្វា កប្បំ សគ្គម្ហិ មោទហំ។>
    text <២៨>
      text <ឯកនវុតិតោ កប្បេ យំ បុដកមទាសហំ>
      text <ទុគ្គតិំ នាភិជានាមិ បុដកស្ស ឥទំ ផលំ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុបុដកបូជកោ ថេរោ ឥមា គាថាយោ អភាសិត្ថាតិ។>
    stand <សុបុដកបូជកត្ថេរស្សាបទានំ សត្តមំ។>
  text <៨។ មញ្ចទាយកត្ថេរអបទានំ>
    text <៣០>
      text <វិបស្សិនោ ភគវតោ លោកជេដ្ឋស្ស តាទិនោ>
      text <ឯកំ មញ្ចំ មយា ទិន្នំ បសន្នេន សបាណិនា។>
    text <៣១>
      text <ហត្ថិយានំ អស្សយានំ ទិព្ពយានំ សមជ្ឈគំ>
      text <តេន មញ្ចកទានេន បត្តោម្ហិ អាសវក្ខយំ។>
    text <៣២>
      text <ឯកនវុតិតោ កប្បេ យំ មញ្ចមទទិំ តទា>
      text <ទុគ្គតិំ នាភិជានាមិ មញ្ចទានស្សិទំ ផលំ។>
    text <៣៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មញ្ចទាយកោ ថេរោ ឥមា គាថាយោ អភាសិត្ថាតិ។>
    stand <មញ្ចទាយកត្ថេរស្សាបទានំ អដ្ឋមំ។>
  text <៩។ សរណគមនិយត្ថេរអបទានំ>
    text <៣៤>
      text <អារុហិម្ហ តទា នាវំ ភិក្ខុ ចាជីវកោ ចហំ>
      text <នាវាយ ភិជ្ជមានាយ ភិក្ខុ មេ សរណំ អទា។>
    text <៣៥>
      text <ឯកត្តិំសេ ឥតោ កប្បេ យញ្ច មេ សរណំ អទា>
      text <ទុគ្គតិំ នាភិជានាមិ សរណាគមនេ ផលំ។>
    text <៣៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សរណគមនិយោ ថេរោ ឥមា គាថាយោ អភាសិត្ថាតិ។>
    stand <សរណគមនិយត្ថេរស្សាបទានំ នវមំ។>
  text <១០។ បិណ្ឌបាតិកត្ថេរអបទានំ>
    text <៣៧>
      text <តិស្សោ នាមាសិ សម្ពុទ្ធោ វិហាសិ វិបិនេ តទា>
      text <តុសិតា ហិ ឥធាគន្ត្វា បិណ្ឌបាតំ អទាសហំ។>
    text <៣៨>
      text <សម្ពុទ្ធមភិវាទេត្វា តិស្សំ នាម មហាយសំ>
      text <សកំ ចិត្តំ បសាទេត្វា តុសិតំ អគមាសហំ។>
    text <៣៩>
      text <ទ្វេនវុតេ ឥតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ បិណ្ឌបាតស្សិទំ ផលំ។>
    text <៤០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <សទ្ទសញ្ញី យវសិកោ កិំសុកោរណ្ឌបុប្ផិយោ>
      text <អាលម្ពនោ អម្ពយាគុ សុបុដី មញ្ចទាយកោ>
      text <សរណំ បិណ្ឌបាតោ ច គាថា តាលីសមេវ ច។>
    text <ឥត្ថំ សុទំ អាយស្មា បិណ្ឌបាតិកោ ថេរោ ឥមា គាថាយោ អភាសិត្ថាតិ។>
    stand <បិណ្ឌបាតិកត្ថេរស្សាបទានំ ទសមំ។>
    stand <សទ្ទសញ្ញកវគ្គោ ឆត្តិំសតិមោ។>
    text <តស្សុទ្ទានំ>
