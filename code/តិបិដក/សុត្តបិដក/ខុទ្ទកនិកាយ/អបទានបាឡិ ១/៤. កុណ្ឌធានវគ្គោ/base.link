text <៤។ កុណ្ឌធានវគ្គោ>
  text <១។ កុណ្ឌធានត្ថេរអបទានំ>
    text <១>
      text <សត្តាហំ បដិសល្លីនំ សយម្ភុំ អគ្គបុគ្គលំ>
      text <បសន្នចិត្តោ សុមនោ ពុទ្ធសេដ្ឋំ ឧបដ្ឋហិំ។>
    text <២>
      text <វុដ្ឋិតំ កាលមញ្ញាយ បទុមុត្តរំ មហាមុនិំ>
      text <មហន្តិំ កទលីកណ្ណិំ គហេត្វា ឧបគច្ឆហំ។>
    text <៣>
      text <បដិគ្គហេត្វា ភគវា សព្ពញ្ញូ លោកនាយកោ>
      text <មម ចិត្តំ បសាទេន្តោ បរិភុញ្ជិ មហាមុនិ។>
    text <៤>
      text <បរិភុញ្ជិត្វា សម្ពុទ្ធោ សត្ថវាហោ អនុត្តរោ>
      text <សកាសនេ និសីទិត្វា ឥមា គាថា អភាសថ។>
    text <៥>
      text <យេ ច សន្តិ សមិតារោ យក្ខា ឥមម្ហិ បព្ពតេ>
      text <អរញ្ញេ ភូតភព្យានិ សុណន្តុ វចនំ មម។>
    text <៦>
      text <យោ សោ ពុទ្ធំ ឧបដ្ឋាសិ មិគរាជំវ កេសរិំ>
      text <តមហំ កិត្តយិស្សាមិ សុណាថ មម ភាសតោ។>
    text <៧>
      text <ឯកាទសញ្ចក្ខត្តុំ សោ ទេវរាជា ភវិស្សតិ>
      text <ចតុតិំសតិក្ខត្តុញ្ច ចក្កវត្តី ភវិស្សតិ។>
    text <៨>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៩>
      text <អក្កោសិត្វាន សមណេ សីលវន្តេ អនាសវេ>
      text <បាបកម្មវិបាកេន នាមធេយ្យំ លភិស្សតិ។>
    text <១០>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <កុណ្ឌធានោតិ នាមេន សាវកោ សោ ភវិស្សតិ។>
    text <១១>
      text <បវិវេកមនុយុត្តោ ឈាយី ឈានរតោ អហំ>
      text <តោសយិត្វាន សត្ថារំ វិហរាមិ អនាសវោ។>
    text <១២>
      text <សាវកេហិ បរិវុតោ ភិក្ខុសង្ឃបុរក្ខតោ>
      text <ភិក្ខុសង្ឃេ និសីទិត្វា សលាកំ គាហយី ជិនោ។>
    text <១៣>
      text <ឯកំសំ ចីវរំ កត្វា វន្ទិត្វា លោកនាយកំ>
      text <វទតំ វរស្ស បុរតោ បឋមំ អគ្គហេសហំ។>
    text <១៤>
      text <តេន កម្មេន ភគវា ទសសហស្សីកម្បកោ>
      text <ភិក្ខុសង្ឃេ និសីទិត្វា អគ្គដ្ឋានេ ឋបេសិ មំ។>
    text <១៥>
      text <វីរិយំ មេ ធុរធោរយ្ហំ យោគក្ខេមាធិវាហនំ>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <១៦>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កុណ្ឌធានោ ថេរោ ឥមា គាថាយោ អភាសិត្ថាតិ។>
    stand <កុណ្ឌធានត្ថេរស្សាបទានំ បឋមំ។>
  text <២។ សាគតត្ថេរអបទានំ>
    text <១៧>
      text <សោភិតោ នាម នាមេន អហោសិំ ព្រាហ្មណោ តទា>
      text <បុរក្ខតោ សសិស្សេហិ អារាមំ អគមាសហំ។>
    text <១៨>
      text <ភគវា តម្ហិ សមយេ ភិក្ខុសង្ឃបុរក្ខតោ>
      text <អារាមទ្វារា និក្ខម្ម អដ្ឋាសិ បុរិសុត្តមោ។>
    text <១៩>
      text <តមទ្ទសាសិំ សម្ពុទ្ធំ ទន្តំ ទន្តបុរក្ខតំ>
      text <សកំ ចិត្តំ បសាទេត្វា សន្ថវិំ លោកនាយកំ។>
    text <២០>
      text <យេ កេចិ បាទបា សព្ពេ មហិយា តេ វិរូហរេ>
      text <ពុទ្ធិមន្តោ តថា សត្តា រុហន្តិ ជិនសាសនេ។>
    text <២១>
      text <សត្ថវាហោសិ សប្បញ្ញោ មហេសិ ពហុកេ ជនេ>
      text <វិបថា ឧទ្ធរិត្វាន បថំ អាចិក្ខសេ តុវំ។>
    text <២២>
      text <ទន្តោ ទន្តបរិកិណ្ណោ ឈាយី ឈានរតេហិ ច>
      text <អាតាបី បហិតត្តេហិ ឧបសន្តេហិ តាទិភិ។>
    text <២៣>
      text <អលង្កតោ បរិសាហិ បុញ្ញញាណេហិ សោភតិ>
      text <បភា និទ្ធាវតេ តុយ្ហំ សូរិយោទយនេ យថា។>
    text <២៤>
      text <បសន្នចិត្តំ ទិស្វាន មហេសី បទុមុត្តរោ>
      text <ភិក្ខុសង្ឃេ ឋិតោ សត្ថា ឥមា គាថា អភាសថ។>
    text <២៥>
      text <យោ សោ ហាសំ ជនេត្វាន មមំ កិត្តេសិ ព្រាហ្មណោ>
      text <កប្បានំ សតសហស្សំ ទេវលោកេ រមិស្សតិ។>
    text <២៦>
      text <តុសិតា ហិ ចវិត្វាន សុក្កមូលេន ចោទិតោ>
      text <គោតមស្ស ភគវតោ សាសនេ បព្ពជិស្សតិ។>
    text <២៧>
      text <តេន កម្មេន សុកតេន អរហត្តំ លភិស្សតិ>
      text <សាគតោ នាម នាមេន ហេស្សតិ សត្ថុ សាវកោ។>
    text <២៨>
      text <បព្ពជិត្វាន កាយេន បាបកម្មំ វិវជ្ជយិំ>
      text <វចីទុច្ចរិតំ ហិត្វា អាជីវំ បរិសោធយិំ។>
    text <២៩>
      text <ឯវំ វិហរមានោហំ តេជោធាតូសុ កោវិទោ>
      text <សព្ពាសវេ បរិញ្ញាយ វិហរាមិ អនាសវោ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សាគតោ ថេរោ ឥមា គាថាយោ អភាសិត្ថាតិ។>
    stand <សាគតត្ថេរស្សាបទានំ ទុតិយំ។>
  text <៣។ មហាកច្ចានត្ថេរអបទានំ>
    text <៣១>
      text <បទុមុត្តរនាថស្ស បទុមំ នាម ចេតិយំ>
      text <សិលាសនំ ការយិត្វា សុវណ្ណេនាភិលេបយិំ។>
    text <៣២>
      text <រតនាមយឆត្តញ្ច បគ្គយ្ហ វាឡពីជនិំ>
      text <ពុទ្ធស្ស អភិរោបេសិំ លោកពន្ធុស្ស តាទិនោ។>
    text <៣៣>
      text <យាវតា ទេវតា ភុម្មា សព្ពេ សន្និបតុំ តទា>
      text <រតនាមយឆត្តានំ វិបាកំ កថយិស្សតិ។>
    text <៣៤>
      text <តញ្ច សព្ពំ សុណិស្សាម កថយន្តស្ស សត្ថុនោ>
      text <ភិយ្យោ ហាសំ ជនេយ្យាម សម្មាសម្ពុទ្ធសាសនេ។>
    text <៣៥>
      text <ហេមាសនេ និសីទិត្វា សយម្ភូ អគ្គបុគ្គលោ>
      text <ភិក្ខុសង្ឃបរិព្យូឡ្ហោ ឥមា គាថា អភាសថ។>
    text <៣៦>
      text <យេនិទំ អាសនំ ទិន្នំ សោវណ្ណំ រតនាមយំ>
      text <តមហំ កិត្តយិស្សាមិ សុណាថ មម ភាសតោ។>
    text <៣៧>
      text <តិំសកប្បានិ ទេវិន្ទោ ទេវរជ្ជំ ករិស្សតិ>
      text <សមន្តា យោជនសតំ អាភាយាភិភវិស្សតិ។>
    text <៣៨>
      text <មនុស្សលោកមាគន្ត្វា ចក្កវត្តី ភវិស្សតិ>
      text <បភស្សរោតិ នាមេន ឧគ្គតេជោ ភវិស្សតិ។>
    text <៣៩>
      text <ទិវា វា យទិ វា រត្តិំ សតរំសីវ ឧគ្គតោ>
      text <សមន្តា អដ្ឋរតនំ ឧជ្ជោតិស្សតិ ខត្តិយោ។>
    text <៤០>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៤១>
      text <តុសិតា ហិ ចវិត្វាន សុក្កមូលេន ចោទិតោ>
      text <កច្ចានោ នាម នាមេន ព្រហ្មពន្ធុ ភវិស្សតិ។>
    text <៤២>
      text <សោ បច្ឆា បព្ពជិត្វាន អរហា ហេស្សតិនាសវោ>
      text <គោតមោ លោកបជ្ជោតោ អគ្គដ្ឋានេ ឋបេស្សតិ។>
    text <៤៣>
      text <សំខិត្តបុច្ឆិតំ បញ្ហំ វិត្ថារេន កថេស្សតិ>
      text <កថយន្តោ ច តំ បញ្ហំ អជ្ឈាសយំ បូរយិស្សតិ។>
    text <៤៤>
      text <អឌ្ឍេ កុលេ អភិជាតោ ព្រាហ្មណោ មន្តបារគូ>
      text <ឱហាយ ធនធញ្ញានិ បព្ពជិំ អនគារិយំ។>
    text <៤៥>
      text <សំខិត្តេនបិ បុច្ឆន្តេ វិត្ថារេន កថេមហំ>
      text <អជ្ឈាសយំ តេសំ បូរេមិ តោសេមិ ទ្វិបទុត្តមំ។>
    text <៤៦>
      text <តោសិតោ មេ មហាវីរោ សយម្ភូ អគ្គបុគ្គលោ>
      text <ភិក្ខុសង្ឃេ និសីទិត្វា ឯតទគ្គេ ឋបេសិ មំ។>
    text <៤៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មហាកច្ចានោ ថេរោ ឥមា គាថាយោ អភាសិត្ថាតិ។>
    stand <មហាកច្ចានត្ថេរស្សាបទានំ តតិយំ។>
  text <៤។ កាឡុទាយិត្ថេរអបទានំ>
    text <៤៨>
      text <បទុមុត្តរពុទ្ធស្ស លោកជេដ្ឋស្ស តាទិនោ>
      text <អទ្ធានំ បដិបន្នស្ស ចរតោ ចារិកំ តទា។>
    text <៤៩>
      text <សុផុល្លំ បទុមំ គយ្ហ ឧប្បលំ មល្លិកញ្ចហំ>
      text <បរមន្នំ គហេត្វាន អទាសិំ សត្ថុនោ អហំ។>
    text <៥០>
      text <បរិភុញ្ជិ មហាវីរោ បរមន្នំ សុភោជនំ>
      text <តញ្ច បុប្ផំ គហេត្វាន ជនស្ស សម្បទស្សយិ។>
    text <៥១>
      text <ឥដ្ឋំ កន្តំ បិយំ លោកេ ជលជំ បុប្ផមុត្តមំ>
      text <សុទុក្ករំ កតំ តេន យោ មេ បុប្ផំ អទាសិទំ។>
    text <៥២>
      text <យោ បុប្ផមភិរោបេសិ បរមន្នញ្ចទាសិ មេ>
      text <តមហំ កិត្តយិស្សាមិ សុណាថ មម ភាសតោ។>
    text <៥៣>
      text <ទស អដ្ឋ ចក្ខត្តុំ សោ ទេវរជ្ជំ ករិស្សតិ>
      text <ឧប្បលំ បទុមញ្ចាបិ មល្លិកញ្ច តទុត្តរិ។>
    text <៥៤>
      text <អស្ស បុញ្ញវិបាកេន ទិព្ពគន្ធសមាយុតំ>
      text <អាកាសេ ឆទនំ កត្វា ធារយិស្សតិ តាវទេ។>
    text <៥៥>
      text <បញ្ចវីសតិក្ខត្តុញ្ច ចក្កវត្តី ភវិស្សតិ>
      text <បថព្យា រជ្ជំ បញ្ចសតំ វសុធំ អាវសិស្សតិ។>
    text <៥៦>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៥៧>
      text <សកកម្មាភិរទ្ធោ សោ សុក្កមូលេន ចោទិតោ>
      text <សក្យានំ នន្ទិជននោ ញាតិពន្ធុ ភវិស្សតិ។>
    text <៥៨>
      text <សោ បច្ឆា បព្ពជិត្វាន សុក្កមូលេន ចោទិតោ>
      text <សព្ពាសវេ បរិញ្ញាយ និព្ពាយិស្សតិនាសវោ។>
    text <៥៩>
      text <បដិសម្ភិទមនុប្បត្តំ កតកិច្ចមនាសវំ>
      text <គោតមោ លោកពន្ធុ តំ ឯតទគ្គេ ឋបេស្សតិ។>
    text <៦០>
      text <បធានបហិតត្តោ សោ ឧបសន្តោ និរូបធិ>
      text <ឧទាយី នាម នាមេន ហេស្សតិ សត្ថុ សាវកោ។>
    text <៦១>
      text <រាគោ ទោសោ ច មោហោ ច មានោ មក្ខោ ច ធំសិតោ>
      text <សព្ពាសវេ បរិញ្ញាយ វិហរាមិ អនាសវោ។>
    text <៦២>
      text <តោសយិញ្ចាបិ សម្ពុទ្ធំ អាតាបី និបកោ អហំ>
      text <បសាទិតោ ច សម្ពុទ្ធោ ឯតទគ្គេ ឋបេសិ មំ។>
    text <៦៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា កាឡុទាយី ថេរោ ឥមា គាថាយោ អភាសិត្ថាតិ>
    stand <កាឡុទាយីថេរស្សាបទានំ ចតុត្ថំ។>
  text <៥។ មោឃរាជត្ថេរអបទានំ>
    text <៦៤>
      text <អត្ថទស្សី តុ ភគវា សយម្ភូ អបរាជិតោ>
      text <ភិក្ខុសង្ឃបរិព្យូឡ្ហោ រថិយំ បដិបជ្ជថ។>
    text <៦៥>
      text <សិស្សេហិ សម្បរិវុតោ ឃរម្ហា អភិនិក្ខមិំ>
      text <និក្ខមិត្វានហំ តត្ថ អទ្ទសំ លោកនាយកំ។>
    text <៦៦>
      text <អភិវាទិយ សម្ពុទ្ធំ សិរេ កត្វាន អញ្ជលិំ>
      text <សកំ ចិត្តំ បសាទេត្វា សន្ថវិំ លោកនាយកំ។>
    text <៦៧>
      text <យាវតា រូបិនោ សត្តា អរូបី វា អសញ្ញិនោ>
      text <សព្ពេ តេ តវ ញាណម្ហិ អន្តោ ហោន្តិ សមោគធា។>
    text <៦៨>
      text <សុខុមច្ឆិកជាលេន ឧទកំ យោ បរិក្ខិបេ>
      text <យេ កេចិ ឧទកេ បាណា អន្តោជាលេ ភវន្តិ តេ។>
    text <៦៩>
      text <យេសញ្ច ចេតនា អត្ថិ រូបិនោ ច អរូបិនោ>
      text <សព្ពេ តេ តវ ញាណម្ហិ អន្តោ ហោន្តិ សមោគធា។>
    text <៧០>
      text <សមុទ្ធរសិមំ លោកំ អន្ធការសមាកុលំ>
      text <តវ ធម្មំ សុណិត្វាន កង្ខាសោតំ តរន្តិ តេ។>
    text <៧១>
      text <អវិជ្ជានិវុតេ លោកេ អន្ធការេន ឱត្ថដេ>
      text <តវ ញាណម្ហិ ជោតន្តេ អន្ធការា បធំសិតា។>
    text <៧២>
      text <តុវំ ចក្ខូសិ សព្ពេសំ មហាតមបនូទនោ>
      text <តវ ធម្មំ សុណិត្វាន និព្ពាយតិ ពហុជ្ជនោ។>
    text <៧៣>
      text <បុដកំ បូរយិត្វាន មធុខុទ្ទមនេឡកំ>
      text <ឧភោ ហត្ថេហិ បគ្គយ្ហ ឧបនេសិំ មហេសិនោ។>
    text <៧៤>
      text <បដិគ្គណ្ហិ មហាវីរោ សហត្ថេន មហា ឥសី>
      text <ភុញ្ជិត្វា តញ្ច សព្ពញ្ញូ វេហាសំ នភមុគ្គមិ។>
    text <៧៥>
      text <អន្តលិក្ខេ ឋិតោ សត្ថា អត្ថទស្សី នរាសភោ>
      text <មម ចិត្តំ បសាទេន្តោ ឥមា គាថា អភាសថ។>
    text <៧៦>
      text <យេនិទំ ថវិតំ ញាណំ ពុទ្ធសេដ្ឋោ ច ថោមិតោ>
      text <តេន ចិត្តប្បសាទេន ទុគ្គតិំ សោ ន គច្ឆតិ។>
    text <៧៧>
      text <ចតុទ្ទសញ្ចក្ខត្តុំ សោ ទេវរជ្ជំ ករិស្សតិ>
      text <បថព្យា រជ្ជំ អដ្ឋសតំ វសុធំ អាវសិស្សតិ។>
    text <៧៨>
      text <បញ្ចេវ សតក្ខត្តុញ្ច ចក្កវត្តី ភវិស្សតិ>
      text <បទេសរជ្ជំ អសង្ខេយ្យំ មហិយា ការយិស្សតិ។>
    text <៧៩>
      text <អជ្ឈាយកោ មន្តធរោ តិណ្ណំ វេទាន បារគូ>
      text <គោតមស្ស ភគវតោ សាសនេ បព្ពជិស្សតិ។>
    text <៨០>
      text <គម្ភីរំ និបុណំ អត្ថំ ញាណេន វិចិនិស្សតិ>
      text <មោឃរាជាតិ នាមេន ហេស្សតិ សត្ថុ សាវកោ។>
    text <៨១>
      text <តីហិ វិជ្ជាហិ សម្បន្នំ កតកិច្ចមនាសវំ>
      text <គោតមោ សត្ថវាហគ្គោ ឯតទគ្គេ ឋបេស្សតិ។>
    text <៨២>
      text <ហិត្វា មានុសកំ យោគំ ឆេត្វាន ភវពន្ធនំ>
      text <សព្ពាសវេ បរិញ្ញាយ វិហរាមិ អនាសវោ។>
    text <៨៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា មោឃរាជោ ថេរោ ឥមា គាថាយោ អភាសិត្ថាតិ>
    stand <មោឃរាជត្ថេរស្សាបទានំ បញ្ចមំ។>
  text <៦។ អធិមុត្តត្ថេរអបទានំ>
    text <៨៤>
      text <និព្ពុតេ លោកនាថម្ហិ អត្ថទស្សីនរុត្តមេ>
      text <ឧបដ្ឋហិំ ភិក្ខុសង្ឃំ វិប្បសន្នេន ចេតសា។>
    text <៨៥>
      text <និមន្តេត្វា ភិក្ខុសង្ឃំ ឧជុភូតំ សមាហិតំ>
      text <ឧច្ឆុនា មណ្ឌបំ កត្វា ភោជេសិំ សង្ឃមុត្តមំ។>
    text <៨៦>
      text <យំ យំ យោនុបបជ្ជាមិ ទេវត្តំ អថ មានុសំ>
      text <សព្ពេ សត្តេ អភិភោមិ បុញ្ញកម្មស្សិទំ ផលំ។>
    text <៨៧>
      text <អដ្ឋារសេ កប្បសតេ យំ ទានមទទិំ តទា>
      text <ទុគ្គតិំ នាភិជានាមិ ឧច្ឆុទានស្សិទំ ផលំ។>
    text <៨៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា អធិមុត្តោ ថេរោ ឥមា គាថាយោ អភាសិត្ថាតិ>
    stand <អធិមុត្តត្ថេរស្សាបទានំ ឆដ្ឋំ។>
  text <៧។ លសុណទាយកត្ថេរអបទានំ>
    text <៨៩>
      text <ហិមវន្តស្សាវិទូរេ តាបសោ អាសហំ តទា>
      text <លសុណំ ឧបជីវាមិ លសុណំ មយ្ហភោជនំ។>
    text <៩០>
      text <ខារិយោ បូរយិត្វាន សង្ឃារាមមគច្ឆហំ>
      text <ហដ្ឋោ ហដ្ឋេន ចិត្តេន សង្ឃស្ស លសុណំ អទំ។>
    text <៩១>
      text <វិបស្សិស្ស នរគ្គស្ស សាសនេ និរតស្សហំ>
      text <សង្ឃស្ស លសុណំ ទត្វា កប្បំ សគ្គម្ហិ មោទហំ។>
    text <៩២>
      text <ឯកនវុតិតោ កប្បេ លសុណំ យមទំ តទា>
      text <ទុគ្គតិំ នាភិជានាមិ លសុណស្ស ឥទំ ផលំ។>
    text <៩៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា លសុណទាយកោ ថេរោ ឥមា គាថាយោ អភាសិត្ថាតិ>
    stand <លសុណទាយកត្ថេរស្សាបទានំ សត្តមំ។>
  text <៨។ អាយាគទាយកត្ថេរអបទានំ>
    text <៩៤>
      text <និព្ពុតេ លោកនាថម្ហិ សិខិម្ហិ វទតំ វរេ>
      text <ហដ្ឋោ ហដ្ឋេន ចិត្តេន អវន្ទិំ ថូបមុត្តមំ។>
    text <៩៥>
      text <វឌ្ឍកីហិ កថាបេត្វា មូលំ ទត្វានហំ តទា>
      text <ហដ្ឋោ ហដ្ឋេន ចិត្តេន អាយាគំ ការបេសហំ។>
    text <៩៦>
      text <អដ្ឋ កប្បានិ ទេវេសុ អព្ពោកិណ្ណំ វសិំ អហំ>
      text <អវសេសេសុ កប្បេសុ វោកិណ្ណំ សំសរិំ អហំ។>
    text <៩៧>
      text <កាយេ វិសំ ន កមតិ សត្ថានិ ន ច ហន្តិ មេ>
      text <ឧទកេហំ ន មិយ្យាមិ អាយាគស្ស ឥទំ ផលំ។>
    text <៩៨>
      text <យទិច្ឆាមិ អហំ វស្សំ មហាមេឃោ បវស្សតិ>
      text <ទេវាបិ មេ វសំ ឯន្តិ បុញ្ញកម្មស្សិទំ ផលំ។>
    text <៩៩>
      text <សត្តរតនសម្បន្នោ តិសក្ខត្តុំ អហោសហំ>
      text <ន មំ កេចាវជានន្តិ បុញ្ញកម្មស្សិទំ ផលំ។>
    text <១០០>
      text <ឯកត្តិំសេ ឥតោ កប្បេ អាយាគំ យមការយិំ>
      text <ទុគ្គតិំ នាភិជានាមិ អាយាគស្ស ឥទំ ផលំ។>
    text <១០១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អាយាគទាយកោ ថេរោ ឥមា គាថាយោ អភាសិត្ថាតិ។>
    stand <អាយាគទាយកត្ថេរស្សាបទានំ អដ្ឋមំ។>
  text <៩។ ធម្មចក្កិកត្ថេរអបទានំ>
    text <១០២>
      text <សិទ្ធត្ថស្ស ភគវតោ សីហាសនស្ស សម្មុខា>
      text <ធម្មចក្កំ មេ ឋបិតំ សុកតំ វិញ្ញុវណ្ណិតំ។>
    text <១០៣>
      text <ចារុវណ្ណោវ សោភាមិ សយោគ្គពលវាហនោ>
      text <បរិវារេន្តិ មំ និច្ចំ អនុយន្តា ពហុជ្ជនា។>
    text <១០៤>
      text <សដ្ឋិតូរិយសហស្សេហិ បរិចារេមហំ សទា>
      text <បរិវារេន សោភាមិ បុញ្ញកម្មស្សិទំ ផលំ។>
    text <១០៥>
      text <ចតុន្នវុតិតោ កប្បេ យំ ចក្កំ ឋបយិំ អហំ>
      text <ទុគ្គតិំ នាភិជានាមិ ធម្មចក្កស្សិទំ ផលំ។>
    text <១០៦>
      text <ឥតោ ឯកាទសេ កប្បេ អដ្ឋាសិំសុ ជនាធិបា>
      text <សហស្សរាជនាមេន ចក្កវត្តី មហព្ពលា។>
    text <១០៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ធម្មចក្កិកោ ថេរោ ឥមា គាថាយោ អភាសិត្ថាតិ។>
    stand <ធម្មចក្កិកត្ថេរស្សាបទានំ នវមំ។>
  text <១០។ កប្បរុក្ខិយត្ថេរអបទានំ>
    text <១០៨>
      text <សិទ្ធត្ថស្ស ភគវតោ ថូបសេដ្ឋស្ស សម្មុខា>
      text <វិចិត្តទុស្សេ លគេត្វា កប្បរុក្ខំ ឋបេសហំ។>
    text <១០៩>
      text <យំ យំ យោនុបបជ្ជាមិ ទេវត្តំ អថ មានុសំ>
      text <សោភយន្តោ មម ទ្វារំ កប្បរុក្ខោ បតិដ្ឋតិ។>
    text <១១០>
      text <អហញ្ច បរិសា ចេវ យេ កេចិ មម វស្សិតា>
      text <តម្ហា ទុស្សំ គហេត្វាន និវាសេម មយំ សទា។>
    text <១១១>
      text <ចតុន្នវុតិតោ កប្បេ យំ រុក្ខំ ឋបយិំ អហំ>
      text <ទុគ្គតិំ នាភិជានាមិ កប្បរុក្ខស្សិទំ ផលំ។>
    text <១១២>
      text <ឥតោ ច សត្តមេ កប្បេ សុចេឡា អដ្ឋ ខត្តិយា>
      text <សត្តរតនសម្បន្នា ចក្កវត្តី មហព្ពលា។>
    text <១១៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <កុណ្ឌសាគតកច្ចានា ឧទាយី មោឃរាជកោ>
      text <អធិមុត្តោ លសុណទោ អាយាគី ធម្មចក្កិកោ>
      text <កប្បរុក្ខី ច ទសមោ គាថា ទ្វយទសសតំ។>
    text <ឥត្ថំ សុទំ អាយស្មា កប្បរុក្ខិយោ ថេរោ ឥមា គាថាយោ អភាសិត្ថាតិ។>
    stand <កប្បរុក្ខិយត្ថេរស្សាបទានំ ទសមំ។>
    stand <កុណ្ឌធានវគ្គោ ចតុត្ថោ។>
    text <តស្សុទ្ទានំ>
