text <១០។ សុធាវគ្គោ>
  text <១។ សុធាបិណ្ឌិយត្ថេរអបទានំ>
    text <១>
      text <បូជារហេ បូជយតោ ពុទ្ធេ យទិ វ សាវកេ>
      text <បបញ្ចសមតិក្កន្តេ តិណ្ណសោកបរិទ្ទវេ។>
    text <២>
      text <តេ តាទិសេ បូជយតោ និព្ពុតេ អកុតោភយេ>
      text <ន សក្កា បុញ្ញំ សង្ខាតុំ ឥមេត្តមបិ កេនចិ។>
    text <៣>
      text <ចតុន្នមបិ ទីបានំ ឥស្សរំ យោធ ការយេ>
      text <ឯកិស្សា បូជនាយេតំ កលំ នាគ្ឃតិ សោឡសិំ។>
    text <៤>
      text <សិទ្ធត្ថស្ស នរគ្គស្ស ចេតិយេ ផលិតន្តរេ>
      text <សុធាបិណ្ឌោ មយា ទិន្នោ វិប្បសន្នេន ចេតសា។>
    text <៥>
      text <ចតុន្នវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ បដិសង្ខារស្សិទំ ផលំ។>
    text <៦>
      text <ឥតោ តិំសតិកប្បម្ហិ បដិសង្ខារសវ្ហយា>
      text <សត្តរតនសម្បន្នា តេរស ចក្កវត្តិនោ។>
    text <៧>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុធាបិណ្ឌិយោ ថេរោ ឥមា គាថាយោ អភាសិត្ថាតិ។>
    stand <សុធាបិណ្ឌិយត្ថេរស្សាបទានំ បឋមំ។>
  text <២។ សុចិន្តិកត្ថេរអបទានំ>
    text <៨>
      text <តិស្សស្ស លោកនាថស្ស សុទ្ធបីឋមទាសហំ>
      text <ហដ្ឋោ ហដ្ឋេន ចិត្តេន ពុទ្ធស្សាទិច្ចពន្ធុនោ។>
    text <៩>
      text <អដ្ឋារសេ ឥតោ កប្បេ រាជា អាសិំ មហារុចិ>
      text <ភោគោ ច វិបុលោ អាសិ សយនញ្ច អនប្បកំ។>
    text <១០>
      text <បីឋំ ពុទ្ធស្ស ទត្វាន វិប្បសន្នេន ចេតសា>
      text <អនុភោមិ សកំ កម្មំ បុព្ពេ សុកតមត្តនោ។>
    text <១១>
      text <ទ្វេនវុតេ ឥតោ កប្បេ យំ បីឋមទទិំ តទា>
      text <ទុគ្គតិំ នាភិជានាមិ បីឋទានស្សិទំ ផលំ។>
    text <១២>
      text <អដ្ឋតិំសេ ឥតោ កប្បេ តយោ តេ ចក្កវត្តិនោ>
      text <រុចិ ឧបរុចិ ចេវ មហារុចិ តតិយកោ។>
    text <១៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុចិន្តិកោ ថេរោ ឥមា គាថាយោ អភាសិត្ថាតិ។>
    stand <សុចិន្តិកត្ថេរស្សាបទានំ ទុតិយំ។>
  text <៣។ អឌ្ឍចេឡកត្ថេរអបទានំ>
    text <១៤>
      text <តិស្សស្សាហំ ភគវតោ ឧបឌ្ឍទុស្សមទាសហំ>
      text <បរមកាបញ្ញបត្តោម្ហិ ទុគ្គតេន សមប្បិតោ។>
    text <១៥>
      text <ឧបឌ្ឍទុស្សំ ទត្វាន កប្បំ សគ្គម្ហិ មោទហំ>
      text <អវសេសេសុ កប្បេសុ កុសលំ ការិតំ មយា។>
    text <១៦>
      text <ទ្វេនវុតេ ឥតោ កប្បេ យំ ទុស្សមទទិំ តទា>
      text <ទុគ្គតិំ នាភិជានាមិ ទុស្សទានស្សិទំ ផលំ។>
    text <១៧>
      text <ឯកូនបញ្ញាសកប្បម្ហិ រាជានោ ចក្កវត្តិនោ>
      text <សមន្តច្ឆទនា នាម ពាត្តិំសាសុំ ជនាធិបា។>
    text <១៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អឌ្ឍចេឡកោ ថេរោ ឥមា គាថាយោ អភាសិត្ថាតិ។>
    stand <អឌ្ឍចេឡកត្ថេរស្សាបទានំ តតិយំ។>
  text <៤។ សូចិទាយកត្ថេរអបទានំ>
    text <១៩>
      text <កម្មារោហំ បុរេ អាសិំ ពន្ធុមាយំ បុរុត្តមេ>
      text <សូចិទានំ មយា ទិន្នំ វិបស្សិស្ស មហេសិនោ។>
    text <២០>
      text <វជិរគ្គសមំ ញាណំ ហោតិ កម្មេន តាទិសំ>
      text <វិរាគោម្ហិ វិមុត្តោម្ហិ បត្តោម្ហិ អាសវក្ខយំ។>
    text <២១>
      text <អតីតេ ច ភវេ សព្ពេ វត្តមានេ ចនាគតេ>
      text <ញាណេន វិចិនិំ សព្ពំ សូចិទានស្សិទំ ផលំ។>
    text <២២>
      text <ឯកនវុតិតោ កប្បេ សត្តាសុំ វជិរវ្ហយា>
      text <សត្តរតនសម្បន្នា ចក្កវត្តី មហព្ពលា។>
    text <២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សូចិទាយកោ ថេរោ ឥមា គាថាយោ អភាសិត្ថាតិ។>
    stand <សូចិទាយកត្ថេរស្សាបទានំ ចតុត្ថំ។>
  text <៥។ គន្ធមាលិយត្ថេរអបទានំ>
    text <២៤>
      text <សិទ្ធត្ថស្ស ភគវតោ គន្ធថូបំ អកាសហំ>
      text <សុមនេហិ បដិច្ឆន្នំ ពុទ្ធានុច្ឆវិកំ កតំ។>
    text <២៥>
      text <កញ្ចនគ្ឃិយសង្កាសំ ពុទ្ធំ លោកគ្គនាយកំ>
      text <ឥន្ទីវរំវ ជលិតំ អាទិត្តំវ ហុតាសនំ។>
    text <២៦>
      text <ព្យគ្ឃូសភំវ បវរំ អភិជាតំវ កេសរិំ>
      text <និសិន្នំ សមណានគ្គំ ភិក្ខុសង្ឃបុរក្ខតំ។>
    text <២៧>
      text <វន្ទិត្វា សត្ថុនោ បាទេ បក្កាមិំ ឧត្តរាមុខោ>
      text <ចតុន្នវុតិតោ កប្បេ គន្ធមាលំ យតោ អទំ។>
    text <២៨>
      text <ពុទ្ធេ កតស្ស ការស្ស ផលេនាហំ វិសេសតោ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៩>
      text <ចត្តារីសម្ហិ ឯកូនេ កប្បេ អាសិំសុ សោឡស>
      text <ទេវគន្ធសនាមា តេ រាជានោ ចក្កវត្តិនោ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា គន្ធមាលិយោ ថេរោ ឥមា គាថាយោ អភាសិត្ថាតិ។>
    stand <គន្ធមាលិយត្ថេរស្សាបទានំ បញ្ចមំ។>
  text <៦។ តិបុប្ផិយត្ថេរអបទានំ>
    text <៣១>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <បាដលិំ ហរិតំ ទិស្វា តីណិ បុប្ផានិ ឱកិរិំ។>
    text <៣២>
      text <បតិតបត្តានិ គណ្ហិត្វា ពហិ ឆឌ្ឌេសហំ តទា>
      text <អន្តោសុទ្ធំ ពហិសុទ្ធំ សុវិមុត្តំ អនាសវំ។>
    text <៣៣>
      text <សម្មុខា វិយ សម្ពុទ្ធំ វិបស្សិំ លោកនាយកំ>
      text <បាដលិំ អភិវាទេត្វា តត្ថ កាលង្កតោ អហំ។>
    text <៣៤>
      text <ឯកនវុតិតោ កប្បេ យំ ពោធិមភិបូជយិំ>
      text <ទុគ្គតិំ នាភិជានាមិ ពោធិបូជាយិទំ ផលំ។>
    text <៣៥>
      text <សមន្តបាសាទិកា នាម តេរសាសិំសុ រាជិនោ>
      text <ឥតោ តេត្តិំសកប្បម្ហិ ចក្កវត្តី មហព្ពលា។>
    text <៣៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិបុប្ផិយោ ថេរោ ឥមា គាថាយោ អភាសិត្ថាតិ។>
    stand <តិបុប្ផិយត្ថេរស្សាបទានំ ឆដ្ឋំ។>
  text <៧។ មធុបិណ្ឌិកត្ថេរអបទានំ>
    text <៣៧>
      text <វិបិនេ កាននេ ទិស្វា អប្បសទ្ទេ និរាកុលេ>
      text <សិទ្ធត្ថំ ឥសិនំ សេដ្ឋំ អាហុតីនំ បដិគ្គហំ។>
    text <៣៨>
      text <និព្ពុតត្តំ មហានាគំ និសភាជានិយំ យថា>
      text <ឱសធិំវ វិរោចន្តំ ទេវសង្ឃនមស្សិតំ។>
    text <៣៩>
      text <វិត្តិ មមាហុ តាវទេ ញាណំ ឧប្បជ្ជិ តាវទេ>
      text <វុដ្ឋិតស្ស សមាធិម្ហា មធុំ ទត្វាន សត្ថុនោ។>
    text <៤០>
      text <វន្ទិត្វា សត្ថុនោ បាទេ បក្កាមិំ បាចិនាមុខោ>
      text <ចតុត្តិំសម្ហិ កប្បម្ហិ រាជា អាសិំ សុទស្សនោ។>
    text <៤១>
      text <មធុ ភិសេហិ សវតិ ភោជនម្ហិ ច តាវទេ>
      text <មធុវស្សំ បវស្សិត្ថ បុព្ពកម្មស្សិទំ ផលំ។>
    text <៤២>
      text <ចតុន្នវុតិតោ កប្បេ យំ មធុំ អទទិំ តទា>
      text <ទុគ្គតិំ នាភិជានាមិ មធុទានស្សិទំ ផលំ។>
    text <៤៣>
      text <ចតុត្តិំសេ ឥតោ កប្បេ ចត្តារោ តេ សុទស្សនា>
      text <សត្តរតនសម្បន្នា ចក្កវត្តី មហព្ពលា។>
    text <៤៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មធុបិណ្ឌិកោ ថេរោ ឥមា គាថាយោ អភាសិត្ថាតិ។>
    stand <មធុបិណ្ឌិកត្ថេរស្សាបទានំ សត្តមំ។>
  text <៨។ សេនាសនទាយកត្ថេរអបទានំ>
    text <៤៥>
      text <សិទ្ធត្ថស្ស ភគវតោ អទាសិំ បណ្ណសន្ថរំ>
      text <សមន្តា ឧបហារញ្ច កុសុមំ ឱកិរិំ អហំ។>
    text <៤៦>
      text <បាសាទេវំ គុណំ រម្មំ អនុភោមិ មហារហំ>
      text <មហគ្ឃានិ ច បុប្ផានិ សយនេភិសវន្តិ មេ។>
    text <៤៧>
      text <សយនេហំ តុវដ្ដាមិ វិចិត្តេ បុប្ផសន្ថតេ>
      text <បុប្ផវុដ្ឋិ ច សយនេ អភិវស្សតិ តាវទេ។>
    text <៤៨>
      text <ចតុន្នវុតិតោ កប្បេ អទាសិំ បណ្ណសន្ថរំ>
      text <ទុគ្គតិំ នាភិជានាមិ សន្ថរស្ស ឥទំ ផលំ។>
    text <៤៩>
      text <តិណសន្ថរកា នាម សត្តេតេ ចក្កវត្តិនោ>
      text <ឥតោ តេ បញ្ចមេ កប្បេ ឧប្បជ្ជិំសុ ជនាធិបា។>
    text <៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សេនាសនទាយកោ ថេរោ ឥមា គាថាយោ អភាសិត្ថាតិ។>
    stand <សេនាសនទាយកត្ថេរស្សាបទានំ អដ្ឋមំ។>
  text <៩។ វេយ្យាវច្ចកត្ថេរអបទានំ>
    text <៥១>
      text <វិបស្សិស្ស ភគវតោ មហាបូគគណោ អហុ>
      text <វេយ្យាវច្ចករោ អាសិំ សព្ពកិច្ចេសុ វាវដោ។>
    text <៥២>
      text <ទេយ្យធម្មោ ច មេ នត្ថិ សុគតស្ស មហេសិនោ>
      text <អវន្ទិំ សត្ថុនោ បាទេ វិប្បសន្នេន ចេតសា។>
    text <៥៣>
      text <ឯកនវុតិតោ កប្បេ វេយ្យាវច្ចំ អកាសហំ>
      text <ទុគ្គតិំ នាភិជានាមិ វេយ្យាវច្ចស្សិទំ ផលំ។>
    text <៥៤>
      text <ឥតោ ច អដ្ឋមេ កប្បេ រាជា អាសិំ សុចិន្តិតោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា វេយ្យាវច្ចកោ ថេរោ ឥមា គាថាយោ អភាសិត្ថាតិ។>
    stand <វេយ្យាវច្ចកត្ថេរស្សាបទានំ នវមំ។>
  text <១០។ ពុទ្ធុបដ្ឋាកត្ថេរអបទានំ>
    text <៥៦>
      text <វិបស្សិស្ស ភគវតោ អហោសិំ សង្ខធម្មកោ>
      text <និច្ចុបដ្ឋានយុត្តោម្ហិ សុគតស្ស មហេសិនោ។>
    text <៥៧>
      text <ឧបដ្ឋានផលំ បស្ស លោកនាថស្ស តាទិនោ>
      text <សដ្ឋិតូរិយសហស្សានិ បរិវារេន្តិ មំ សទា។>
    text <៥៨>
      text <ឯកនវុតិតោ កប្បេ ឧបដ្ឋហិំ មហាឥសិំ>
      text <ទុគ្គតិំ នាភិជានាមិ ឧបដ្ឋានស្សិទំ ផលំ។>
    text <៥៩>
      text <ចតុវីសេ ឥតោ កប្បេ មហានិគ្ឃោសនាមកា>
      text <សោឡសាសិំសុ រាជានោ ចក្កវត្តី មហព្ពលា។>
    text <៦០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <សុធា សុចិន្តិ ចេឡញ្ច សូចី ច គន្ធមាលិយោ>
      text <តិបុប្ផិយោ មធុសេនា វេយ្យាវច្ចោ ចុបដ្ឋកោ>
      text <សមសដ្ឋិ ច គាថាយោ អស្មិំ វគ្គេ បកិត្តិតា។>
      text <ពុទ្ធវគ្គោ ហិ បឋមោ សីហាសនិ សុភូតិ ច>
      text <កុណ្ឌធានោ ឧបាលិ ច ពីជនិសកចិន្តិ ច។>
      text <នាគសមាលោ តិមិរោ សុធាវគ្គេន តេ ទស>
      text <ចតុទ្ទសសតា គាថា បញ្ចបញ្ញាសមេវ ច។>
    text <ឥត្ថំ សុទំ អាយស្មា ពុទ្ធុបដ្ឋាកោ ថេរោ ឥមា គាថាយោ អភាសិត្ថាតិ។>
    stand <ពុទ្ធុបដ្ឋាកត្ថេរស្សាបទានំ ទសមំ។>
    stand <សុធាវគ្គោ ទសមោ។>
    text <តស្សុទ្ទានំ>
    text <អថ វគ្គុទ្ទានំ>
    stand <ពុទ្ធវគ្គទសកំ។>
    stand <បឋមសតកំ សមត្តំ។>
