text <១២។ មហាបរិវារវគ្គោ>
  text <១។ មហាបរិវារកត្ថេរអបទានំ>
    text <១>
      text <វិបស្សី នាម ភគវា លោកជេដ្ឋោ នរាសភោ>
      text <អដ្ឋសដ្ឋិសហស្សេហិ បាវិសិ ពន្ធុមំ តទា។>
    text <២>
      text <នគរា អភិនិក្ខម្ម អគមំ ទីបចេតិយំ>
      text <អទ្ទសំ វិរជំ ពុទ្ធំ អាហុតីនំ បដិគ្គហំ។>
    text <៣>
      text <ចុល្លាសីតិសហស្សានិ យក្ខា មយ្ហំ ឧបន្តិកេ>
      text <ឧបដ្ឋហន្តិ សក្កច្ចំ ឥន្ទំវ តិទសា គណា។>
    text <៤>
      text <ភវនា អភិនិក្ខម្ម ទុស្សំ បគ្គយ្ហហំ តទា>
      text <សិរសា អភិវាទេសិំ តញ្ចាទាសិំ មហេសិនោ។>
    text <៥>
      text <អហោ ពុទ្ធោ អហោ ធម្មោ អហោ នោ សត្ថុ សម្បទា>
      text <ពុទ្ធស្ស អានុភាវេន វសុធាយំ បកម្បថ។>
    text <៦>
      text <តញ្ច អច្ឆរិយំ ទិស្វា អព្ភុតំ លោមហំសនំ>
      text <ពុទ្ធេ ចិត្តំ បសាទេមិ ទ្វិបទិន្ទម្ហិ តាទិនេ។>
    text <៧>
      text <សោហំ ចិត្តំ បសាទេត្វា ទុស្សំ ទត្វាន សត្ថុនោ>
      text <សរណញ្ច ឧបាគច្ឆិំ សាមច្ចោ សបរិជ្ជនោ។>
    text <៨>
      text <ឯកនវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៩>
      text <ឥតោ បន្នរសេ កប្បេ សោឡសាសុំ សុវាហនា>
      text <សត្តរតនសម្បន្នា ចក្កវត្តី មហព្ពលា។>
    text <១០>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មហាបរិវារកោ ថេរោ ឥមា គាថាយោ អភាសិត្ថាតិ។>
    stand <មហាបរិវារកត្ថេរស្សាបទានំ បឋមំ។>
  text <២។ សុមង្គលត្ថេរអបទានំ>
    text <១១>
      text <អត្ថទស្សី ជិនវរោ លោកជេដ្ឋោ នរាសភោ>
      text <វិហារា អភិនិក្ខម្ម តឡាកំ ឧបសង្កមិ។>
    text <១២>
      text <ន្ហត្វា បិត្វា ច សម្ពុទ្ធោ ឧត្តរិត្វេកចីវរោ>
      text <អដ្ឋាសិ ភគវា តត្ថ វិលោកេន្តោ ទិសោទិសំ។>
    text <១៣>
      text <ភវនេ ឧបវិដ្ឋោហំ អទ្ទសំ លោកនាយកំ>
      text <ហដ្ឋោ ហដ្ឋេន ចិត្តេន អប្ផោដេសិំ អហំ តទា។>
    text <១៤>
      text <សតរំសិំវ ជោតន្តំ បភាសន្តំវ កញ្ចនំ>
      text <នច្ចគីតេ បយុត្តោហំ បញ្ចង្គតូរិយម្ហិ ច។>
    text <១៥>
      text <យំ យំ យោនុបបជ្ជាមិ ទេវត្តំ អថ មានុសំ>
      text <សព្ពេ សត្តេ អភិភោមិ វិបុលោ ហោតិ មេ យសោ។>
    text <១៦>
      text <នមោ តេ បុរិសាជញ្ញ នមោ តេ បុរិសុត្តម>
      text <អត្តានំ តោសយិត្វាន បរេ តោសេសិ ត្វំ មុនិ។>
    text <១៧>
      text <បរិគ្គហេ និសីទិត្វា ហាសំ កត្វាន សុព្ពតេ>
      text <ឧបដ្ឋហិត្វា សម្ពុទ្ធំ តុសិតំ ឧបបជ្ជហំ។>
    text <១៨>
      text <សោឡសេតោ កប្បសតេ ទ្វិនវឯកចិន្តិតា>
      text <សត្តរតនសម្បន្នា ចក្កវត្តី មហព្ពលា។>
    text <១៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុមង្គលោ ថេរោ ឥមា គាថាយោ អភាសិត្ថាតិ។>
    stand <សុមង្គលត្ថេរស្សាបទានំ ទុតិយំ។>
  text <៣។ សរណគមនិយត្ថេរអបទានំ>
    text <២០>
      text <ឧភិន្នំ ទេវរាជូនំ សង្គាមោ សមុបដ្ឋិតោ>
      text <អហោសិ សមុបព្យូឡ្ហោ មហាឃោសោ អវត្តថ។>
    text <២១>
      text <បទុមុត្តរោ លោកវិទូ អាហុតីនំ បដិគ្គហោ>
      text <អន្តលិក្ខេ ឋិតោ សត្ថា សំវេជេសិ មហាជនំ។>
    text <២២>
      text <សព្ពេ ទេវា អត្តមនា និក្ខិត្តកវចាវុធា>
      text <សម្ពុទ្ធំ អភិវាទេត្វា ឯកគ្គាសិំសុ តាវទេ។>
    text <២៣>
      text <មយ្ហំ សង្កប្បមញ្ញាយ វាចាសភិមុទីរយិ>
      text <អនុកម្បកោ លោកវិទូ និព្ពាបេសិ មហាជនំ។>
    text <២៤>
      text <បទុដ្ឋចិត្តោ មនុជោ ឯកបាណំ វិហេឋយំ>
      text <តេន ចិត្តប្បទោសេន អបាយំ ឧបបជ្ជតិ។>
    text <២៥>
      text <សង្គាមសីសេ នាគោវ ពហូ បាណេ វិហេឋយំ>
      text <និព្ពាបេថ សកំ ចិត្តំ មា ហញ្ញិត្ថោ បុនប្បុនំ។>
    text <២៦>
      text <ទ្វិន្នម្បិ យក្ខរាជូនំ សេនា សា វិម្ហិតា អហុ>
      text <សរណញ្ច ឧបាគច្ឆុំ លោកជេដ្ឋំ សុតាទិនំ។>
    text <២៧>
      text <សញ្ញាបេត្វាន ជនតំ បទមុទ្ធរិ ចក្ខុមា>
      text <បេក្ខមានោវ ទេវេហិ បក្កាមិ ឧត្តរាមុខោ។>
    text <២៨>
      text <បឋមំ សរណំ គច្ឆិំ ទ្វិបទិន្ទស្ស តាទិនោ>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <២៩>
      text <មហាទុន្ទុភិនាមា ច សោឡសាសុំ រថេសភា>
      text <តិំសកប្បសហស្សម្ហិ រាជានោ ចក្កវត្តិនោ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សរណគមនិយោ ថេរោ ឥមា គាថាយោ អភាសិត្ថាតិ។>
    stand <សរណគមនិយត្ថេរស្សាបទានំ តតិយំ។>
  text <៤។ ឯកាសនិយត្ថេរអបទានំ>
    text <៣១>
      text <វរុណោ នាម នាមេន ទេវរាជា អហំ តទា>
      text <ឧបដ្ឋហេសិំ សម្ពុទ្ធំ សយោគ្គពលវាហនោ។>
    text <៣២>
      text <និព្ពុតេ លោកនាថម្ហិ អត្ថទស្សីនរុត្តមេ>
      text <តូរិយំ សព្ពមាទាយ អគមំ ពោធិមុត្តមំ។>
    text <៣៣>
      text <វាទិតេន ច នច្ចេន សម្មតាឡសមាហិតោ>
      text <សម្មុខា វិយ សម្ពុទ្ធំ ឧបដ្ឋិំ ពោធិមុត្តមំ។>
    text <៣៤>
      text <ឧបដ្ឋហិត្វា តំ ពោធិំ ធរណីរុហបាទបំ>
      text <បល្លង្កំ អាភុជិត្វាន តត្ថ កាលង្កតោ អហំ។>
    text <៣៥>
      text <សកកម្មាភិរទ្ធោហំ បសន្នោ ពោធិមុត្តមេ>
      text <តេន ចិត្តប្បសាទេន និម្មានំ ឧបបជ្ជហំ។>
    text <៣៦>
      text <សដ្ឋិតូរិយសហស្សានិ បរិវារេន្តិ មំ សទា>
      text <មនុស្សេសុ ច ទេវេសុ វត្តមានំ ភវាភវេ។>
    text <៣៧>
      text <តិវិធគ្គី និព្ពុតា មយ្ហំ ភវា សព្ពេ សមូហតា>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <៣៨>
      text <សុពាហូ នាម នាមេន ចតុត្តិំសាសុ ខត្តិយា>
      text <សត្តរតនសម្បន្នា បញ្ចកប្បសតេ ឥតោ។>
    text <៣៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកាសនិយោ ថេរោ ឥមា គាថាយោ អភាសិត្ថាតិ។>
    stand <ឯកាសនិយត្ថេរស្សាបទានំ ចតុត្ថំ។>
  text <៥។ សុវណ្ណបុប្ផិយត្ថេរអបទានំ>
    text <៤០>
      text <វិបស្សី នាម ភគវា លោកជេដ្ឋោ នរាសភោ>
      text <និសិន្នោ ជនកាយស្ស ទេសេសិ អមតំ បទំ។>
    text <៤១>
      text <តស្សាហំ ធម្មំ សុត្វាន ទ្វិបទិន្ទស្ស តាទិនោ>
      text <សោណ្ណបុប្ផានិ ចត្តារិ ពុទ្ធស្ស អភិរោបយិំ។>
    text <៤២>
      text <សុវណ្ណច្ឆទនំ អាសិ យាវតា បរិសា តទា>
      text <ពុទ្ធាភា ច សុវណ្ណាភា អាលោកោ វិបុលោ អហុ។>
    text <៤៣>
      text <ឧទគ្គចិត្តោ សុមនោ វេទជាតោ កតញ្ជលី>
      text <វិត្តិសញ្ជននោ តេសំ ទិដ្ឋធម្មសុខាវហោ។>
    text <៤៤>
      text <អាយាចិត្វាន សម្ពុទ្ធំ វន្ទិត្វាន ច សុព្ពតំ>
      text <បាមោជ្ជំ ជនយិត្វាន សកំ ភវនុបាគមិំ។>
    text <៤៥>
      text <ភវនេ ឧបវិដ្ឋោហំ ពុទ្ធសេដ្ឋំ អនុស្សរិំ>
      text <តេន ចិត្តប្បសាទេន តុសិតំ ឧបបជ្ជហំ។>
    text <៤៦>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤៧>
      text <សោឡសាសិំសុ រាជានោ នេមិសម្មតនាមកា>
      text <តេតាលីសេ ឥតោ កប្បេ ចក្កវត្តី មហព្ពលា។>
    text <៤៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុវណ្ណបុប្ផិយោ ថេរោ ឥមា គាថាយោ អភាសិត្ថាតិ។>
    stand <សុវណ្ណបុប្ផិយត្ថេរស្សាបទានំ បញ្ចមំ។>
  text <៦។ ចិតកបូជកត្ថេរអបទានំ>
    text <៤៩>
      text <វសាមិ រាជាយតនេ សាមច្ចោ សបរិជ្ជនោ>
      text <បរិនិព្ពុតេ ភគវតិ សិខិនោ លោកពន្ធុនោ។>
    text <៥០>
      text <បសន្នចិត្តោ សុមនោ ចិតកំ អគមាសហំ>
      text <តូរិយំ តត្ថ វាទេត្វា គន្ធមាលំ សមោកិរិំ។>
    text <៥១>
      text <ចិតម្ហិ បូជំ កត្វាន វន្ទិត្វា ចិតកំ អហំ>
      text <បសន្នចិត្តោ សុមនោ សកំ ភវនុបាគមិំ។>
    text <៥២>
      text <ភវនេ ឧបវិដ្ឋោហំ ចិតបូជំ អនុស្សរិំ>
      text <តេន កម្មេន ទ្វិបទិន្ទ លោកជេដ្ឋ នរាសភ។>
    text <៥៣>
      text <អនុភោត្វាន សម្បត្តិំ ទេវេសុ មានុសេសុ ច>
      text <បត្តោម្ហិ អចលំ ឋានំ ហិត្វា ជយបរាជយំ។>
    text <៥៤>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ចិតបូជាយិទំ ផលំ។>
    text <៥៥>
      text <ឯកូនតិំសកប្បម្ហិ ឥតោ សោឡស រាជានោ>
      text <ឧគ្គតា នាម នាមេន ចក្កវត្តី មហព្ពលា។>
    text <៥៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ចិតកបូជកោ ថេរោ ឥមា គាថាយោ អភាសិត្ថាតិ។>
    stand <ចិតកបូជកត្ថេរស្សាបទានំ ឆដ្ឋំ។>
  text <៧។ ពុទ្ធសញ្ញកត្ថេរអបទានំ>
    text <៥៧>
      text <យទា វិបស្សី លោកគ្គោ អាយុសង្ខារមោស្សជិ>
      text <បថវី សម្បកម្បិត្ថ មេទនី ជលមេខលា។>
    text <៥៨>
      text <ឱតតំ វិត្ថតំ មយ្ហំ សុវិចិត្តវដំសកំ>
      text <ភវនម្បិ បកម្បិត្ថ ពុទ្ធស្ស អាយុសង្ខយេ។>
    text <៥៩>
      text <តាសោ មយ្ហំ សមុប្បន្នោ ភវនេ សម្បកម្បិតេ>
      text <ឧប្បាទោ នុ កិមត្ថាយ អាលោកោ វិបុលោ អហុ។>
    text <៦០>
      text <វេស្សវណោ ឥធាគម្ម និព្ពាបេសិ មហាជនំ>
      text <បាណភូតេ ភយំ នត្ថិ ឯកគ្គា ហោថ សំវុតា។>
    text <៦១>
      text <អហោ ពុទ្ធោ អហោ ធម្មោ អហោ នោ សត្ថុ សម្បទា>
      text <យស្មិំ ឧប្បជ្ជមានម្ហិ បថវី សម្បកម្បតិ។>
    text <៦២>
      text <ពុទ្ធានុភាវំ កិត្តេត្វា កប្បំ សគ្គម្ហិ មោទហំ>
      text <អវសេសេសុ កប្បេសុ កុសលំ ចរិតំ មយា។>
    text <៦៣>
      text <ឯកនវុតិតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ ពុទ្ធសញ្ញាយិទំ ផលំ។>
    text <៦៤>
      text <ឥតោ ចុទ្ទសកប្បម្ហិ រាជា អាសិំ បតាបវា>
      text <សមិតោ នាម នាមេន ចក្កវត្តី មហព្ពលោ។>
    text <៦៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពុទ្ធសញ្ញកោ ថេរោ ឥមា គាថាយោ អភាសិត្ថាតិ។>
    stand <ពុទ្ធសញ្ញកត្ថេរស្សាបទានំ សត្តមំ។>
  text <៨។ មគ្គសញ្ញកត្ថេរអបទានំ>
    text <៦៦>
      text <បទុមុត្តរពុទ្ធស្ស សាវកា វនចារិនោ>
      text <វិប្បនដ្ឋា ព្រហារញ្ញេ អន្ធាវ អនុសុយ្យរេ។>
    text <៦៧>
      text <អនុស្សរិត្វា សម្ពុទ្ធំ បទុមុត្តរនាយកំ>
      text <តស្ស តេ មុនិនោ បុត្តា វិប្បនដ្ឋា មហាវនេ។>
    text <៦៨>
      text <ភវនា ឱរុហិត្វាន អគមិំ ភិក្ខុសន្តិកំ>
      text <តេសំ មគ្គញ្ច អាចិក្ខិំ ភោជនញ្ច អទាសហំ។>
    text <៦៩>
      text <តេន កម្មេន ទ្វិបទិន្ទ លោកជេដ្ឋ នរាសភ>
      text <ជាតិយា សត្តវស្សោហំ អរហត្តមបាបុណិំ។>
    text <៧០>
      text <សចក្ខូ នាម នាមេន ទ្វាទស ចក្កវត្តិនោ>
      text <សត្តរតនសម្បន្នា បញ្ចកប្បសតេ ឥតោ។>
    text <៧១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មគ្គសញ្ញកោ ថេរោ ឥមា គាថាយោ អភាសិត្ថាតិ។>
    stand <មគ្គសញ្ញកត្ថេរស្សាបទានំ អដ្ឋមំ។>
  text <៩។ បច្ចុបដ្ឋានសញ្ញកត្ថេរអបទានំ>
    text <៧២>
      text <អត្ថទស្សិម្ហិ សុគតេ និព្ពុតេ សមនន្តរា>
      text <យក្ខយោនិំ ឧបបជ្ជិំ យសំ បត្តោ ចហំ តទា។>
    text <៧៣>
      text <ទុល្លទ្ធំ វត មេ អាសិ ទុប្បភាតំ ទុរុដ្ឋិតំ>
      text <យំ មេ ភោគេ វិជ្ជមានេ បរិនិព្ពាយិ ចក្ខុមា។>
    text <៧៤>
      text <មម សង្កប្បមញ្ញាយ សាគរោ នាម សាវកោ>
      text <មមុទ្ធរិតុកាមោ សោ អាគច្ឆិ មម សន្តិកំ។>
    text <៧៥>
      text <កិំ នុ សោចសិ មា ភាយិ ចរ ធម្មំ សុមេធស>
      text <អនុប្បទិន្នា ពុទ្ធេន សព្ពេសំ ពីជសម្បទា។>
    text <៧៦>
      text <សោ ចេ បូជេយ្យ សម្ពុទ្ធំ តិដ្ឋន្តំ លោកនាយកំ>
      text <ធាតុំ សាសបមត្តម្បិ និព្ពុតស្សាបិ បូជយេ។>
    text <៧៧>
      text <សមេ ចិត្តប្បសាទម្ហិ សមំ បុញ្ញំ មហគ្គតំ>
      text <តស្មា ថូបំ ករិត្វាន បូជេហិ ជិនធាតុយោ។>
    text <៧៨>
      text <សាគរស្ស វចោ សុត្វា ពុទ្ធថូបំ អកាសហំ>
      text <បញ្ចវស្សេ បរិចរិំ មុនិនោ ថូបមុត្តមំ។>
    text <៧៩>
      text <តេន កម្មេន ទ្វិបទិន្ទ លោកជេដ្ឋ នរាសភ>
      text <សម្បត្តិំ អនុភោត្វាន អរហត្តមបាបុណិំ។>
    text <៨០>
      text <ភូរិបញ្ញា ច ចត្តារោ សត្តកប្បសតេ ឥតោ>
      text <សត្តរតនសម្បន្នា ចក្កវត្តី មហព្ពលា។>
    text <៨១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បច្ចុបដ្ឋានសញ្ញកោ ថេរោ ឥមា គាថាយោ អភាសិត្ថាតិ។>
    stand <បច្ចុបដ្ឋានសញ្ញកត្ថេរស្សាបទានំ នវមំ។>
  text <១០។ ជាតិបូជកត្ថេរអបទានំ>
    text <៨២>
      text <ជាយន្តស្ស វិបស្សិស្ស អាលោកោ វិបុលោ អហុ>
      text <បថវី ច បកម្បិត្ថ សសាគរា សបព្ពតា។>
    text <៨៣>
      text <នេមិត្តា ច វិយាកំសុ ពុទ្ធោ លោកេ ភវិស្សតិ>
      text <អគ្គោ ច សព្ពសត្តានំ ជនតំ ឧទ្ធរិស្សតិ។>
    text <៨៤>
      text <នេមិត្តានំ សុណិត្វាន ជាតិបូជមកាសហំ>
      text <ឯទិសា បូជនា នត្ថិ យាទិសា ជាតិបូជនា។>
    text <៨៥>
      text <សង្ខរិត្វាន>
      text <ជាតិបូជំ ករិត្វាន តត្ថ កាលង្កតោ អហំ។>
    text <កុសលំ សកំ ចិត្តំ បសាទយិំ។>
    text <៨៦>
      text <យំ យំ យោនុបបជ្ជាមិ ទេវត្តំ អថ មានុសំ>
      text <សព្ពេ សត្តេ អភិភោមិ ជាតិបូជាយិទំ ផលំ។>
    text <៨៧>
      text <ធាតិយោ មំ ឧបដ្ឋន្តិ មម ចិត្តវសានុគា>
      text <ន តា សក្កោន្តិ កោបេតុំ ជាតិបូជាយិទំ ផលំ។>
    text <៨៨>
      text <ឯកនវុតិតោ កប្បេ យំ បូជមករិំ តទា>
      text <ទុគ្គតិំ នាភិជានាមិ ជាតិបូជាយិទំ ផលំ។>
    text <៨៩>
      text <សុបារិចរិយា នាម ចតុត្តិំស ជនាធិបា>
      text <ឥតោ តតិយកប្បម្ហិ ចក្កវត្តី មហព្ពលា។>
    text <៩០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <បរិវារសុមង្គលា សរណាសនបុប្ផិយា>
      text <ចិតបូជី ពុទ្ធសញ្ញី មគ្គុបដ្ឋានជាតិនា>
      text <គាថាយោ នវុតិ វុត្តា គណិតាយោ វិភាវិហិ។>
    text <ឥត្ថំ សុទំ អាយស្មា ជាតិបូជកោ ថេរោ ឥមា គាថាយោ អភាសិត្ថាតិ។>
    stand <ជាតិបូជកត្ថេរស្សាបទានំ ទសមំ។>
    stand <មហាបរិវារវគ្គោ ទ្វាទសមោ។>
    text <តស្សុទ្ទានំ>
