text <២៥។ តុវរទាយកវគ្គោ>
  text <១។ តុវរទាយកត្ថេរអបទានំ>
    text <១>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <ភរិត្វា តុវរមាទាយ សង្ឃស្ស អទទិំ អហំ។>
    text <២>
      text <ឯកនវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ តុវរស្ស ឥទំ ផលំ។>
    text <៣>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តុវរទាយកោ ថេរោ ឥមា គាថាយោ អភាសិត្ថាតិ។>
    stand <តុវរទាយកត្ថេរស្សាបទានំ បឋមំ។>
  text <២។ នាគកេសរិយត្ថេរអបទានំ>
    text <៤>
      text <ធនុំ អទ្វេជ្ឈំ កត្វាន វនមជ្ឈោគហិំ អហំ>
      text <កេសរំ ឱគតំ ទិស្វា បតបត្តំ សមុដ្ឋិតំ។>
    text <៥>
      text <ឧភោ ហត្ថេហិ បគ្គយ្ហ សិរេ កត្វាន អញ្ជលិំ>
      text <ពុទ្ធស្ស អភិរោបេសិំ តិស្សស្ស លោកពន្ធុនោ។>
    text <៦>
      text <ទ្វេនវុតេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៧>
      text <តេសត្តតិម្ហិ កប្បម្ហិ សត្ត កេសរនាមកា>
      text <សត្តរតនសម្បន្នា ចក្កវត្តី មហព្ពលា។>
    text <៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា នាគកេសរិយោ ថេរោ ឥមា គាថាយោ អភាសិត្ថាតិ។>
    stand <នាគកេសរិយត្ថេរស្សាបទានំ ទុតិយំ។>
  text <៣។ នឡិនកេសរិយត្ថេរអបទានំ>
    text <៩>
      text <ជាតស្សរស្ស វេមជ្ឈេ វសាមិ ជលកុក្កុដោ>
      text <អទ្ទសាហំ ទេវទេវំ គច្ឆន្តំ អនិលញ្ជសេ។>
    text <១០>
      text <តុណ្ឌេន កេសរិំ គយ្ហ វិប្បសន្នេន ចេតសា>
      text <ពុទ្ធស្ស អភិរោបេសិំ តិស្សស្ស លោកពន្ធុនោ។>
    text <១១>
      text <ទ្វេនវុតេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១២>
      text <តេសត្តតិម្ហិ កប្បម្ហិ សត្ត កេសរនាមកា>
      text <សត្តរតនសម្បន្នា ចក្កវត្តី មហព្ពលា។>
    text <១៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា នឡិនកេសរិយោ ថេរោ ឥមា គាថាយោ អភាសិត្ថាតិ។>
    stand <នឡិនកេសរិយត្ថេរស្សាបទានំ តតិយំ។>
  text <៤។ វិរវបុប្ផិយត្ថេរអបទានំ>
    text <១៤>
      text <ខីណាសវសហស្សេហិ និយ្យាតិ លោកនាយកោ>
      text <វិរវបុប្ផមាទាយ ពុទ្ធស្ស អភិរោបយិំ។>
    text <១៥>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា វិរវបុប្ផិយោ ថេរោ ឥមា គាថាយោ អភាសិត្ថាតិ។>
    stand <វិរវបុប្ផិយត្ថេរស្សាបទានំ ចតុត្ថំ។>
  text <៥។ កុដិធូបកត្ថេរអបទានំ>
    text <១៧>
      text <សិទ្ធត្ថស្ស ភគវតោ អហោសិំ កុដិគោបកោ>
      text <កាលេន កាលំ ធូបេសិំ បសន្នោ សេហិ បាណិភិ។>
    text <១៨>
      text <ចតុន្នវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ធូបទានស្សិទំ ផលំ។>
    text <១៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កុដិធូបកោ ថេរោ ឥមា គាថាយោ អភាសិត្ថាតិ។>
    stand <កុដិធូបកត្ថេរស្សាបទានំ បញ្ចមំ។>
  text <៦។ បត្តទាយកត្ថេរអបទានំ>
    text <២០>
      text <បរមេន ទមថេន សិទ្ធត្ថស្ស មហេសិនោ>
      text <បត្តទានំ មយា ទិន្នំ ឧជុភូតស្ស តាទិនោ។>
    text <២១>
      text <ចតុន្នវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ បត្តទានស្សិទំ ផលំ។>
    text <២២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បត្តទាយកោ ថេរោ ឥមា គាថាយោ អភាសិត្ថាតិ។>
    stand <បត្តទាយកត្ថេរស្សាបទានំ ឆដ្ឋំ។>
  text <៧។ ធាតុបូជកត្ថេរអបទានំ>
    text <២៣>
      text <និព្ពុតេ លោកនាថម្ហិ សិទ្ធត្ថម្ហិ នរុត្តមេ>
      text <ឯកា ធាតុ មយា លទ្ធា ទ្វិបទិន្ទស្ស តាទិនោ។>
    text <២៤>
      text <តាហំ ធាតុំ គហេត្វាន ពុទ្ធស្សាទិច្ចពន្ធុនោ>
      text <បញ្ចវស្សេ បរិចរិំ តិដ្ឋន្តំវ នរុត្តមំ។>
    text <២៥>
      text <ចតុន្នវុតិតោ កប្បេ យំ ធាតុំ បូជយិំ តទា>
      text <ទុគ្គតិំ នាភិជានាមិ ធាតុបដ្ឋហនេ ផលំ។>
    text <២៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ធាតុបូជកោ ថេរោ ឥមា គាថាយោ អភាសិត្ថាតិ។>
    stand <ធាតុបូជកត្ថេរស្សាបទានំ សត្តមំ។>
  text <៨។ សត្តលិបុប្ផបូជកត្ថេរអបទានំ>
    text <២៧>
      text <សត្ត សត្តលិបុប្ផានិ សីសេ កត្វានហំ តទា>
      text <ពុទ្ធស្ស អភិរោបេសិំ វេស្សភុម្ហិ នរុត្តមេ។>
    text <២៨>
      text <ឯកត្តិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សត្តលិបុប្ផបូជកោ ថេរោ ឥមា គាថាយោ អភាសិត្ថាតិ។>
    stand <សត្តលិបុប្ផបូជកត្ថេរស្សាបទានំ អដ្ឋមំ។>
  text <៩។ ពិម្ពិជាលិយត្ថេរអបទានំ>
    text <៣០>
      text <បទុមុត្តរោ នាម ជិនោ សយម្ភូ អគ្គបុគ្គលោ>
      text <ចតុសច្ចំ បកាសេតិ ទីបេតិ អមតំ បទំ។>
    text <៣១>
      text <ពិម្ពិជាលកបុប្ផានិ បុថុ កត្វានហំ តទា>
      text <ពុទ្ធស្ស អភិរោបេសិំ ទ្វិបទិន្ទស្ស តាទិនោ។>
    text <៣២>
      text <អដ្ឋសដ្ឋិម្ហិតោ កប្បេ ចតុរោ កិញ្ជកេសរា>
      text <សត្តរតនសម្បន្នា ចក្កវត្តី មហព្ពលា។>
    text <៣៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពិម្ពិជាលិយោ ថេរោ ឥមា គាថាយោ អភាសិត្ថាតិ។>
    stand <ពិម្ពិជាលិយត្ថេរស្សាបទានំ នវមំ។>
  text <១០។ ឧទ្ទាលកទាយកត្ថេរអបទានំ>
    text <៣៤>
      text <កកុធោ នាម នាមេន សយម្ភូ អបរាជិតោ>
      text <បវនា និក្ខមិត្វាន អនុប្បត្តោ មហានទិំ។>
    text <៣៥>
      text <ឧទ្ទាលកំ គហេត្វាន សយម្ភុស្ស អទាសហំ>
      text <សំយតស្សុជុភូតស្ស បសន្នមានសោ អហំ។>
    text <៣៦>
      text <ឯកត្តិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ បុប្ផទានស្សិទំ ផលំ។>
    text <៣៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <តុវរនាគនឡិនា វិរវី កុដិធូបកោ>
      text <បត្តោ ធាតុសត្តលិយោ ពិម្ពិ ឧទ្ទាលកេន ច>
      text <សត្តតិំសតិ គាថាយោ គណិតាយោ វិភាវិភិ។>
    text <ឥត្ថំ សុទំ អាយស្មា ឧទ្ទាលកទាយកោ ថេរោ ឥមា គាថាយោ អភាសិត្ថាតិ។>
    stand <ឧទ្ទាលកទាយកត្ថេរស្សាបទានំ ទសមំ។>
    stand <តុវរទាយកវគ្គោ បញ្ចវីសតិមោ។>
    text <តស្សុទ្ទានំ>
