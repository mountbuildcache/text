text <១៤។ សោភិតវគ្គោ>
  text <១។ សោភិតត្ថេរអបទានំ>
    text <១>
      text <បទុមុត្តរោ នាម ជិនោ លោកជេដ្ឋោ នរាសភោ>
      text <មហតោ ជនកាយស្ស ទេសេតិ អមតំ បទំ។>
    text <២>
      text <តស្សាហំ វចនំ សុត្វា វាចាសភិមុទីរិតំ>
      text <អញ្ជលិំ បគ្គហេត្វាន ឯកគ្គោ អាសហំ តទា។>
    text <៣>
      text <យថា សមុទ្ទោ ឧទធីនមគ្គោ នេរូ នគានំ បវរោ សិលុច្ចយោ>
      text <តថេវ យេ ចិត្តវសេន វត្តរេ ន ពុទ្ធញាណស្ស កលំ ឧបេន្តិ តេ។>
    text <៤>
      text <ធម្មវិធិំ ឋបេត្វាន ពុទ្ធោ ការុណិកោ ឥសិ>
      text <ភិក្ខុសង្ឃេ និសីទិត្វា ឥមា គាថា អភាសថ។>
    text <៥>
      text <យោ សោ ញាណំ បកិត្តេសិ ពុទ្ធម្ហិ លោកនាយកេ>
      text <កប្បានំ សតសហស្សំ ទុគ្គតិំ ន គមិស្សតិ។>
    text <៦>
      text <កិលេសេ ឈាបយិត្វាន ឯកគ្គោ សុសមាហិតោ>
      text <សោភិតោ នាម នាមេន ហេស្សតិ សត្ថុ សាវកោ។>
    text <៧>
      text <បញ្ញាសេ កប្បសហស្សេ សត្តេវាសុំ យសុគ្គតា>
      text <សត្តរតនសម្បន្នា ចក្កវត្តី មហព្ពលា។>
    text <៨>
      text <កិលេសា ឈាបិតា មយ្ហំ ភវា សព្ពេ សមូហតា>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៩>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សោភិតោ ថេរោ ឥមា គាថាយោ អភាសិត្ថាតិ។>
    stand <សោភិតត្ថេរស្សាបទានំ បឋមំ។>
  text <២។ សុទស្សនត្ថេរអបទានំ>
    text <១០>
      text <វិនតា នទិយា តីរេ បិលក្ខុ ផលិតោ អហុ>
      text <តាហំ រុក្ខំ គវេសន្តោ អទ្ទសំ លោកនាយកំ។>
    text <១១>
      text <កេតកំ បុប្ផិតំ ទិស្វា វណ្ដេ ឆេត្វានហំ តទា>
      text <ពុទ្ធស្ស អភិរោបេសិំ សិខិនោ លោកពន្ធុនោ។>
    text <១២>
      text <យេន ញាណេន បត្តោសិ អច្ចុតំ អមតំ បទំ>
      text <តំ ញាណំ អភិបូជេមិ ពុទ្ធសេដ្ឋ មហាមុនិ។>
    text <១៣>
      text <ញាណម្ហិ បូជំ កត្វាន បិលក្ខុមទ្ទសំ អហំ>
      text <បដិលទ្ធោម្ហិ តំ បញ្ញំ ញាណបូជាយិទំ ផលំ។>
    text <១៤>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ញាណបូជាយិទំ ផលំ។>
    text <១៥>
      text <ឥតោ តេរសកប្បម្ហិ ទ្វាទសាសុំ ផលុគ្គតា>
      text <សត្តរតនសម្បន្នា ចក្កវត្តី មហប្ផលា។>
    text <១៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សុទស្សនោ ថេរោ ឥមា គាថាយោ អភាសិត្ថាតិ។>
    stand <សុទស្សនត្ថេរស្សាបទានំ ទុតិយំ។>
  text <៣។ ចន្ទនបូជនកត្ថេរអបទានំ>
    text <១៧>
      text <ចន្ទភាគានទីតីរេ អហោសិំ កិន្នរោ តទា>
      text <បុប្ផភក្ខោ ចហំ អាសិំ បុប្ផានិវសនោ តថា។>
    text <១៨>
      text <អត្ថទស្សី តុ ភគវា លោកជេដ្ឋោ នរាសភោ>
      text <វិបិនគ្គេន និយ្យាសិ ហំសរាជាវ អម្ពរេ។>
    text <១៩>
      text <នមោ តេ បុរិសាជញ្ញ ចិត្តំ តេ សុវិសោធិតំ>
      text <បសន្នមុខវណ្ណោសិ វិប្បសន្នមុខិន្ទ្រិយោ។>
    text <២០>
      text <ឱរោហិត្វាន អាកាសា ភូរិបញ្ញោ សុមេធសោ>
      text <សង្ឃាដិំ បត្ថរិត្វាន បល្លង្កេន ឧបាវិសិ។>
    text <២១>
      text <វិលីនំ ចន្ទនាទាយ អគមាសិំ ជិនន្តិកំ>
      text <បសន្នចិត្តោ សុមនោ ពុទ្ធស្ស អភិរោបយិំ។>
    text <២២>
      text <អភិវាទេត្វាន សម្ពុទ្ធំ លោកជេដ្ឋំ នរាសភំ>
      text <បាមោជ្ជំ ជនយិត្វាន បក្កាមិំ ឧត្តរាមុខោ។>
    text <២៣>
      text <អដ្ឋារសេ កប្បសតេ ចន្ទនំ យំ អបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៤>
      text <ចតុទ្ទសេ កប្បសតេ ឥតោ អាសិំសុ តេ តយោ>
      text <រោហណី នាម នាមេន ចក្កវត្តី មហព្ពលា។>
    text <២៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា ចន្ទនបូជនកោ ថេរោ ឥមា គាថាយោ អភាសិត្ថាតិ>
    stand <ចន្ទនបូជនកត្ថេរស្សាបទានំ តតិយំ។>
    stand <អដ្ឋមភាណវារំ។>
  text <៤។ បុប្ផច្ឆទនិយត្ថេរអបទានំ>
    text <២៦>
      text <សុនន្ទោ នាម នាមេន ព្រាហ្មណោ មន្តបារគូ>
      text <អជ្ឈាយកោ យាចយោគោ វាជបេយ្យំ អយាជយិ។>
    text <២៧>
      text <បទុមុត្តរោ លោកវិទូ អគ្គោ ការុណិកោ ឥសិ>
      text <ជនតំ អនុកម្បន្តោ អម្ពរេ ចង្កមី តទា។>
    text <២៨>
      text <ចង្កមិត្វាន សម្ពុទ្ធោ សព្ពញ្ញូ លោកនាយកោ>
      text <មេត្តាយ អផរិ សត្តេ អប្បមាណេ និរូបធិ។>
    text <២៩>
      text <វណ្ដេ ឆេត្វាន បុប្ផានិ ព្រាហ្មណោ មន្តបារគូ>
      text <សព្ពេ សិស្សេ សមានេត្វា អាកាសេ ឧក្ខិបាបយិ។>
    text <៣០>
      text <យាវតា នគរំ អាសិ បុប្ផានំ ឆទនំ តទា>
      text <ពុទ្ធស្ស អានុភាវេន សត្តាហំ ន វិគច្ឆថ។>
    text <៣១>
      text <តេនេវ សុក្កមូលេន អនុភោត្វាន សម្បទា>
      text <សព្ពាសវេ បរិញ្ញាយ តិណ្ណោ លោកេ វិសត្តិកំ។>
    text <៣២>
      text <ឯការសេ កប្បសតេ បញ្ចតិំសាសុ ខត្តិយា>
      text <អម្ពរំសសនាមា តេ ចក្កវត្តី មហព្ពលា។>
    text <៣៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បុប្ផច្ឆទនិយោ ថេរោ ឥមា គាថាយោ អភាសិត្ថាតិ។>
    stand <បុប្ផច្ឆទនិយត្ថេរស្សាបទានំ ចតុត្ថំ។>
  text <៥។ រហោសញ្ញកត្ថេរអបទានំ>
    text <៣៤>
      text <ហិមវន្តស្សាវិទូរេ វសភោ នាម បព្ពតោ>
      text <តស្មិំ បព្ពតបាទម្ហិ អស្សមោ អាសិ មាបិតោ។>
    text <៣៥>
      text <តីណិ សិស្សសហស្សានិ វាចេសិំ ព្រាហ្មណោ តទា>
      text <សំហរិត្វាន តេ សិស្សេ ឯកមន្តំ ឧបាវិសិំ។>
    text <៣៦>
      text <ឯកមន្តំ និសីទិត្វា ព្រាហ្មណោ មន្តបារគូ>
      text <ពុទ្ធវេទំ គវេសន្តោ ញាណេ ចិត្តំ បសាទយិំ។>
    text <៣៧>
      text <តត្ថ ចិត្តំ បសាទេត្វា និសីទិំ បណ្ណសន្ថរេ>
      text <បល្លង្កំ អាភុជិត្វាន តត្ថ កាលង្កតោ អហំ។>
    text <៣៨>
      text <ឯកត្តិំសេ ឥតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ ញាណសញ្ញាយិទំ ផលំ។>
    text <៣៩>
      text <សត្តវីសតិកប្បម្ហិ រាជា សិរិធរោ អហុ>
      text <សត្តរតនសម្បន្នោ ចក្កវត្តី មហព្ពលោ។>
    text <៤០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា រហោសញ្ញកោ ថេរោ ឥមា គាថាយោ អភាសិត្ថាតិ។>
    stand <រហោសញ្ញកត្ថេរស្សាបទានំ បញ្ចមំ។>
  text <៦។ ចម្បកបុប្ផិយត្ថេរអបទានំ>
    text <៤១>
      text <កណិការំវ ជោតន្តំ និសិន្នំ បព្ពតន្តរេ>
      text <ឱភាសេន្តំ ទិសា សព្ពា ឱសធិំ វិយ តារកំ។>
    text <៤២>
      text <តយោ មាណវកា អាសុំ សកេ សិប្បេ សុសិក្ខិតា>
      text <ខារិភារំ គហេត្វាន អន្វេន្តិ មម បច្ឆតោ។>
    text <៤៣>
      text <បុដកេ សត្ត បុប្ផានិ និក្ខិត្តានិ តបស្សិនា>
      text <គហេត្វា តានិ ញាណម្ហិ វេស្សភុស្សាភិរោបយិំ។>
    text <៤៤>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ញាណបូជាយិទំ ផលំ។>
    text <៤៥>
      text <ឯកូនតិំសកប្បម្ហិ វិបុលាភ សនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា ចម្បកបុប្ផិយោ ថេរោ ឥមា គាថាយោ អភាសិត្ថាតិ>
    stand <ចម្បកបុប្ផិយត្ថេរស្សាបទានំ ឆដ្ឋំ។>
  text <៧។ អត្ថសន្ទស្សកត្ថេរអបទានំ>
    text <៤៧>
      text <វិសាលមាឡេ អាសីនោ អទ្ទសំ លោកនាយកំ>
      text <ខីណាសវំ ពលប្បត្តំ ភិក្ខុសង្ឃបុរក្ខតំ។>
    text <៤៨>
      text <សតសហស្សា តេវិជ្ជា ឆឡភិញ្ញា មហិទ្ធិកា>
      text <បរិវារេន្តិ សម្ពុទ្ធំ កោ ទិស្វា នប្បសីទតិ។>
    text <៤៩>
      text <ញាណេ ឧបនិធា យស្ស ន វិជ្ជតិ សទេវកេ>
      text <អនន្តញាណំ សម្ពុទ្ធំ កោ ទិស្វា នប្បសីទតិ។>
    text <៥០>
      text <ធម្មកាយញ្ច ទីបេន្តំ កេវលំ រតនាករំ>
      text <វិកប្បេតុំ ន សក្កោន្តិ កោ ទិស្វា នប្បសីទតិ។>
    text <៥១>
      text <ឥមាហិ តីហិ គាថាហិ នារទោវ្ហយវច្ឆលោ>
      text <បទុមុត្តរំ ថវិត្វាន សម្ពុទ្ធំ អបរាជិតំ។>
    text <៥២>
      text <តេន ចិត្តប្បសាទេន ពុទ្ធសន្ថវនេន ច>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <៥៣>
      text <ឥតោ តិំសកប្បសតេ សុមិត្តោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អត្ថសន្ទស្សកោ ថេរោ ឥមា គាថាយោ អភាសិត្ថាតិ។>
    stand <អត្ថសន្ទស្សកត្ថេរស្សាបទានំ សត្តមំ។>
  text <៨។ ឯកបសាទនិយត្ថេរអបទានំ>
    text <៥៥>
      text <នារទោ ឥតិ មេ នាមំ កេសវោ ឥតិ មំ វិទូ>
      text <កុសលាកុសលំ ឯសំ អគមំ ពុទ្ធសន្តិកំ។>
    text <៥៦>
      text <មេត្តចិត្តោ ការុណិកោ អត្ថទស្សី មហាមុនិ>
      text <អស្សាសយន្តោ សត្តេ សោ ធម្មំ ទេសេតិ ចក្ខុមា។>
    text <៥៧>
      text <សកំ ចិត្តំ បសាទេត្វា សិរេ កត្វាន អញ្ជលិំ>
      text <សត្ថារំ អភិវាទេត្វា បក្កាមិំ បាចិនាមុខោ។>
    text <៥៨>
      text <សត្តរសេ កប្បសតេ រាជា អាសិ មហីបតិ>
      text <អមិត្តតាបនោ នាម ចក្កវត្តី មហព្ពលោ។>
    text <៥៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកបសាទនិយោ ថេរោ ឥមា គាថាយោ អភាសិត្ថាតិ។>
    stand <ឯកបសាទនិយត្ថេរស្សាបទានំ អដ្ឋមំ។>
  text <៩។ សាលបុប្ផទាយកត្ថេរអបទានំ>
    text <៦០>
      text <មិគរាជា តទា អាសិំ អភិជាតោ សុកេសរី>
      text <គិរិទុគ្គំ គវេសន្តោ អទ្ទសំ លោកនាយកំ។>
    text <៦១>
      text <អយំ នុ ខោ មហាវីរោ និព្ពាបេតិ មហាជនំ>
      text <យំនូនាហំ ឧបាសេយ្យំ ទេវទេវំ នរាសភំ។>
    text <៦២>
      text <សាខំ សាលស្ស ភញ្ជិត្វា សកោសំ បុប្ផមាហរិំ>
      text <ឧបគន្ត្វាន សម្ពុទ្ធំ អទាសិំ បុប្ផមុត្តមំ។>
    text <៦៣>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផទានស្សិទំ ផលំ។>
    text <៦៤>
      text <ឥតោ ច នវមេ កប្បេ វិរោចនសនាមកា>
      text <តយោ អាសិំសុ រាជានោ ចក្កវត្តី មហព្ពលា។>
    text <៦៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សាលបុប្ផទាយកោ ថេរោ ឥមា គាថាយោ អភាសិត្ថាតិ។>
    stand <សាលបុប្ផទាយកត្ថេរស្សាបទានំ នវមំ។>
  text <១០។ បិយាលផលទាយកត្ថេរអបទានំ>
    text <៦៦>
      text <បារាវតោ តទា អាសិំ បរំ អនុបរោធកោ>
      text <បព្ភារេ សេយ្យំ កប្បេមិ អវិទូរេ សិខិសត្ថុនោ។>
    text <៦៧>
      text <សាយំ បាតញ្ច បស្សាមិ ពុទ្ធំ លោកគ្គនាយកំ>
      text <ទេយ្យធម្មោ ច មេ នត្ថិ ទ្វិបទិន្ទស្ស តាទិនោ។>
    text <៦៨>
      text <បិយាលផលមាទាយ អគមំ ពុទ្ធសន្តិកំ>
      text <បដិគ្គហេសិ ភគវា លោកជេដ្ឋោ នរាសភោ។>
    text <៦៩>
      text <តតោ បរំ ឧបាទាយ បរិចារិំ វិនាយកំ>
      text <តេន ចិត្តប្បសាទេន តត្ថ កាលង្កតោ អហំ។>
    text <៧០>
      text <ឯកត្តិំសេ ឥតោ កប្បេ យំ ផលំ អទទិំ អហំ>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៧១>
      text <ឥតោ បន្នរសេ កប្បេ តយោ អាសុំ បិយាលិនោ>
      text <សត្តរតនសម្បន្នា ចក្កវត្តី មហព្ពលា។>
    text <៧២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <សោភិតសុទស្សនោ ច ចន្ទនោ បុប្ផឆទនោ>
      text <រហោ ចម្បកបុប្ផី ច អត្ថសន្ទស្សកេន ច។>
      text <ឯកបសាទី សាលទទោ ទសមោ ផលទាយកោ>
      text <គាថាយោ សត្តតិ ទ្វេ ច គណិតាយោ វិភាវិភិ។>
    text <ឥត្ថំ សុទំ អាយស្មា បិយាលផលទាយកោ ថេរោ ឥមា គាថាយោ អភាសិត្ថាតិ។>
    stand <បិយាលផលទាយកត្ថេរស្សាបទានំ ទសមំ។>
    stand <សោភិតវគ្គោ ចុទ្ទសមោ។>
    text <តស្សុទ្ទានំ>
