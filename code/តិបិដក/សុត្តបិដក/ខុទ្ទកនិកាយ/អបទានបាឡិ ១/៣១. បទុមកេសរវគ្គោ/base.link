text <៣១។ បទុមកេសរវគ្គោ>
  text <១។ បទុមកេសរិយត្ថេរអបទានំ>
    text <១>
      text <ឥសិសង្ឃេ អហំ បុព្ពេ អាសិំ មាតង្គវារណោ>
      text <មហេសីនំ បសាទេន បទ្មកេសរមោកិរិំ។>
    text <២>
      text <បច្ចេកជិនសេដ្ឋេសុ ធុតរាគេសុ តាទិសុ>
      text <តេសុ ចិត្តំ បសាទេត្វា កប្បំ សគ្គម្ហិ មោទហំ។>
    text <៣>
      text <ឯកនវុតិតោ កប្បេ កេសរំ ឱកិរិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បទុមកេសរិយោ ថេរោ ឥមា គាថាយោ អភាសិត្ថាតិ។>
    stand <បទុមកេសរិយត្ថេរស្សាបទានំ បឋមំ។>
  text <២។ សព្ពគន្ធិយត្ថេរអបទានំ>
    text <៥>
      text <គន្ធមាលំ មយា ទិន្នំ វិបស្សិស្ស មហេសិនោ>
      text <អទាសិំ ឧជុភូតស្ស កោសេយ្យវត្ថមុត្តមំ។>
    text <៦>
      text <ឯកនវុតិតោ កប្បេ យំ វត្ថមទទិំ បុរេ>
      text <ទុគ្គតិំ នាភិជានាមិ គន្ធទានស្សិទំ ផលំ។>
    text <៧>
      text <ឥតោ បន្នរសេ កប្បេ សុចេឡោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សព្ពគន្ធិយោ ថេរោ ឥមា គាថាយោ អភាសិត្ថាតិ។>
    stand <សព្ពគន្ធិយត្ថេរស្សាបទានំ ទុតិយំ។>
  text <៣។ បរមន្នទាយកត្ថេរអបទានំ>
    text <៩>
      text <កណិការំវ ជោតន្តំ ឧទយន្តំវ ភាណុមំ>
      text <វិបស្សិំ អទ្ទសំ ពុទ្ធំ លោកជេដ្ឋំ នរាសភំ។>
    text <១០>
      text <អញ្ជលិំ បគ្គហេត្វាន អភិនេសិំ សកំ ឃរំ>
      text <អភិនេត្វាន សម្ពុទ្ធំ បរមន្នមទាសហំ។>
    text <១១>
      text <ឯកនវុតិតោ កប្បេ បរមន្នមទិំ តទា>
      text <ទុគ្គតិំ នាភិជានាមិ បរមន្នស្សិទំ ផលំ។>
    text <១២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បរមន្នទាយកោ ថេរោ ឥមា គាថាយោ អភាសិត្ថាតិ។>
    stand <បរមន្នទាយកត្ថេរស្សាបទានំ តតិយំ។>
  text <៤។ ធម្មសញ្ញកត្ថេរអបទានំ>
    text <១៣>
      text <វិបស្សិនោ ភគវតោ មហាពោធិមហោ អហុ>
      text <រុក្ខដ្ឋស្សេវ សម្ពុទ្ធោ លោកជេដ្ឋោ នរាសភោ។>
    text <១៤>
      text <ភគវា តម្ហិ សមយេ ភិក្ខុសង្ឃបុរក្ខតោ>
      text <ចតុសច្ចំ បកាសេតិ វាចាសភិមុទីរយំ។>
    text <១៥>
      text <សង្ខិត្តេន ច ទេសេន្តោ វិត្ថារេន ច ទេសយំ>
      text <វិវដ្ដច្ឆទោ សម្ពុទ្ធោ និព្ពាបេសិ មហាជនំ។>
    text <១៦>
      text <តស្សាហំ ធម្មំ សុត្វាន លោកជេដ្ឋស្ស តាទិនោ>
      text <វន្ទិត្វា សត្ថុនោ បាទេ បក្កាមិំ ឧត្តរាមុខោ។>
    text <១៧>
      text <ឯកនវុតិតោ កប្បេ យំ ធម្មមសុណិំ តទា>
      text <ទុគ្គតិំ នាភិជានាមិ ធម្មសវស្សិទំ ផលំ។>
    text <១៨>
      text <តេត្តិំសម្ហិ ឥតោ កប្បេ ឯកោ អាសិំ មហីបតិ>
      text <សុតវា នាម នាមេន ចក្កវត្តី មហព្ពលោ។>
    text <១៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ធម្មសញ្ញកោ ថេរោ ឥមា គាថាយោ អភាសិត្ថាតិ។>
    stand <ធម្មសញ្ញកត្ថេរស្សាបទានំ ចតុត្ថំ។>
  text <៥។ ផលទាយកត្ថេរអបទានំ>
    text <២០>
      text <ភាគីរថីនទីតីរេ អហោសិ អស្សមោ តទា>
      text <តមហំ អស្សមំ គច្ឆិំ ផលហត្ថោ អបេក្ខវា។>
    text <២១>
      text <វិបស្សិំ តត្ថ អទ្ទក្ខិំ បីតរំសិំវ ភាណុមំ>
      text <យំ មេ អត្ថិ ផលំ សព្ពំ អទាសិំ សត្ថុនោ អហំ។>
    text <២២>
      text <ឯកនវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ផលទាយកោ ថេរោ ឥមា គាថាយោ អភាសិត្ថាតិ។>
    stand <ផលទាយកត្ថេរស្សាបទានំ បញ្ចមំ។>
  text <៦។ សម្បសាទកត្ថេរអបទានំ>
    text <២៤>
      text <នមោ តេ ពុទ្ធ វីរត្ថុ វិប្បមុត្តោសិ សព្ពធិ>
      text <ព្យសនម្ហិ អនុប្បត្តោ តស្ស មេ សរណំ ភវ។>
    text <២៥>
      text <សិទ្ធត្ថោ តស្ស ព្យាកាសិ លោកេ អប្បដិបុគ្គលោ>
      text <មហោទធិសមោ សង្ឃោ អប្បមេយ្យោ អនុត្តរោ។>
    text <២៦>
      text <តត្ថ ត្វំ វិរជេ ខេត្តេ អនន្តផលទាយកេ>
      text <សង្ឃេ ចិត្តំ បសាទេត្វា សុពីជំ វាប រោបយ។>
    text <២៧>
      text <ឥទំ វត្វាន សព្ពញ្ញូ លោកជេដ្ឋោ នរាសភោ>
      text <មមេវ អនុសាសិត្វា វេហាសំ នភមុគ្គមិ។>
    text <២៨>
      text <អចិរំ គតមត្តម្ហិ សព្ពញ្ញុម្ហិ នរាសភេ>
      text <មរណំ សមនុប្បត្តោ តុសិតំ ឧបបជ្ជហំ។>
    text <២៩>
      text <តទាហំ វិរជេ ខេត្តេ អនន្តផលទាយកេ>
      text <សង្ឃេ ចិត្តំ បសាទេត្វា កប្បំ សគ្គម្ហិ មោទហំ។>
    text <៣០>
      text <ចតុន្នវុតិតោ កប្បេ បសាទមលភិំ តទា>
      text <ទុគ្គតិំ នាភិជានាមិ បសាទស្ស ឥទំ ផលំ។>
    text <៣១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សម្បសាទកោ ថេរោ ឥមា គាថាយោ អភាសិត្ថាតិ។>
    stand <សម្បសាទកត្ថេរស្សាបទានំ ឆដ្ឋំ។>
  text <៧។ អារាមទាយកត្ថេរអបទានំ>
    text <៣២>
      text <សិទ្ធត្ថស្ស ភគវតោ អារាមោ រោបិតោ មយា>
      text <សន្ទច្ឆាយេសុ រុក្ខេសុ ឧបាសន្តេសុ បក្ខិសុ។>
    text <៣៣>
      text <អទ្ទសំ វិរជំ ពុទ្ធំ អាហុតីនំ បដិគ្គហំ>
      text <អារាមំ អភិនាមេសិំ លោកជេដ្ឋំ នរាសភំ។>
    text <៣៤>
      text <ហដ្ឋោ ហដ្ឋេន ចិត្តេន ផលំ បុប្ផមទាសហំ>
      text <តតោ ជាតប្បសាទោវ តំ វនំ បរិណាមយិំ។>
    text <៣៥>
      text <ពុទ្ធស្ស យមិទំ ទាសិំ វិប្បសន្នេន ចេតសា>
      text <ភវេ និព្ពត្តមានម្ហិ និព្ពត្តតិ ផលំ មម។>
    text <៣៦>
      text <ចតុន្នវុតិតោ កប្បេ យំ អារាមមទំ តទា>
      text <ទុគ្គតិំ នាភិជានាមិ អារាមស្ស ឥទំ ផលំ។>
    text <៣៧>
      text <សត្តតិំសេ ឥតោ កប្បេ សត្តាសុំ មុទុសីតលា>
      text <សត្តរតនសម្បន្នា ចក្កវត្តី មហព្ពលា។>
    text <៣៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អារាមទាយកោ ថេរោ ឥមា គាថាយោ អភាសិត្ថាតិ។>
    stand <អារាមទាយកត្ថេរស្សាបទានំ សត្តមំ។>
  text <៨។ អនុលេបទាយកត្ថេរអបទានំ>
    text <៣៩>
      text <អត្ថទស្សិស្ស មុនិនោ អទ្ទសំ សាវកំ អហំ>
      text <នវកម្មំ ករោន្តស្ស សីមាយ ឧបគច្ឆហំ។>
    text <៤០>
      text <និដ្ឋិតេ នវកម្មេ ច អនុលេបមទាសហំ>
      text <បសន្នចិត្តោ សុមនោ បុញ្ញក្ខេត្តេ អនុត្តរេ។>
    text <៤១>
      text <អដ្ឋារសេ កប្បសតេ យំ កម្មមករិំ តទា>
      text <ទុគ្គតិំ នាភិជានាមិ អនុលេបស្សិទំ ផលំ។>
    text <៤២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អនុលេបទាយកោ ថេរោ ឥមា គាថាយោ អភាសិត្ថាតិ។>
    stand <អនុលេបទាយកត្ថេរស្សាបទានំ អដ្ឋមំ។>
  text <៩។ ពុទ្ធសញ្ញកត្ថេរអបទានំ>
    text <៤៣>
      text <ឧទេន្តំ សតរំសិំវ បីតរំសិំវ ភាណុមំ>
      text <វនន្តរគតំ សន្តំ លោកជេដ្ឋំ នរាសភំ។>
    text <៤៤>
      text <អទ្ទសំ សុបិនន្តេន សិទ្ធត្ថំ លោកនាយកំ>
      text <តត្ថ ចិត្តំ បសាទេត្វា សុគតិំ ឧបបជ្ជហំ។>
    text <៤៥>
      text <ចតុន្នវុតិតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ ពុទ្ធសញ្ញាយិទំ ផលំ។>
    text <៤៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពុទ្ធសញ្ញកោ ថេរោ ឥមា គាថាយោ អភាសិត្ថាតិ។>
    stand <ពុទ្ធសញ្ញកត្ថេរស្សាបទានំ នវមំ។>
  text <១០។ បព្ភារទាយកត្ថេរអបទានំ>
    text <៤៧>
      text <បិយទស្សិនោ ភគវតោ បព្ភារោ សោធិតោ មយា>
      text <ឃដកញ្ច ឧបដ្ឋាសិំ បរិភោគាយ តាទិនោ។>
    text <៤៨>
      text <តំ មេ ពុទ្ធោ វិយាកាសិ បិយទស្សី មហាមុនិ>
      text <សហស្សកណ្ឌោ សតភេណ្ឌុ ធជាលុ ហរិតាមយោ។>
    text <៤៩>
      text <និព្ពត្តិស្សតិ សោ យូបោ រតនញ្ច អនប្បកំ>
      text <បព្ភារទានំ ទត្វាន កប្បំ សគ្គម្ហិ មោទហំ។>
    text <៥០>
      text <ឥតោ ពាត្តិំសកប្បម្ហិ សុសុទ្ធោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <កេសរំ គន្ធមន្នញ្ច ធម្មសញ្ញី ផលេន ច>
      text <បសាទារាមទាយី ច លេបកោ ពុទ្ធសញ្ញកោ>
      text <បព្ភារទោ ច គាថាយោ ឯកបញ្ញាស កិត្តិតា។>
    text <ឥត្ថំ សុទំ អាយស្មា បព្ភារទាយកោ ថេរោ ឥមា គាថាយោ អភាសិត្ថាតិ។>
    stand <បព្ភារទាយកត្ថេរស្សាបទានំ ទសមំ។>
    stand <បទុមកេសរវគ្គោ ឯកតិំសតិមោ។>
    text <តស្សុទ្ទានំ>
