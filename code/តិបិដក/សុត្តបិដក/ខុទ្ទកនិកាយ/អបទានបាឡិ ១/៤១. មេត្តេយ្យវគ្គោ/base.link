text <៤១។ មេត្តេយ្យវគ្គោ>
  text <១។ តិស្សមេត្តេយ្យត្ថេរអបទានំ>
    text <១>
      text <បព្ភារកូដំ និស្សាយ សោភិតោ នាម តាបសោ>
      text <បវត្តផលំ ភុញ្ជិត្វា វសតិ បព្ពតន្តរេ។>
    text <២>
      text <អគ្គិំ ទារុំ អាហរិត្វា ឧជ្ជាលេសិំ អហំ តទា>
      text <ឧត្តមត្ថំ គវេសន្តោ ព្រហ្មលោកូបបត្តិយា។>
    text <៣>
      text <បទុមុត្តរោ លោកវិទូ អាហុតីនំ បដិគ្គហោ>
      text <មមុទ្ធរិតុកាមោ សោ អាគច្ឆិ មម សន្តិកេ។>
    text <៤>
      text <កិំ ករោសិ មហាបុញ្ញ ទេហិ មេ អគ្គិទារុកំ>
      text <អហមគ្គិំ បរិចរេ តតោ មេ សុទ្ធិ ហោហិតិ។>
    text <៥>
      text <សុភទ្ទកោ ត្វំ មនុជេ ទេវតេ ត្វំ បជានសិ>
      text <តុវំ អគ្គិំ បរិចរ ហន្ទ តេ អគ្គិទារុកំ។>
    text <៦>
      text <តតោ កដ្ឋំ គហេត្វាន អគ្គិំ ឧជ្ជាលយី ជិនោ>
      text <ន តត្ថ កដ្ឋំ បជ្ឈាយិ បាដិហេរំ មហេសិនោ។>
    text <៧>
      text <ន តេ អគ្គិ បជ្ជលតិ អាហុតី តេ ន វិជ្ជតិ>
      text <និរត្ថកំ វតំ តុយ្ហំ អគ្គិំ បរិចរស្សុ មេ។>
    text <៨>
      text <កីទិសោ សោ មហាវីរ អគ្គិ តវ បវុច្ចតិ>
      text <មយ្ហម្បិ កថយស្សេតំ ឧភោ បរិចរាមសេ។>
    text <៩>
      text <ហេតុធម្មនិរោធាយ កិលេសសមណាយ ច>
      text <ឥស្សាមច្ឆរិយំ ហិត្វា តយោ ឯតេ មមាហុតី។>
    text <១០>
      text <កីទិសោ ត្វំ មហាវីរ កថំ គោត្តោសិ មារិស>
      text <អាចារបដិបត្តិ តេ ពាឡ្ហំ ខោ មម រុច្ចតិ។>
    text <១១>
      text <ខត្តិយម្ហិ កុលេ ជាតោ អភិញ្ញាបារមិំ គតោ>
      text <សព្ពាសវបរិក្ខីណោ នត្ថិ ទានិ បុនព្ភវោ។>
    text <១២>
      text <យទិ ពុទ្ធោសិ សព្ពញ្ញូ បភង្ករ តមោនុទ>
      text <នមស្សិស្សាមិ តំ ទេវ ទុក្ខស្សន្តករោ តុវំ។>
    text <១៣>
      text <បត្ថរិត្វាជិនចម្មំ និសីទនមទាសហំ>
      text <និសីទ នាថ សព្ពញ្ញុ ឧបដ្ឋិស្សាមហំ តុវំ។>
    text <១៤>
      text <និសីទិ ភគវា តត្ថ អជិនម្ហិ សុវិត្ថតេ>
      text <និមន្តយិត្វា សម្ពុទ្ធំ បព្ពតំ អគមាសហំ។>
    text <១៥>
      text <ខារិភារញ្ច បូរេត្វា តិន្ទុកផលមាហរិំ>
      text <មធុនា យោជយិត្វាន ផលំ ពុទ្ធស្សទាសហំ។>
    text <១៦>
      text <មម និជ្ឈាយមានស្ស បរិភុញ្ជិ តទា ជិនោ>
      text <តត្ថ ចិត្តំ បសាទេសិំ បេក្ខន្តោ លោកនាយកំ។>
    text <១៧>
      text <បទុមុត្តរោ លោកវិទូ អាហុតីនំ បដិគ្គហោ>
      text <មមស្សមេ និសីទិត្វា ឥមា គាថា អភាសថ។>
    text <១៨>
      text <យោ មំ ផលេន តប្បេសិ បសន្នោ សេហិ បាណិភិ>
      text <តមហំ កិត្តយិស្សាមិ សុណាថ មម ភាសតោ។>
    text <១៩>
      text <បញ្ចវីសតិក្ខត្តុំ សោ ទេវរជ្ជំ ករិស្សតិ>
      text <សហស្សក្ខត្តុំ រាជា ច ចក្កវត្តី ភវិស្សតិ។>
    text <២០>
      text <តស្ស សង្កប្បមញ្ញាយ បុព្ពកម្មសមង្គិនោ>
      text <អន្នំ បានញ្ច វត្ថញ្ច សយនញ្ច មហារហំ។>
    text <២១>
      text <បុញ្ញកម្មេន សំយុត្តា និព្ពត្តិស្សន្តិ តាវទេ>
      text <សទា បមុទិតោ ចាយំ ភវិស្សតិ អនាមយោ។>
    text <២២>
      text <ឧបបជ្ជតិ យំ យោនិំ ទេវត្តំ អថ មានុសំ>
      text <សព្ពត្ថ សុខិតោ ហុត្វា មនុស្សត្តំ គមិស្សតិ។>
    text <២៣>
      text <អជ្ឈាយកោ មន្តធរោ តិណ្ណំ វេទាន បារគូ>
      text <សម្ពុទ្ធំ ឧបគន្ត្វាន អរហា សោ ភវិស្សតិ។>
    text <២៤>
      text <យតោ សរាមិ អត្តានំ យតោ បត្តោស្មិ វិញ្ញុតំ>
      text <ភោគេ មេ ឩនតា នត្ថិ ផលទានស្សិទំ ផលំ។>
    text <២៥>
      text <វរធម្មមនុប្បត្តោ រាគទោសេ សមូហនិំ>
      text <សព្ពាសវបរិក្ខីណោ នត្ថិ ទានិ បុនព្ភវោ។>
    text <២៦>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <២៧>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <២៨>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិស្សមេត្តេយ្យោ ថេរោ ឥមា គាថាយោ អភាសិត្ថាតិ។>
    stand <តិស្សមេត្តេយ្យត្ថេរស្សាបទានំ បឋមំ។>
  text <២។ បុណ្ណកត្ថេរអបទានំ>
    text <២៩>
      text <បព្ភារកូដំ និស្សាយ សយម្ភូ អបរាជិតោ>
      text <អាពាធិកោ ច សោ ពុទ្ធោ វសតិ បព្ពតន្តរេ។>
    text <៣០>
      text <មម អស្សមសាមន្តា បនាទោ អាសិ តាវទេ>
      text <ពុទ្ធេ និព្ពាយមានម្ហិ អាលោកោ ឧទបជ្ជថ។>
    text <៣១>
      text <យាវតា វនសណ្ឌស្មិំ អច្ឆកោកតរច្ឆកា>
      text <វាឡា ច កេសរី សព្ពេ អភិគជ្ជិំសុ តាវទេ។>
    text <៣២>
      text <ឧប្បាតំ តមហំ ទិស្វា បព្ភារំ អគមាសហំ>
      text <តត្ថទ្ទស្សាសិំ សម្ពុទ្ធំ និព្ពុតំ អបរាជិតំ។>
    text <៣៣>
      text <សុផុល្លំ សាលរាជំវ សតរំសិំវ ឧគ្គតំ>
      text <វីតច្ចិកំវ អង្គារំ និព្ពុតំ អបរាជិតំ។>
    text <៣៤>
      text <តិណំ កដ្ឋញ្ច បូរេត្វា ចិតកំ តត្ថកាសហំ>
      text <ចិតកំ សុកតំ កត្វា សរីរំ ឈាបយិំ អហំ។>
    text <៣៥>
      text <សរីរំ ឈាបយិត្វាន គន្ធតោយំ សមោកិរិំ>
      text <អន្តលិក្ខេ ឋិតោ យក្ខោ នាមមគ្គហិ តាវទេ។>
    text <៣៦>
      text <យំ បូរិតំ តយា កិច្ចំ សយម្ភុស្ស មហេសិនោ>
      text <បុណ្ណកោ នាម នាមេន សទា ហោហិ តុវំ មុនេ។>
    text <៣៧>
      text <តម្ហា កាយា ចវិត្វាន ទេវលោកំ អគច្ឆហំ>
      text <តត្ថ ទិព្ពមយោ គន្ធោ អន្តលិក្ខា បវស្សតិ។>
    text <៣៨>
      text <តត្រាបិ នាមធេយ្យំ មេ បុណ្ណកោតិ អហូ តទា>
      text <ទេវភូតោ មនុស្សោ វា សង្កប្បំ បូរយាមហំ។>
    text <៣៩>
      text <ឥទំ បច្ឆិមកំ មយ្ហំ ចរិមោ វត្តតេ ភវោ>
      text <ឥធាបិ បុណ្ណកោ នាម នាមធេយ្យំ បកាសតិ។>
    text <៤០>
      text <តោសយិត្វាន សម្ពុទ្ធំ គោតមំ សក្យបុង្គវំ>
      text <សព្ពាសវេ បរិញ្ញាយ វិហរាមិ អនាសវោ។>
    text <៤១>
      text <ឯកនវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ តនុកិច្ចស្សិទំ ផលំ។>
    text <៤២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បុណ្ណកោ ថេរោ ឥមា គាថាយោ អភាសិត្ថាតិ។>
    stand <បុណ្ណកត្ថេរស្សាបទានំ ទុតិយំ។>
  text <៣។ មេត្តគុត្ថេរអបទានំ>
    text <៤៥>
      text <ហិមវន្តស្សាវិទូរេ អសោកោ នាម បព្ពតោ>
      text <តត្ថាសិ អស្សមោ មយ្ហំ វិស្សកម្មេន មាបិតោ។>
    text <៤៦>
      text <សុមេធោ នាម សម្ពុទ្ធោ អគ្គោ ការុណិកោ មុនិ>
      text <និវាសយិត្វា បុព្ពណ្ហេ បិណ្ឌាយ មេ ឧបាគមិ។>
    text <៤៧>
      text <ឧបាគតំ មហាវីរំ សុមេធំ លោកនាយកំ>
      text <បគ្គយ្ហ សុគតបត្តំ សប្បិតេលំ អបូរយិំ។>
    text <៤៨>
      text <ទត្វានហំ ពុទ្ធសេដ្ឋេ សុមេធេ លោកនាយកេ>
      text <អញ្ជលិំ បគ្គហេត្វាន ភិយ្យោ ហាសំ ជនេសហំ។>
    text <៤៩>
      text <ឥមិនា សប្បិទានេន ចេតនាបណិធីហិ ច>
      text <ទេវភូតោ មនុស្សោ វា លភាមិ វិបុលំ សុខំ។>
    text <៥០>
      text <វិនិបាតំ វិវជ្ជេត្វា សំសរាមិ ភវាភវេ>
      text <តត្ថ ចិត្តំ បណិធិត្វា លភាមិ អចលំ បទំ។>
    text <៥១>
      text <លាភា តុយ្ហំ សុលទ្ធំ តេ យំ មំ អទ្ទក្ខិ ព្រាហ្មណ>
      text <មម ទស្សនមាគម្ម អរហត្តំ ភវិស្សតិ។>
    text <៥២>
      text <វិស្សត្ថោ ហោហិ មា ភាយិ អធិគន្ត្វា មហាយសំ>
      text <មមញ្ហិ សប្បិំ ទត្វាន បរិមោក្ខសិ ជាតិយា។>
    text <៥៣>
      text <ឥមិនា សប្បិទានេន ចេតនាបណិធីហិ ច>
      text <ទេវភូតោ មនុស្សោ វា លភសេ វិបុលំ សុខំ។>
    text <៥៤>
      text <ឥមិនា សប្បិទានេន មេត្តចិត្តវតាយ ច>
      text <អដ្ឋារសេ កប្បសតេ ទេវលោកេ រមិស្សសិ។>
    text <៥៥>
      text <អដ្ឋតិំសតិក្ខត្តុញ្ច ទេវរាជា ភវិស្សសិ>
      text <បទេសរជ្ជំ វិបុលំ គណនាតោ អសង្ខិយំ។>
    text <៥៦>
      text <ឯកបញ្ញាសក្ខត្តុញ្ច ចក្កវត្តី ភវិស្សសិ>
      text <ចាតុរន្តោ វិជិតាវី ជម្ពុមណ្ឌស្ស ឥស្សរោ។>
    text <៥៧>
      text <មហាសមុទ្ទោវក្ខោភោ ទុទ្ធរោ បថវី យថា>
      text <ឯវមេវ ច តេ ភោគា អប្បមេយ្យា ភវិស្សរេ។>
    text <៥៨>
      text <សដ្ឋិកោដី ហិរញ្ញស្ស ចជិត្វា បព្ពជិំ អហំ>
      text <កិំ កុសលំ គវេសន្តោ ពាវរិំ ឧបសង្កមិំ។>
    text <៥៩>
      text <តត្ថ មន្តេ អធីយាមិ ឆឡង្គំ នាម លក្ខណំ>
      text <តមន្ធការំ វិធមំ ឧប្បជ្ជិ ត្វំ មហាមុនិ។>
    text <៦០>
      text <តវ ទស្សនកាមោហំ អាគតោម្ហិ មហាមុនិ>
      text <តវ ធម្មំ សុណិត្វាន បត្តោម្ហិ អចលំ បទំ។>
    text <៦១>
      text <តិំសកប្បសហស្សម្ហិ សប្បិំ ពុទ្ធស្សទាសហំ>
      text <ឯត្ថន្តរេ នាភិជានេ សប្បិំ វិញ្ញាបិតំ មយា។>
    text <៦២>
      text <មម សង្កប្បមញ្ញាយ ឧប្បជ្ជតិ យទិច្ឆកំ>
      text <ចិត្តមញ្ញាយ និព្ពត្តំ សព្ពេ សន្តប្បយាមហំ។>
    text <៦៣>
      text <អហោ ពុទ្ធា អហោ ធម្មា អហោ នោ សត្ថុ សម្បទា>
      text <ថោកញ្ហិ សប្បិំ ទត្វាន អប្បមេយ្យំ លភាមហំ។>
    text <៦៤>
      text <មហាសមុទ្ទេ ឧទកំ យាវតា នេរុបស្សតោ>
      text <មម សប្បិំ ឧបាទាយ កលភាគំ ន ហេស្សតិ។>
    text <៦៥>
      text <យាវតា ចក្កវាឡស្ស ករិយន្តស្ស រាសិតោ>
      text <មម និព្ពត្តវត្ថានំ ឱកាសោ សោ ន សម្មតិ។>
    text <៦៦>
      text <បព្ពតរាជា ហិមវា បវរោបិ សិលុច្ចយោ>
      text <មមានុលិត្តគន្ធស្ស ឧបនិធិំ ន ហេស្សតិ។>
    text <៦៧>
      text <វត្ថំ គន្ធញ្ច សប្បិញ្ច អញ្ញញ្ច ទិដ្ឋធម្មិកំ>
      text <អសង្ខតញ្ច និព្ពានំ សប្បិទានស្សិទំ ផលំ។>
    text <៦៨>
      text <សតិបដ្ឋានសយនោ សមាធិឈានគោចរោ>
      text <ពោជ្ឈង្គភោជនោ អជ្ជ សប្បិទានស្សិទំ ផលំ។>
    text <៦៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៧១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    stand <ឥត្ថំ សុទំ អាយស្មា មេត្តគូ ថេរោ ឥមា គាថាយោ>
    text <អភាសិត្ថាតិ។>
    stand <មេត្តគុត្ថេរស្សាបទានំ តតិយំ។>
  text <៤។ ធោតកត្ថេរអបទានំ>
    text <៧២>
      text <គង្គា ភាគីរថី នាម ហិមវន្តា បភាវិតា>
      text <ហំសវតិយា ទ្វារេន អនុសន្ទតិ តាវទេ។>
    text <៧៣>
      text <សោភិតោ នាម អារាមោ គង្គាកូលេ សុមាបិតោ>
      text <តត្ថ បទុមុត្តរោ ពុទ្ធោ វសតេ លោកនាយកោ។>
    text <៧៤>
      text <តិទសេហិ យថា ឥន្ទោ មនុជេហិ បុរក្ខតោ>
      text <និសីទិ តត្ថ ភគវា អសម្ភីតោវ កេសរី។>
    text <៧៥>
      text <នគរេ ហំសវតិយា វសាមិ ព្រាហ្មណោ អហំ>
      text <ឆឡង្គោ នាម នាមេន ឯវំនាមោ មហាមុនិ។>
    text <៧៦>
      text <អដ្ឋារស សិស្សសតា បរិវារេន្តិ មំ តទា>
      text <តេហិ សិស្សេហិ សមិតោ គង្គាតីរំ ឧបាគមិំ។>
    text <៧៧>
      text <តត្ថទ្ទសាសិំ សមណេ និក្កុហេ ធោតបាបកេ>
      text <ភាគីរថិំ តរន្តេហំ ឯវំ ចិន្តេសិ តាវទេ។>
    text <៧៨>
      text <សាយំ បាតំ តរន្តាមេ ពុទ្ធបុត្តា មហាយសា>
      text <វិហេសយន្តិ អត្តានំ តេសំ អត្តា វិហញ្ញតិ។>
    text <៧៩>
      text <សទេវកស្ស លោកស្ស ពុទ្ធោ អគ្គោ បវុច្ចតិ>
      text <នត្ថិ មេ ទក្ខិណេ ការំ គតិមគ្គវិសោធនំ។>
    text <៨០>
      text <យំនូន ពុទ្ធសេដ្ឋស្ស សេតុំ គង្គាយ ការយេ>
      text <ការាបេត្វា ឥមំ កម្មំ សន្តរាមិ ឥមំ ភវំ។>
    text <៨១>
      text <សតសហស្សំ ទត្វាន សេតុំ ការាបយិំ អហំ>
      text <សទ្ទហន្តោ កតំ ការំ វិបុលំ មេ ភវិស្សតិ។>
    text <៨២>
      text <ការាបេត្វាន តំ សេតុំ ឧបេសិំ លោកនាយកំ>
      text <សិរសិ អញ្ជលិំ កត្វា ឥមំ វចនមព្រវិំ។>
    text <៨៣>
      text <សតសហស្សស្ស វយំ ទត្វា ការាបិតោ មយា>
      text <តវត្ថាយ មហាសេតុ បដិគ្គណ្ហ មហាមុនេ។>
    text <៨៤>
      text <បទុមុត្តរោ លោកវិទូ អាហុតីនំ បដិគ្គហោ>
      text <ភិក្ខុសង្ឃេ និសីទិត្វា ឥមា គាថា អភាសថ។>
    text <៨៥>
      text <យោ មេ សេតុំ អការេសិ បសន្នោ សេហិ បាណិភិ>
      text <តមហំ កិត្តយិស្សាមិ សុណាថ មម ភាសតោ។>
    stand <សេតុទានអានិសំសោ>
    text <៨៦>
      text <ទរិតោ បព្ពតតោ វា រុក្ខតោ បតិតោបិយំ>
      text <ចុតោបិ លច្ឆតី ឋានំ សេតុទានស្សិទំ ផលំ។>
    text <៨៧>
      text <វិរូឡ្ហមូលសន្តានំ និគ្រោធមិវ មាលុតោ>
      text <អមិត្តា នប្បសហន្តិ សេតុទានស្សិទំ ផលំ។>
    text <៨៨>
      text <នាស្ស ចោរា បសហន្តិ នាតិមញ្ញន្តិ ខត្តិយា>
      text <សព្ពេ តរិស្សតាមិត្តេ សេតុទានស្សិទំ ផលំ។>
    text <៨៩>
      text <អព្ភោកាសគតំ សន្តំ កឋិនាតបតាបិតំ>
      text <បុញ្ញកម្មេន សំយុត្តំ ន ភវិស្សតិ វេទនា។>
    text <៩០>
      text <ទេវលោកេ មនុស្សេ វា ហត្ថិយានំ សុនិម្មិតំ>
      text <តស្ស សង្កប្បមញ្ញាយ និព្ពត្តិស្សតិ តាវទេ។>
    text <៩១>
      text <សហស្សស្សា វាតជវា សិន្ធវា សីឃវាហនា>
      text <សាយំ បាតំ ឧបេស្សន្តិ សេតុទានស្សិទំ ផលំ។>
    text <៩២>
      text <អាគន្ត្វាន មនុស្សត្តំ សុខិតោយំ ភវិស្សតិ>
      text <វេហាសំ មនុជស្សេវ ហត្ថិយានំ ភវិស្សតិ។>
    text <៩៣>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៩៤>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <សព្ពាសវេ បរិញ្ញាយ និព្ពាយិស្សតិនាសវោ។>
    text <៩៥>
      text <អហោ មេ សុកតំ កម្មំ ជលជុត្តមនាមកេ>
      text <តត្ថ ការំ ករិត្វាន បត្តោហំ អាសវក្ខយំ។>
    text <៩៦>
      text <បធានំ បហិតត្តោម្ហិ ឧបសន្តោ និរូបធិ>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៩៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៩៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៩៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ធោតកោ ថេរោ ឥមា គាថាយោ អភាសិត្ថាតិ។>
    stand <ធោតកត្ថេរស្សាបទានំ ចតុត្ថំ។>
  text <៥។ ឧបសីវត្ថេរអបទានំ>
    text <១០០>
      text <ហិមវន្តស្សាវិទូរេ អនោមោ នាម បព្ពតោ>
      text <អស្សមោ សុកតោ មយ្ហំ បណ្ណសាលា សុមាបិតា។>
    text <១០១>
      text <នទី ច សន្ទតី តត្ថ សុបតិត្ថា មនោរមា>
      text <អនូបតិត្ថេ ជាយន្តិ បទុមុប្បលកា ពហូ។>
    text <១០២>
      text <បាឋីនា បាវុសា មច្ឆា ពលជា មុញ្ជរោហិតា>
      text <មច្ឆកច្ឆបសញ្ឆន្នា នទិកា សន្ទតេ តទា។>
    text <១០៣>
      text <តិមិរា បុប្ផិតា តត្ថ អសោកា ខុទ្ទមាលកា>
      text <បុន្នាគា គិរិបុន្នាគា សម្បវន្តិ មមស្សមំ។>
    text <១០៤>
      text <កុដជា បុប្ផិតា តត្ថ តិណសូលវនានិ ច>
      text <សាលា ច សឡលា តត្ថ ចម្បកា បុប្ផិតា ពហូ។>
    text <១០៥>
      text <អជ្ជុនា អតិមុត្តា ច មហានាមា ច បុប្ផិតា>
      text <អសនា មធុគន្ធី ច បុប្ផិតា តេ មមស្សមេ។>
    text <១០៦>
      text <ឧទ្ទាលកា បាដលិកា យូថិកា ច បិយង្គុកា>
      text <ពិម្ពិជាលកសញ្ឆន្នា សមន្តា អឌ្ឍយោជនំ។>
    text <១០៧>
      text <មាតគ្គារា សត្តលិយោ បាដលី សិន្ទុវារកា>
      text <អង្កោលកា ពហូ តត្ថ តាលកុដ្ឋិ ច បុប្ផិតា>
      text <សេលេយ្យកា ពហូ តត្ថ បុប្ផិតា មម អស្សមេ។>
    text <១០៨>
      text <ឯតេសុ បុប្ផជាតេសុ សោភន្តិ បាទបា ពហូ>
      text <សមន្តា តេន គន្ធេន វាយតេ មម អស្សមោ។>
    text <១០៩>
      text <ហរីតកា អាមលកា អម្ពជម្ពុវិភីតកា>
      text <កោលា ភល្លាតកា ពិល្លា ផារុសកផលានិ ច។>
    text <១១០>
      text <តិន្ទុកា ច បិយាលា ច មធុកា កាសុមារយោ>
      text <លពុជា បនសា តត្ថ កទលី ពទរីផលា។>
    text <១១១>
      text <អម្ពាដកា ពហូ តត្ថ វល្លិការផលានិ ច>
      text <ពីជបូរសបារិយោ ផលិតា មម អស្សមេ។>
    text <១១២>
      text <អាឡកា ឥសិមុគ្គា ច តតោ មោទផលា ពហូ>
      text <អវដា បក្កភរិតា បិលក្ខុទុម្ពរានិ ច។>
    text <១១៣>
      text <បិប្ផិលី មរីចា តត្ថ និគ្រោធា ច កបិត្ថនា>
      text <ឧទុម្ពរកា ពហវោ កណ្ឌុបណ្ណា ច ហរិយោ។>
    text <១១៤>
      text <ឯតេ ចញ្ញេ ច ពហវោ ផលិតា អស្សមេ មម>
      text <បុប្ផរុក្ខាបិ ពហវោ បុប្ផិតា មម អស្សមេ។>
    text <១១៥>
      text <អាលុវា ច កឡម្ពា ច ពិឡាលី តក្កលានិ ច>
      text <អាលកា តាលកា ចេវ វិជ្ជន្តិ អស្សមេ មម។>
    text <១១៦>
      text <អស្សមស្សាវិទូរេ មេ មហាជាតស្សរោ អហុ>
      text <អច្ឆោទកោ សីតជលោ សុបតិត្ថោ មនោរមោ។>
    text <១១៧>
      text <បទុមុប្បលា ពហូ តត្ថ បុណ្ឌរីកសមាយុតា>
      text <មន្ទាលកេហិ សញ្ឆន្នា នានាគន្ធសមេរិតា។>
    text <១១៨>
      text <គព្ភំ គណ្ហន្តិ បទុមា អញ្ញេ បុប្ផន្តិ កេសរី>
      text <ឱបុប្ផបត្តា តិដ្ឋន្តិ បទុមាកណ្ណិកា ពហូ។>
    text <១១៩>
      text <មធុ ភិសម្ហា សវតិ ខីរំ សប្បិ មុលាឡិភិ>
      text <សមន្តា តេន គន្ធេន នានាគន្ធសមេរិតា។>
    text <១២០>
      text <កុមុទា អម្ពគន្ធិ ច នយិតា ទិស្សរេ ពហូ>
      text <ជាតស្សរស្សានុកូលំ កេតកា បុប្ផិតា ពហូ។>
    text <១២១>
      text <សុផុល្លា ពន្ធុជីវា ច សេតវារី សុគន្ធិកា>
      text <កុម្ភិលា សុសុមារា ច គហកា តត្ថ ជាយរេ។>
    text <១២២>
      text <ឧគ្គាហកា អជគរា តត្ថ ជាតស្សរេ ពហូ>
      text <បាឋីនា បាវុសា មច្ឆា ពលជា មុញ្ជរោហិតា។>
    text <១២៣>
      text <មច្ឆកច្ឆបសញ្ឆន្នា អថោ បបដកាហិ ច>
      text <បារេវតា រវិហំសា កុកុត្ថា ច នទីចរា។>
    text <១២៤>
      text <ទិន្ទិភា ចក្កវាកា ច បម្បកា ជីវជីវកា>
      text <កលន្ទកា ឧក្កុសា ច សេនកា ឧទ្ធរា ពហូ។>
    text <១២៥>
      text <កោដ្ឋកា សុកបោតា ច តុលិយា ចមរា ពហូ>
      text <ការេនិយោ ច តិលកា ឧបជីវន្តិ តំ សរំ។>
    text <១២៦>
      text <សីហា ព្យគ្ឃា ច ទីបី ច អច្ឆកោកតរច្ឆកា>
      text <វានរា កិន្នរា ចេវ ទិស្សន្តិ មម អស្សមេ។>
    text <១២៧>
      text <តានិ គន្ធានិ ឃាយន្តោ ភក្ខយន្តោ ផលានហំ>
      text <គន្ធោទកំ បិវន្តោ ច វសាមិ មម អស្សមេ។>
    text <១២៨>
      text <ឯណីមិគា វរាហា ច បសទា ខុទ្ទរូបកា>
      text <អគ្គិកា ជោតិកា ចេវ វសន្តិ មម អស្សមេ។>
    text <១២៩>
      text <ហំសា កោញ្ចា មយូរា ច សាលិកាបិ ច កោកិលា>
      text <មជ្ជារិកា ពហូ តត្ថ កោសិកា បោដ្ឋសីសកា។>
    text <១៣០>
      text <បិសាចា ទានវា ចេវ កុម្ភណ្ឌា រក្ខសា ពហូ>
      text <គរុឡា បន្នគា ចេវ វសន្តិ មម អស្សមេ។>
    text <១៣១>
      text <មហានុភាវា ឥសយោ សន្តចិត្តា សមាហិតា>
      text <កមណ្ឌលុធរា សព្ពេ អជិនុត្តរវាសនា>
      text <ជដាភារភរិតាវ វសន្តិ មម អស្សមេ។>
    text <១៣២>
      text <យុគមត្តញ្ច បេក្ខន្តា និបកា សន្តវុត្តិនោ>
      text <លាភាលាភេន សន្តុដ្ឋា វសន្តិ មម អស្សមេ។>
    text <១៣៣>
      text <វាកចីរំ ធុនន្តា តេ ផោដេន្តាជិនចម្មកំ>
      text <សពលេហិ ឧបត្ថទ្ធា គច្ឆន្តិ អម្ពរេ តទា។>
    text <១៣៤>
      text <ន តេ ទកំ អាហរន្តិ កដ្ឋំ វា អគ្គិទារុកំ>
      text <សយញ្ច ឧបសម្បន្នា បាដិហីរស្សិទំ ផលំ។>
    text <១៣៥>
      text <លោហទោណិំ គហេត្វាន វនមជ្ឈេ វសន្តិ តេ>
      text <កុញ្ជរាវ មហានាគា អសម្ភីតាវ កេសរី។>
    text <១៣៦>
      text <អញ្ញេ គច្ឆន្តិ គោយានំ អញ្ញេ បុព្ពវិទេហកំ>
      text <អញ្ញេ ច ឧត្តរកុរុំ សកំ ពលមវស្សិតា។>
    text <១៣៧>
      text <តតោ បិណ្ឌំ អាហរិត្វា បរិភុញ្ជន្តិ ឯកតោ>
      text <សព្ពេសំ បក្កមន្តានំ ឧគ្គតេជាន តាទិនំ។>
    text <១៣៨>
      text <អជិនចម្មសទ្ទេន វនំ សទ្ទាយតេ តទា>
      text <ឯទិសា តេ មហាវីរ សិស្សា ឧគ្គតបា មម។>
    text <១៣៩>
      text <បរិវុតោ អហំ តេហិ វសាមិ មម អស្សមេ>
      text <តោសិតា សកកម្មេន វិនីតាបិ សមាគតា។>
    text <១៤០>
      text <អារាធយិំសុ មំ ឯតេ សកកម្មាភិលាសិនោ>
      text <សីលវន្តោ ច និបកា អប្បមញ្ញាសុ កោវិទា។>
    text <១៤១>
      text <បទុមុត្តរោ លោកវិទូ អាហុតីនំ បដិគ្គហោ>
      text <សមយំ សំវិទិត្វាន ឧបគច្ឆិ វិនាយកោ។>
    text <១៤២>
      text <ឧបគន្ត្វាន សម្ពុទ្ធោ អាតាបី និបកោ មុនិ>
      text <បត្តំ បគ្គយ្ហ សម្ពុទ្ធោ ភិក្ខាយ មមុបាគមិ។>
    text <១៤៣>
      text <ឧបាគតំ មហាវីរំ ជលជុត្តមនាយកំ>
      text <តិណសន្ថរំ បញ្ញាបេត្វា សាលបុប្ផេហិ ឱកិរិំ។>
    text <១៤៤>
      text <និសាទេត្វាន សម្ពុទ្ធំ ហដ្ឋោ សំវិគ្គមានសោ>
      text <ខិប្បំ បព្ពតមារុយ្ហ អគឡុំ អគ្គហិំ អហំ។>
    text <១៤៥>
      text <កុម្ភមត្តំ គហេត្វាន បនសំ ទេវគន្ធិកំ>
      text <ខន្ធេ អារោបយិត្វាន ឧបគច្ឆិំ វិនាយកំ។>
    text <១៤៦>
      text <ផលំ ពុទ្ធស្ស ទត្វាន អគឡុំ អនុលិម្បហំ>
      text <បសន្នចិត្តោ សុមនោ ពុទ្ធសេដ្ឋំ អវន្ទិហំ។>
    text <១៤៧>
      text <បទុមុត្តរោ លោកវិទូ អាហុតីនំ បដិគ្គហោ>
      text <ឥសិមជ្ឈេ និសីទិត្វា ឥមា គាថា អភាសថ។>
    text <១៤៨>
      text <យោ មេ ផលញ្ច អគឡុំ អាសនញ្ច អទាសិ មេ>
      text <តមហំ កិត្តយិស្សាមិ សុណាថ មម ភាសតោ។>
    text <១៤៩>
      text <គាមេ វា យទិ វារញ្ញេ បព្ភារេសុ គុហាសុ វា>
      text <ឥមស្ស ចិត្តមញ្ញាយ និព្ពត្តិស្សតិ ភោជនំ។>
    text <១៥០>
      text <ទេវលោកេ មនុស្សេ វា ឧបបន្នោ អយំ នរោ>
      text <ភោជនេហិ ច វត្ថេហិ បរិសំ តប្បយិស្សតិ។>
    text <១៥១>
      text <ឧបបជ្ជតិ យំ យោនិំ ទេវត្តំ អថ មានុសំ>
      text <អក្ខោភភោគោ ហុត្វាន សំសរិស្សតិយំ នរោ។>
    text <១៥២>
      text <តិំសកប្បសហស្សានិ ទេវលោកេ រមិស្សតិ>
      text <សហស្សក្ខត្តុំ រាជា ច ចក្កវត្តី ភវិស្សតិ។>
    text <១៥៣>
      text <ឯកសត្តតិក្ខត្តុញ្ច ទេវរជ្ជំ ករិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <១៥៤>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <១៥៥>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <សព្ពាសវេ បរិញ្ញាយ វិហរិស្សតិនាសវោ។>
    text <១៥៦>
      text <សុលទ្ធលាភោ លទ្ធោ មេ យោហំ អទ្ទក្ខិំ នាយកំ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <១៥៧>
      text <គាមេ វា យទិ វារញ្ញេ បព្ភារេសុ គុហាសុ វា>
      text <មម សង្កប្បមញ្ញាយ ភោជនំ ហោតិ មេ សទា។>
    text <១៥៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៥៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៦០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧបសីវោ ថេរោ ឥមា គាថាយោ អភាសិត្ថាតិ។>
    stand <ឧបសីវត្ថេរស្សាបទានំ បញ្ចមំ។>
  text <៦។ នន្ទកត្ថេរអបទានំ>
    text <១៦១>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <បសទំ មិគមេសន្តោ សយម្ភុំ អទ្ទសំ អហំ។>
    text <១៦២>
      text <អនុរុទ្ធោ នាម សម្ពុទ្ធោ សយម្ភូ អបរាជិតោ>
      text <វិវេកកាមោ សោ ធីរោ វនមជ្ឈោគហី តទា។>
    text <១៦៣>
      text <ចតុទណ្ឌេ គហេត្វាន ចតុដ្ឋានេ ឋបេសហំ>
      text <មណ្ឌបំ សុកតំ កត្វា បទ្មបុប្ផេហិ ឆាទយិំ។>
    text <១៦៤>
      text <មណ្ឌបំ ឆាទយិត្វាន សយម្ភុំ អភិវាទយិំ>
      text <ធនុំ តត្ថេវ និក្ខិប្ប បព្ពជិំ អនគារិយំ។>
    text <១៦៥>
      text <នចិរំ បព្ពជិតស្ស ព្យាធិ មេ ឧទបជ្ជថ>
      text <បុព្ពកម្មំ សរិត្វាន តត្ថ កាលង្កតោ អហំ។>
    text <១៦៦>
      text <បុព្ពកម្មេន សំយុត្តោ តុសិតំ អគមាសហំ>
      text <តត្ថ សោណ្ណមយំ ព្យម្ហំ និព្ពត្តតិ យទិច្ឆកំ។>
    text <១៦៧>
      text <សហស្សយុត្តំ ហយវាហិំ ទិព្ពយានមធិដ្ឋិតោ>
      text <អារុហិត្វាន តំ យានំ គច្ឆាមហំ យទិច្ឆកំ។>
    text <១៦៨>
      text <តតោ មេ និយ្យមានស្ស ទេវភូតស្ស មេ សតោ>
      text <សមន្តា យោជនសតំ មណ្ឌបោ មេ ធរីយតិ។>
    text <១៦៩>
      text <សយនេហំ តុវដ្ដាមិ អច្ឆន្នេ បុប្ផសន្ថតេ>
      text <អន្តលិក្ខា ច បទុមា វស្សន្តេ និច្ចកាលិកំ។>
    text <១៧០>
      text <មរីចិកេ ផន្ទមានេ តប្បមានេ ច អាតបេ>
      text <ន មំ តាបេតិ អាតាបោ មណ្ឌបស្ស ឥទំ ផលំ។>
    text <១៧១>
      text <ទុគ្គតិំ សមតិក្កន្តោ អបាយា បិហិតា មម>
      text <មណ្ឌបេ រុក្ខមូលេ វា សន្តាបោ មេ ន វិជ្ជតិ។>
    text <១៧២>
      text <មហីសញ្ញំ អធិដ្ឋាយ លោណតោយំ តរាមហំ>
      text <តស្ស មេ សុកតំ កម្មំ ពុទ្ធបូជាយិទំ ផលំ។>
    text <១៧៣>
      text <អបថម្បិ បថំ កត្វា គច្ឆាមិ អនិលញ្ជសេ>
      text <អហោ មេ សុកតំ កម្មំ ពុទ្ធបូជាយិទំ ផលំ។>
    text <១៧៤>
      text <បុព្ពេនិវាសំ ជានាមិ ទិព្ពចក្ខុ វិសោធិតំ>
      text <អាសវា មេ បរិក្ខីណា ពុទ្ធបូជាយិទំ ផលំ។>
    text <១៧៥>
      text <ជហិតា បុរិមា ជាតិ ពុទ្ធស្ស ឱរសោ អហំ>
      text <ទាយាទោម្ហិ ច សទ្ធម្មេ ពុទ្ធបូជាយិទំ ផលំ។>
    text <១៧៦>
      text <អារាធិតោម្ហិ សុគតំ គោតមំ សក្យបុង្គវំ>
      text <ធម្មធជោ ធម្មទាយាទោ ពុទ្ធបូជាយិទំ ផលំ។>
    text <១៧៧>
      text <ឧបដ្ឋិត្វាន សម្ពុទ្ធំ គោតមំ សក្យបុង្គវំ>
      text <បារង្គមនិយំ មគ្គំ អបុច្ឆិំ លោកនាយកំ។>
    text <១៧៨>
      text <អជ្ឈិដ្ឋោ កថយី ពុទ្ធោ គម្ភីរំ និបុណំ បទំ>
      text <តស្សាហំ ធម្មំ សុត្វាន បត្តោម្ហិ អាសវក្ខយំ។>
    text <១៧៩>
      text <អហោ មេ សុកតំ កម្មំ បរិមុត្តោម្ហិ ជាតិយា>
      text <សព្ពាសវបរិក្ខីណោ នត្ថិ ទានិ បុនព្ភវោ។>
    text <១៨០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៨១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៨២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា នន្ទកោ ថេរោ ឥមា គាថាយោ អភាសិត្ថាតិ។>
    stand <នន្ទកត្ថេរស្សាបទានំ ឆដ្ឋំ។>
  text <៧។ ហេមកត្ថេរអបទានំ>
    text <១៨៣>
      text <បព្ភារកូដំ និស្សាយ អនោមោ នាម តាបសោ>
      text <អស្សមំ សុកតំ កត្វា បណ្ណសាលេ វសី តទា។>
    text <១៨៤>
      text <សិទ្ធំ តស្ស តបោ កម្មំ សិទ្ធិបត្តោ សកេ ពលេ>
      text <សកសាមញ្ញវិក្កន្តោ អាតាបី និបកោ មុនិ។>
    text <១៨៥>
      text <វិសារទោ សសមយេ បរវាទេ ច កោវិទោ>
      text <បដ្ឋោ ភូមន្តលិក្ខម្ហិ ឧប្បាតម្ហិ ច កោវិទោ។>
    text <១៨៦>
      text <វីតសោកោ និរារម្ភោ អប្បាហារោ អលោលុបោ>
      text <លាភាលាភេន សន្តុដ្ឋោ ឈាយី ឈានរតោ មុនិ។>
    text <១៨៧>
      text <បិយទស្សី នាម សម្ពុទ្ធោ អគ្គោ ការុណិកោ មុនិ>
      text <សត្តេ តារេតុកាមោ សោ ករុណាយ ផរី តទា។>
    text <១៨៨>
      text <ពោធនេយ្យំ ជនំ ទិស្វា បិយទស្សី មហាមុនិ>
      text <ចក្កវាឡសហស្សម្បិ គន្ត្វា ឱវទតេ មុនិ។>
    text <១៨៩>
      text <មមុទ្ធរិតុកាមោ សោ មមស្សមមុបាគមិ>
      text <ន ទិដ្ឋោ មេ ជិនោ បុព្ពេ ន សុតោបិ ច កស្សចិ។>
    text <១៩០>
      text <ឧប្បាតា សុបិនា មយ្ហំ លក្ខណា សុប្បកាសិតា>
      text <បដ្ឋោ ភូមន្តលិក្ខម្ហិ នក្ខត្តបទកោវិទោ។>
    text <១៩១>
      text <សោហំ ពុទ្ធស្ស សុត្វាន តត្ថ ចិត្តំ បសាទយិំ>
      text <តិដ្ឋន្តោ វា និសិន្នោ វា សរាមិ និច្ចកាលិកំ។>
    text <១៩២>
      text <មយិ ឯវំ សរន្តម្ហិ ភគវាបិ អនុស្សរិ>
      text <ពុទ្ធំ អនុស្សរន្តស្ស បីតិ មេ ហោតិ តាវទេ។>
    text <១៩៣>
      text <កាលញ្ច បុនរាគម្ម ឧបេសិ មំ មហាមុនិ>
      text <សម្បត្តេបិ ន ជានាមិ អយំ ពុទ្ធោ មហាមុនិ។>
    text <១៩៤>
      text <អនុកម្បកោ ការុណិកោ បិយទស្សី មហាមុនិ>
      text <សញ្ជានាបេសិ អត្តានំ អហំ ពុទ្ធោ សទេវកេ។>
    text <១៩៥>
      text <សញ្ជានិត្វាន សម្ពុទ្ធំ បិយទស្សិំ មហាមុនិំ>
      text <សកំ ចិត្តំ បសាទេត្វា ឥទំ វចនមព្រវិំ។>
    text <១៩៦>
      text <អញ្ញេ បីឋេ ច បល្លង្កេ អាសន្ទីសុ និសីទរេ>
      text <តុវម្បិ សព្ពទស្សាវី និសីទ រតនាសនេ។>
    text <១៩៧>
      text <សព្ពរតនមយំ បីឋំ និម្មិនិត្វាន តាវទេ>
      text <បិយទស្សិស្ស មុនិនោ អទាសិំ ឥទ្ធិនិម្មិតំ។>
    text <១៩៨>
      text <រតនេ ច និសិន្នស្ស បីឋកេ ឥទ្ធិនិម្មិតេ>
      text <កុម្ភមត្តំ ជម្ពុផលំ អទាសិំ តាវទេ អហំ។>
    text <១៩៩>
      text <មម ហាសំ ជនេត្វាន បរិភុញ្ជិ មហាមុនិ>
      text <តទា ចិត្តំ បសាទេត្វា សត្ថារំ អភិវាទយិំ។>
    text <២០០>
      text <បិយទស្សី តុ ភគវា លោកជេដ្ឋោ នរាសភោ>
      text <រតនាសនមាសីនោ ឥមា គាថា អភាសថ។>
    text <២០១>
      text <យោ មេ រតនមយំ បីឋំ អមតញ្ច ផលំ អទា>
      text <តមហំ កិត្តយិស្សាមិ សុណាថ មម ភាសតោ។>
    text <២០២>
      text <សត្តសត្តតិ កប្បានិ ទេវលោកេ រមិស្សតិ>
      text <បញ្ចសត្តតិក្ខត្តុញ្ច ចក្កវត្តី ភវិស្សតិ។>
    text <២០៣>
      text <ទ្វត្តិំសក្ខត្តុំ ទេវិន្ទោ ទេវរជ្ជំ ករិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <២០៤>
      text <សោណ្ណមយំ រូបិមយំ បល្លង្កំ សុកតំ ពហុំ>
      text <លោហិតង្គមយញ្ចេវ លច្ឆតិ រតនាមយំ។>
    text <២០៥>
      text <ចង្កមន្តម្បិ មនុជំ បុញ្ញកម្មសមង្គិនំ>
      text <បល្លង្កានិ អនេកានិ បរិវារេស្សរេ តទា។>
    text <២០៦>
      text <កូដាគារា ច បាសាទា សយនញ្ច មហារហំ>
      text <ឥមស្ស ចិត្តមញ្ញាយ និព្ពត្តិស្សន្តិ តាវទេ។>
    text <២០៧>
      text <សដ្ឋិ នាគសហស្សានិ សព្ពាលង្ការភូសិតា>
      text <សុវណ្ណកច្ឆា មាតង្គា ហេមកប្បនវាសសា។>
    text <២០៨>
      text <អារូឡ្ហា គាមណីយេហិ តោមរង្កុសបាណិភិ>
      text <ឥមំ បរិចរិស្សន្តិ រត្នបីឋស្សិទំ ផលំ។>
    text <២០៩>
      text <សដ្ឋិ អស្សសហស្សានិ សព្ពាលង្ការភូសិតា>
      text <អាជានីយាវ ជាតិយា សិន្ធវា សីឃវាហិនោ។>
    text <២១០>
      text <អារូឡ្ហា គាមណីយេហិ ឥល្លិយាចាបធារិភិ>
      text <តេបិមំ បរិចរិស្សន្តិ រត្នបីឋស្សិទំ ផលំ។>
    text <២១១>
      text <សដ្ឋិ រថសហស្សានិ សព្ពាលង្ការភូសិតា>
      text <ទីបា អថោបិ វេយគ្ឃា សន្នទ្ធា ឧស្សិតទ្ធជា។>
    text <២១២>
      text <អារូឡ្ហា គាមណីយេហិ ចាបហត្ថេហិ វម្មិភិ>
      text <បរិវារេស្សន្តិមំ និច្ចំ រត្នបីឋស្សិទំ ផលំ។>
    text <២១៣>
      text <សដ្ឋិ ធេនុសហស្សានិ ទោហញ្ញា បុង្គវូសភេ>
      text <វច្ឆកេ ជនយិស្សន្តិ រត្នបីឋស្សិទំ ផលំ។>
    text <២១៤>
      text <សោឡសិត្ថិសហស្សានិ សព្ពាលង្ការភូសិតា>
      text <វិចិត្តវត្ថាភរណា អាមុក្កមណិកុណ្ឌលា។>
    text <២១៥>
      text <អឡារបម្ហា ហសុលា សុសញ្ញា តនុមជ្ឈិមា>
      text <បរិវារេស្សន្តិមំ និច្ចំ រត្នបីឋស្សិទំ ផលំ។>
    text <២១៦>
      text <អដ្ឋារសេ កប្បសតេ គោតមោ នាម ចក្ខុមា>
      text <តមន្ធការំ វិធមិត្វា ពុទ្ធោ លោកេ ភវិស្សតិ។>
    text <២១៧>
      text <តស្ស ទស្សនមាគម្ម បព្ពជិស្សតិកិញ្ចនោ>
      text <តោសយិត្វាន សត្ថារំ សាសនេភិរមិស្សតិ។>
    text <២១៨>
      text <តស្ស ធម្មំ សុណិត្វាន កិលេសេ ឃាតយិស្សតិ>
      text <សព្ពាសវេ បរិញ្ញាយ និព្ពាយិស្សតិនាសវោ។>
    text <២១៩>
      text <វីរិយំ មេ ធុរធោរយ្ហំ យោគក្ខេមាធិវាហនំ>
      text <ឧត្តមត្ថំ បត្ថយន្តោ សាសនេ វិហរាមហំ។>
    text <២២០>
      text <ឥទំ បច្ឆិមកំ មយ្ហំ ចរិមោ វត្តតេ ភវោ>
      text <សព្ពាសវា បរិក្ខីណា នត្ថិ ទានិ បុនព្ភវោ។>
    text <២២១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២២២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា ហេមកោ ថេរោ ឥមា គាថាយោ អភាសិត្ថាតិ>
    stand <ហេមកត្ថេរស្សាបទានំ សត្តមំ។>
    stand <សត្តរសមំ ភាណវារំ។>
  text <៨។ តោទេយ្យត្ថេរអបទានំ>
    text <២២៤>
      text <រាជា អជិតញ្ជយោ នាម កេតុមតីបុរុត្តមេ>
      text <សូរោ វិក្កមសម្បន្នោ បុរមជ្ឈាវសី តទា។>
    text <២២៥>
      text <តស្ស រញ្ញោ បមត្តស្ស អដវិយោ សមុដ្ឋហុំ>
      text <ឱតារា តុណ្ឌិកា ចេវ រដ្ឋំ វិទ្ធំសយុំ តទា។>
    text <២២៦>
      text <បច្ចន្តេ កុបិតេ ខិប្បំ សន្និបាតេសិរិន្ទមោ>
      text <ភដេ ចេវ ពលត្ថេ ច អរិំ និគ្គាហយិ តទា។>
    text <២២៧>
      text <ហត្ថារោហា អនីកដ្ឋា សូរា ច ចម្មយោធិនោ>
      text <ធនុគ្គហា ច ឧគ្គា ច សព្ពេ សន្និបតុំ តទា។>
    text <២២៨>
      text <អាឡារិកា ច កប្បកា ន្ហាបកា មាលការកា>
      text <សូរា វិជិតសង្គាមា សព្ពេ សន្និបតុំ តទា។>
    text <២២៩>
      text <ខគ្គហត្ថា ច បុរិសា ចាបហត្ថា ច វម្មិនោ>
      text <លុទ្ទា វិជិតសង្គាមា សព្ពេ សន្និបតុំ តទា។>
    text <២៣០>
      text <តិធាបភិន្នា មាតង្គា កុញ្ជរា សដ្ឋិហាយនា>
      text <សុវណ្ណកច្ឆាលង្ការា សព្ពេ សន្និបតុំ តទា។>
    text <២៣១>
      text <ខមា សីតស្ស ឧណ្ហស្ស ឧក្ការុហរណស្ស ច>
      text <យោធាជីវា កតកម្មា សព្ពេ សន្និបតុំ តទា។>
    text <២៣២>
      text <សង្ខសទ្ទំ ភេរិសទ្ទំ អថោ ឧតុជ សទ្ទកំ>
      text <ឯតេហិ តេ ហាសយន្តា សព្ពេ សន្និបតុំ តទា។>
    text <២៣៣>
      text <តិសូលកោន្តិមន្តេហិ ច>
      text <កោដ្ដេន្តានំ និបាតេន្តា សព្ពេ សន្និបតុំ តទា។>
    text <២៣៤>
      text <កិមេវាតិនិសាមេត្វា សរាជា អជិតញ្ជយោ>
      text <សដ្ឋិ បាណសហស្សានិ សូលេ ឧត្តាសយិំ តទា។>
    text <២៣៥>
      text <សទ្ទំ មានុសកាកំសុ អហោ រាជា អធម្មិកោ>
      text <និរយេ បច្ចមានស្ស កទា អន្តោ ភវិស្សតិ។>
    text <២៣៦>
      text <សយនេហំ តុវដ្ដេន្តោ បស្សាមិ និរយេ តទា>
      text <ន សុបាមិ ទិវារត្តិំ សូលេន តជ្ជយន្តិ មំ។>
    text <២៣៧>
      text <កិំ បមាទេន រជ្ជេន វាហនេន ពលេន ច>
      text <ន តេ បហោន្តិ ធារេតុំ តាបយន្តិ មមំ សទា។>
    text <២៣៨>
      text <កិំ មេ បុត្តេហិ ទារេហិ រជ្ជេន សកលេន ច>
      text <យំនូន បព្ពជេយ្យាហំ គតិមគ្គំ វិសោធយេ។>
    text <២៣៩>
      text <សដ្ឋិ នាគសហស្សានិ សព្ពាលង្ការភូសិតេ>
      text <សុវណ្ណកច្ឆេ មាតង្គេ ហេមកប្បនវាសសេ។>
    text <២៤០>
      text <អារូឡ្ហេ គាមណីយេហិ តោមរង្កុសបាណិភិ>
      text <សង្គាមាវចរេ ឋានេ អនបេក្ខោ វិហាយហំ>
      text <សកកម្មេន សន្តត្តោ និក្ខមិំ អនគារិយំ។>
    text <២៤១>
      text <សដ្ឋិ អស្សសហស្សានិ សព្ពាលង្ការភូសិតេ>
      text <អាជានីយេវ ជាតិយា សិន្ធវេ សីឃវាហនេ។>
    text <២៤២>
      text <អារូឡ្ហេ គាមណីយេហិ ចាបហត្ថេហិ វម្មិភិ>
      text <បហារេត្វាន តេ សព្ពេ និក្ខមិំ អនគារិយំ។>
    text <២៤៣>
      text <សដ្ឋិ រថសហស្សានិ សព្ពាលង្ការភូសិតេ>
      text <ទីបេ អថោបិ វេយគ្ឃេ សន្នទ្ធេ ឧស្សិតទ្ធជេ>
      text <តេ សព្ពេ បរិហារេត្វា បព្ពជិំ អនគារិយំ។>
    text <២៤៤>
      text <សដ្ឋិ ធេនុសហស្សានិ សព្ពា កំសូបធារណា>
      text <តាយោបិ ឆឌ្ឌយិត្វាន បព្ពជិំ អនគារិយំ។>
    text <២៤៥>
      text <សដ្ឋិ ឥត្ថិសហស្សានិ សព្ពាលង្ការភូសិតា>
      text <វិចិត្តវត្ថាភរណា អាមុក្កមណិកុណ្ឌលា។>
    text <២៤៦>
      text <អឡារបម្ហា ហសុលា សុសញ្ញា តនុមជ្ឈិមា>
      text <តា ហិត្វា កន្ទមានាយោ បព្ពជិំ អនគារិយំ។>
    text <២៤៧>
      text <សដ្ឋិ គាមសហស្សានិ បរិបុណ្ណានិ សព្ពសោ>
      text <ឆឌ្ឌយិត្វាន តំ រជ្ជំ បព្ពជិំ អនគារិយំ។>
    text <២៤៨>
      text <នគរា និក្ខមិត្វាន ហិមវន្តមុបាគមិំ>
      text <ភាគីរថីនទីតីរេ អស្សមំ មាបយិំ អហំ។>
    text <២៤៩>
      text <បណ្ណសាលំ ករិត្វាន អគ្យាគារំ អកាសហំ>
      text <អារទ្ធវីរិយោ បហិតត្តោ វសាមិ អស្សមេ អហំ។>
    text <២៥០>
      text <មណ្ឌបេ រុក្ខមូលេ វា សុញ្ញាគារេ ច ឈាយតោ>
      text <ន តុ វិជ្ជតិ តាសោ មេ ន បស្សេ ភយភេរវំ។>
    text <២៥១>
      text <សុមេធោ នាម សម្ពុទ្ធោ អគ្គោ ការុណិកោ មុនិ>
      text <ញាណាលោកេន ជោតន្តោ លោកេ ឧប្បជ្ជិ តាវទេ។>
    text <២៥២>
      text <មម អស្សមសាមន្តា យក្ខោ អាសិ មហិទ្ធិកោ>
      text <ពុទ្ធសេដ្ឋម្ហិ ឧប្បន្នេ អារោចេសិ មមំ តទា។>
    text <២៥៣>
      text <ពុទ្ធោ លោកេ សមុប្បន្នោ សុមេធោ នាម ចក្ខុមា>
      text <តារេតិ ជនតំ សព្ពំ តម្បិ សោ តារយិស្សតិ។>
    text <២៥៤>
      text <យក្ខស្ស វចនំ សុត្វា សំវិគ្គោ អាសិ តាវទេ>
      text <ពុទ្ធោ ពុទ្ធោតិ ចិន្តេន្តោ អស្សមំ បដិសាមយិំ។>
    text <២៥៥>
      text <អគ្គិទារុញ្ច ឆឌ្ឌេត្វា សំសាមេត្វាន សន្ថតំ>
      text <អស្សមំ អភិវន្ទិត្វា និក្ខមិំ វិបិនា អហំ។>
    text <២៥៦>
      text <តតោ ចន្ទនមាទាយ គាមា គាមំ បុរា បុរំ>
      text <ទេវទេវំ គវេសន្តោ ឧបគច្ឆិំ វិនាយកំ។>
    text <២៥៧>
      text <ភគវា តម្ហិ សមយេ សុមេធោ លោកនាយកោ>
      text <ចតុសច្ចំ បកាសេន្តោ ពោធេតិ ជនតំ ពហុំ។>
    text <២៥៨>
      text <អញ្ជលិំ បគ្គហេត្វាន សីសេ កត្វាន ចន្ទនំ>
      text <សម្ពុទ្ធំ អភិវាទេត្វា ឥមា គាថា អភាសហំ។>
    text <២៥៩>
      text <វស្សិកេ បុប្ផមានម្ហិ សន្តិកេ ឧបវាយតិ>
      text <ត្វំ វីរ គុណគន្ធេន ទិសា សព្ពា បវាយសិ។>
    text <២៦០>
      text <ចម្បកេ នាគវនិកេ អតិមុត្តកកេតកេ>
      text <សាលេសុ បុប្ផមានេសុ អនុវាតំ បវាយតិ។>
    text <២៦១>
      text <តវ គន្ធំ សុណិត្វាន ហិមវន្តា ឥធាគមិំ>
      text <បូជេមិ តំ មហាវីរ លោកជេដ្ឋ មហាយស។>
    text <២៦២>
      text <វរចន្ទនេនានុលិម្បិំ សុមេធំ លោកនាយកំ>
      text <សកំ ចិត្តំ បសាទេត្វា តុណ្ហី អដ្ឋាសិ តាវទេ។>
    text <២៦៣>
      text <សុមេធោ នាម ភគវា លោកជេដ្ឋោ នរាសភោ>
      text <ភិក្ខុសង្ឃេ និសីទិត្វា ឥមា គាថា អភាសថ។>
    text <២៦៤>
      text <យោ មេ គុណេ បកិត្តេសិ ចន្ទនញ្ច អបូជយិ>
      text <តមហំ កិត្តយិស្សាមិ សុណាថ មម ភាសតោ។>
    text <២៦៥>
      text <អាទេយ្យវាក្យវចនោ ព្រហ្មា ឧជុ បតាបវា>
      text <បញ្ចវីសតិកប្បានិ សប្បភាសោ ភវិស្សតិ។>
    text <២៦៦>
      text <ឆព្ពីសតិកប្បសតេ ទេវលោកេ រមិស្សតិ>
      text <សហស្សក្ខត្តុំ រាជា ច ចក្កវត្តី ភវិស្សតិ។>
    text <២៦៧>
      text <តេត្តិំសក្ខត្តុំ ទេវិន្ទោ ទេវរជ្ជំ ករិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <២៦៨>
      text <តតោ ចុតោយំ មនុជោ មនុស្សត្តំ គមិស្សតិ>
      text <បុញ្ញកម្មេន សំយុត្តោ ព្រហ្មពន្ធុ ភវិស្សតិ។>
    text <២៦៩>
      text <អជ្ឈាយកោ មន្តធរោ តិណ្ណំ វេទាន បារគូ>
      text <តិលក្ខណេន សម្បន្នោ ពាវរី នាម ព្រាហ្មណោ។>
    text <២៧០>
      text <តស្ស សិស្សោ ភវិត្វាន ហេស្សតិ មន្តបារគូ>
      text <ឧបគន្ត្វាន សម្ពុទ្ធំ គោតមំ សក្យបុង្គវំ។>
    text <២៧១>
      text <បុច្ឆិត្វា និបុណេ បញ្ហេ ភាវយិត្វាន អញ្ជសំ>
      text <សព្ពាសវេ បរិញ្ញាយ វិហរិស្សតិនាសវោ។>
    text <២៧២>
      text <តិវិធគ្គិ និព្ពុតា មយ្ហំ ភវា សព្ពេ សមូហតា>
      text <សព្ពាសវេ បរិញ្ញាយ វិហរាមិ អនាសវោ។>
    text <២៧៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៧៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៧៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តោទេយ្យោ ថេរោ ឥមា គាថាយោ អភាសិត្ថាតិ។>
    stand <តោទេយ្យត្ថេរស្សាបទានំ អដ្ឋមំ។>
  text <៩។ ជតុកណ្ណិត្ថេរអបទានំ>
    text <២៧៦>
      text <នគរេ ហំសវតិយា សេដ្ឋិបុត្តោ អហោសហំ>
      text <សមប្បិតោ កាមគុណេ បរិចារេមហំ តទា។>
    text <២៧៧>
      text <តតោ បាសាទមារុយ្ហ មហាភោគេ វលញ្ជកោ>
      text <តត្ថ នច្ចេហិ គីតេហិ បរិចារេមហំ តទា។>
    text <២៧៨>
      text <តូរិយា អាហតា មយ្ហំ សម្មតាឡសមាហិតា>
      text <នច្ចន្តា ឥត្ថិយោ សព្ពា ហរន្តិយេវ មេ មនោ។>
    text <២៧៩>
      text <ចេលាបិកា លាមណិកា កុញ្ជវាសី តិមជ្ឈិកា>
      text <លង្ឃិកា សោកជ្ឈាយី ច បរិវារេន្តិ មំ សទា។>
    text <២៨០>
      text <វេតាឡិនោ កុម្ភថូនី នដា ច នច្ចកា ពហូ>
      text <នដកា នាដកា ចេវ បរិវារេន្តិ មំ សទា។>
    text <២៨១>
      text <កប្បកា ន្ហាបកា សូទា មាលាការា សុបាសកា>
      text <ជល្លា មល្លា ច តេ សព្ពេ បរិវារេន្តិ មំ សទា។>
    text <២៨២>
      text <ឯតេសុ កីឡមានេសុ សិក្ខិតេ កតុបាសនេ>
      text <រត្តិន្ទិវំ ន ជានាមិ ឥន្ទោវ តិទសង្គណេ។>
    text <២៨៣>
      text <អទ្ធិកា បថិកា សព្ពេ យាចកា វរកា ពហូ>
      text <ឧបគច្ឆន្តិ តេ និច្ចំ ភិក្ខយន្តា មមំ ឃរំ។>
    text <២៨៤>
      text <សមណា ព្រាហ្មណា ចេវ បុញ្ញក្ខេត្តា អនុត្តរា>
      text <វឌ្ឍយន្តា មមំ បុញ្ញំ អាគច្ឆន្តិ មមំ ឃរំ។>
    text <២៨៥>
      text <បដគា លដុកា សព្ពេ និគណ្ឋា បុប្ផសាដកា>
      text <តេទណ្ឌិកា ឯកសិខា អាគច្ឆន្តិ មមំ ឃរំ។>
    text <២៨៦>
      text <អាជីវកា វិលុត្តាវី គោធម្មា ទេវធម្មិកា>
      text <រជោជល្លធរា ឯតេ អាគច្ឆន្តិ មមំ ឃរំ។>
    text <២៨៧>
      text <បរិត្តកា សន្តិបត្តា កោធបុគ្គនិកា ពហូ>
      text <តបស្សី វនចារី ច អាគច្ឆន្តិ មមំ ឃរំ។>
    text <២៨៨>
      text <ឱឌ្ឌកា ទមិឡា ចេវ សាកុឡា មលវាឡកា>
      text <សវរា យោនកា ចេវ អាគច្ឆន្តិ មមំ ឃរំ។>
    text <២៨៩>
      text <អន្ធកា មុណ្ឌកា សព្ពេ កោដលា ហនុវិន្ទកា>
      text <អារាវចីនរដ្ឋា ច អាគច្ឆន្តិ មមំ ឃរំ។>
    text <២៩០>
      text <អលសន្ទកា បល្លវកា ធម្មរា និគ្គមានុសា>
      text <គេហិកា ចេតបុត្តា ច អាគច្ឆន្តិ មមំ ឃរំ។>
    text <២៩១>
      text <មាធុរកា កោសលកា កលិង្គា ហត្ថិបោរិកា>
      text <ឥសិណ្ឌា មក្កលា ចេវ អាគច្ឆន្តិ មមំ ឃរំ។>
    text <២៩២>
      text <ចេលាវកា អារព្ភា ច ឱឃុឡ្ហា មេឃលា ពហូ>
      text <ខុទ្ទកា សុទ្ទកា ចេវ អាគច្ឆន្តិ មមំ ឃរំ។>
    text <២៩៣>
      text <រោហណា សិន្ធវា ចេវ ចិតកា ឯកកណ្ណិកា>
      text <សុរដ្ឋា អបរន្តា ច អាគច្ឆន្តិ មមំ ឃរំ។>
    text <២៩៤>
      text <សុប្បារកា កុមារា ច មល្លសោវណ្ណភូមិកា>
      text <វជ្ជីតង្គា ច តេ សព្ពេ អាគច្ឆន្តិ មមំ ឃរំ។>
    text <២៩៥>
      text <នឡការា បេសការា ចម្មការា ច តច្ឆកា>
      text <កម្មារា កុម្ភការា ច អាគច្ឆន្តិ មមំ ឃរំ។>
    text <២៩៦>
      text <មណិការា លោហការា សោណ្ណការា ច ទុស្សិកា>
      text <តិបុការា ច តេ សព្ពេ អាគច្ឆន្តិ មមំ ឃរំ។>
    text <២៩៧>
      text <ឧសុការា ភមការា បេសការា ច គន្ធិកា>
      text <រជកា តុន្នវាយា ច អាគច្ឆន្តិ មមំ ឃរំ។>
    text <២៩៨>
      text <តេលិកា កដ្ឋហារា ច ឧទហារា ច បេស្សិកា>
      text <សូបិកា សូបរក្ខា ច អាគច្ឆន្តិ មមំ ឃរំ។>
    text <២៩៩>
      text <ទោវារិកា អនីកដ្ឋា ពន្ធិកា បុប្ផឆឌ្ឌកា>
      text <ហត្ថារុហា ហត្ថិបាលា អាគច្ឆន្តិ មមំ ឃរំ។>
    text <៣០០>
      text <អានន្ទស្ស មហារញ្ញោ មមត្ថស្ស អទាសហំ>
      text <សត្តវណ្ណេន រតនេន ឩនត្ថំ បូរយាមហំ។>
    text <៣០១>
      text <យេ មយា កិត្តិតា សព្ពេ នានាវណ្ណា ពហូ ជនា>
      text <តេសាហំ ចិត្តមញ្ញាយ តប្បយិំ រតនេនហំ។>
    text <៣០២>
      text <វគ្គូសុ ភាសមានាសុ វជ្ជមានាសុ ភេរិសុ>
      text <សង្ខេសុ ធមយន្តេសុ សកគេហេ រមាមហំ។>
    text <៣០៣>
      text <ភគវា តម្ហិ សមយេ បទុមុត្តរនាយកោ>
      text <វសីសតសហស្សេហិ បរិក្ខីណាសវេហិ សោ។>
    text <៣០៤>
      text <ភិក្ខូហិ សហិតោ វីថិំ បដិបជ្ជិត្ថ ចក្ខុមា>
      text <ឱភាសេន្តោ ទិសា សព្ពា ទីបរុក្ខោវ ជោតតិ។>
    text <៣០៥>
      text <វជ្ជន្តិ ភេរិយោ សព្ពា គច្ឆន្តេ លោកនាយកេ>
      text <បភា និទ្ធាវតេ តស្ស សតរំសីវ ឧគ្គតោ។>
    text <៣០៦>
      text <កវាដន្តរិកាយាបិ បវិដ្ឋេន ច រស្មិនា>
      text <អន្តោឃរេសុ វិបុលោ អាលោកោ អាសិ តាវទេ។>
    text <៣០៧>
      text <បភំ ទិស្វាន ពុទ្ធស្ស បារិសជ្ជេ អវោចហំ>
      text <និស្សំសយំ ពុទ្ធសេដ្ឋោ ឥមំ វីថិមុបាគតោ។>
    text <៣០៨>
      text <ខិប្បំ ឱរុយ្ហ បាសាទា អគមិំ អន្តរាបណំ>
      text <សម្ពុទ្ធំ អភិវាទេត្វា ឥទំ វចនមព្រវិំ។>
    text <៣០៩>
      text <អនុកម្បតុ មេ ពុទ្ធោ ជលជុត្តមនាយកោ>
      text <វសីសតសហស្សេហិ អធិវាសេសិ សោ មុនិ។>
    text <៣១០>
      text <និមន្តេត្វាន សម្ពុទ្ធំ អភិនេសិំ សកំ ឃរំ>
      text <តត្ថ អន្នេន បានេន សន្តប្បេសិំ មហាមុនិំ។>
    text <៣១១>
      text <ភុត្តាវិំ កាលមញ្ញាយ ពុទ្ធសេដ្ឋស្ស តាទិនោ>
      text <សតង្គិកេន តូរិយេន ពុទ្ធសេដ្ឋំ ឧបដ្ឋហិំ។>
    text <៣១២>
      text <បទុមុត្តរោ លោកវិទូ អាហុតីនំ បដិគ្គហោ>
      text <អន្តោឃរេ និសីទិត្វា ឥមា គាថា អភាសថ។>
    text <៣១៣>
      text <យោ មំ តូរិយេហុបដ្ឋាសិ អន្នបានញ្ចទាសិ មេ>
      text <តមហំ កិត្តយិស្សាមិ សុណាថ មម ភាសតោ។>
    text <៣១៤>
      text <បហូតភក្ខោ ហុត្វាន សហិរញ្ញោ សភោជនោ>
      text <ចតុទីបេ ឯករជ្ជំ ការយិស្សតិយំ នរោ។>
    text <៣១៥>
      text <បញ្ចសីលេ សមាទាយ ទសកម្មបថេ តតោ>
      text <សមាទាយ បវត្តេន្តោ បរិសំ សិក្ខាបយិស្សតិ។>
    text <៣១៦>
      text <តូរិយសតសហស្សានិ ភេរិយោ សមលង្កតា>
      text <វជ្ជយិស្សន្តិមំ និច្ចំ ឧបដ្ឋានស្សិទំ ផលំ។>
    text <៣១៧>
      text <តិំសកប្បសហស្សានិ ទេវលោកេ រមិស្សតិ>
      text <ចតុសដ្ឋិក្ខត្តុំ ទេវិន្ទោ ទេវរជ្ជំ ករិស្សតិ។>
    text <៣១៨>
      text <ចតុសដ្ឋិក្ខត្តុំ រាជា ចក្កវត្តី ភវិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <៣១៩>
      text <កប្បសតសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <៣២០>
      text <ឧបបជ្ជតិ យំ យោនិំ ទេវត្តំ អថ មានុសំ>
      text <អនូនភោគោ ហុត្វាន មនុស្សត្តំ គមិស្សតិ។>
    text <៣២១>
      text <អជ្ឈាយកោ ភវិត្វាន តិណ្ណំ វេទាន បារគូ>
      text <ឧត្តមត្ថំ គវេសន្តោ ចរិស្សតិ មហិំ ឥមំ។>
    text <៣២២>
      text <សោ បច្ឆា បព្ពជិត្វាន សុក្កមូលេន ចោទិតោ>
      text <គោតមស្ស ភគវតោ សាសនេភិរមិស្សតិ។>
    text <៣២៣>
      text <អារាធយិត្វាន សម្ពុទ្ធំ គោតមំ សក្យបុង្គវំ>
      text <កិលេសេ ឈាបយិត្វាន អរហាយំ ភវិស្សតិ។>
    text <៣២៤>
      text <វិបិនេ ព្យគ្ឃរាជាវ មិគរាជាវ កេសរី>
      text <អភីតោ វិហរាមជ្ជ សក្យបុត្តស្ស សាសនេ។>
    text <៣២៥>
      text <ទេវលោកេ មនុស្សេ វា ទលិទ្ទេ ទុគ្គតិម្ហិ វា>
      text <និព្ពត្តិំ មេ ន បស្សាមិ ឧបដ្ឋានស្សិទំ ផលំ។>
    text <៣២៦>
      text <វិវេកមនុយុត្តោម្ហិ ឧបសន្តោ និរូបធិ>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៣២៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣២៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ជតុកណ្ណិត្ថេរោ ឥមា គាថាយោ អភាសិត្ថាតិ។>
    stand <ជតុកណ្ណិត្ថេរស្សាបទានំ នវមំ។>
  text <១០។ ឧទេនត្ថេរអបទានំ>
    text <៣៣០>
      text <ហិមវន្តស្សាវិទូរេ បទុមោ នាម បព្ពតោ>
      text <អស្សមោ សុកតោ មយ្ហំ បណ្ណសាលា សុមាបិតា។>
    text <៣៣១>
      text <នទិយោ សន្ទរេ តត្ថ សុបតិត្ថា មនោរមា>
      text <អច្ឆោទកា សីតជលា សន្ទរេ នទិយោ សទា។>
    text <៣៣២>
      text <បាឋីនា បាវុសា មច្ឆា ពលជា មុញ្ជរោហិតា>
      text <សោភេន្តា នទិយោ ឯតេ វសន្តិ នទិយា សទា។>
    text <៣៣៣>
      text <អម្ពជម្ពូហិ សញ្ឆន្នា ករេរិតិលកា តថា>
      text <ឧទ្ទាលកា បាដលិយោ សោភេន្តិ មម អស្សមំ។>
    text <៣៣៤>
      text <អង្កោលកា ពិម្ពិជាលា មាយាការី ច បុប្ផិតា>
      text <គន្ធេន ឧបវាយន្តា សោភេន្តិ មម អស្សមំ។>
    text <៣៣៥>
      text <អតិមុត្តា សត្តលិកា នាគា សាលា ច បុប្ផិតា>
      text <ទិព្ពគន្ធំ សម្បវន្តា សោភេន្តិ មម អស្សមំ។>
    text <៣៣៦>
      text <កោសម្ពា សឡលា នីបា អដ្ឋង្គាបិ ច បុប្ផិតា>
      text <ទិព្ពគន្ធំ សម្បវន្តា សោភេន្តិ មម អស្សមំ។>
    text <៣៣៧>
      text <ហរីតកា អាមលកា អម្ពជម្ពុវិភីតកា>
      text <កោលា ភល្លាតកា ពិល្លា ផលានិ ពហុ អស្សមេ។>
    text <៣៣៨>
      text <កលម្ពា កន្ទលី តត្ថ បុប្ផន្តិ មម អស្សមេ>
      text <ទិព្ពគន្ធំ សម្បវន្តា សោភេន្តិ មម អស្សមំ។>
    text <៣៣៩>
      text <អសោកបិណ្ឌិវារី ច និម្ពរុក្ខា ច បុប្ផិតា>
      text <ទិព្ពគន្ធំ សម្បវន្តា សោភេន្តិ មម អស្សមំ។>
    text <៣៤០>
      text <បុន្នាគា គិរិបុន្នាគា តិមិរា តត្ថ បុប្ផិតា>
      text <ទិព្ពគន្ធំ សម្បវន្តា សោភេន្តិ មម អស្សមំ។>
    text <៣៤១>
      text <និគ្គុណ្ឌី សិរិនិគ្គុណ្ឌី ចម្បរុក្ខេត្ថ បុប្ផិតា>
      text <ទិព្ពគន្ធំ សម្បវន្តា សោភេន្តិ មម អស្សមំ។>
    text <៣៤២>
      text <អវិទូរេ បោក្ខរណី ចក្កវាកូបកូជិតា>
      text <មន្ទាលកេហិ សញ្ឆន្នា បទុមុប្បលកេហិ ច។>
    text <៣៤៣>
      text <អច្ឆោទកា សីតជលា សុបតិត្ថា មនោរមា>
      text <អច្ឆា ផលិកសមានា សោភេន្តិ មម អស្សមំ។>
    text <៣៤៤>
      text <បទុមា បុប្ផរេ តត្ថ បុណ្ឌរីកា ច ឧប្បលា>
      text <មន្ទាលកេហិ សញ្ឆន្នា សោភេន្តិ មម អស្សមំ។>
    text <៣៤៥>
      text <បាឋីនា បាវុសា មច្ឆា ពលជា មុញ្ជរោហិតា>
      text <វិចរន្តាវ តេ តត្ថ សោភេន្តិ មម អស្សមំ។>
    text <៣៤៦>
      text <កុម្ភីលា សុសុមារា ច កច្ឆបា ច គហា ពហូ>
      text <ឱគហា អជគរា ច សោភេន្តិ មម អស្សមំ។>
    text <៣៤៧>
      text <បារេវតា រវិហំសា ចក្កវាកា នទីចរា>
      text <ទិន្ទិភា សាឡិកា ចេត្ថ សោភេន្តិ មម អស្សមំ។>
    text <៣៤៨>
      text <នយិតា អម្ពគន្ធី ច កេតកា តត្ថ បុប្ផិតា>
      text <ទិព្ពគន្ធំ សម្បវន្តា សោភេន្តិ មម អស្សមំ។>
    text <៣៤៩>
      text <សីហា ព្យគ្ឃា ច ទីបី ច អច្ឆកោកតរច្ឆកា>
      text <អនុសញ្ចរន្តា បវនេ សោភេន្តិ មម អស្សមំ។>
    text <៣៥០>
      text <ជដាភារេន ភរិតា អជិនុត្តរវាសនា>
      text <អនុសញ្ចរន្តា បវនេ សោភេន្តិ មម អស្សមំ។>
    text <៣៥១>
      text <អជិនានិធរា ឯតេ និបកា សន្តវុត្តិនោ>
      text <អប្បាហារាវ តេ សព្ពេ សោភេន្តិ មម អស្សមំ។>
    text <៣៥២>
      text <ខារិភារំ គហេត្វាន អជ្ឈោគយ្ហ វនំ តទា>
      text <មូលផលានិ ភុញ្ជន្តា វសន្តិ អស្សមេ តទា។>
    text <៣៥៣>
      text <ន តេ ទារុំ អាហរន្តិ ឧទកំ បាទធោវនំ>
      text <សព្ពេសំ អានុភាវេន សយមេវាហរីយតិ។>
    text <៣៥៤>
      text <ចុល្លាសីតិសហស្សានិ ឥសយេត្ថ សមាគតា>
      text <សព្ពេវ ឈាយិនោ ឯតេ ឧត្តមត្ថគវេសកា។>
    text <៣៥៥>
      text <តបស្សិនោ ព្រហ្មចារី ចោទេន្តា អប្បនាវ តេ>
      text <អម្ពរាវចរា សព្ពេ វសន្តិ អស្សមេ តទា។>
    text <៣៥៦>
      text <បញ្ចាហំ សន្និបតន្តិ ឯកគ្គា សន្តវុត្តិនោ>
      text <អញ្ញោញ្ញំ អភិវាទេត្វា បក្កមន្តិ ទិសាមុខា។>
    text <៣៥៧>
      text <បទុមុត្តរោ នាម ជិនោ សព្ពធម្មាន បារគូ>
      text <តមន្ធការំ វិធមំ ឧប្បជ្ជិ តាវទេ ជិនោ។>
    text <៣៥៨>
      text <មម អស្សមសាមន្តា យក្ខោ អាសិ មហិទ្ធិកោ>
      text <សោ មេ សំសិត្ថ សម្ពុទ្ធំ ជលជុត្តមនាយកំ។>
    text <៣៥៩>
      text <ឯស ពុទ្ធោ សមុប្បន្នោ បទុមុត្តរោ មហាមុនិ>
      text <ខិប្បំ គន្ត្វាន សម្ពុទ្ធំ បយិរូបាស មារិស។>
    text <៣៦០>
      text <យក្ខស្ស វចនំ សុត្វា វិប្បសន្នេន ចេតសា>
      text <អស្សមំ សំសាមេត្វាន និក្ខមិំ វិបិនា តទា។>
    text <៣៦១>
      text <ចេឡេវ ឌយ្ហមានម្ហិ និក្ខមិត្វាន អស្សមា>
      text <ឯករត្តិំ និវាសេត្វា ឧបគច្ឆិំ វិនាយកំ។>
    text <៣៦២>
      text <បទុមុត្តរោ លោកវិទូ អាហុតីនំ បដិគ្គហោ>
      text <ចតុសច្ចំ បកាសេន្តោ ទេសេសិ អមតំ បទំ។>
    text <៣៦៣>
      text <សុផុល្លំ បទុមំ គយ្ហ ឧបគន្ត្វា មហេសិនោ>
      text <បសន្នចិត្តោ សុមនោ ពុទ្ធស្ស អភិរោបយិំ។>
    text <៣៦៤>
      text <បូជយិត្វាន សម្ពុទ្ធំ ជលជុត្តមនាយកំ>
      text <ឯកំសំ អជិនំ កត្វា សន្ថវិំ លោកនាយកំ។>
    text <៣៦៥>
      text <យេន ញាណេន សម្ពុទ្ធោ វសតីហ អនាសវោ>
      text <តំ ញាណំ កិត្តយិស្សាមិ សុណាថ មម ភាសតោ។>
    text <៣៦៦>
      text <សំសារសោតំ ឆិន្ទិត្វា តារេសិ សព្ពបាណិនំ>
      text <តវ ធម្មំ សុណិត្វាន តណ្ហាសោតំ តរន្តិ តេ។>
    text <៣៦៧>
      text <តុវំ សត្ថា ច កេតុ ច ធជោ យូបោ ច បាណិនំ>
      text <បរាយណោ បតិដ្ឋា ច ទីបោ ច ទ្វិបទុត្តម។>
    text <៣៦៨>
      text <យាវតា គណិនោ លោកេ សត្ថវាហា បវុច្ចរេ>
      text <តុវំ អគ្គោសិ សព្ពញ្ញុ តវ អន្តោគធាវ តេ។>
    text <៣៦៩>
      text <តវ ញាណេន សព្ពញ្ញុ តារេសិ ជនតំ ពហុំ>
      text <តវ ទស្សនមាគម្ម ទុក្ខស្សន្តំ ករិស្សរេ។>
    text <៣៧០>
      text <យេ កេចិមេ គន្ធជាតា លោកេ វាយន្តិ ចក្ខុម>
      text <តវ គន្ធសមោ នត្ថិ បុញ្ញក្ខេត្តេ មហាមុនេ។>
    text <៣៧១>
      text <តិរច្ឆានយោនិំ និរយំ បរិមោចេសិ ចក្ខុម>
      text <អសង្ខតំ បទំ សន្តំ ទេសេសិ ត្វំ មហាមុនេ។>
    text <៣៧២>
      text <បទុមុត្តរោ លោកវិទូ អាហុតីនំ បដិគ្គហោ>
      text <ភិក្ខុសង្ឃេ និសីទិត្វា ឥមា គាថា អភាសថ។>
    text <៣៧៣>
      text <យោ មេ ញាណំ អបូជេសិ បសន្នោ សេហិ បាណិភិ>
      text <តមហំ កិត្តយិស្សាមិ សុណាថ មម ភាសតោ។>
    text <៣៧៤>
      text <តិំសកប្បសហស្សានិ ទេវលោកេ រមិស្សតិ>
      text <សហស្សក្ខត្តុំ រាជា ច ចក្កវត្តី ភវិស្សតិ។>
    text <៣៧៥>
      text <សុលទ្ធលាភំ លទ្ធោម្ហិ តោសយិត្វាន សុព្ពតំ>
      text <សព្ពាសវេ បរិញ្ញាយ វិហរាមិ អនាសវោ។>
    text <៣៧៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៧៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៧៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <មេត្តេយ្យោ បុណ្ណកោ ថេរោ មេត្តគូ ធោតកោបិ ច>
      text <ឧបសិវោ ច នន្ទោ ច ហេមកោ សត្តមោ តហិំ។>
      text <តោទេយ្យោ ជតុកណ្ណី ច ឧទេនោ ច មហាយសោ>
      text <តីណិ គាថាសតានេត្ថ អសីតិ តីណិ ចុត្តរិំ។>
    text <ឥត្ថំ សុទំ អាយស្មា ឧទេនោ ថេរោ ឥមា គាថាយោ អភាសិត្ថាតិ។>
    stand <ឧទេនត្ថេរស្សាបទានំ ទសមំ។>
    stand <មេត្តេយ្យវគ្គោ ឯកចត្តាលីសមោ។>
    text <តស្សុទ្ទានំ>
