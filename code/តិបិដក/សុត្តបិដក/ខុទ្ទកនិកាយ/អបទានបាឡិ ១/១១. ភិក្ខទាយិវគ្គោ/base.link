text <១១។ ភិក្ខទាយិវគ្គោ>
  text <១។ ភិក្ខទាយកត្ថេរអបទានំ>
    text <១>
      text <សុវណ្ណវណ្ណំ សម្ពុទ្ធំ អាហុតីនំ បដិគ្គហំ>
      text <បវរា អភិនិក្ខន្តំ វនា និព្ពនមាគតំ។>
    text <២>
      text <កដច្ឆុភិក្ខំ បាទាសិំ សិទ្ធត្ថស្ស មហេសិនោ>
      text <បញ្ញាយ ឧបសន្តស្ស មហាវីរស្ស តាទិនោ។>
    text <៣>
      text <បទេនានុបទាយន្តំ និព្ពាបេន្តេ មហាជនំ>
      text <ឧឡារា វិត្តិ មេ ជាតា ពុទ្ធេ អាទិច្ចពន្ធុនេ។>
    text <៤>
      text <ចតុន្នវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ ភិក្ខាទានស្សិទំ ផលំ។>
    text <៥>
      text <សត្តាសីតិម្ហិតោ កប្បេ មហារេណុ សនាមកា>
      text <សត្តរតនសម្បន្នា សត្តេតេ ចក្កវត្តិនោ។>
    text <៦>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ភិក្ខទាយកោ ថេរោ ឥមា គាថាយោ អភាសិត្ថាតិ។>
    stand <ភិក្ខទាយកត្ថេរស្សាបទានំ បឋមំ។>
  text <២។ ញាណសញ្ញិកត្ថេរអបទានំ>
    text <៧>
      text <សុវណ្ណវណ្ណំ សម្ពុទ្ធំ និសភាជានិយំ យថា>
      text <តិធាបភិន្នំ មាតង្គំ កុញ្ជរំវ មហេសិនំ។>
    text <៨>
      text <ឱភាសេន្តំ ទិសា សព្ពា ឧឡុរាជំវ បូរិតំ>
      text <រថិយំ បដិបជ្ជន្តំ លោកជេដ្ឋំ អបស្សហំ។>
    text <៩>
      text <ញាណេ ចិត្តំ បសាទេត្វា បគ្គហេត្វាន អញ្ជលិំ>
      text <បសន្នចិត្តោ សុមនោ សិទ្ធត្ថមភិវាទយិំ។>
    text <១០>
      text <ចតុន្នវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ញាណសញ្ញាយិទំ ផលំ។>
    text <១១>
      text <តេសត្តតិម្ហិតោ កប្បេ សោឡសាសុំ នរុត្តមា>
      text <សត្តរតនសម្បន្នា ចក្កវត្តី មហព្ពលា។>
    text <១២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ញាណសញ្ញិកោ ថេរោ ឥមា គាថាយោ អភាសិត្ថាតិ។>
    stand <ញាណសញ្ញិកត្ថេរស្សាបទានំ ទុតិយំ។>
  text <៣។ ឧប្បលហត្ថិយត្ថេរអបទានំ>
    text <១៣>
      text <តិវរាយំ និវាសីហំ អហោសិំ មាលិកោ តទា>
      text <អទ្ទសំ វិរជំ ពុទ្ធំ សិទ្ធត្ថំ លោកបូជិតំ។>
    text <១៤>
      text <បសន្នចិត្តោ សុមនោ បុប្ផហត្ថមទាសហំ>
      text <យត្ថ យត្ថុបបជ្ជាមិ តស្ស កម្មស្ស វាហសា។>
    text <១៥>
      text <អនុភោមិ ផលំ ឥដ្ឋំ បុព្ពេ សុកតមត្តនោ>
      text <បរិក្ខិត្តោ សុមល្លេហិ បុប្ផទានស្សិទំ ផលំ។>
    text <១៦>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <១៧>
      text <ចតុន្នវុតុបាទាយ ឋបេត្វា វត្តមានកំ>
      text <បញ្ចរាជសតា តត្ថ នជ្ជសមសនាមកា។>
    text <១៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧប្បលហត្ថិយោ ថេរោ ឥមា គាថាយោ អភាសិត្ថាតិ។>
    stand <ឧប្បលហត្ថិយត្ថេរស្សាបទានំ តតិយំ។>
  text <៤។ បទបូជកត្ថេរអបទានំ>
    text <១៩>
      text <សិទ្ធត្ថស្ស ភគវតោ ជាតិបុប្ផមទាសហំ>
      text <បាទេសុ សត្ត បុប្ផានិ ហាសេនោកិរិតានិ មេ។>
    text <២០>
      text <តេន កម្មេនហំ អជ្ជ អភិភោមិ នរាមរេ>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <២១>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <២២>
      text <សមន្តគន្ធនាមាសុំ តេរស ចក្កវត្តិនោ>
      text <ឥតោ បញ្ចមកេ កប្បេ ចាតុរន្តា ជនាធិបា។>
    text <២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បទបូជកោ ថេរោ ឥមា គាថាយោ អភាសិត្ថាតិ។>
    stand <បទបូជកត្ថេរស្សាបទានំ ចតុត្ថំ។>
  text <៥។ មុដ្ឋិបុប្ផិយត្ថេរអបទានំ>
    text <២៤>
      text <សុទស្សនោតិ នាមេន មាលាការោ អហំ តទា>
      text <អទ្ទសំ វិរជំ ពុទ្ធំ លោកជេដ្ឋំ នរាសភំ។>
    text <២៥>
      text <ជាតិបុប្ផំ គហេត្វាន បូជយិំ បទុមុត្តរំ>
      text <វិសុទ្ធចក្ខុ សុមនោ ទិព្ពចក្ខុំ សមជ្ឈគំ។>
    text <២៦>
      text <ឯតិស្សា បុប្ផបូជាយ ចិត្តស្ស បណិធីហិ ច>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <២៧>
      text <សោឡសាសិំសុ រាជានោ ទេវុត្តរសនាមកា>
      text <ឆត្តិំសម្ហិ ឥតោ កប្បេ ចក្កវត្តី មហព្ពលា។>
    text <២៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មុដ្ឋិបុប្ផិយោ ថេរោ ឥមា គាថាយោ អភាសិត្ថាតិ។>
    stand <មុដ្ឋិបុប្ផិយត្ថេរស្សាបទានំ បញ្ចមំ។>
  text <៦។ ឧទកបូជកត្ថេរអបទានំ>
    text <២៩>
      text <សុវណ្ណវណ្ណំ សម្ពុទ្ធំ គច្ឆន្តំ អនិលញ្ជសេ>
      text <ឃតាសនំវ ជលិតំ អាទិត្តំវ ហុតាសនំ។>
    text <៣០>
      text <បាណិនា ឧទកំ គយ្ហ អាកាសេ ឧក្ខិបិំ អហំ>
      text <សម្បដិច្ឆិ មហាវីរោ ពុទ្ធោ ការុណិកោ ឥសិ។>
    text <៣១>
      text <អន្តលិក្ខេ ឋិតោ សត្ថា បទុមុត្តរនាមកោ>
      text <មម សង្កប្បមញ្ញាយ ឥមំ គាថំ អភាសថ។>
    text <៣២>
      text <ឥមិនា ទកទានេន បីតិឧប្បាទនេន ច>
      text <កប្បសតសហស្សម្បិ ទុគ្គតិំ នុបបជ្ជតិ។>
    text <៣៣>
      text <តេន កម្មេន ទ្វិបទិន្ទ លោកជេដ្ឋ នរាសភ>
      text <បត្តោម្ហិ អចលំ ឋានំ ហិត្វា ជយបរាជយំ។>
    text <៣៤>
      text <សហស្សរាជនាមេន តយោ តេ ចក្កវត្តិនោ>
      text <បញ្ចសដ្ឋិកប្បសតេ ចាតុរន្តា ជនាធិបា។>
    text <៣៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧទកបូជកោ ថេរោ ឥមា គាថាយោ អភាសិត្ថាតិ។>
    stand <ឧទកបូជកត្ថេរស្សាបទានំ ឆដ្ឋំ។>
  text <៧។ នឡមាលិយត្ថេរអបទានំ>
    text <៣៦>
      text <បទុមុត្តរពុទ្ធស្ស លោកជេដ្ឋស្ស តាទិនោ>
      text <តិណត្ថរេ និសិន្នស្ស ឧបសន្តស្ស តាទិនោ។>
    text <៣៧>
      text <នឡមាលំ គហេត្វាន ពន្ធិត្វា ពីជនិំ អហំ>
      text <ពុទ្ធស្ស ឧបនាមេសិំ ទ្វិបទិន្ទស្ស តាទិនោ។>
    text <៣៨>
      text <បដិគ្គហេត្វា សព្ពញ្ញូ ពីជនិំ លោកនាយកោ>
      text <មម សង្កប្បមញ្ញាយ ឥមំ គាថំ អភាសថ។>
    text <៣៩>
      text <យថា មេ កាយោ និព្ពាតិ បរិឡាហោ ន វិជ្ជតិ>
      text <តថេវ តិវិធគ្គីហិ ចិត្តំ តវ វិមុច្ចតុ។>
    text <៤០>
      text <សព្ពេ ទេវា សមាគច្ឆុំ យេ កេចិ វននិស្សិតា>
      text <សោស្សាម ពុទ្ធវចនំ ហាសយន្តញ្ច ទាយកំ។>
    text <៤១>
      text <និសិន្នោ ភគវា តត្ថ ទេវសង្ឃបុរក្ខតោ>
      text <ទាយកំ សម្បហំសេន្តោ ឥមា គាថា អភាសថ។>
    text <៤២>
      text <ឥមិនា ពីជនិទានេន ចិត្តស្ស បណិធីហិ ច>
      text <សុព្ពតោ នាម នាមេន ចក្កវត្តី ភវិស្សតិ។>
    text <៤៣>
      text <តេន កម្មាវសេសេន សុក្កមូលេន ចោទិតោ>
      text <មាលុតោ នាម នាមេន ចក្កវត្តី ភវិស្សតិ។>
    text <៤៤>
      text <ឥមិនា ពីជនិទានេន សម្មានវិបុលេន ច>
      text <កប្បសតសហស្សម្បិ ទុគ្គតិំ នុបបជ្ជតិ។>
    text <៤៥>
      text <តិំសកប្បសហស្សម្ហិ សុព្ពតា អដ្ឋតិំស តេ>
      text <ឯកូនតិំសសហស្សេ អដ្ឋ មាលុតនាមកា។>
    text <៤៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា នឡមាលិយោ ថេរោ ឥមា គាថាយោ អភាសិត្ថាតិ។>
    stand <នឡមាលិយត្ថេរស្សាបទានំ សត្តមំ។>
    stand <សត្តមភាណវារំ។>
  text <៨។ អាសនុបដ្ឋាហកត្ថេរអបទានំ>
    text <៤៧>
      text <កាននំ វនមោគយ្ហ អប្បសទ្ទំ និរាកុលំ>
      text <សីហាសនំ មយា ទិន្នំ អត្ថទស្សិស្ស តាទិនោ។>
    text <៤៨>
      text <មាលាហត្ថំ គហេត្វាន កត្វា ច នំ បទក្ខិណំ>
      text <សត្ថារំ បយិរុបាសិត្វា បក្កាមិំ ឧត្តរាមុខោ។>
    text <៤៩>
      text <តេន កម្មេន ទ្វិបទិន្ទ លោកជេដ្ឋ នរាសភ>
      text <សន្និព្ពាបេមិ អត្តានំ ភវា សព្ពេ សមូហតា។>
    text <៥០>
      text <អដ្ឋារសកប្បសតេ យំ ទានមទទិំ តទា>
      text <ទុគ្គតិំ នាភិជានាមិ សីហាសនស្សិទំ ផលំ។>
    text <៥១>
      text <ឥតោ សត្តកប្បសតេ សន្និព្ពាបក ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អាសនុបដ្ឋាហកោ ថេរោ ឥមា គាថាយោ អភាសិត្ថាតិ។>
    stand <អាសនុបដ្ឋាហកត្ថេរស្សាបទានំ អដ្ឋមំ។>
  text <៩។ ពិឡាលិទាយកត្ថេរអបទានំ>
    text <៥៣>
      text <ហិមវន្តស្សាវិទូរេ វសាមិ បណ្ណសន្ថរេ>
      text <ឃាសេសុ គេធមាបន្នោ សេយ្យសីលោ ចហំ តទា។>
    text <៥៤>
      text <ខណន្តាលុ កលម្ពានិ ពិឡាលិតក្កលានិ ច>
      text <កោលំ ភល្លាតកំ ពិល្លំ អាហត្វា បដិយាទិតំ។>
    text <៥៥>
      text <បទុមុត្តរោ លោកវិទូ អាហុតីនំ បដិគ្គហោ>
      text <មម សង្កប្បមញ្ញាយ អាគច្ឆិ មម សន្តិកំ។>
    text <៥៦>
      text <ឧបាគតំ មហានាគំ ទេវទេវំ នរាសភំ>
      text <ពិឡាលិំ បគ្គហេត្វាន បត្តម្ហិ ឱកិរិំ អហំ។>
    text <៥៧>
      text <បរិភុញ្ជិ មហាវីរោ តោសយន្តោ មមំ តទា>
      text <បរិភុញ្ជិត្វាន សព្ពញ្ញូ ឥមំ គាថំ អភាសថ។>
    text <៥៨>
      text <សកំ ចិត្តំ បសាទេត្វា ពិឡាលិំ មេ អទា តុវំ>
      text <កប្បានំ សតសហស្សំ ទុគ្គតិំ នុបបជ្ជសិ។>
    text <៥៩>
      text <ចរិមំ វត្តតេ មយ្ហំ ភវា សព្ពេ សមូហតា>
      text <ធារេមិ អន្តិមំ ទេហំ សម្មាសម្ពុទ្ធសាសនេ។>
    text <៦០>
      text <ចតុបញ្ញាសិតោ កប្បេ សុមេខលិយសវ្ហយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៦១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពិឡាលិទាយកោ ថេរោ ឥមា គាថាយោ អភាសិត្ថាតិ។>
    stand <ពិឡាលិទាយកត្ថេរស្សាបទានំ នវមំ។>
  text <១០។ រេណុបូជកត្ថេរអបទានំ>
    text <៦២>
      text <សុវណ្ណវណ្ណំ សម្ពុទ្ធំ សតរំសិំវ ភាណុមំ>
      text <ឱភាសេន្តំ ទិសា សព្ពា ឧឡុរាជំវ បូរិតំ។>
    text <៦៣>
      text <បុរក្ខតំ សាវកេហិ សាគរេហេវ មេទនិំ>
      text <នាគំ បគ្គយ្ហ រេណូហិ វិបស្សិស្សាភិរោបយិំ។>
    text <៦៤>
      text <ឯកនវុតិតោ កប្បេ យំ រេណុមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៦៥>
      text <បណ្ណតាលីសិតោ កប្បេ រេណុ នាមាសិ ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៦៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ភិក្ខទាយី ញាណសញ្ញី ហត្ថិយោ បទបូជកោ>
      text <មុដ្ឋិបុប្ផី ឧទកទោ នឡមាលិ ឧបដ្ឋកោ>
      text <ពិឡាលិទាយី រេណុ ច គាថាយោ ឆ ច សដ្ឋិ ច។>
    text <ឥត្ថំ សុទំ អាយស្មា រេណុបូជកោ ថេរោ ឥមា គាថាយោ អភាសិត្ថាតិ។>
    stand <រេណុបូជកត្ថេរស្សាបទានំ ទសមំ។>
    stand <ភិក្ខទាយិវគ្គោ ឯកាទសមោ។>
    text <តស្សុទ្ទានំ>
