text <១៣។ សេរេយ្យវគ្គោ>
  text <១។ សេរេយ្យកត្ថេរអបទានំ>
    text <១>
      text <អជ្ឈាយកោ មន្តធរោ តិណ្ណំ វេទាន បារគូ>
      text <អព្ភោកាសេ ឋិតោ សន្តោ អទ្ទសំ លោកនាយកំ។>
    text <២>
      text <សីហំ យថា វនចរំ ព្យគ្ឃរាជំវ និត្តសំ>
      text <តិធាបភិន្នមាតង្គំ កុញ្ជរំវ មហេសិនំ។>
    text <៣>
      text <សេរេយ្យកំ គហេត្វាន អាកាសេ ឧក្ខិបិំ អហំ>
      text <ពុទ្ធស្ស អានុភាវេន បរិវារេន្តិ សព្ពសោ។>
    text <៤>
      text <អធិដ្ឋហិ មហាវីរោ សព្ពញ្ញូ លោកនាយកោ>
      text <សមន្តា បុប្ផច្ឆទនា ឱកិរិំសុ នរាសភំ។>
    text <៥>
      text <តតោ សា បុប្ផកញ្ចុកា អន្តោវណ្ដា ពហិមុខា>
      text <សត្តាហំ ឆទនំ កត្វា តតោ អន្តរធាយថ។>
    text <៦>
      text <តញ្ច អច្ឆរិយំ ទិស្វា អព្ភុតំ លោមហំសនំ>
      text <ពុទ្ធេ ចិត្តំ បសាទេសិំ សុគតេ លោកនាយកេ។>
    text <៧>
      text <តេន ចិត្តប្បសាទេន សុក្កមូលេន ចោទិតោ>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <៨>
      text <បន្នរសសហស្សម្ហិ កប្បានំ បញ្ចវីសតិ>
      text <វីតមលា សមានា ច ចក្កវត្តី មហព្ពលា។>
    text <៩>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សេរេយ្យកោ ថេរោ ឥមា គាថាយោ អភាសិត្ថាតិ។>
    stand <សេរេយ្យកត្ថេរស្សាបទានំ បឋមំ។>
  text <២។ បុប្ផថូបិយត្ថេរអបទានំ>
    text <១០>
      text <ហិមវន្តស្សាវិទូរេ កុក្កុរោ នាម បព្ពតោ>
      text <វេមជ្ឈេ តស្ស វសតិ ព្រាហ្មណោ មន្តបារគូ។>
    text <១១>
      text <បញ្ច សិស្សសហស្សានិ បរិវារេន្តិ មំ សទា>
      text <បុព្ពុដ្ឋាយី ច តេ អាសុំ មន្តេសុ ច វិសារទា។>
    text <១២>
      text <ពុទ្ធោ លោកេ សមុប្បន្នោ តំ វិជានាថ នោ ភវំ>
      text <អសីតិព្យញ្ជនានស្ស ពាត្តិំសវរលក្ខណា។>
    text <១៣>
      text <ព្យាមប្បភោ ជិនវរោ អាទិច្ចោវ វិរោចតិ>
      text <សិស្សានំ វចនំ សុត្វា ព្រាហ្មណោ មន្តបារគូ។>
    text <១៤>
      text <អស្សមា អភិនិក្ខម្ម ទិសំ បុច្ឆតិ សិស្សកេ>
      text <យម្ហិ ទេសេ មហាវីរោ វសតិ លោកនាយកោ។>
    text <១៥>
      text <តាហំ ទិសំ នមស្សិស្សំ ជិនំ អប្បដិបុគ្គលំ>
      text <ឧទគ្គចិត្តោ សុមនោ បូជេសិំ តំ តថាគតំ។>
    text <១៦>
      text <ឯថ សិស្សា គមិស្សាម ទក្ខិស្សាម តថាគតំ>
      text <វន្ទិត្វា សត្ថុនោ បាទេ សោស្សាម ជិនសាសនំ។>
    text <១៧>
      text <ឯកាហំ អភិនិក្ខម្ម ព្យាធិំ បដិលភិំ អហំ>
      text <ព្យាធិនា បីឡិតោ សន្តោ សាលំ វាសយិតុំ គមិំ។>
    text <១៨>
      text <សព្ពេ សិស្សេ សមានេត្វា អបុច្ឆិំ តេ តថាគតំ>
      text <កីទិសំ លោកនាថស្ស គុណំ បរមពុទ្ធិនោ។>
    text <១៩>
      text <តេ មេ បុដ្ឋា វិយាកំសុ យថា ទស្សាវិនោ តថា>
      text <សក្កច្ចំ ពុទ្ធសេដ្ឋំ តំ ទេសេសុំ មម សម្មុខា។>
    text <២០>
      text <តេសាហំ វចនំ សុត្វា សកំ ចិត្តំ បសាទយិំ>
      text <បុប្ផេហិ ថូបំ កត្វាន តត្ថ កាលង្កតោ អហំ។>
    text <២១>
      text <តេ មេ សរីរំ ឈាបេត្វា អគមុំ ពុទ្ធសន្តិកំ>
      text <អញ្ជលិំ បគ្គហេត្វាន សត្ថារមភិវាទយុំ។>
    text <២២>
      text <បុប្ផេហិ ថូបំ កត្វាន សុគតស្ស មហេសិនោ>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <២៣>
      text <ចត្តាលីសសហស្សម្ហិ កប្បេ សោឡស ខត្តិយា>
      text <នាមេនគ្គិសមា នាម ចក្កវត្តី មហព្ពលា។>
    text <២៤>
      text <វីសកប្បសហស្សម្ហិ រាជានោ ចក្កវត្តិនោ>
      text <ឃតាសនសនាមាវ អដ្ឋត្តិំស មហីបតី។>
    text <២៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បុប្ផថូបិយោ ថេរោ ឥមា គាថាយោ អភាសិត្ថាតិ។>
    stand <បុប្ផថូបិយត្ថេរស្សាបទានំ ទុតិយំ។>
  text <៣។ បាយសទាយកត្ថេរអបទានំ>
    text <២៦>
      text <សុវណ្ណវណ្ណោ សម្ពុទ្ធោ ពាត្តិំសវរលក្ខណោ>
      text <បវនា អភិនិក្ខន្តោ ភិក្ខុសង្ឃបុរក្ខតោ។>
    text <២៧>
      text <មហច្ចា កំសបាតិយា វឌ្ឍេត្វា បាយសំ អហំ>
      text <អាហុតិំ យិដ្ឋុកាមោ សោ ឧបនេសិំ ពលិំ អហំ។>
    text <២៨>
      text <ភគវា តម្ហិ សមយេ លោកជេដ្ឋោ នរាសភោ>
      text <ចង្កមំ សុសមារូឡ្ហោ អម្ពរេ អនិលាយនេ។>
    text <២៩>
      text <តញ្ច អច្ឆរិយំ ទិស្វា អព្ភុតំ លោមហំសនំ>
      text <ឋបយិត្វា កំសបាតិំ វិបស្សិំ អភិវាទយិំ។>
    text <៣០>
      text <តុវំ ទេវោសិ សព្ពញ្ញូ សទេវេ សហមានុសេ>
      text <អនុកម្បំ ឧបាទាយ បដិគណ្ហ មហាមុនិ។>
    text <៣១>
      text <បដិគ្គហេសិ ភគវា សព្ពញ្ញូ លោកនាយកោ>
      text <មម សង្កប្បមញ្ញាយ សត្ថា លោកេ មហាមុនិ។>
    text <៣២>
      text <ឯកនវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ បាយសស្ស ឥទំ ផលំ។>
    text <៣៣>
      text <ឯកតាលីសិតោ កប្បេ ពុទ្ធោ នាមាសិ ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៣៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បាយសទាយកោ ថេរោ ឥមា គាថាយោ អភាសិត្ថាតិ។>
    stand <បាយសទាយកត្ថេរស្សាបទានំ តតិយំ។>
  text <៤។ គន្ធោទកិយត្ថេរអបទានំ>
    text <៣៥>
      text <និសជ្ជ បាសាទវរេ វិបស្សិំ អទ្ទសំ ជិនំ>
      text <កកុធំ វិលសន្តំវ សព្ពញ្ញុំ តមនាសកំ។>
    text <៣៦>
      text <បាសាទស្សាវិទូរេ ច គច្ឆតិ លោកនាយកោ>
      text <បភា និទ្ធាវតេ តស្ស យថា ច សតរំសិនោ។>
    text <៣៧>
      text <គន្ធោទកញ្ច បគ្គយ្ហ ពុទ្ធសេដ្ឋំ សមោកិរិំ>
      text <តេន ចិត្តប្បសាទេន តត្ថ កាលង្កតោ អហំ។>
    text <៣៨>
      text <ឯកនវុតិតោ កប្បេ យំ គន្ធោទកមាកិរិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៩>
      text <ឯកត្តិំសេ ឥតោ កប្បេ សុគន្ធោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា គន្ធោទកិយោ ថេរោ ឥមា គាថាយោ អភាសិត្ថាតិ។>
    stand <គន្ធោទកិយត្ថេរស្សាបទានំ ចតុត្ថំ។>
  text <៥។ សម្មុខាថវិកត្ថេរអបទានំ>
    text <៤១>
      text <ជាយមានេ វិបស្សិម្ហិ និមិត្តំ ព្យាករិំ អហំ>
      text <និព្ពាបយិញ្ច ជនតំ ពុទ្ធោ លោកេ ភវិស្សតិ។>
    text <៤២>
      text <យស្មិញ្ច ជាយមានស្មិំ ទសសហស្សិ កម្បតិ>
      text <សោ ទានិ ភគវា សត្ថា ធម្មំ ទេសេតិ ចក្ខុមា។>
    text <៤៣>
      text <យស្មិញ្ច ជាយមានស្មិំ អាលោកោ វិបុលោ អហុ>
      text <សោ ទានិ ភគវា សត្ថា ធម្មំ ទេសេតិ ចក្ខុមា។>
    text <៤៤>
      text <យស្មិញ្ច ជាយមានស្មិំ សរិតាយោ ន សន្ទយុំ>
      text <សោ ទានិ ភគវា សត្ថា ធម្មំ ទេសេតិ ចក្ខុមា។>
    text <៤៥>
      text <យស្មិញ្ច ជាយមានស្មិំ អវីចគ្គិ ន បជ្ជលិ>
      text <សោ ទានិ ភគវា សត្ថា ធម្មំ ទេសេតិ ចក្ខុមា។>
    text <៤៦>
      text <យស្មិញ្ច ជាយមានស្មិំ បក្ខិសង្ឃោ ន សំចរិ>
      text <សោ ទានិ ភគវា សត្ថា ធម្មំ ទេសេតិ ចក្ខុមា។>
    text <៤៧>
      text <យស្មិញ្ច ជាយមានស្មិំ វាតក្ខន្ធោ ន វាយតិ>
      text <សោ ទានិ ភគវា សត្ថា ធម្មំ ទេសេតិ ចក្ខុមា។>
    text <៤៨>
      text <យស្មិញ្ច ជាយមានស្មិំ សព្ពរតនានិ ជោតយុំ>
      text <សោ ទានិ ភគវា សត្ថា ធម្មំ ទេសេតិ ចក្ខុមា។>
    text <៤៩>
      text <យស្មិញ្ច ជាយមានស្មិំ សត្តាសុំ បទវិក្កមា>
      text <សោ ទានិ ភគវា សត្ថា ធម្មំ ទេសេតិ ចក្ខុមា។>
    text <៥០>
      text <ជាតមត្តោ ច សម្ពុទ្ធោ ទិសា សព្ពា វិលោកយិ>
      text <វាចាសភិមុទីរេសិ ឯសា ពុទ្ធាន ធម្មតា។>
    text <៥១>
      text <សំវេជយិត្វា ជនតំ ថវិត្វា លោកនាយកំ>
      text <សម្ពុទ្ធំ អភិវាទេត្វា បក្កាមិំ បាចិនាមុខោ។>
    text <៥២>
      text <ឯកនវុតិតោ កប្បេ យំ ពុទ្ធមភិថោមយិំ>
      text <ទុគ្គតិំ នាភិជានាមិ ថោមនាយ ឥទំ ផលំ។>
    text <៥៣>
      text <ឥតោ នវុតិកប្បម្ហិ សម្មុខាថវិកវ្ហយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥៤>
      text <បថវីទុន្ទុភិ នាម ឯកូននវុតិម្ហិតោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥៥>
      text <អដ្ឋាសីតិម្ហិតោ កប្បេ ឱភាសោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥៦>
      text <សត្តាសីតិម្ហិតោ កប្បេ សរិតច្ឆេទនវ្ហយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥៧>
      text <អគ្គិនិព្ពាបនោ នាម កប្បានំ ឆឡសីតិយា>
      text <សត្តរតនសម្បន្នោ ចក្កវត្តី មហព្ពលោ។>
    text <៥៨>
      text <គតិបច្ឆេទនោ នាម កប្បានំ បញ្ចសីតិយា>
      text <សត្តរតនសម្បន្នោ ចក្កវត្តី មហព្ពលោ។>
    text <៥៩>
      text <រាជា វាតសមោ នាម កប្បានំ ចុល្លសីតិយា>
      text <សត្តរតនសម្បន្នោ ចក្កវត្តី មហព្ពលោ។>
    text <៦០>
      text <រតនបជ្ជលោ នាម កប្បានំ តេអសីតិយា>
      text <សត្តរតនសម្បន្នោ ចក្កវត្តី មហព្ពលោ។>
    text <៦១>
      text <បទវិក្កមនោ នាម កប្បានំ ទ្វេអសីតិយា>
      text <សត្តរតនសម្បន្នោ ចក្កវត្តី មហព្ពលោ។>
    text <៦២>
      text <រាជា វិលោកនោ នាម កប្បានំ ឯកសីតិយា>
      text <សត្តរតនសម្បន្នោ ចក្កវត្តី មហព្ពលោ។>
    text <៦៣>
      text <គិរសារោតិ នាមេន កប្បេសីតិម្ហិ ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៦៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សម្មុខាថវិកោ ថេរោ ឥមា គាថាយោ អភាសិត្ថាតិ។>
    stand <សម្មុខាថវិកត្ថេរស្សាបទានំ បញ្ចមំ។>
  text <៦។ កុសុមាសនិយត្ថេរអបទានំ>
    text <៦៥>
      text <នគរេ ធញ្ញវតិយា អហោសិំ ព្រាហ្មណោ តទា>
      text <លក្ខណេ ឥតិហាសេ ច សនិឃណ្ឌុសកេដុភេ។>
    text <៦៦>
      text <បទកោ វេយ្យាករណោ និមិត្តកោវិទោ អហំ>
      text <មន្តេ ច សិស្សេ វាចេសិំ តិណ្ណំ វេទាន បារគូ។>
    text <៦៧>
      text <បញ្ច ឧប្បលហត្ថានិ បិដ្ឋិយំ ឋបិតានិ មេ>
      text <អាហុតិំ យិដ្ឋុកាមោហំ បិតុមាតុសមាគមេ។>
    text <៦៨>
      text <តទា វិបស្សី ភគវា ភិក្ខុសង្ឃបុរក្ខតោ>
      text <ឱភាសេន្តោ ទិសា សព្ពា អាគច្ឆតិ នរាសភោ។>
    text <៦៩>
      text <អាសនំ បញ្ញបេត្វាន និមន្តេត្វា មហាមុនិំ>
      text <សន្ថរិត្វាន តំ បុប្ផំ អភិនេសិំ សកំ ឃរំ។>
    text <៧០>
      text <យំ មេ អត្ថិ សកេ គេហេ អាមិសំ បច្ចុបដ្ឋិតំ>
      text <តាហំ ពុទ្ធស្ស បាទាសិំ បសន្នោ សេហិ បាណិភិ។>
    text <៧១>
      text <ភុត្តាវិំ កាលមញ្ញាយ បុប្ផហត្ថមទាសហំ>
      text <អនុមោទិត្វាន សព្ពញ្ញូ បក្កាមិ ឧត្តរាមុខោ។>
    text <៧២>
      text <ឯកនវុតិតោ កប្បេ យំ បុប្ផមទទិំ តទា>
      text <ទុគ្គតិំ នាភិជានាមិ បុប្ផទានស្សិទំ ផលំ។>
    text <៧៣>
      text <អនន្តរំ ឥតោ កប្បេ រាជាហុំ វរទស្សនោ>
      text <សត្តរតនសម្បន្នោ ចក្កវត្តី មហព្ពលោ។>
    text <៧៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កុសុមាសនិយោ ថេរោ ឥមា គាថាយោ អភាសិត្ថាតិ។>
    stand <កុសុមាសនិយត្ថេរស្សាបទានំ ឆដ្ឋំ។>
  text <៧។ ផលទាយកត្ថេរអបទានំ>
    text <៧៥>
      text <អជ្ឈាយកោ មន្តធរោ តិណ្ណំ វេទាន បារគូ>
      text <ហិមវន្តស្សាវិទូរេ វសាមិ អស្សមេ អហំ។>
    text <៧៦>
      text <អគ្គិហុត្តញ្ច មេ អត្ថិ បុណ្ឌរីកផលានិ ច>
      text <បុដកេ និក្ខិបិត្វាន ទុមគ្គេ លគ្គិតំ មយា។>
    text <៧៧>
      text <បទុមុត្តរោ លោកវិទូ អាហុតីនំ បដិគ្គហោ>
      text <មមុទ្ធរិតុកាមោ សោ ភិក្ខន្តោ មមុបាគមិ។>
    text <៧៨>
      text <បសន្នចិត្តោ សុមនោ ផលំ ពុទ្ធស្សទាសហំ>
      text <វិត្តិសញ្ជននោ មយ្ហំ ទិដ្ឋធម្មសុខាវហោ។>
    text <៧៩>
      text <សុវណ្ណវណ្ណោ សម្ពុទ្ធោ អាហុតីនំ បដិគ្គហោ>
      text <អន្តលិក្ខេ ឋិតោ សត្ថា ឥមំ គាថំ អភាសថ។>
    text <៨០>
      text <ឥមិនា ផលទានេន ចេតនាបណិធីហិ ច>
      text <កប្បានំ សតសហស្សំ ទុគ្គតិំ នុបបជ្ជសិ។>
    text <៨១>
      text <តេនេវ សុក្កមូលេន អនុភោត្វាន សម្បទា>
      text <បត្តោម្ហិ អចលំ ឋានំ ហិត្វា ជយបរាជយំ។>
    text <៨២>
      text <ឥតោ សត្តសតេ កប្បេ រាជា អាសិំ សុមង្គលោ>
      text <សត្តរតនសម្បន្នោ ចក្កវត្តី មហព្ពលោ។>
    text <៨៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ផលទាយកោ ថេរោ ឥមា គាថាយោ អភាសិត្ថាតិ។>
    stand <ផលទាយកត្ថេរស្សាបទានំ សត្តមំ។>
  text <៨។ ញាណសញ្ញិកត្ថេរអបទានំ>
    text <៨៤>
      text <បព្ពតេ ហិមវន្តម្ហិ វសាមិ បព្ពតន្តរេ>
      text <បុលិនំ សោភនំ ទិស្វា ពុទ្ធសេដ្ឋំ អនុស្សរិំ។>
    text <៨៥>
      text <ញាណេ ឧបនិធា នត្ថិ សង្ខារំ នត្ថិ សត្ថុនោ>
      text <សព្ពធម្មំ អភិញ្ញាយ ញាណេន អធិមុច្ចតិ។>
    text <៨៦>
      text <នមោ តេ បុរិសាជញ្ញ នមោ តេ បុរិសុត្តម>
      text <ញាណេន តេ សមោ នត្ថិ យាវតា ញាណមុត្តមំ។>
    text <៨៧>
      text <ញាណេ ចិត្តំ បសាទេត្វា កប្បំ សគ្គម្ហិ មោទហំ>
      text <អវសេសេសុ កប្បេសុ កុសលំ ចរិតំ មយា។>
    text <៨៨>
      text <ឯកនវុតិតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ ញាណសញ្ញាយិទំ ផលំ។>
    text <៨៩>
      text <ឥតោ សត្តតិកប្បម្ហិ ឯកោ បុលិនបុប្ផិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៩០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ញាណសញ្ញិកោ ថេរោ ឥមា គាថាយោ អភាសិត្ថាតិ។>
    stand <ញាណសញ្ញិកត្ថេរស្សាបទានំ អដ្ឋមំ។>
  text <៩។ គណ្ឋិបុប្ផិយត្ថេរអបទានំ>
    text <៩១>
      text <សុវណ្ណវណ្ណោ សម្ពុទ្ធោ វិបស្សី ទក្ខិណារហោ>
      text <បុរក្ខតោ សាវកេហិ អារាមា អភិនិក្ខមិ។>
    text <៩២>
      text <ទិស្វានហំ ពុទ្ធសេដ្ឋំ សព្ពញ្ញុំ តមនាសកំ>
      text <បសន្នចិត្តោ សុមនោ គណ្ឋិបុប្ផំ អបូជយិំ។>
    text <៩៣>
      text <តេន ចិត្តប្បសាទេន ទ្វិបទិន្ទស្ស តាទិនោ>
      text <ហដ្ឋោ ហដ្ឋេន ចិត្តេន បុន វន្ទិំ តថាគតំ។>
    text <៩៤>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៩៥>
      text <ឯកតាលីសិតោ កប្បេ ចរណោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៩៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា គណ្ឋិបុប្ផិយោ ថេរោ ឥមា គាថាយោ អភាសិត្ថាតិ។>
    stand <គណ្ឋិបុប្ផិយត្ថេរស្សាបទានំ នវមំ។>
  text <១០។ បទុមបូជកត្ថេរអបទានំ>
    text <៩៧>
      text <ហិមវន្តស្សាវិទូរេ គោតមោ នាម បព្ពតោ>
      text <នានារុក្ខេហិ សញ្ឆន្នោ មហាភូតគណាលយោ។>
    text <៩៨>
      text <វេមជ្ឈម្ហិ ច តស្សាសិ អស្សមោ អភិនិម្មិតោ>
      text <បុរក្ខតោ សសិស្សេហិ វសាមិ អស្សមេ អហំ។>
    text <៩៩>
      text <អាយន្តុ មេ សិស្សគណា បទុមំ អាហរន្តុ មេ>
      text <ពុទ្ធបូជំ ករិស្សាមិ ទ្វិបទិន្ទស្ស តាទិនោ។>
    text <១០០>
      text <ឯវន្តិ តេ បដិស្សុត្វា បទុមំ អាហរិំសុ មេ>
      text <តថា និមិត្តំ កត្វាហំ ពុទ្ធស្ស អភិរោបយិំ។>
    text <១០១>
      text <សិស្សេ តទា សមានេត្វា សាធុកំ អនុសាសហំ>
      text <មា ខោ តុម្ហេ បមជ្ជិត្ថ អប្បមាទោ សុខាវហោ។>
    text <១០២>
      text <ឯវំ សមនុសាសិត្វា តេ សិស្សេ វចនក្ខមេ>
      text <អប្បមាទគុណេ យុត្តោ តទា កាលង្កតោ អហំ។>
    text <១០៣>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១០៤>
      text <ឯកបញ្ញាសកប្បម្ហិ រាជា អាសិំ ជលុត្តមោ>
      text <សត្តរតនសម្បន្នោ ចក្កវត្តី មហព្ពលោ។>
    text <១០៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា បទុមបូជកោ ថេរោ ឥមា គាថាយោ អភាសិត្ថាតិ>
      text <សេរេយ្យកោ បុប្ផថូបិ បាយសោ គន្ធថោមកោ>
      text <អាសនិ ផលសញ្ញី ច គណ្ឋិបទុមបុប្ផិយោ>
      text <បញ្ចុត្តរសតា គាថា គណិតា អត្ថទស្សិភិ។>
    stand <បទុមបូជកត្ថេរស្សាបទានំ ទសមំ។>
    stand <សេរេយ្យវគ្គោ តេរសមោ។>
    text <តស្សុទ្ទានំ>
