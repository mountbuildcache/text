text <៩។ តិមិរវគ្គោ>
  text <១។ តិមិរបុប្ផិយត្ថេរអបទានំ>
    text <១>
      text <ចន្ទភាគានទីតីរេ អនុសោតំ វជាមហំ>
      text <និសិន្នំ សមណំ ទិស្វា វិប្បសន្នមនាវិលំ។>
    text <២>
      text <តត្ថ ចិត្តំ បសាទេត្វា ឯវំ ចិន្តេសហំ តទា>
      text <តារយិស្សតិ តិណ្ណោយំ ទន្តោយំ ទមយិស្សតិ។>
    text <៣>
      text <អស្សាសិស្សតិ អស្សត្ថោ សន្តោ ច សមយិស្សតិ>
      text <មោចយិស្សតិ មុត្តោ ច និព្ពាបេស្សតិ និព្ពុតោ។>
    text <៤>
      text <ឯវាហំ ចិន្តយិត្វាន សិទ្ធត្ថស្ស មហេសិនោ>
      text <គហេត្វា តិមិរបុប្ផំ មត្ថកេ ឱកិរិំ អហំ។>
    text <៥>
      text <អញ្ជលិំ បគ្គហេត្វាន កត្វា ច នំ បទក្ខិណំ>
      text <វន្ទិត្វា សត្ថុនោ បាទេ បក្កាមិំ អបរំ ទិសំ។>
    text <៦>
      text <អចិរំ គតមត្តំ មំ មិគរាជា វិហេឋយិ>
      text <បបាតមនុគច្ឆន្តោ តត្ថេវ បបតិំ អហំ។>
    text <៧>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <៨>
      text <ឆប្បញ្ញាសម្ហិ កប្បម្ហិ សត្តេវាសុំ មហាយសា>
      text <សត្តរតនសម្បន្នា ចក្កវត្តី មហព្ពលា។>
    text <៩>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិមិរបុប្ផិយោ ថេរោ ឥមា គាថាយោ អភាសិត្ថាតិ។>
    stand <តិមិរបុប្ផិយត្ថេរស្សាបទានំ បឋមំ។>
  text <២។ គតសញ្ញកត្ថេរអបទានំ>
    text <១០>
      text <ជាតិយា សត្តវស្សោហំ បព្ពជិំ អនគារិយំ>
      text <អវន្ទិំ សត្ថុនោ បាទេ វិប្បសន្នេន ចេតសា។>
    text <១១>
      text <សត្តនង្គលកីបុប្ផេ អាកាសេ ឧក្ខិបិំ អហំ>
      text <តិស្សំ ពុទ្ធំ សមុទ្ទិស្ស អនន្តគុណសាគរំ។>
    text <១២>
      text <សុគតានុគតំ មគ្គំ បូជេត្វា ហដ្ឋមានសោ>
      text <អញ្ជលិញ្ច តទាកាសិំ បសន្នោ សេហិ បាណិភិ។>
    text <១៣>
      text <ទ្វេនវុតេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៤>
      text <ឥតោ អដ្ឋមកេ កប្បេ តយោ អគ្គិសិខា អហុ>
      text <សត្តរតនសម្បន្នា ចក្កវត្តី មហព្ពលា។>
    text <១៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា គតសញ្ញកោ ថេរោ ឥមា គាថាយោ អភាសិត្ថាតិ។>
    stand <គតសញ្ញកត្ថេរស្សាបទានំ ទុតិយំ។>
  text <៣។ និបន្នញ្ជលិកត្ថេរអបទានំ>
    text <១៦>
      text <រុក្ខមូលេ និសិន្នោហំ ព្យាធិតោ បរមេន ច>
      text <បរមការុញ្ញបត្តោម្ហិ អរញ្ញេ កាននេ អហំ។>
    text <១៧>
      text <អនុកម្បំ ឧបាទាយ តិស្សោ សត្ថា ឧបេសិ មំ>
      text <សោហំ និបន្នកោ សន្តោ សិរេ កត្វាន អញ្ជលិំ។>
    text <១៨>
      text <បសន្នចិត្តោ សុមនោ សព្ពសត្តានមុត្តមំ>
      text <សម្ពុទ្ធំ អភិវាទេត្វា តត្ថ កាលង្កតោ អហំ។>
    text <១៩>
      text <ទ្វេនវុតេ ឥតោ កប្បេ យំ វន្ទិំ បុរិសុត្តមំ>
      text <ទុគ្គតិំ នាភិជានាមិ វន្ទនាយ ឥទំ ផលំ។>
    text <២០>
      text <ឥតោ បញ្ចមកេ កប្បេ បញ្ចេវាសុំ មហាសិខា>
      text <សត្តរតនសម្បន្នា ចក្កវត្តី មហព្ពលា។>
    text <២១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា និបន្នញ្ជលិកោ ថេរោ ឥមា គាថាយោ អភាសិត្ថាតិ។>
    stand <និបន្នញ្ជលិកត្ថេរស្សាបទានំ តតិយំ។>
  text <៤។ អធោបុប្ផិយត្ថេរអបទានំ>
    text <២២>
      text <អភិភូ នាម សោ ភិក្ខុ សិខិនោ អគ្គសាវកោ>
      text <មហានុភាវោ តេវិជ្ជោ ហិមវន្តំ ឧបាគមិ។>
    text <២៣>
      text <អហម្បិ ហិមវន្តម្ហិ រមណីយស្សមេ ឥសិ>
      text <វសាមិ អប្បមញ្ញាសុ ឥទ្ធីសុ ច តទា វសី។>
    text <២៤>
      text <បក្ខិជាតោ វិយាកាសេ បព្ពតំ អធិវត្តយិំ>
      text <អធោបុប្ផំ គហេត្វាន អាគច្ឆិំ បព្ពតំ អហំ។>
    text <២៥>
      text <សត្ត បុប្ផានិ គណ្ហិត្វា មត្ថកេ ឱកិរិំ អហំ>
      text <អាលោកិតេ ច វីរេន បក្កាមិំ បាចិនាមុខោ។>
    text <២៦>
      text <អាវាសំ អភិសម្ភោសិំ បត្វាន អស្សមំ អហំ>
      text <ខារិភារំ គហេត្វាន បាយាសិំ បព្ពតន្តរំ។>
    text <២៧>
      text <អជគរោ មំ បីឡេសិ ឃោររូបោ មហព្ពលោ>
      text <បុព្ពកម្មំ សរិត្វាន តត្ថ កាលង្កតោ អហំ។>
    text <២៨>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផបូជាយិទំ ផលំ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អធោបុប្ផិយោ ថេរោ ឥមា គាថាយោ អភាសិត្ថាតិ។>
    stand <អធោបុប្ផិយត្ថេរស្សាបទានំ ចតុត្ថំ។>
  text <៥។ រំសិសញ្ញកត្ថេរអបទានំ>
    text <៣០>
      text <បព្ពតេ ហិមវន្តម្ហិ វាសំ កប្បេសហំ បុរេ>
      text <អជិនុត្តរវាសោហំ វសាមិ បព្ពតន្តរេ។>
    text <៣១>
      text <សុវណ្ណវណ្ណំ សម្ពុទ្ធំ សតរំសិំវ ភាណុមំ>
      text <វនន្តរគតំ ទិស្វា សាលរាជំវ បុប្ផិតំ។>
    text <៣២>
      text <រំស្យា ចិត្តំ បសាទេត្វា វិបស្សិស្ស មហេសិនោ>
      text <បគ្គយ្ហ អញ្ជលិំ វន្ទិំ សិរសា ឧក្កុដី អហំ។>
    text <៣៣>
      text <ឯកនវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ រំសិសញ្ញាយិទំ ផលំ។>
    text <៣៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា រំសិសញ្ញកោ ថេរោ ឥមា គាថាយោ អភាសិត្ថាតិ។>
    stand <រំសិសញ្ញកត្ថេរស្សាបទានំ បញ្ចមំ។>
  text <៦។ ទុតិយរំសិសញ្ញកត្ថេរអបទានំ>
    text <៣៥>
      text <បព្ពតេ ហិមវន្តម្ហិ វាកចីរធរោ អហំ>
      text <ចង្កមញ្ច សមារូឡ្ហោ និសីទិំ បាចិនាមុខោ។>
    text <៣៦>
      text <បព្ពតេ សុគតំ ទិស្វា ផុស្សំ ឈានរតំ តទា>
      text <អញ្ជលិំ បគ្គហេត្វាន រំស្យា ចិត្តំ បសាទយិំ។>
    text <៣៧>
      text <ទ្វេនវុតេ ឥតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ រំសិសញ្ញាយិទំ ផលំ។>
    text <៣៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា រំសិសញ្ញកោ ថេរោ ឥមា គាថាយោ អភាសិត្ថាតិ។>
    stand <ទុតិយរំសិសញ្ញកត្ថេរស្សាបទានំ ឆដ្ឋំ។>
  text <៧។ ផលទាយកត្ថេរអបទានំ>
    text <៣៩>
      text <បព្ពតេ ហិមវន្តម្ហិ ខរាជិនធរោ អហំ>
      text <ផុស្សំ ជិនវរំ ទិស្វា ផលហត្ថោ ផលំ អទំ។>
    text <៤០>
      text <យមហំ ផលមទាសិំ វិប្បសន្នេន ចេតសា>
      text <ភវេ និព្ពត្តមានម្ហិ ផលំ និព្ពត្តតេ មម។>
    text <៤១>
      text <ទ្វេនវុតេ ឥតោ កប្បេ យំ ផលំ អទទិំ អហំ>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៤២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ផលទាយកោ ថេរោ ឥមា គាថាយោ អភាសិត្ថាតិ។>
    stand <ផលទាយកត្ថេរស្សាបទានំ សត្តមំ។>
  text <៨។ សទ្ទសញ្ញកត្ថេរអបទានំ>
    text <៤៣>
      text <បព្ពតេ ហិមវន្តម្ហិ វសាមិ បណ្ណសន្ថរេ>
      text <ផុស្សស្ស ធម្មំ ភណតោ សទ្ទេ ចិត្តំ បសាទយិំ។>
    text <៤៤>
      text <ទ្វេនវុតេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ បុញ្ញកម្មស្សិទំ ផលំ។>
    text <៤៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សទ្ទសញ្ញកោ ថេរោ ឥមា គាថាយោ អភាសិត្ថាតិ។>
    stand <សទ្ទសញ្ញកត្ថេរស្សាបទានំ អដ្ឋមំ។>
  text <៩។ ពោធិសិញ្ចកត្ថេរអបទានំ>
    text <៤៦>
      text <វិបស្សិស្ស ភគវតោ មហាពោធិមហោ អហុ>
      text <បព្ពជ្ជុបគតោ សន្តោ ឧបគច្ឆិំ អហំ តទា។>
    text <៤៧>
      text <កុសុមោទកមាទាយ ពោធិយា ឱកិរិំ អហំ>
      text <មោចយិស្សតិ នោ មុត្តោ និព្ពាបេស្សតិ និព្ពុតោ។>
    text <៤៨>
      text <ឯកនវុតិតោ កប្បេ យំ ពោធិមភិសិញ្ចយិំ>
      text <ទុគ្គតិំ នាភិជានាមិ ពោធិសិញ្ចាយិទំ ផលំ។>
    text <៤៩>
      text <តេត្តិំសេ វត្តមានម្ហិ កប្បេ អាសុំ ជនាធិបា>
      text <ឧទកសេចនា នាម អដ្ឋេតេ ចក្កវត្តិនោ។>
    text <៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពោធិសិញ្ចកោ ថេរោ ឥមា គាថាយោ អភាសិត្ថាតិ។>
    stand <ពោធិសិញ្ចកត្ថេរស្សាបទានំ នវមំ។>
  text <១០។ បទុមបុប្ផិយត្ថេរអបទានំ>
    text <៥១>
      text <បោក្ខរវនំ បវិដ្ឋោ ភញ្ជន្តោ បទុមានិហំ>
      text <តត្ថទ្ទសំ ផុស្សំ ពុទ្ធំ ពាត្តិំសវរលក្ខណំ។>
    text <៥២>
      text <បទុមបុប្ផំ គហេត្វាន អាកាសេ ឧក្ខិបិំ អហំ>
      text <បាបកម្មំ សរិត្វាន បព្ពជិំ អនគារិយំ។>
    text <៥៣>
      text <បព្ពជិត្វាន កាយេន មនសា សំវុតេន ច>
      text <វចីទុច្ចរិតំ ហិត្វា អាជីវំ បរិសោធយិំ។>
    text <៥៤>
      text <ទ្វេនវុតេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៥៥>
      text <បទុមាភាសនាមា ច អដ្ឋារស មហីបតី>
      text <អដ្ឋារសេសុ កប្បេសុ អដ្ឋតាលីសមាសិសុំ។>
    text <៥៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា បទុមបុប្ផិយោ ថេរោ ឥមា គាថាយោ អភាសិត្ថាតិ>
      text <តិមិរនង្គលីបុប្ផ និប្បន្នញ្ជលិកោ អធោ>
      text <ទ្វេ រំសិសញ្ញី ផលទោ សទ្ទសញ្ញី ច សេចកោ>
      text <បទ្មបុប្ផី ច គាថាយោ ឆប្បញ្ញាស បកិត្តិតា។>
    stand <បទុមបុប្ផិយត្ថេរស្សាបទានំ ទសមំ។>
    stand <តិមិរវគ្គោ នវមោ។>
    text <តស្សុទ្ទានំ>
