text <៤២។ ភទ្ទាលិវគ្គោ>
  text <១។ ភទ្ទាលិត្ថេរអបទានំ>
    text <១>
      text <សុមេធោ នាម សម្ពុទ្ធោ អគ្គោ ការុណិកោ មុនិ>
      text <វិវេកកាមោ លោកគ្គោ ហិមវន្តមុបាគមិ។>
    text <២>
      text <អជ្ឈោគាហេត្វា ហិមវំ សុមេធោ លោកនាយកោ>
      text <បល្លង្កំ អាភុជិត្វាន និសីទិ បុរិសុត្តមោ។>
    text <៣>
      text <សមាធិំ សោ សមាបន្នោ សុមេធោ លោកនាយកោ>
      text <សត្តរត្តិន្ទិវំ ពុទ្ធោ និសីទិ បុរិសុត្តមោ។>
    text <៤>
      text <ខារិភារំ គហេត្វាន វនមជ្ឈោគហិំ អហំ>
      text <តត្ថទ្ទសាសិំ សម្ពុទ្ធំ ឱឃតិណ្ណមនាសវំ។>
    text <៥>
      text <សម្មជ្ជនិំ គហេត្វាន សម្មជ្ជិត្វាន អស្សមំ>
      text <ចតុទណ្ឌេ ឋបេត្វាន អកាសិំ មណ្ឌបំ តទា។>
    text <៦>
      text <សាលបុប្ផំ អាហរិត្វា មណ្ឌបំ ឆាទយិំ អហំ>
      text <បសន្នចិត្តោ សុមនោ អភិវន្ទិំ តថាគតំ។>
    text <៧>
      text <យំ វទន្តិ សុមេធោតិ ភូរិបញ្ញំ សុមេធសំ>
      text <ភិក្ខុសង្ឃេ និសីទិត្វា ឥមា គាថា អភាសថ។>
    text <៨>
      text <ពុទ្ធស្ស គិរមញ្ញាយ សព្ពេ ទេវា សមាគមុំ>
      text <អសំសយំ ពុទ្ធសេដ្ឋោ ធម្មំ ទេសេតិ ចក្ខុមា។>
    text <៩>
      text <សុមេធោ នាម សម្ពុទ្ធោ អាហុតីនំ បដិគ្គហោ>
      text <ទេវសង្ឃេ និសីទិត្វា ឥមា គាថា អភាសថ។>
    text <១០>
      text <យោ មេ សត្តាហំ មណ្ឌបំ ធារយី សាលឆាទិតំ>
      text <តមហំ កិត្តយិស្សាមិ សុណាថ មម ភាសតោ។>
    text <១១>
      text <ទេវភូតោ មនុស្សោ វា ហេមវណ្ណោ ភវិស្សតិ>
      text <បហូតភោគោ ហុត្វាន កាមភោគី ភវិស្សតិ។>
    text <១២>
      text <សដ្ឋិ នាគសហស្សានិ សព្ពាលង្ការភូសិតា>
      text <សុវណ្ណកច្ឆា មាតង្គា ហេមកប្បនវាសសា។>
    text <១៣>
      text <អារូឡ្ហា គាមណីយេហិ តោមរង្កុសបាណិភិ>
      text <សាយំ បាតោ ឧបដ្ឋានំ អាគមិស្សន្តិមំ នរំ>
      text <តេហិ នាគេហិ បរិវុតោ រមិស្សតិ អយំ នរោ។>
    text <១៤>
      text <សដ្ឋិ អស្សសហស្សានិ សព្ពាលង្ការភូសិតា>
      text <អាជានីយាវ ជាតិយា សិន្ធវា សីឃវាហិនោ។>
    text <១៥>
      text <អារូឡ្ហា គាមណីយេហិ ឥល្លិយាចាបធារិភិ>
      text <បរិវារេស្សន្តិមំ និច្ចំ ពុទ្ធបូជាយិទំ ផលំ។>
    text <១៦>
      text <សដ្ឋិ រថសហស្សានិ សព្ពាលង្ការភូសិតា>
      text <ទីបា អថោបិ វេយគ្ឃា សន្នទ្ធា ឧស្សិតទ្ធជា។>
    text <១៧>
      text <អារូឡ្ហា គាមណីយេហិ ចាបហត្ថេហិ វម្មិភិ>
      text <បរិវារេស្សន្តិមំ និច្ចំ ពុទ្ធបូជាយិទំ ផលំ។>
    text <១៨>
      text <សដ្ឋិ គាមសហស្សានិ បរិបុណ្ណានិ សព្ពសោ>
      text <បហូតធនធញ្ញានិ សុសមិទ្ធានិ សព្ពសោ>
      text <សទា បាតុភវិស្សន្តិ ពុទ្ធបូជាយិទំ ផលំ។>
    text <១៩>
      text <ហត្ថី អស្សា រថា បត្តី សេនា ច ចតុរង្គិនី>
      text <បរិវារេស្សន្តិមំ និច្ចំ ពុទ្ធបូជាយិទំ ផលំ។>
    text <២០>
      text <អដ្ឋារសេ កប្បសតេ ទេវលោកេ រមិស្សតិ>
      text <សហស្សក្ខត្តុំ រាជា ច ចក្កវត្តី ភវិស្សតិ។>
    text <២១>
      text <សតានំ តីណិក្ខត្តុញ្ច ទេវរជ្ជំ ករិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <២២>
      text <តិំសកប្បសហស្សម្ហិ ឱក្កាកកុលសម្ភវោ>
      text <គោតមោ នាម គោត្តេន សត្ថា លោកេ ភវិស្សតិ។>
    text <២៣>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <សព្ពាសវេ បរិញ្ញាយ វិហរិស្សតិនាសវោ។>
    text <២៤>
      text <តិំសកប្បសហស្សម្ហិ អទ្ទសំ លោកនាយកំ>
      text <ឯត្ថន្តរមុបាទាយ គវេសិំ អមតំ បទំ។>
    text <២៥>
      text <លាភា មយ្ហំ សុលទ្ធំ មេ យមហញ្ញាសិ សាសនំ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <២៦>
      text <នមោ តេ បុរិសាជញ្ញ នមោ តេ បុរិសុត្តម>
      text <តវ ញាណំ បកិត្តេត្វា បត្តោម្ហិ អចលំ បទំ។>
    text <២៧>
      text <យំ យំ យោនុបបជ្ជាមិ ទេវត្តំ អថ មានុសំ>
      text <សព្ពត្ថ សុខិតោ ហោមិ ផលំ មេ ញាណកិត្តនេ។>
    text <២៨>
      text <ឥទំ បច្ឆិមកំ មយ្ហំ ចរិមោ វត្តតេ ភវោ>
      text <នាគោវ ពន្ធនំ ឆេត្វា វិហរាមិ អនាសវោ។>
    text <២៩>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៣០>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៣១>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ភទ្ទាលិត្ថេរោ ឥមា គាថាយោ អភាសិត្ថាតិ។>
    stand <ភទ្ទាលិត្ថេរស្សាបទានំ បឋមំ។>
  text <២។ ឯកឆត្តិយត្ថេរអបទានំ>
    text <៣២>
      text <ចន្ទភាគានទីតីរេ អស្សមោ សុកតោ មម>
      text <សុសុទ្ធបុលិនាកិណ្ណោ បន្នសាលា សុមាបិតា។>
    text <៣៣>
      text <ឧត្តានកូលា នទិកា សុបតិត្ថា មនោរមា>
      text <មច្ឆកច្ឆបសម្បន្នា សុសុមារនិសេវិតា។>
    text <៣៤>
      text <អច្ឆា ទីបី ច មយូរា ករវីកា ច សាឡិកា>
      text <កូជន្តិ សព្ពទា ឯតេ សោភយន្តា មមស្សមំ។>
    text <៣៥>
      text <កោកិលា មញ្ជុភាណី ច ហំសា ច មធុរស្សរា>
      text <អភិកូជន្តិ តេ តត្ថ សោភយន្តា មមស្សមំ។>
    text <៣៦>
      text <សីហា ព្យគ្ឃា វរាហា ច អច្ឆ កោកតរច្ឆកា>
      text <គិរិទុគ្គម្ហិ នាទេន្តិ សោភយន្តា មមស្សមំ។>
    text <៣៧>
      text <ឯណីមិគា ច សរភា ភេរណ្ឌា សូករា ពហូ>
      text <គិរិទុគ្គម្ហិ នាទេន្តិ សោភយន្តា មមស្សមំ។>
    text <៣៨>
      text <ឧទ្ទាលកា ចម្បកា ច បាដលី សិន្ទុវារកា>
      text <អតិមុត្តា អសោកា ច សោភយន្តិ មមស្សមំ។>
    text <៣៩>
      text <អង្កោលា យូថិកា ចេវ សត្តលី ពិម្ពិជាលិកា>
      text <កណិការា ច បុប្ផន្តិ សោភយន្តា មមស្សមំ។>
    text <៤០>
      text <នាគា សាលា ច សឡលា បុណ្ឌរីកេត្ថ បុប្ផិតា>
      text <ទិព្ពគន្ធំ សម្បវន្តា សោភយន្តិ មមស្សមំ។>
    text <៤១>
      text <អជ្ជុនា អសនា ចេត្ថ មហានាមា ច បុប្ផិតា>
      text <សាលា ច កង្គុបុប្ផា ច សោភយន្តិ មមស្សមំ។>
    text <៤២>
      text <អម្ពា ជម្ពូ ច តិលកា និម្ពា ច សាលកល្យាណី>
      text <ទិព្ពគន្ធំ សម្បវន្តា សោភយន្តិ មមស្សមំ។>
    text <៤៣>
      text <អសោកា ច កបិដ្ឋា ច គិរិមាលេត្ថ បុប្ផិតា>
      text <ទិព្ពគន្ធំ សម្បវន្តា សោភយន្តិ មមស្សមំ។>
    text <៤៤>
      text <កទម្ពា កទលី ចេវ ឥសិមុគ្គា ច រោបិតា>
      text <ធុវំ ផលានិ ធារេន្តិ សោភយន្តា មមស្សមំ។>
    text <៤៥>
      text <ហរីតកា អាមលកា អម្ពជម្ពុវិភីតកា>
      text <កោលា ភល្លាតកា ពិល្លា ផលិនោ មម អស្សមេ។>
    text <៤៦>
      text <អវិទូរេ បោក្ខរណី សុបតិត្ថា មនោរមា>
      text <មន្ទាលកេហិ សញ្ឆន្នា បទុមុប្បលកេហិ ច។>
    text <៤៧>
      text <គព្ភំ គណ្ហន្តិ បទុមា អញ្ញេ បុប្ផន្តិ កេសរី>
      text <ឱបត្តកណ្ណិកា ចេវ បុប្ផន្តិ មម អស្សមេ។>
    text <៤៨>
      text <បាឋីនា បាវុសា មច្ឆា ពលជា មុញ្ជរោហិតា>
      text <អច្ឆោទកម្ហិ វិចរំ សោភយន្តិ មមស្សមំ។>
    text <៤៩>
      text <នយិតា អម្ពគន្ធី ច អនុកូលេ ច កេតកា>
      text <ទិព្ពគន្ធំ សម្បវន្តា សោភយន្តិ មមស្សមំ។>
    text <៥០>
      text <មធុ ភិសម្ហា សវតិ ខីរសប្បិ មុឡាលិភិ>
      text <ទិព្ពគន្ធំ សម្បវន្តា សោភយន្តិ មមស្សមំ។>
    text <៥១>
      text <បុលិនា សោភនា តត្ថ អាកិណ្ណា ជលសេវិតា>
      text <ឱបុប្ផា បុប្ផិតា សេន្តិ សោភយន្តា មមស្សមំ។>
    text <៥២>
      text <ជដាភារេន ភរិតា អជិនុត្តរវាសនា>
      text <វាកចីរធរា សព្ពេ សោភយន្តិ មមស្សមំ។>
    text <៥៣>
      text <យុគមត្តមបេក្ខន្តា និបកា សន្តវុត្តិនោ>
      text <កាមភោគេ អនបេក្ខា វសន្តិ មម អស្សមេ។>
    text <៥៤>
      text <បរូឡ្ហកច្ឆនខលោមា បង្កទន្តា រជស្សិរា>
      text <រជោជល្លធរា សព្ពេ វសន្តិ មម អស្សមេ។>
    text <៥៥>
      text <អភិញ្ញាបារមិប្បត្តា អន្តលិក្ខចរា ច តេ>
      text <ឧគ្គច្ឆន្តា នភំ ឯតេ សោភយន្តិ មមស្សមំ។>
    text <៥៦>
      text <តេហិ សិស្សេហិ បរិវុតោ វសាមិ វិបិនេ តទា>
      text <រត្តិន្ទិវំ ន ជានាមិ សទា ឈានសមប្បិតោ។>
    text <៥៧>
      text <ភគវា តម្ហិ សមយេ អត្ថទស្សី មហាមុនិ>
      text <តមន្ធការំ នាសេន្តោ ឧប្បជ្ជិ លោកនាយកោ។>
    text <៥៨>
      text <អថ អញ្ញតរោ សិស្សោ អាគច្ឆិ មម សន្តិកំ>
      text <មន្តេ អជ្ឈេតុកាមោ សោ ឆឡង្គំ នាម លក្ខណំ។>
    text <៥៩>
      text <ពុទ្ធោ លោកេ សមុប្បន្នោ អត្ថទស្សី មហាមុនិ>
      text <ចតុសច្ចំ បកាសេន្តោ ទេសេតិ អមតំ បទំ។>
    text <៦០>
      text <តុដ្ឋហដ្ឋោ បមុទិតោ ធម្មន្តរគតាសយោ>
      text <អស្សមា អភិនិក្ខម្ម ឥទំ វចនមព្រវិំ។>
    text <៦១>
      text <ពុទ្ធោ លោកេ សមុប្បន្នោ ទ្វត្តិំសវរលក្ខណោ>
      text <ឯថ សព្ពេ គមិស្សាម សម្មាសម្ពុទ្ធសន្តិកំ។>
    text <៦២>
      text <ឱវាទបដិករា តេ សធម្មេ បារមិំ គតា>
      text <សាធូតិ សម្បដិច្ឆិំសុ ឧត្តមត្ថគវេសកា។>
    text <៦៣>
      text <ជដាភារភរិតា តេ អជិនុត្តរវាសនា>
      text <ឧត្តមត្ថំ គវេសន្តា និក្ខមិំសុ វនា តទា។>
    text <៦៤>
      text <ភគវា តម្ហិ សមយេ អត្ថទស្សី មហាយសោ>
      text <ចតុសច្ចំ បកាសេន្តោ ទេសេតិ អមតំ បទំ។>
    text <៦៥>
      text <សេតច្ឆត្តំ គហេត្វាន ពុទ្ធសេដ្ឋស្ស ធារយិំ>
      text <ឯកាហំ ធារយិត្វាន ពុទ្ធសេដ្ឋំ អវន្ទហំ។>
    text <៦៦>
      text <អត្ថទស្សី តុ ភគវា លោកជេដ្ឋោ នរាសភោ>
      text <ភិក្ខុសង្ឃេ និសីទិត្វា ឥមា គាថា អភាសថ។>
    text <៦៧>
      text <យោ មេ ឆត្តំ អធារេសិ បសន្នោ សេហិ បាណិភិ>
      text <តមហំ កិត្តយិស្សាមិ សុណាថ មម ភាសតោ។>
    text <៦៨>
      text <ឥមស្ស ជាយមានស្ស ទេវត្តេ អថ មានុសេ>
      text <ធារេស្សតិ សទា ឆត្តំ ឆត្តទានស្សិទំ ផលំ។>
    text <៦៩>
      text <សត្តសត្តតិកប្បានិ ទេវលោកេ រមិស្សតិ>
      text <សហស្សក្ខត្តុំ រាជា ច ចក្កវត្តី ភវិស្សតិ។>
    text <៧០>
      text <សត្តសត្តតិក្ខត្តុញ្ច ទេវរជ្ជំ ករិស្សតិ>
      text <បទេសរជ្ជំ វិបុលំ គណនាតោ អសង្ខិយំ។>
    text <៧១>
      text <អដ្ឋារសេ កប្បសតេ គោតមោ សក្យបុង្គវោ>
      text <តមន្ធការំ នាសេន្តោ ឧប្បជ្ជិស្សតិ ចក្ខុមា។>
    text <៧២>
      text <តស្ស ធម្មេសុ ទាយាទោ ឱរសោ ធម្មនិម្មិតោ>
      text <សព្ពាសវេ បរិញ្ញាយ វិហរិស្សតិនាសវោ។>
    text <៧៣>
      text <យតោ អហំ កម្មមកំ ឆត្តំ ពុទ្ធស្ស ធារយំ>
      text <ឯត្ថន្តរេ ន ជានាមិ សេតច្ឆត្តំ អធារិតំ។>
    text <៧៤>
      text <ឥទំ បច្ឆិមកំ មយ្ហំ ចរិមោ វត្តតេ ភវោ>
      text <ឆត្តធារណមជ្ជាបិ វត្តតេ និច្ចកាលិកំ។>
    text <៧៥>
      text <អហោ មេ សុកតំ កម្មំ អត្ថទស្សិស្ស តាទិនោ>
      text <សព្ពាសវា បរិក្ខីណា នត្ថិ ទានិ បុនព្ភវោ។>
    text <៧៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៧៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៧៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា ឯកឆត្តិយោ ថេរោ ឥមា គាថាយោ អភាសិត្ថាតិ>
    stand <ឯកឆត្តិយត្ថេរស្សាបទានំ ទុតិយំ។>
  text <៣។ តិណសូលកឆាទនិយត្ថេរអបទានំ>
    text <៧៩>
      text <ជាតិំ ជរញ្ច មរណំ បច្ចវេក្ខិំ អហំ តទា>
      text <ឯកកោ អភិនិក្ខម្ម បព្ពជិំ អនគារិយំ។>
    text <៨០>
      text <ចរមានោនុបុព្ពេន គង្គាតីរំ ឧបាគមិំ>
      text <តត្ថទ្ទសាសិំ បថវិំ គង្គាតីរេ សមុន្នតំ។>
    text <៨១>
      text <អស្សមំ តត្ថ មាបេត្វា វសាមិ អស្សមេ អហំ>
      text <សុកតោ ចង្កមោ មយ្ហំ នានាទិជគណាយុតោ។>
    text <៨២>
      text <មមុបេន្តិ ច វិស្សត្ថា កូជន្តិ ច មនោហរំ>
      text <រមមានោ សហ តេហិ វសាមិ អស្សមេ អហំ។>
    text <៨៣>
      text <មម អស្សមសាមន្តា មិគរាជា ចតុក្កមោ>
      text <អាសយា អភិនិក្ខម្ម គជ្ជិ សោ អសនី វិយ។>
    text <៨៤>
      text <នទិតេ មិគរាជេ ច ហាសោ មេ ឧទបជ្ជថ>
      text <មិគរាជំ គវេសន្តោ អទ្ទសំ លោកនាយកំ។>
    text <៨៥>
      text <ទិស្វានាហំ ទេវទេវំ តិស្សំ លោកគ្គនាយកំ>
      text <ហដ្ឋោ ហដ្ឋេន ចិត្តេន បូជយិំ នាគកេសរំ។>
    text <៨៦>
      text <ឧគ្គច្ឆន្តំវ សូរិយំ សាលរាជំវ បុប្ផិតំ>
      text <ឱសធិំវ វិរោចន្តំ សន្ថវិំ លោកនាយកំ។>
    text <៨៧>
      text <តវ ញាណេន សព្ពញ្ញុ មោចេសិមំ សទេវកំ>
      text <តវំ អារាធយិត្វាន ជាតិយា បរិមុច្ចរេ។>
    text <៨៨>
      text <អទស្សនេន សព្ពញ្ញុ ពុទ្ធានំ សព្ពទស្សិនំ>
      text <បតន្តិវីចិនិរយំ រាគទោសេហិ ឱផុដា។>
    text <៨៩>
      text <តវ ទស្សនមាគម្ម សព្ពញ្ញុ លោកនាយក>
      text <បមុច្ចន្តិ ភវា សព្ពា ផុសន្តិ អមតំ បទំ។>
    text <៩០>
      text <យទា ពុទ្ធា ចក្ខុមន្តោ ឧប្បជ្ជន្តិ បភង្ករា>
      text <កិលេសេ ឈាបយិត្វាន អាលោកំ ទស្សយន្តិ តេ។>
    text <៩១>
      text <កិត្តយិត្វាន សម្ពុទ្ធំ តិស្សំ លោកគ្គនាយកំ>
      text <ហដ្ឋោ ហដ្ឋេន ចិត្តេន តិណសូលំ អបូជយិំ។>
    text <៩២>
      text <មម សង្កប្បមញ្ញាយ តិស្សោ លោកគ្គនាយកោ>
      text <សកាសនេ និសីទិត្វា ឥមា គាថា អភាសថ។>
    text <៩៣>
      text <យោ មំ បុប្ផេហិ ឆាទេសិ បសន្នោ សេហិ បាណិភិ>
      text <តមហំ កិត្តយិស្សាមិ សុណាថ មម ភាសតោ។>
    text <៩៤>
      text <បញ្ចវីសតិក្ខត្តុំ សោ ទេវរជ្ជំ ករិស្សតិ>
      text <បញ្ចសត្តតិក្ខត្តុញ្ច ចក្កវត្តី ភវិស្សតិ។>
    text <៩៥>
      text <បទេសរជ្ជំ វិបុលំ គណនាតោ អសង្ខិយំ>
      text <តស្ស កម្មនិស្សន្ទេន បុប្ផានំ បូជនាយ ច។>
    text <៩៦>
      text <សីសំន្ហាតោ ចយំ បោសោ បុប្ផមាកង្ខតេ យទិ>
      text <បុញ្ញកម្មេន សំយុត្តំ បុរតោ បាតុភវិស្សតិ។>
    text <៩៧>
      text <យំ យំ ឥច្ឆតិ កាមេហិ តំ តំ បាតុភវិស្សតិ>
      text <សង្កប្បំ បរិបូរេត្វា និព្ពាយិស្សតិនាសវោ។>
    text <អដ្ឋារសមំ ភាណវារំ។>
    text <៩៨>
      text <កិលេសេ ឈាបយិត្វាន សម្បជានោ បតិស្សតោ>
      text <ឯកាសនេ និសីទិត្វា អរហត្តមបាបុណិំ។>
    text <៩៩>
      text <ចង្កមន្តោ និបជ្ជន្តោ និសិន្នោ ឧទ វា ឋិតោ>
      text <ពុទ្ធសេដ្ឋំ សរិត្វាន វិហរាមិ អហំ សទា។>
    text <១០០>
      text <ចីវរេ បិណ្ឌបាតេ ច បច្ចយេ សយនាសនេ>
      text <តត្ថ មេ ឩនតា នត្ថិ ពុទ្ធបូជាយិទំ ផលំ។>
    text <១០១>
      text <សោ ទានិ បត្តោ អមតំ សន្តំ បទមនុត្តរំ>
      text <សព្ពាសវេ បរិញ្ញាយ វិហរាមិ អនាសវោ។>
    text <១០២>
      text <ទ្វេនវុតេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១០៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១០៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១០៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិណសូលកឆាទនិយោ ថេរោ ឥមា គាថាយោ អភាសិត្ថាតិ។>
    stand <តិណសូលកឆាទនិយត្ថេរស្សាបទានំ តតិយំ។>
  text <៤។ មធុមំសទាយកត្ថេរអបទានំ>
    text <១០៦>
      text <នគរេ ពន្ធុមតិយា សូករិកោ អហោសហំ>
      text <ឧក្កោដំ រន្ធយិត្វាន មធុមំសម្ហិ ឱកិរិំ។>
    text <១០៧>
      text <សន្និបាតំ អហំ គន្ត្វា ឯកំ បត្តំ គហេសហំ>
      text <បូរយិត្វាន តំ បត្តំ ភិក្ខុសង្ឃស្សទាសហំ។>
    text <១០៨>
      text <យោត្ថ ថេរតរោ ភិក្ខុ និយ្យាទេសិ មមំ តទា>
      text <ឥមិនា បត្តបូរេន លភស្សុ វិបុលំ សុខំ។>
    text <១០៩>
      text <ទុវេ សម្បត្តិយោ ភុត្វា សុក្កមូលេន ចោទិតោ>
      text <បច្ឆិមេ វត្តមានម្ហិ កិលេសេ ឈាបយិស្សតិ។>
    text <១១០>
      text <តត្ថ ចិត្តំ បសាទេត្វា តាវតិំសមគច្ឆហំ>
      text <តត្ថ ភុត្វា បិវិត្វា ច លភាមិ វិបុលំ សុខំ។>
    text <១១១>
      text <មណ្ឌបេ រុក្ខមូលេ វា បុព្ពកម្មំ អនុស្សរិំ>
      text <អន្នបានាភិវស្សោ មេ អភិវស្សតិ តាវទេ។>
    text <១១២>
      text <ឥទំ បច្ឆិមកំ មយ្ហំ ចរិមោ វត្តតេ ភវោ>
      text <ឥធាបិ អន្នបានំ មេ វស្សតេ សព្ពកាលិកំ។>
    text <១១៣>
      text <តេនេវ មធុទានេន សន្ធាវិត្វា ភវេ អហំ>
      text <សព្ពាសវេ បរិញ្ញាយ វិហរាមិ អនាសវោ។>
    text <១១៤>
      text <ឯកនវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ មធុទានស្សិទំ ផលំ។>
    text <១១៥>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១១៦>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១១៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មធុមំសទាយកោ ថេរោ ឥមា គាថាយោ អភាសិត្ថាតិ។>
    stand <មធុមំសទាយកត្ថេរស្សាបទានំ ចតុត្ថំ។>
  text <៥។ នាគបល្លវត្ថេរអបទានំ>
    text <១១៨>
      text <នគរេ ពន្ធុមតិយា រាជុយ្យានេ វសាមហំ>
      text <មម អស្សមសាមន្តា និសីទិ លោកនាយកោ។>
    text <១១៩>
      text <នាគបល្លវមាទាយ ពុទ្ធស្ស អភិរោបយិំ>
      text <បសន្នចិត្តោ សុមនោ សុគតំ អភិវាទយិំ។>
    text <១២០>
      text <ឯកនវុតិតោ កប្បេ យំ បល្លវមបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១២១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១២២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១២៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា នាគបល្លវោ ថេរោ ឥមា គាថាយោ អភាសិត្ថាតិ។>
    stand <នាគបល្លវត្ថេរស្សាបទានំ បញ្ចមំ។>
  text <៦។ ឯកទីបិយត្ថេរអបទានំ>
    text <១២៤>
      text <បរិនិព្ពុតេ សុគតេ សិទ្ធត្ថេ លោកនាយកេ>
      text <សទេវមានុសា សព្ពេ បូជេន្តិ ទ្វិបទុត្តមំ។>
    text <១២៥>
      text <អារោបិតេ ច ចិតកេ សិទ្ធត្ថេ លោកនាយកេ>
      text <យថាសកេន ថាមេន ចិតំ បូជេន្តិ សត្ថុនោ។>
    text <១២៦>
      text <អវិទូរេ ចិតកស្ស ទីបំ ឧជ្ជាលយិំ អហំ>
      text <យាវ ឧទេតិ សូរិយោ ទីបំ មេ តាវ ឧជ្ជលិ។>
    text <១២៧>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <១២៨>
      text <តត្ថ មេ សុកតំ ព្យម្ហំ ឯកទីបីតិ ញាយតិ>
      text <ទីបសតសហស្សានិ ព្យម្ហេ បជ្ជលរេ មម។>
    text <១២៩>
      text <ឧទយន្តោវ សូរិយោ ទេហោ មេ ជោតតេ សទា>
      text <សប្បភាហិ សរីរស្ស អាលោកោ ហោតិ មេ សទា។>
    text <១៣០>
      text <តិរោកុដ្ដំ តិរោសេលំ សមតិគ្គយ្ហ បព្ពតំ>
      text <សមន្តា យោជនសតំ បស្សាមិ ចក្ខុនា អហំ។>
    text <១៣១>
      text <សត្តសត្តតិក្ខត្តុញ្ច ទេវលោកេ រមិំ អហំ>
      text <ឯកតិំសតិក្ខត្តុញ្ច ទេវរជ្ជមការយិំ។>
    text <១៣២>
      text <អដ្ឋវីសតិក្ខត្តុញ្ច ចក្កវត្តី អហោសហំ>
      text <បទេសរជ្ជំ វិបុលំ គណនាតោ អសង្ខិយំ។>
    text <១៣៣>
      text <ទេវលោកា ចវិត្វាន និព្ពត្តិំ មាតុកុច្ឆិយំ>
      text <មាតុកុច្ឆិគតស្សាបិ អក្ខិ មេ ន និមីលតិ។>
    text <១៣៤>
      text <ជាតិយា ចតុវស្សោហំ បព្ពជិំ អនគារិយំ>
      text <អឌ្ឍមាសេ អសម្បត្តេ អរហត្តមបាបុណិំ។>
    text <១៣៥>
      text <ទិព្ពចក្ខុំ វិសោធេសិំ ភវា សព្ពេ សមូហតា>
      text <សព្ពេ កិលេសា សញ្ឆិន្នា ឯកទីបស្សិទំ ផលំ។>
    text <១៣៦>
      text <តិរោកុដ្ដំ តិរោសេលំ បព្ពតញ្ចាបិ កេវលំ>
      text <សមតិក្កម្ម បស្សាមិ ឯកទីបស្សិទំ ផលំ។>
    text <១៣៧>
      text <វិសមា មេ សមា ហោន្តិ អន្ធការោ ន វិជ្ជតិ>
      text <នាហំ បស្សាមិ តិមិរំ ឯកទីបស្សិទំ ផលំ។>
    text <១៣៨>
      text <ចតុន្នវុតិតោ កប្បេ យំ ទីបមទទិំ តទា>
      text <ទុគ្គតិំ នាភិជានាមិ ឯកទីបស្សិទំ ផលំ។>
    text <១៣៩>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៤០>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៤១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឯកទីបិយោ ថេរោ ឥមា គាថាយោ អភាសិត្ថាតិ។>
    stand <ឯកទីបិយត្ថេរស្សាបទានំ ឆដ្ឋំ។>
  text <៧។ ឧច្ឆង្គបុប្ផិយត្ថេរអបទានំ>
    text <១៤២>
      text <នគរេ ពន្ធុមតិយា អហោសិំ មាលិកោ តទា>
      text <ឧច្ឆង្គំ បូរយិត្វាន អគមំ អន្តរាបណំ។>
    text <១៤៣>
      text <ភគវា តម្ហិ សមយេ ភិក្ខុសង្ឃបុរក្ខតោ>
      text <មហតា អានុភាវេន និយ្យាតិ លោកនាយកោ។>
    text <១៤៤>
      text <ទិស្វាន លោកបជ្ជោតំ វិបស្សិំ លោកតារណំ>
      text <បុប្ផំ បគ្គយ្ហ ឧច្ឆង្គា ពុទ្ធសេដ្ឋំ អបូជយិំ។>
    text <១៤៥>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៤៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៤៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៤៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧច្ឆង្គបុប្ផិយោ ថេរោ ឥមា គាថាយោ អភាសិត្ថាតិ។>
    stand <ឧច្ឆង្គបុប្ផិយត្ថេរស្សាបទានំ សត្តមំ។>
  text <៨។ យាគុទាយកត្ថេរអបទានំ>
    text <១៤៩>
      text <អតិថិំ មេ គហេត្វាន អគច្ឆិំ គាមកំ តទា>
      text <សម្បុណ្ណនទិកំ ទិស្វា សង្ឃារាមំ ឧបាគមិំ។>
    text <១៥០>
      text <អារញ្ញកា ធុតធរា ឈាយិនោ លូខចីវរា>
      text <វិវេកាភិរតា ធីរា សង្ឃារាមេ វសន្តិ តេ។>
    text <១៥១>
      text <គតិ តេសំ ឧបច្ឆិន្នា សុវិមុត្តាន តាទិនំ>
      text <បិណ្ឌាយ តេ ន គច្ឆន្តិ ឱរុទ្ធនទិតាយ ហិ។>
    text <១៥២>
      text <បសន្នចិត្តោ សុមនោ វេទជាតោ កតញ្ជលី>
      text <តណ្ឌុលំ មេ គហេត្វាន យាគុទានំ អទាសហំ។>
    text <១៥៣>
      text <បញ្ចន្នំ យាគុំ ទត្វាន បសន្នោ សេហិ បាណិភិ>
      text <សកកម្មាភិរទ្ធោហំ តាវតិំសមគច្ឆហំ។>
    text <១៥៤>
      text <មណិមយញ្ច មេ ព្យម្ហំ និព្ពត្តិ តិទសេ គណេ>
      text <នារីគណេហិ សហិតោ មោទាមិ ព្យម្ហមុត្តមេ។>
    text <១៥៥>
      text <តេត្តិំសក្ខត្តុំ ទេវិន្ទោ ទេវរជ្ជមការយិំ>
      text <តិំសក្ខត្តុំ ចក្កវត្តី មហារជ្ជមការយិំ។>
    text <១៥៦>
      text <បទេសរជ្ជំ វិបុលំ គណនាតោ អសង្ខិយំ>
      text <ទេវលោកេ មនុស្សេ វា អនុភោត្វា សយំ អហំ។>
    text <១៥៧>
      text <បច្ឆិមេ ភវេ សម្បត្តេ បព្ពជិំ អនគារិយំ>
      text <សហ ឱរោបិតេ កេសេ សព្ពំ សម្បដិវិជ្ឈហំ។>
    text <១៥៨>
      text <ខយតោ វយតោ ចាបិ សម្មសន្តោ កឡេវរំ>
      text <បុរេ សិក្ខាបទាទានា អរហត្តមបាបុណិំ។>
    text <១៥៩>
      text <សុទិន្នំ មេ ទានវរំ វាណិជ្ជំ សម្បយោជិតំ>
      text <តេនេវ យាគុទានេន បត្តោម្ហិ អចលំ បទំ។>
    text <១៦០>
      text <សោកំ បរិទ្ទវំ ព្យាធិំ ទរថំ ចិត្តតាបនំ>
      text <នាភិជានាមិ ឧប្បន្នំ យាគុទានស្សិទំ ផលំ។>
    text <១៦១>
      text <យាគុំ សង្ឃស្ស ទត្វាន បុញ្ញក្ខេត្តេ អនុត្តរេ>
      text <បញ្ចានិសំសេ អនុភោមិ អហោ យាគុសុយិដ្ឋតា។>
    text <១៦២>
      text <អព្យាធិតា រូបវតា ខិប្បំ ធម្មនិសន្តិតា>
      text <លាភិតា អន្នបានស្ស អាយុ បញ្ចមកំ មម។>
    text <១៦៣>
      text <យោ កោចិ វេទំ ជនយំ សង្ឃេ យាគុំ ទទេយ្យ សោ>
      text <ឥមានិ បញ្ច ឋានានិ បដិគណ្ហេយ្យ បណ្ឌិតោ។>
    text <១៦៤>
      text <ករណីយំ កតំ សព្ពំ ភវា ឧគ្ឃាដិតា មយា>
      text <សព្ពាសវា បរិក្ខីណា នត្ថិ ទានិ បុនព្ភវោ។>
    text <១៦៥>
      text <សោ អហំ វិចរិស្សាមិ គាមា គាមំ បុរា បុរំ>
      text <នមស្សមានោ សម្ពុទ្ធំ ធម្មស្ស ច សុធម្មតំ។>
    text <១៦៦>
      text <តិំសកប្បសហស្សម្ហិ យំ ទានមទទិំ តទា>
      text <ទុគ្គតិំ នាភិជានាមិ យាគុទានស្សិទំ ផលំ។>
    text <១៦៧>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៦៨>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៦៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា យាគុទាយកោ ថេរោ ឥមា គាថាយោ អភាសិត្ថាតិ។>
    stand <យាគុទាយកត្ថេរស្សាបទានំ អដ្ឋមំ។>
  text <៩។ បត្ថោទនទាយកត្ថេរអបទានំ>
    text <១៧០>
      text <វនចារី បុរេ អាសិំ សតតំ វនកម្មិកោ>
      text <បត្ថោទនំ គហេត្វាន កម្មន្តំ អគមាសហំ។>
    text <១៧១>
      text <តត្ថទ្ទសាសិំ សម្ពុទ្ធំ សយម្ភុំ អបរាជិតំ>
      text <វនា បិណ្ឌាយ និក្ខន្តំ ទិស្វា ចិត្តំ បសាទយិំ។>
    text <១៧២>
      text <បរកម្មាយនេ យុត្តោ បុញ្ញញ្ច មេ ន វិជ្ជតិ>
      text <អយំ បត្ថោទនោ អត្ថិ ភោជយិស្សាមហំ មុនិំ។>
    text <១៧៣>
      text <បត្ថោទនំ គហេត្វាន សយម្ភុស្ស អទាសហំ>
      text <មម និជ្ឈាយមានស្ស បរិភុញ្ជិ តទា មុនិ។>
    text <១៧៤>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <១៧៥>
      text <ឆត្តិំសក្ខត្តុំ ទេវិន្ទោ ទេវរជ្ជមការយិំ>
      text <តេត្តិំសក្ខត្តុំ រាជា ច ចក្កវត្តី អហោសហំ។>
    text <១៧៦>
      text <បទេសរជ្ជំ វិបុលំ គណនាតោ អសង្ខិយំ>
      text <សុខិតោ យសវា ហោមិ បត្ថោទនស្សិទំ ផលំ។>
    text <១៧៧>
      text <ភវាភវេ សំសរន្តោ លភាមិ អមិតំ ធនំ>
      text <ភោគេ មេ ឩនតា នត្ថិ បត្ថោទនស្សិទំ ផលំ។>
    text <១៧៨>
      text <នទីសោតបដិភាគា ភោគា និព្ពត្តរេ មម>
      text <បរិមេតុំ ន សក្កោមិ បត្ថោទនស្សិទំ ផលំ។>
    text <១៧៩>
      text <ឥមំ ខាទ ឥមំ ភុញ្ជ ឥមម្ហិ សយនេ សយ>
      text <តេនាហំ សុខិតោ ហោមិ បត្ថោទនស្សិទំ ផលំ។>
    text <១៨០>
      text <ចតុន្នវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ បត្ថោទនស្សិទំ ផលំ។>
    text <១៨១>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៨២>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៨៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បត្ថោទនទាយកោ ថេរោ ឥមា គាថាយោ អភាសិត្ថាតិ។>
    stand <បត្ថោទនទាយកត្ថេរស្សាបទានំ នវមំ។>
  text <១០។ មញ្ចទាយកត្ថេរអបទានំ>
    text <១៨៤>
      text <បរិនិព្ពុតេ ការុណិកេ សិទ្ធត្ថេ លោកនាយកេ>
      text <វិត្ថារិកេ បាវចនេ ទេវមានុសសក្កតេ។>
    text <១៨៥>
      text <ចណ្ឌាលោ អាសហំ តត្ថ អាសន្ទិបីឋការកោ>
      text <តេន កម្មេន ជីវាមិ តេន បោសេមិ ទារកេ។>
    text <១៨៦>
      text <អាសន្ទិំ សុកតំ កត្វា បសន្នោ សេហិ បាណិភិ>
      text <សយមេវុបគន្ត្វាន ភិក្ខុសង្ឃស្សទាសហំ។>
    text <១៨៧>
      text <តេន កម្មេន សុកតេន ចេតនាបណិធីហិ ច>
      text <ជហិត្វា មានុសំ ទេហំ តាវតិំសមគច្ឆហំ។>
    text <១៨៨>
      text <ទេវលោកគតោ សន្តោ មោទាមិ តិទសេ គណេ>
      text <សយនានិ មហគ្ឃានិ និព្ពត្តន្តិ យទិច្ឆកំ។>
    text <១៨៩>
      text <បញ្ញាសក្ខត្តុំ ទេវិន្ទោ ទេវរជ្ជមការយិំ>
      text <អសីតិក្ខត្តុំ រាជា ច ចក្កវត្តី អហោសហំ។>
    text <១៩០>
      text <បទេសរជ្ជំ វិបុលំ គណនាតោ អសង្ខិយំ>
      text <សុខិតោ យសវា ហោមិ មញ្ចទានស្សិទំ ផលំ។>
    text <១៩១>
      text <ទេវលោកា ចវិត្វាន ឯមិ ចេ មានុសំ ភវំ>
      text <មហារហា សុសយនា សយមេវ ភវន្តិ មេ។>
    text <១៩២>
      text <អយំ បច្ឆិមកោ មយ្ហំ ចរិមោ វត្តតេ ភវោ>
      text <អជ្ជាបិ សយនេ កាលេ សយនំ ឧបតិដ្ឋតិ។>
    text <១៩៣>
      text <ចតុន្នវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ មញ្ចទានស្សិទំ ផលំ។>
    text <១៩៤>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៩៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៩៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ភទ្ទាលី ឯកឆត្តោ ច តិណសូលោ ច មំសទោ>
      text <នាគបល្លវិកោ ទីបី ឧច្ឆង្គិ យាគុទាយកោ។>
      text <បត្ថោទនី មញ្ចទទោ គាថាយោ គណិតា ចិហ>
      text <ទ្វេសតានិ ច គាថានំ គាថា ចេកា តទុត្តរិ។>
    stand <ឥត្ថំ សុទំ អាយស្មា មញ្ចទាយកោ ថេរោ ឥមា គាថាយោ>
    text <អភាសិត្ថាតិ។>
    stand <មញ្ចទាយកត្ថេរស្សាបទានំ ទសមំ។>
    stand <ភទ្ទាលិវគ្គោ ពាចត្តាលីសមោ។>
    text <តស្សុទ្ទានំ>
