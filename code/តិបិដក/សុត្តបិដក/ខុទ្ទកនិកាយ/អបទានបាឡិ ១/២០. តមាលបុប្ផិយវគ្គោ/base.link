text <២០។ តមាលបុប្ផិយវគ្គោ>
  text <១។ តមាលបុប្ផិយត្ថេរអបទានំ>
    text <១>
      text <ចុល្លាសីតិសហស្សានិ ថម្ភា សោវណ្ណយា អហូ>
      text <ទេវលដ្ឋិបដិភាគំ វិមានំ មេ សុនិម្មិតំ។>
    text <២>
      text <តមាលបុប្ផំ បគ្គយ្ហ វិប្បសន្នេន ចេតសា>
      text <ពុទ្ធស្ស អភិរោបយិំ សិខិនោ លោកពន្ធុនោ។>
    text <៣>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤>
      text <ឥតោ វីសតិមេ កប្បេ ចន្ទតិត្តោតិ ឯកកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តមាលបុប្ផិយោ ថេរោ ឥមា គាថាយោ អភាសិត្ថាតិ។>
    stand <តមាលបុប្ផិយត្ថេរស្សាបទានំ បឋមំ។>
  text <២។ តិណសន្ថារកត្ថេរអបទានំ>
    text <៦>
      text <យទា វនវាសី ឥសិ តិណំ លាយតិ សត្ថុនោ>
      text <សព្ពេ បទក្ខិណាវដ្ដា បថព្យា និបតិំសុ តេ។>
    text <៧>
      text <តមហំ តិណមាទាយ សន្ថរិំ ធរណុត្តមេ>
      text <តីណេវ តាលបត្តានិ អាហរិត្វានហំ តទា។>
    text <៨>
      text <តិណេន ឆទនំ កត្វា សិទ្ធត្ថស្ស អទាសហំ>
      text <សត្តាហំ ធារយុំ តស្ស ទេវមានុសសត្ថុនោ។>
    text <៩>
      text <ចតុន្នវុតិតោ កប្បេ យំ តិណំ អទទិំ តទា>
      text <ទុគ្គតិំ នាភិជានាមិ តិណទានស្សិទំ ផលំ។>
    text <១០>
      text <បញ្ចសដ្ឋិម្ហិតោ កប្បេ ចត្តារោសុំ មហទ្ធនា>
      text <សត្តរតនសម្បន្នា ចក្កវត្តី មហព្ពលា។>
    text <១១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិណសន្ថារកោ ថេរោ ឥមា គាថាយោ អភាសិត្ថាតិ។>
    stand <តិណសន្ថារកត្ថេរស្សាបទានំ ទុតិយំ។>
  text <៣។ ខណ្ឌបុល្លិយត្ថេរអបទានំ>
    text <១២>
      text <ផុស្សស្ស ខោ ភគវតោ ថូបោ អាសិ មហាវនេ>
      text <កុញ្ជរេហិ តទា ភិន្នោ បរូឡ្ហោ បាទបោ តហិំ។>
    text <១៣>
      text <វិសមញ្ច សមំ កត្វា សុធាបិណ្ឌំ អទាសហំ>
      text <តិលោកគរុនោ តស្ស គុណេហិ បរិតោសិតោ។>
    text <១៤>
      text <ទ្វេនវុតេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ សុធាបិណ្ឌស្សិទំ ផលំ។>
    text <១៥>
      text <សត្តសត្តតិកប្បម្ហិ ជិតសេនាសុំ សោឡស>
      text <សត្តរតនសម្បន្នា ចក្កវត្តី មហព្ពលា។>
    text <១៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ខណ្ឌផុល្លិយោ ថេរោ ឥមា គាថាយោ អភាសិត្ថាតិ។>
    stand <ខណ្ឌបុល្លិយត្ថេរស្សាបទានំ តតិយំ។>
  text <៤។ អសោកបូជកត្ថេរអបទានំ>
    text <១៧>
      text <តិវរាយំ បុរេ រម្មេ រាជុយ្យានំ អហុ តទា>
      text <ឧយ្យានបាលោ តត្ថាសិំ រញ្ញោ ពទ្ធចរោ អហំ។>
    text <១៨>
      text <បទុមោ នាម នាមេន សយម្ភូ សប្បភោ អហុ>
      text <និសិន្នំ បុណ្ឌរីកម្ហិ ឆាយា ន ជហិ តំ មុនិំ។>
    text <១៩>
      text <អសោកំ បុប្ផិតំ ទិស្វា បិណ្ឌិភារំ សុទស្សនំ>
      text <ពុទ្ធស្ស អភិរោបេសិំ ជលជុត្តមនាមិនោ។>
    text <២០>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២១>
      text <សត្តតិំសម្ហិតោ កប្បេ សោឡស អរណញ្ជហា>
      text <សត្តរតនសម្បន្នា ចក្កវត្តី មហព្ពលា។>
    text <២២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អសោកបូជកោ ថេរោ ឥមា គាថាយោ អភាសិត្ថាតិ។>
    stand <អសោកបូជកត្ថេរស្សាបទានំ ចតុត្ថំ។>
  text <៥។ អង្កោលកត្ថេរអបទានំ>
    text <២៣>
      text <អង្កោលំ បុប្ផិតំ ទិស្វា មាលាវរំ សកោសកំ>
      text <ឱចិនិត្វាន តំ បុប្ផំ អគមំ ពុទ្ធសន្តិកំ។>
    text <២៤>
      text <សិទ្ធត្ថោ តម្ហិ សមយេ បតិលីនោ មហាមុនិ>
      text <មុហុត្តំ បដិមានេត្វា គុហាយំ បុប្ផមោកិរិំ។>
    text <២៥>
      text <ចតុន្នវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ បុប្ផទានស្សិទំ ផលំ។>
    text <២៦>
      text <ឆត្តិំសម្ហិ ឥតោ កប្បេ អាសេកោ ទេវគជ្ជិតោ>
      text <សត្តរតនសម្បន្នោ ចក្កវត្តី មហព្ពលោ។>
    text <២៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អង្កោលកោ ថេរោ ឥមា គាថាយោ អភាសិត្ថាតិ។>
    stand <អង្កោលកត្ថេរស្សាបទានំ បញ្ចមំ។>
  text <៦។ កិសលយបូជកត្ថេរអបទានំ>
    text <២៨>
      text <នគរេ ទ្វារវតិយា មាលាវច្ឆោ មមំ អហុ>
      text <ឧទបានោ ច តត្ថេវ បាទបានំ វិរោហនោ។>
    text <២៩>
      text <សពលេន ឧបត្ថទ្ធោ សិទ្ធត្ថោ អបរាជិតោ>
      text <មមានុកម្បមានោ សោ គច្ឆតេ អនិលញ្ជសេ។>
    text <៣០>
      text <អញ្ញំ កិញ្ចិ ន បស្សាមិ បូជាយោគ្គំ មហេសិនោ>
      text <អសោកំ បល្លវំ ទិស្វា អាកាសេ ឧក្ខិបិំ អហំ។>
    text <៣១>
      text <ពុទ្ធស្ស តេ កិសលយា គច្ឆតោ យន្តិ បច្ឆតោ>
      text <តាហំ ទិស្វាន សំវិជិំ អហោ ពុទ្ធស្សុឡារតា។>
    text <៣២>
      text <ចតុន្នវុតិតោ កប្បេ បល្លវំ អភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៣>
      text <សត្តតិំសេ ឥតោ កប្បេ ឯកោ ឯកិស្សរោ អហុ>
      text <សត្តរតនសម្បន្នោ ចក្កវត្តី មហព្ពលោ។>
    text <៣៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កិសលយបូជកោ ថេរោ ឥមា គាថាយោ អភាសិត្ថាតិ។>
    stand <កិសលយបូជកត្ថេរស្សាបទានំ ឆដ្ឋំ។>
  text <៧។ តិន្ទុកទាយកត្ថេរអបទានំ>
    text <៣៥>
      text <គិរិទុគ្គចរោ អាសិំ មក្កដោ ថាមវេគិកោ>
      text <ផលិនំ តិន្ទុកំ ទិស្វា ពុទ្ធសេដ្ឋំ អនុស្សរិំ។>
    text <៣៦>
      text <និក្ខមិត្វា កតិបាហំ វិចិនិំ លោកនាយកំ>
      text <បសន្នចិត្តោ សុមនោ សិទ្ធត្ថំ តិភវន្តគុំ។>
    text <៣៧>
      text <មម សង្កប្បមញ្ញាយ សត្ថា លោកេ អនុត្តរោ>
      text <ខីណាសវសហស្សេហិ អាគច្ឆិ មម សន្តិកំ។>
    text <៣៨>
      text <បាមោជ្ជំ ជនយិត្វាន ផលហត្ថោ ឧបាគមិំ>
      text <បដិគ្គហេសិ ភគវា សព្ពញ្ញូ វទតំ វរោ។>
    text <៣៩>
      text <ចតុន្នវុតិតោ កប្បេ យំ ផលំ អទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៤០>
      text <សត្តបញ្ញាសកប្បម្ហិ ឧបនន្ទសនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤១>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិន្ទុកទាយកោ ថេរោ ឥមា គាថាយោ អភាសិត្ថាតិ។>
    stand <តិន្ទុកទាយកត្ថេរស្សាបទានំ សត្តមំ។>
  text <៨។ មុដ្ឋិបូជកត្ថេរអបទានំ>
    text <៤២>
      text <សុមេធោ នាម ភគវា លោកជេដ្ឋោ នរាសភោ>
      text <បច្ឆិមេ អនុកម្បាយ បធានំ បទហី ជិនោ។>
    text <៤៣>
      text <តស្ស ចង្កមមានស្ស ទ្វិបទិន្ទស្ស តាទិនោ>
      text <គិរិនេលស្ស បុប្ផានំ មុដ្ឋិំ ពុទ្ធស្ស រោបយិំ។>
    text <៤៤>
      text <តេន ចិត្តប្បសាទេន សុក្កមូលេន ចោទិតោ>
      text <តិំសកប្បសហស្សានិ ទុគ្គតិំ នុបបជ្ជហំ។>
    text <៤៥>
      text <តេវីសតិកប្បសតេ សុនេលោ នាម ខត្តិយោ>
      text <សត្តរតនសម្បន្នោ ឯកោ អាសិំ មហព្ពលោ។>
    text <៤៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មុដ្ឋិបូជកោ ថេរោ ឥមា គាថាយោ អភាសិត្ថាតិ។>
    stand <មុដ្ឋិបូជកត្ថេរស្សាបទានំ អដ្ឋមំ។>
  text <៩។ កិំកណិកបុប្ផិយត្ថេរអបទានំ>
    text <៤៧>
      text <សុមង្គលោតិ នាមេន សយម្ភូ អបរាជិតោ>
      text <បវនា និក្ខមិត្វាន នគរំ បាវិសី ជិនោ។>
    text <៤៨>
      text <បិណ្ឌចារំ ចរិត្វាន និក្ខម្ម នគរា មុនិ>
      text <កតកិច្ចោវ សម្ពុទ្ធោ សោ វសី វនមន្តរេ។>
    text <៤៩>
      text <កិំកណិបុប្ផំ បគ្គយ្ហ ពុទ្ធស្ស អភិរោបយិំ>
      text <បសន្នចិត្តោ សុមនោ សយម្ភុស្ស មហេសិនោ។>
    text <៥០>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៥១>
      text <ឆឡាសីតិម្ហិតោ កប្បេ អបិលាសិសនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កិំកណិកបុប្ផិយោ ថេរោ ឥមា គាថាយោ អភាសិត្ថាតិ។>
    stand <កិំកណិកបុប្ផិយត្ថេរស្សាបទានំ នវមំ។>
  text <១០។ យូថិកបុប្ផិយត្ថេរអបទានំ>
    text <៥៣>
      text <បទុមុត្តរោ នាម ជិនោ អាហុតីនំ បដិគ្គហោ>
      text <បវនា និក្ខមិត្វាន វិហារំ យាតិ ចក្ខុមា។>
    text <៥៤>
      text <ឧភោ ហត្ថេហិ បគ្គយ្ហ យូថិកំ បុប្ផមុត្តមំ>
      text <ពុទ្ធស្ស អភិរោបយិំ មេត្តចិត្តស្ស តាទិនោ។>
    text <៥៥>
      text <តេន ចិត្តប្បសាទេន អនុភោត្វាន សម្បទា>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <៥៦>
      text <ឥតោ បញ្ញាសកប្បេសុ ឯកោ អាសិំ ជនាធិបោ>
      text <សមិត្តនន្ទនោ នាម ចក្កវត្តី មហព្ពលោ។>
    text <៥៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា យូថិកបុប្ផិយោ ថេរោ ឥមា គាថាយោ អភាសិត្ថាតិ>
      text <តមាលតិណសន្ថារោ ខណ្ឌផុល្លិ អសោកិយោ>
      text <អង្កោលកី កិសលយោ តិន្ទុកោ នេលបុប្ផិយោ>
      text <កិំកណិកោ យូថិកោ ច គាថា បញ្ញាស អដ្ឋ ចាតិ។>
      text <ភិក្ខាទាយី បរិវារោ សេរេយ្យោ សោភិតោ តថា>
      text <ឆត្តញ្ច ពន្ធុជីវី ច សុបារិចរិយោបិ ច។>
      text <កុមុទោ កុដជោ ចេវ តមាលិ ទសមោ កតោ>
      text <ឆសតានិ ច គាថានិ ឆសដ្ឋិ ច តតុត្តរិ។>
    stand <យូថិកបុប្ផិយត្ថេរស្សាបទានំ ទសមំ។>
    stand <តមាលបុប្ផិយវគ្គោ វីសតិមោ។>
    text <តស្សុទ្ទានំ>
    text <អថ វគ្គុទ្ទានំ>
    stand <ភិក្ខាវគ្គទសកំ។>
    stand <ទុតិយសតកំ សមត្តំ។>
