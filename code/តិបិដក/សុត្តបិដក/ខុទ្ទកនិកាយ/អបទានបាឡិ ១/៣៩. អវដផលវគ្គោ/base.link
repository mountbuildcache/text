text <៣៩។ អវដផលវគ្គោ>
  text <១។ អវដផលទាយកត្ថេរអបទានំ>
    text <១>
      text <សតរំសិ នាម ភគវា សយម្ភូ អបរាជិតោ>
      text <វិវេកកាមោ សម្ពុទ្ធោ គោចរាយាភិនិក្ខមិ។>
    text <២>
      text <ផលហត្ថោ អហំ ទិស្វា ឧបគច្ឆិំ នរាសភំ>
      text <បសន្នចិត្តោ សុមនោ អវដំ អទទិំ ផលំ។>
    text <៣>
      text <ចតុន្នវុតិតោ កប្បេ យំ ផលមទទិំ អហំ>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៤>
      text <កិលេសា ឈាបិតា មយ្ហំ ភវា សព្ពេ សមូហតា>
      text <នាគោវ ពន្ធនំ ឆេត្វា វិហរាមិ អនាសវោ។>
    text <៥>
      text <ស្វាគតំ វត មេ អាសិ មម ពុទ្ធស្ស សន្តិកេ>
      text <តិស្សោ វិជ្ជា អនុប្បត្តា កតំ ពុទ្ធស្ស សាសនំ។>
    text <៦>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អវដផលទាយកោ ថេរោ ឥមា គាថាយោ អភាសិត្ថាតិ។>
    stand <អវដផលទាយកត្ថេរស្សាបទានំ បឋមំ។>
  text <២។ លពុជទាយកត្ថេរអបទានំ>
    text <៧>
      text <នគរេ ពន្ធុមតិយា អាសិំ អារាមិកោ តទា>
      text <អទ្ទសំ វិរជំ ពុទ្ធំ គច្ឆន្តំ អនិលញ្ជសេ។>
    text <៨>
      text <លពុជស្ស ផលំ គយ្ហ ពុទ្ធសេដ្ឋស្សទាសហំ>
      text <អាកាសេ ឋិតកោ សន្តោ បដិគណ្ហិ មហាយសោ។>
    text <៩>
      text <វិត្តិសញ្ជននំ មយ្ហំ ទិដ្ឋធម្មសុខាវហំ>
      text <ផលំ ពុទ្ធស្ស ទត្វាន វិប្បសន្នេន ចេតសា។>
    text <១០>
      text <អធិគច្ឆិំ តទា បីតិំ វិបុលញ្ច សុខុត្តមំ>
      text <ឧប្បជ្ជតេវ រតនំ និព្ពត្តស្ស តហិំ តហិំ។>
    text <១១>
      text <ឯកនវុតិតោ កប្បេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <១២>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៣>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <១៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា លពុជទាយកោ ថេរោ ឥមា គាថាយោ អភាសិត្ថាតិ។>
    stand <លពុជទាយកត្ថេរស្សាបទានំ ទុតិយំ។>
  text <៣។ ឧទុម្ពរផលទាយកត្ថេរអបទានំ>
    text <១៥>
      text <វិនតានទិយា តីរេ វិហាសិ បុរិសុត្តមោ>
      text <អទ្ទសំ វិរជំ ពុទ្ធំ ឯកគ្គំ សុសមាហិតំ។>
    text <១៦>
      text <តស្មិំ បសន្នមានសោ កិលេសមលធោវនេ>
      text <ឧទុម្ពរផលំ គយ្ហ ពុទ្ធសេដ្ឋស្សទាសហំ។>
    text <១៧>
      text <ឯកនវុតិតោ កប្បេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <១៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <១៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧទុម្ពរផលទាយកោ ថេរោ ឥមា គាថាយោ អភាសិត្ថាតិ។>
    stand <ឧទុម្ពរផលទាយកត្ថេរស្សាបទានំ តតិយំ។>
  text <៤។ បិលក្ខផលទាយកត្ថេរអបទានំ>
    text <២១>
      text <វនន្តរេ ពុទ្ធំ ទិស្វា អត្ថទស្សិំ មហាយសំ>
      text <បសន្នចិត្តោ សុមនោ បិលក្ខស្សាទទិំ ផលំ។>
    text <២២>
      text <អដ្ឋារសេ កប្បសតេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <២៣>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៤>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <២៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បិលក្ខផលទាយកោ ថេរោ ឥមា គាថាយោ អភាសិត្ថាតិ។>
    stand <បិលក្ខផលទាយកត្ថេរស្សាបទានំ ចតុត្ថំ។>
  text <៥។ ផារុសផលទាយកត្ថេរអបទានំ>
    text <២៦>
      text <សុវណ្ណវណ្ណំ សម្ពុទ្ធំ អាហុតីនំ បដិគ្គហំ>
      text <រថិយំ បដិបជ្ជន្តំ ផារុសផលមទាសហំ។>
    text <២៧>
      text <ឯកនវុតិតោ កប្បេ យំ ផលមទទិំ អហំ>
      text <ទុគ្គតិំ នាភិជានាមិ ផលទានស្សិទំ ផលំ។>
    text <២៨>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <២៩>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ផារុសផលទាយកោ ថេរោ ឥមា គាថាយោ អភាសិត្ថាតិ។>
    stand <ផារុសផលទាយកត្ថេរស្សាបទានំ បញ្ចមំ។>
  text <៦។ វល្លិផលទាយកត្ថេរអបទានំ>
    text <៣១>
      text <សព្ពេ ជនា សមាគម្ម អគមិំសុ វនំ តទា>
      text <ផលមន្វេសមានា តេ អលភិំសុ ផលំ តទា។>
    text <៣២>
      text <តត្ថទ្ទសាសិំ សម្ពុទ្ធំ សយម្ភុំ អបរាជិតំ>
      text <បសន្នចិត្តោ សុមនោ វល្លិផលមទាសហំ។>
    text <៣៣>
      text <ឯកត្តិំសេ ឥតោ កប្បេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៣៤>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៣៥>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៣៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា វល្លិផលទាយកោ ថេរោ ឥមា គាថាយោ អភាសិត្ថាតិ។>
    stand <វល្លិផលទាយកត្ថេរស្សាបទានំ ឆដ្ឋំ។>
  text <៧។ កទលិផលទាយកត្ថេរអបទានំ>
    text <៣៧>
      text <កណិការំវ ជលិតំ បុណ្ណមាយេវ ចន្ទិមំ>
      text <ជលន្តំ ទីបរុក្ខំវ អទ្ទសំ លោកនាយកំ។>
    text <៣៨>
      text <កទលិផលំ បគ្គយ្ហ អទាសិំ សត្ថុនោ អហំ>
      text <បសន្នចិត្តោ សុមនោ វន្ទិត្វាន អបក្កមិំ។>
    text <៣៩>
      text <ឯកត្តិំសេ ឥតោ កប្បេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៤០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កទលិផលទាយកោ ថេរោ ឥមា គាថាយោ អភាសិត្ថាតិ។>
    stand <កទលិផលទាយកត្ថេរស្សាបទានំ សត្តមំ។>
  text <៨។ បនសផលទាយកត្ថេរអបទានំ>
    text <៤៣>
      text <អជ្ជុនោ នាម សម្ពុទ្ធោ ហិមវន្តេ វសី តទា>
      text <ចរណេន ច សម្បន្នោ សមាធិកុសលោ មុនិ។>
    text <៤៤>
      text <កុម្ភមត្តំ គហេត្វាន បនសំ ជីវជីវកំ>
      text <ឆត្តបណ្ណេ ឋបេត្វាន អទាសិំ សត្ថុនោ អហំ។>
    text <៤៥>
      text <ឯកត្តិំសេ ឥតោ កប្បេ យំ ផលមទទិំ តទា>
      text <ទុគ្គតិំ នាភិជានាមិ ផលទានស្សិទំ ផលំ។>
    text <៤៦>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៤៧>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៤៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បនសផលទាយកោ ថេរោ ឥមា គាថាយោ អភាសិត្ថាតិ។>
    stand <បនសផលទាយកត្ថេរស្សាបទានំ អដ្ឋមំ។>
  text <៩។ សោណកោដិវីសត្ថេរអបទានំ>
    text <៤៩>
      text <វិបស្សិនោ បាវចនេ ឯកំ លេណំ មយា កតំ>
      text <ចាតុទ្ទិសស្ស សង្ឃស្ស ពន្ធុមារាជធានិយា។>
    text <៥០>
      text <ទុស្សេហិ ភូមិំ លេណស្ស សន្ថរិត្វា បរិច្ចជិំ>
      text <ឧទគ្គចិត្តោ សុមនោ អកាសិំ បណិធិំ តទា។>
    text <៥១>
      text <អារាធយេយ្យំ សម្ពុទ្ធំ បព្ពជ្ជញ្ច លភេយ្យហំ>
      text <អនុត្តរញ្ច និព្ពានំ ផុសេយ្យំ សន្តិមុត្តមំ។>
    text <៥២>
      text <តេនេវ សុក្កមូលេន កប្បេ នវុតិ សំសរិំ>
      text <ទេវភូតោ មនុស្សោ ច កតបុញ្ញោ វិរោចហំ។>
    text <៥៣>
      text <តតោ កម្មាវសេសេន ឥធ បច្ឆិមកេ ភវេ>
      text <ចម្បាយំ អគ្គសេដ្ឋិស្ស ជាតោម្ហិ ឯកបុត្តកោ។>
    text <៥៤>
      text <ជាតមត្តស្ស មេ សុត្វា បិតុ ឆន្ទោ អយំ អហុ>
      text <ទទាមហំ កុមារស្ស វីសកោដី អនូនកា។>
    text <៥៥>
      text <ចតុរង្គុលា ច មេ លោមា ជាតា បាទតលេ ឧភោ>
      text <សុខុមា មុទុសម្ផស្សា តូលាបិចុសមា សុភា។>
    text <៥៦>
      text <អតីតា នវុតិ កប្បា អយំ ឯកោ ច ឧត្តរិ>
      text <នាភិជានាមិ និក្ខិត្តេ បាទេ ភូម្យា អសន្ថតេ។>
    text <៥៧>
      text <អារាធិតោ មេ សម្ពុទ្ធោ បព្ពជិំ អនគារិយំ>
      text <អរហត្តញ្ច មេ បត្តំ សីតិភូតោម្ហិ និព្ពុតោ។>
    text <៥៨>
      text <អគ្គោ អារទ្ធវីរិយានំ និទ្ទិដ្ឋោ សព្ពទស្សិនា>
      text <ខីណាសវោម្ហិ អរហា ឆឡភិញ្ញោ មហិទ្ធិកោ។>
    text <៥៩>
      text <ឯកនវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ លេណទានស្សិទំ ផលំ។>
    text <៦០>
      text <កិលេសា ឈាបិតា មយ្ហំ…បេ។… វិហរាមិ អនាសវោ។>
    text <៦១>
      text <ស្វាគតំ វត មេ អាសិ…បេ។… កតំ ពុទ្ធស្ស សាសនំ។>
    text <៦២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <៦៣>
      text <ថេរោ កោដិវីសោ សោណោ ភិក្ខុសង្ឃស្ស អគ្គតោ>
      text <បញ្ហំ បុដ្ឋោ វិយាកាសិ អនោតត្តេ មហាសរេតិ។>
    text <ឥត្ថំ សុទំ អាយស្មា សោណោ កោដិវីសោ ថេរោ ឥមា គាថាយោ អភាសិត្ថាតិ។>
    stand <សោណកោដិវីសត្ថេរស្សាបទានំ នវមំ។>
  text <១០។ បុព្ពកម្មបិលោតិកពុទ្ធអបទានំ>
    text <៦៤>
      text <អនោតត្តសរាសន្នេ រមណីយេ សិលាតលេ>
      text <នានារតនបជ្ជោតេ នានាគន្ធវនន្តរេ។>
    text <៦៥>
      text <មហតា ភិក្ខុសង្ឃេន បរេតោ លោកនាយកោ>
      text <អាសីនោ ព្យាករី តត្ថ បុព្ពកម្មានិ អត្តនោ។>
    text <៦៦>
      text <សុណាថ ភិក្ខវោ មយ្ហំ យំ កម្មំ បកតំ មយា>
      text <បិលោតិកស្ស កម្មស្ស ពុទ្ធត្តេបិ វិបច្ចតិ។>
    stand <១>
    text <៦៧>
      text <មុនាឡិ នាមហំ ធុត្តោ បុព្ពេ អញ្ញាសុ ជាតិសុ>
      text <បច្ចេកពុទ្ធំ សុរភិំ អព្ភាចិក្ខិំ អទូសកំ។>
    text <៦៨>
      text <តេន កម្មវិបាកេន និរយេ សំសរិំ ចិរំ>
      text <ពហូវស្សសហស្សានិ ទុក្ខំ វេទេសិ វេទនំ។>
    text <៦៩>
      text <តេន កម្មាវសេសេន ឥធ បច្ឆិមកេ ភវេ>
      text <អព្ភក្ខានំ មយា លទ្ធំ សុន្ទរិកាយ ការណា។>
    stand <២>
    text <៧០>
      text <សព្ពាភិភុស្ស ពុទ្ធស្ស នន្ទោ នាមាសិ សាវកោ>
      text <តំ អព្ភក្ខាយ និរយេ ចិរំ សំសរិតំ មយា។>
    text <៧១>
      text <ទសវស្សសហស្សានិ និរយេ សំសរិំ ចិរំ>
      text <មនុស្សភាវំ លទ្ធាហំ អព្ភក្ខានំ ពហុំ លភិំ។>
    text <៧២>
      text <តេន កម្មាវសេសេន ចិញ្ចមានវិកា មមំ>
      text <អព្ភាចិក្ខិ អភូតេន ជនកាយស្ស អគ្គតោ។>
    stand <៣>
    text <៧៣>
      text <ព្រាហ្មណោ សុតវា អាសិំ អហំ សក្កតបូជិតោ>
      text <មហាវនេ បញ្ចសតេ មន្តេ វាចេមិ មាណវេ។>
    text <៧៤>
      text <តត្ថាគតោ ឥសិ ភីមោ បញ្ចាភិញ្ញោ មហិទ្ធិកោ>
      text <តំ ចាហំ អាគតំ ទិស្វា អព្ភាចិក្ខិំ អទូសកំ។>
    text <៧៥>
      text <តតោហំ អវចំ សិស្សេ កាមភោគី អយំ ឥសិ>
      text <មយ្ហម្បិ ភាសមានស្ស អនុមោទិំសុ មាណវា។>
    text <៧៦>
      text <តតោ មាណវកា សព្ពេ ភិក្ខមានំ កុលេ កុលេ>
      text <មហាជនស្ស អាហំសុ កាមភោគី អយំ ឥសិ។>
    text <៧៧>
      text <តេន កម្មវិបាកេន បញ្ច ភិក្ខុសតា ឥមេ>
      text <អព្ភក្ខានំ លភុំ សព្ពេ សុន្ទរិកាយ ការណា។>
    stand <៤>
    text <៧៨>
      text <វេមាតុភាតរំ បុព្ពេ ធនហេតុ ហនិំ អហំ>
      text <បក្ខិបិំ គិរិទុគ្គស្មិំ សិលាយ ច អបិំសយិំ។>
    text <៧៩>
      text <តេន កម្មវិបាកេន ទេវទត្តោ សិលំ ខិបិ>
      text <អង្គុដ្ឋំ បិំសយី បាទេ មម បាសាណសក្ខរា។>
    stand <៥>
    text <៨០>
      text <បុរេហំ ទារកោ ហុត្វា កីឡមានោ មហាបថេ>
      text <បច្ចេកពុទ្ធំ ទិស្វាន មគ្គេ សកលិកំ ខិបិំ។>
    text <៨១>
      text <តេន កម្មវិបាកេន ឥធ បច្ឆិមកេ ភវេ>
      text <វធត្ថំ មំ ទេវទត្តោ អភិមារេ បយោជយិ។>
    stand <៦>
    text <៨២>
      text <ហត្ថារោហោ បុរេ អាសិំ បច្ចេកមុនិមុត្តមំ>
      text <បិណ្ឌាយ វិចរន្តំ តំ អាសាទេសិំ គជេនហំ។>
    text <៨៣>
      text <តេន កម្មវិបាកេន ភន្តោ នាឡាគិរី គជោ>
      text <គិរិព្ពជេ បុរវរេ ទារុណោ សមុបាគមិ។>
    stand <៧>
    text <៨៤>
      text <រាជាហំ បត្ថិវោ អាសិំ សត្តិយា បុរិសំ ហនិំ>
      text <តេន កម្មវិបាកេន និរយេ បច្ចិសំ ភុសំ។>
    text <៨៥>
      text <កម្មុនោ តស្ស សេសេន ឥទានិ សកលំ មម>
      text <បាទេ ឆវិំ បកប្បេសិ ន ហិ កម្មំ វិនស្សតិ។>
    stand <៨>
    text <៨៦>
      text <អហំ កេវដ្ដគាមស្មិំ អហុំ កេវដ្ដទារកោ>
      text <មច្ឆកេ ឃាតិតេ ទិស្វា ជនយិំ សោមនស្សកំ។>
    text <៨៧>
      text <តេន កម្មវិបាកេន សីសទុក្ខំ អហូ មម>
      text <សព្ពេ សក្កា ច ហញ្ញិំសុ យទា ហនិ វិដដូភោ។>
    stand <៩>
    text <៨៨>
      text <ផុស្សស្សាហំ បាវចនេ សាវកេ បរិភាសយិំ>
      text <យវំ ខាទថ ភុញ្ជថ មា ច ភុញ្ជថ សាលយោ។>
    text <៨៩>
      text <តេន កម្មវិបាកេន តេមាសំ ខាទិតំ យវំ>
      text <និមន្តិតោ ព្រាហ្មណេន វេរញ្ជាយំ វសិំ តទា។>
    stand <១០>
    text <៩០>
      text <និព្ពុទ្ធេ វត្តមានម្ហិ មល្លបុត្តំ និហេឋយិំ>
      text <តេន កម្មវិបាកេន បិដ្ឋិទុក្ខំ អហូ មម។>
    stand <១១>
    text <៩១>
      text <តិកិច្ឆកោ អហំ អាសិំ សេដ្ឋិបុត្តំ វិរេចយិំ>
      text <តេន កម្មវិបាកេន ហោតិ បក្ខន្ទិកា មម។>
    stand <១២>
    text <៩២>
      text <អវចាហំ ជោតិបាលោ សុគតំ កស្សបំ តទា>
      text <កុតោ នុ ពោធិ មុណ្ឌស្ស ពោធិ បរមទុល្លភា។>
    text <៩៣>
      text <តេន កម្មវិបាកេន អចរិំ ទុក្ករំ ពហុំ>
      text <ឆព្ពស្សានុរុវេឡាយំ តតោ ពោធិមបាបុណិំ។>
    text <៩៤>
      text <នាហំ ឯតេន មគ្គេន បាបុណិំ ពោធិមុត្តមំ>
      text <កុម្មគ្គេន គវេសិស្សំ បុព្ពកម្មេន វារិតោ។>
    text <៩៥>
      text <បុញ្ញបាបបរិក្ខីណោ សព្ពសន្តាបវជ្ជិតោ>
      text <អសោកោ អនុបាយាសោ និព្ពាយិស្សមនាសវោ។>
    text <៩៦>
      text <ឯវំ ជិនោ វិយាកាសិ ភិក្ខុសង្ឃស្ស អគ្គតោ>
      text <សព្ពាភិញ្ញាពលប្បត្តោ អនោតត្តេ មហាសរេតិ។>
      text <អវដំ លពុជញ្ចេវ ឧទុម្ពរបិលក្ខុ ច>
      text <ផារុ វល្លី ច កទលី បនសោ កោដិវីសកោ។>
      text <បុព្ពកម្មបិលោតិ ច អបទានំ មហេសិនោ>
      text <គាថាយោ ឯកនវុតិ គណិតាយោ វិភាវិភិ។>
    text <ឥត្ថំ សុទំ ភគវា អត្តនោ បុព្ពចរិតំ កម្មបិលោតិកំ នាម ពុទ្ធាបទានធម្មបរិយាយំ អភាសិត្ថាតិ។>
    stand <បុព្ពកម្មបិលោតិកំ នាម ពុទ្ធាបទានំ ទសមំ។>
    stand <អវដផលវគ្គោ ឯកូនចត្តាលីសមោ។>
    text <តស្សុទ្ទានំ>
    stand <ចុទ្ទសមំ ភាណវារំ។>
