text <៣២។ អារក្ខទាយកវគ្គោ>
  text <១។ អារក្ខទាយកត្ថេរអបទានំ>
    text <១>
      text <ធម្មទស្សិស្ស មុនិនោ វតិ ការាបិតា មយា>
      text <អារក្ខោ ច មយា ទិន្នោ ទ្វិបទិន្ទស្ស តាទិនោ។>
    text <២>
      text <អដ្ឋារសេ កប្បសតេ យំ កម្មមករិំ តទា>
      text <តេន កម្មវិសេសេន បត្តោ មេ អាសវក្ខយោ។>
    text <៣>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អារក្ខទាយកោ ថេរោ ឥមា គាថាយោ អភាសិត្ថាតិ។>
    stand <អារក្ខទាយកត្ថេរស្សាបទានំ បឋមំ។>
  text <២។ ភោជនទាយកត្ថេរអបទានំ>
    text <៤>
      text <សុជាតោ សាលលដ្ឋីវ សោភញ្ជនមិវុគ្គតោ>
      text <ឥន្ទលដ្ឋិរិវាកាសេ វិរោចតិ សទា ជិនោ។>
    text <៥>
      text <តស្ស ទេវាតិទេវស្ស វេស្សភុស្ស មហេសិនោ>
      text <អទាសិ ភោជនមហំ វិប្បសន្នេន ចេតសា។>
    text <៦>
      text <តំ មេ ពុទ្ធោ អនុមោទិ សយម្ភូ អបរាជិតោ>
      text <ភវេ និព្ពត្តមានម្ហិ ផលំ និព្ពត្តតូ តវ។>
    text <៧>
      text <ឯកត្តិំសេ ឥតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ ភោជនស្ស ឥទំ ផលំ។>
    text <៨>
      text <បញ្ចវីសេ ឥតោ កប្បេ ឯកោ អាសិំ អមិត្តកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ភោជនទាយកោ ថេរោ ឥមា គាថាយោ អភាសិត្ថាតិ។>
    stand <ភោជនទាយកត្ថេរស្សាបទានំ ទុតិយំ។>
  text <៣។ គតសញ្ញកត្ថេរអបទានំ>
    text <១០>
      text <អាកាសេវ បទំ នត្ថិ អម្ពរេ អនិលញ្ជសេ>
      text <សិទ្ធត្ថំ ជិនមទ្ទក្ខិំ គច្ឆន្តំ តិទិវង្គណេ។>
    text <១១>
      text <អនិលេនេរិតំ ទិស្វា សម្មាសម្ពុទ្ធចីវរំ>
      text <វិត្តិ មមាហុ តាវទេ ទិស្វាន គមនំ មុនិំ។>
    text <១២>
      text <ចតុន្នវុតិតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ ពុទ្ធសញ្ញាយិទំ ផលំ។>
    text <១៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា គតសញ្ញកោ ថេរោ ឥមា គាថាយោ អភាសិត្ថាតិ។>
    stand <គតសញ្ញកត្ថេរស្សាបទានំ តតិយំ។>
  text <៤។ សត្តបទុមិយត្ថេរអបទានំ>
    text <១៤>
      text <នទីកូលេ វសាមហំ នេសាទោ នាម ព្រាហ្មណោ>
      text <សតបត្តេហិ បុប្ផេហិ សម្មជ្ជិត្វាន អស្សមំ។>
    text <១៥>
      text <សុវណ្ណវណ្ណំ សម្ពុទ្ធំ សិទ្ធត្ថំ លោកនាយកំ>
      text <ទិស្វា នភេន គច្ឆន្តំ ហាសោ មេ ឧទបជ្ជថ។>
    text <១៦>
      text <បច្ចុគ្គន្ត្វាន សម្ពុទ្ធំ លោកជេដ្ឋំ នរាសភំ>
      text <អស្សមំ អតិនាមេត្វា ជលជគ្គេហិ ឱកិរិំ។>
    text <១៧>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <១៨>
      text <ឥតោ តេ សត្តមេ កប្បេ ចតុរោ បាទបាវរា>
      text <សត្តរតនសម្បន្នា ចក្កវត្តី មហព្ពលា។>
    text <១៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សត្តបទុមិយោ ថេរោ ឥមា គាថាយោ អភាសិត្ថាតិ។>
    stand <សត្តបទុមិយត្ថេរស្សាបទានំ ចតុត្ថំ។>
  text <៥។ បុប្ផាសនទាយកត្ថេរអបទានំ>
    text <២០>
      text <សុវណ្ណវណ្ណំ សម្ពុទ្ធំ បីតរំសិំវ ភាណុមំ>
      text <អវិទូរេន គច្ឆន្តំ សិទ្ធត្ថំ អបរាជិតំ។>
    text <២១>
      text <តស្ស បច្ចុគ្គមិត្វាន បវេសេត្វាន អស្សមំ>
      text <បុប្ផាសនំ មយា ទិន្នំ វិប្បសន្នេន ចេតសា។>
    text <២២>
      text <អញ្ជលិំ បគ្គហេត្វាន វេទជាតោ តទា អហំ>
      text <ពុទ្ធេ ចិត្តំ បសាទេត្វា តំ កម្មំ បរិណាមយិំ។>
    text <២៣>
      text <យំ មេ អត្ថិ កតំ បុញ្ញំ សយម្ភុម្ហបរាជិតេ>
      text <សព្ពេន តេន កុសលេន វិមលោ ហោមិ សាសនេ។>
    text <២៤>
      text <ចតុន្នវុតិតោ កប្បេ បុប្ផាសនមទំ តទា>
      text <ទុគ្គតិំ នាភិជានាមិ បុប្ផាសនស្សិទំ ផលំ។>
    text <២៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បុប្ផាសនទាយកោ ថេរោ ឥមា គាថាយោ អភាសិត្ថាតិ។>
    stand <បុប្ផាសនទាយកត្ថេរស្សាបទានំ បញ្ចមំ។>
  text <៦។ អាសនសន្ថវិកត្ថេរអបទានំ>
    text <២៦>
      text <ចេតិយំ ឧត្តមំ នាម សិខិនោ លោកពន្ធុនោ>
      text <អរញ្ញេ ឥរីណេ វនេ អន្ធាហិណ្ឌាមហំ តទា។>
    text <២៧>
      text <បវនា និក្ខមន្តេន ទិដ្ឋំ សីហាសនំ មយា>
      text <ឯកំសំ អញ្ជលិំ កត្វា សន្ថវិំ លោកនាយកំ។>
    text <២៨>
      text <ទិវសភាគំ ថវិត្វាន ពុទ្ធំ លោកគ្គនាយកំ>
      text <ហដ្ឋោ ហដ្ឋេន ចិត្តេន ឥមំ វាចំ ឧទីរយិំ។>
    text <២៩>
      text <នមោ តេ បុរិសាជញ្ញ នមោ តេ បុរិសុត្តម>
      text <សព្ពញ្ញូសិ មហាវីរ លោកជេដ្ឋ នរាសភ។>
    text <៣០>
      text <អភិត្ថវិត្វា សិខិនំ និមិត្តករណេនហំ>
      text <អាសនំ អភិវាទេត្វា បក្កាមិំ ឧត្តរាមុខោ។>
    text <៣១>
      text <ឯកត្តិំសេ ឥតោ កប្បេ យំ ថវិំ វទតំ វរំ>
      text <ទុគ្គតិំ នាភិជានាមិ ថោមនាយ ឥទំ ផលំ។>
    text <៣២>
      text <សត្តវីសេ ឥតោ កប្បេ អតុលា សត្ត អាសុ តេ>
      text <សត្តរតនសម្បន្នា ចក្កវត្តី មហព្ពលា។>
    text <៣៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អាសនសន្ថវិកោ ថេរោ ឥមា គាថាយោ អភាសិត្ថាតិ។>
    stand <អាសនសន្ថវិកត្ថេរស្សាបទានំ ឆដ្ឋំ។>
  text <៧។ សទ្ទសញ្ញកត្ថេរអបទានំ>
    text <៣៤>
      text <សុទស្សនោ មហាវីរោ ទេសេតិ អមតំ បទំ>
      text <បរិវុតោ សាវកេហិ វសតិ ឃរមុត្តមេ។>
    text <៣៥>
      text <តាយ វាចាយ មធុរាយ សង្គណ្ហាតិ មហាជនំ>
      text <ឃោសោ ច វិបុលោ អាសិ អាសីសោ ទេវមានុសេ។>
    text <៣៦>
      text <និគ្ឃោសសទ្ទំ សុត្វាន សិទ្ធត្ថស្ស មហេសិនោ>
      text <សទ្ទេ ចិត្តំ បសាទេត្វា អវន្ទិំ លោកនាយកំ។>
    text <៣៧>
      text <ចតុន្នវុតិតោ កប្បេ យំ សញ្ញមលភិំ តទា>
      text <ទុគ្គតិំ នាភិជានាមិ ពុទ្ធសញ្ញាយិទំ ផលំ។>
    text <៣៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សទ្ទសញ្ញកោ ថេរោ ឥមា គាថាយោ អភាសិត្ថាតិ។>
    stand <សទ្ទសញ្ញកត្ថេរស្សាបទានំ សត្តមំ។>
  text <៨។ តិរំសិយត្ថេរអបទានំ>
    text <៣៩>
      text <កេសរិំ អភិជាតំវ អគ្គិក្ខន្ធំវ បព្ពតេ>
      text <ឱភាសេន្តំ ទិសា សព្ពា សិទ្ធត្ថំ បព្ពតន្តរេ។>
    text <៤០>
      text <សូរិយស្ស ច អាលោកំ ចន្ទាលោកំ តថេវ ច>
      text <ពុទ្ធាលោកញ្ច ទិស្វាន វិត្តិ មេ ឧទបជ្ជថ។>
    text <៤១>
      text <តយោ អាលោកេ ទិស្វាន សម្ពុទ្ធំ សាវកុត្តមំ>
      text <ឯកំសំ អជិនំ កត្វា សន្ថវិំ លោកនាយកំ។>
    text <៤២>
      text <តយោ ហិ អាលោកករា លោកេ លោកតមោនុទា>
      text <ចន្ទោ ច សូរិយោ ចាបិ ពុទ្ធោ ច លោកនាយកោ។>
    text <៤៣>
      text <ឱបម្មំ ឧបទស្សេត្វា កិត្តិតោ មេ មហាមុនិ>
      text <ពុទ្ធស្ស វណ្ណំ កិត្តេត្វា កប្បំ សគ្គម្ហិ មោទហំ។>
    text <៤៤>
      text <ចតុន្នវុតិតោ កប្បេ យំ ពុទ្ធមភិកិត្តយិំ>
      text <ទុគ្គតិំ នាភិជានាមិ កិត្តនាយ ឥទំ ផលំ។>
    text <៤៥>
      text <ឯកសដ្ឋិម្ហិតោ កប្បេ ឯកោ ញាណធរោ អហុ>
      text <សត្តរតនសម្បន្នោ ចក្កវត្តី មហព្ពលោ។>
    text <៤៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិរំសិយោ ថេរោ ឥមា គាថាយោ អភាសិត្ថាតិ។>
    stand <តិរំសិយត្ថេរស្សាបទានំ អដ្ឋមំ។>
  text <៩។ កន្ទលិបុប្ផិយត្ថេរអបទានំ>
    text <៤៧>
      text <សិន្ធុយា នទិយា តីរេ អហោសិំ កស្សកោ តទា>
      text <បរកម្មាយនេ យុត្តោ បរភត្តំ អបស្សិតោ។>
    text <៤៨>
      text <សិន្ធុំ អនុចរន្តោហំ សិទ្ធត្ថំ ជិនមទ្ទសំ>
      text <សមាធិនា និសិន្នំវ សតបត្តំវ បុប្ផិតំ។>
    text <៤៩>
      text <សត្ត កន្ទលិបុប្ផានិ វណ្ដេ ឆេត្វានហំ តទា>
      text <មត្ថកេ អភិរោបេសិំ ពុទ្ធស្សាទិច្ចពន្ធុនោ។>
    text <៥០>
      text <សុវណ្ណវណ្ណំ សម្ពុទ្ធំ អនុកូលេ សមាហិតំ>
      text <តិធាបភិន្នមាតង្គំ កុញ្ជរំវ ទុរាសទំ។>
    text <៥១>
      text <តមហំ ឧបគន្ត្វាន និបកំ ភាវិតិន្ទ្រិយំ>
      text <អញ្ជលិំ បគ្គហេត្វាន អវន្ទិំ សត្ថុនោ អហំ។>
    text <៥២>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៥៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កន្ទលិបុប្ផិយោ ថេរោ ឥមា គាថាយោ អភាសិត្ថាតិ។>
    stand <កន្ទលិបុប្ផិយត្ថេរស្សាបទានំ នវមំ។>
  text <១០។ កុមុទមាលិយត្ថេរអបទានំ>
    text <៥៤>
      text <ឧសភំ បវរំ វីរំ មហេសិំ វិជិតាវិនំ>
      text <វិបស្សិនំ មហាវីរំ អភិជាតំវ កេសរិំ។>
    text <៥៥>
      text <រថិយំ បដិបជ្ជន្តំ អាហុតីនំ បដិគ្គហំ>
      text <គហេត្វា កុមុទំ មាលំ ពុទ្ធសេដ្ឋំ សមោកិរិំ។>
    text <៥៦>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៥៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <អារក្ខទោ ភោជនទោ គតសញ្ញី បទុមិយោ>
      text <បុប្ផាសនី សន្ថវិកោ សទ្ទសញ្ញី តិរំសិយោ>
      text <កន្ទលិកោ កុមុទី ច សត្តបញ្ញាស គាថកាតិ។>
    text <ឥត្ថំ សុទំ អាយស្មា កុមុទមាលិយោ ថេរោ ឥមា គាថាយោ អភាសិត្ថាតិ។>
    stand <កុមុទមាលិយត្ថេរស្សាបទានំ ទសមំ។>
    stand <អារក្ខទាយកវគ្គោ ពាត្តិំសតិមោ។>
    text <តស្សុទ្ទានំ>
