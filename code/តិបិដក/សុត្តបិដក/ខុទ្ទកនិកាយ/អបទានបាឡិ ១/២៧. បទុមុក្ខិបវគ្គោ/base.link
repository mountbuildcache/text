text <២៧។ បទុមុក្ខិបវគ្គោ>
  text <១។ អាកាសុក្ខិបិយត្ថេរអបទានំ>
    text <១>
      text <សុវណ្ណវណ្ណំ សិទ្ធត្ថំ គច្ឆន្តំ អន្តរាបណេ>
      text <ជលជគ្គេ ទុវេ គយ្ហ ឧបាគច្ឆិំ នរាសភំ។>
    text <២>
      text <ឯកញ្ច បុប្ផំ បាទេសុ ពុទ្ធសេដ្ឋស្ស និក្ខិបិំ>
      text <ឯកញ្ច បុប្ផំ បគ្គយ្ហ អាកាសេ ឧក្ខិបិំ អហំ។>
    text <៣>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ បុប្ផទានស្សិទំ ផលំ។>
    text <៤>
      text <ឥតោ ឆត្តិំសកប្បម្ហិ ឯកោ អាសិំ មហីបតិ>
      text <អន្តលិក្ខករោ នាម ចក្កវត្តី មហព្ពលោ។>
    text <៥>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អាកាសុក្ខិបិយោ ថេរោ ឥមា គាថាយោ អភាសិត្ថាតិ។>
    stand <អាកាសុក្ខិបិយត្ថេរស្សាបទានំ បឋមំ។>
  text <២។ តេលមក្ខិយត្ថេរអបទានំ>
    text <៦>
      text <សិទ្ធត្ថម្ហិ ភគវតិ និព្ពុតម្ហិ នរាសភេ>
      text <ពោធិយា វេទិកាយាហំ តេលំ មក្ខេសិ តាវទេ។>
    text <៧>
      text <ចតុន្នវុតិតោ កប្បេ យំ តេលំ មក្ខយិំ តទា>
      text <ទុគ្គតិំ នាភិជានាមិ មក្ខនាយ ឥទំ ផលំ។>
    text <៨>
      text <ចតុវីសេ ឥតោ កប្បេ សុច្ឆវិ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តេលមក្ខិយោ ថេរោ ឥមា គាថាយោ អភាសិត្ថាតិ។>
    stand <តេលមក្ខិយត្ថេរស្សាបទានំ ទុតិយំ។>
  text <៣។ អឌ្ឍចន្ទិយត្ថេរអបទានំ>
    text <១០>
      text <តិស្សស្ស ខោ ភគវតោ ពោធិយា បាទបុត្តមេ>
      text <អឌ្ឍចន្ទំ មយា ទិន្នំ ធរណីរុហបាទបេ។>
    text <១១>
      text <ទ្វេនវុតេ ឥតោ កប្បេ យំ ចន្ទ មភិរោបយិំ>
      text <ទុគ្គតិំ នាភិជានាមិ ពោធិបូជាយិទំ ផលំ។>
    text <១២>
      text <បញ្ចវីសេ ឥតោ កប្បេ ទេវលោ នាម ខត្តិយោ>
      text <សត្តរតនសម្បន្នោ ចក្កវត្តី មហព្ពលោ។>
    text <១៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អឌ្ឍចន្ទិយោ ថេរោ ឥមា គាថាយោ អភាសិត្ថាតិ។>
    stand <អឌ្ឍចន្ទិយត្ថេរស្សាបទានំ តតិយំ។>
  text <៤។ បទីបទាយកត្ថេរអបទានំ>
    text <១៤>
      text <ទេវភូតោ អហំ សន្តោ ឱរុយ្ហ បថវិំ តទា>
      text <បទីបេ បញ្ច បាទាសិំ បសន្នោ សេហិ បាណិភិ។>
    text <១៥>
      text <ចតុន្នវុតិតោ កប្បេ យំ បទីបមទំ តទា>
      text <ទុគ្គតិំ នាភិជានាមិ ទីបទានស្សិទំ ផលំ។>
    text <១៦>
      text <បញ្ចបញ្ញាសកេ កប្បេ ឯកោ អាសិំ មហីបតិ>
      text <សមន្តចក្ខុនាមេន ចក្កវត្តី មហព្ពលោ។>
    text <១៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បទីបទាយកោ ថេរោ ឥមា គាថាយោ អភាសិត្ថាតិ។>
    stand <បទីបទាយកត្ថេរស្សាបទានំ ចតុត្ថំ។>
  text <៥។ ពិឡាលិទាយកត្ថេរអបទានំ>
    text <១៨>
      text <ហិមវន្តស្សាវិទូរេ រោមសោ នាម បព្ពតោ>
      text <តម្ហិ បព្ពតបាទម្ហិ សមណោ ភាវិតិន្ទ្រិយោ។>
    text <១៩>
      text <ពិឡាលិយោ គហេត្វាន សមណស្ស អទាសហំ>
      text <អនុមោទិ មហាវីរោ សយម្ភូ អបរាជិតោ។>
    text <២០>
      text <ពិឡាលី តេ មម ទិន្នា វិប្បសន្នេន ចេតសា>
      text <ភវេ និព្ពត្តមានម្ហិ ផលំ និព្ពត្តតំ តវ។>
    text <២១>
      text <ចតុន្នវុតិតោ កប្បេ យំ ពិឡាលិមទាសហំ>
      text <ទុគ្គតិំ នាភិជានាមិ ពិឡាលិយា ឥទំ ផលំ។>
    text <២២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពិឡាលិទាយកោ ថេរោ ឥមា គាថាយោ អភាសិត្ថាតិ។>
    stand <ពិឡាលិទាយកត្ថេរស្សាបទានំ បញ្ចមំ។>
  text <៦។ មច្ឆទាយកត្ថេរអបទានំ>
    text <២៣>
      text <ចន្ទភាគានទីតីរេ ឧក្កុសោ អាសហំ តទា>
      text <មហន្តំ មច្ឆំ បគ្គយ្ហ សិទ្ធត្ថមុនិនោ អទំ។>
    text <២៤>
      text <ចតុន្នវុតិតោ កប្បេ យំ មច្ឆមទទិំ តទា>
      text <ទុគ្គតិំ នាភិជានាមិ មច្ឆទានស្សិទំ ផលំ។>
    text <២៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មច្ឆទាយកោ ថេរោ ឥមា គាថាយោ អភាសិត្ថាតិ។>
    stand <មច្ឆទាយកត្ថេរស្សាបទានំ ឆដ្ឋំ។>
  text <៧។ ជវហំសកត្ថេរអបទានំ>
    text <២៦>
      text <ចន្ទភាគានទីតីរេ អាសិំ វនចរោ តទា>
      text <សិទ្ធត្ថំ អទ្ទសំ ពុទ្ធំ គច្ឆន្តំ អនិលញ្ជសេ។>
    text <២៧>
      text <អញ្ជលិំ បគ្គហេត្វាន ឧល្លោកេន្តោ មហាមុនិំ>
      text <សកំ ចិត្តំ បសាទេត្វា អវន្ទិំ នាយកំ អហំ។>
    text <២៨>
      text <ចតុន្នវុតិតោ កប្បេ យមវន្ទិំ នរាសភំ>
      text <ទុគ្គតិំ នាភិជានាមិ វន្ទនាយ ឥទំ ផលំ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ជវហំសកោ ថេរោ ឥមា គាថាយោ អភាសិត្ថាតិ។>
    stand <ជវហំសកត្ថេរស្សាបទានំ សត្តមំ។>
  text <៨។ សឡលបុប្ផិយត្ថេរអបទានំ>
    text <៣០>
      text <ចន្ទភាគានទីតីរេ អហោសិំ កិន្នរោ តទា>
      text <វិបស្សិំ អទ្ទសំ ពុទ្ធំ រំសិជាលសមាកុលំ។>
    text <៣១>
      text <បសន្នចិត្តោ សុមនោ បរមាយ ច បីតិយា>
      text <បគ្គយ្ហ សឡលំ បុប្ផំ វិបស្សិំ ឱកិរិំ អហំ។>
    text <៣២>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សឡលបុប្ផិយោ ថេរោ ឥមា គាថាយោ អភាសិត្ថាតិ។>
    stand <សឡលបុប្ផិយត្ថេរស្សាបទានំ អដ្ឋមំ។>
  text <៩។ ឧបាគតាសយត្ថេរអបទានំ>
    text <៣៤>
      text <ហិមវន្តស្ស វេមជ្ឈេ សរោ អាសិ សុនិម្មិតោ>
      text <តត្ថាហំ រក្ខសោ អាសិំ ហេឋសីលោ ភយានកោ។>
    text <៣៥>
      text <អនុកម្បកោ ការុណិកោ វិបស្សី លោកនាយកោ>
      text <មមុទ្ធរិតុកាមោ សោ អាគច្ឆិ មម សន្តិកំ។>
    text <៣៦>
      text <ឧបាគតំ មហាវីរំ ទេវទេវំ នរាសភំ>
      text <អាសយា អភិនិក្ខម្ម អវន្ទិំ សត្ថុនោ អហំ។>
    text <៣៧>
      text <ឯកនវុតិតោ កប្បេ យំ វន្ទិំ បុរិសុត្តមំ>
      text <ទុគ្គតិំ នាភិជានាមិ វន្ទនាយ ឥទំ ផលំ។>
    text <៣៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧបាគតាសយោ ថេរោ ឥមា គាថាយោ អភាសិត្ថាតិ។>
    stand <ឧបាគតាសយត្ថេរស្សាបទានំ នវមំ។>
  text <១០។ តរណិយត្ថេរអបទានំ>
    text <៣៩>
      text <សុវណ្ណវណ្ណោ សម្ពុទ្ធោ វិបស្សី ទក្ខិណារហោ>
      text <នទីតីរេ ឋិតោ សត្ថា ភិក្ខុសង្ឃបុរក្ខតោ។>
    text <៤០>
      text <នាវា ន វិជ្ជតេ តត្ថ សន្តារណី មហណ្ណវេ>
      text <នទិយា អភិនិក្ខម្ម តារេសិំ លោកនាយកំ។>
    text <៤១>
      text <ឯកនវុតិតោ កប្បេ យំ តារេសិំ នរុត្តមំ>
      text <ទុគ្គតិំ នាភិជានាមិ តរណាយ ឥទំ ផលំ។>
    text <៤២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឧក្ខិបី តេលចន្ទី ច ទីបទោ ច ពិឡាលិទោ>
      text <មច្ឆោ ជវោ សឡលទោ រក្ខសោ តរណោ ទស>
      text <គាថាយោ ចេត្ថ សង្ខាតា តាលីសំ ចេកមេវ ចាតិ។>
    text <ឥត្ថំ សុទំ អាយស្មា តរណិយោ ថេរោ ឥមា គាថាយោ អភាសិត្ថាតិ។>
    stand <តរណិយត្ថេរស្សាបទានំ ទសមំ។>
    stand <បទុមុក្ខិបវគ្គោ សត្តវីសតិមោ។>
    text <តស្សុទ្ទានំ>
