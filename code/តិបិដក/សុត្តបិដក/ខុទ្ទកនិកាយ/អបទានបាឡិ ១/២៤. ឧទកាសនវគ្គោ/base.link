text <២៤។ ឧទកាសនវគ្គោ>
  text <១។ ឧទកាសនទាយកត្ថេរអបទានំ>
    text <១>
      text <អារាមទ្វារា និក្ខម្ម ផលកំ សន្ថរិំ អហំ>
      text <ឧទកញ្ច ឧបដ្ឋាសិំ ឧត្តមត្ថស្ស បត្តិយា។>
    text <២>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ អាសនេ ចោទកេ ផលំ។>
    text <៣>
      text <ឥតោ បន្នរសេ កប្បេ អភិសាមសមវ្ហយោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ឧទកាសនទាយកោ ថេរោ ឥមា គាថាយោ អភាសិត្ថាតិ។>
    stand <ឧទកាសនទាយកត្ថេរស្សាបទានំ បឋមំ។>
  text <២។ ភាជនបាលកត្ថេរអបទានំ>
    text <៥>
      text <នគរេ ពន្ធុមតិយា កុម្ភការោ អហំ តទា>
      text <ភាជនំ អនុបាលេសិំ ភិក្ខុសង្ឃស្ស តាវទេ។>
    text <៦>
      text <ឯកនវុតិតោ កប្បេ ភាជនំ អនុបាលយិំ>
      text <ទុគ្គតិំ នាភិជានាមិ ភាជនស្ស ឥទំ ផលំ។>
    text <៧>
      text <តេបញ្ញាសេ ឥតោ កប្បេ អនន្តជាលិនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ភាជនបាលកោ ថេរោ ឥមា គាថាយោ អភាសិត្ថាតិ។>
    stand <ភាជនបាលកត្ថេរស្សាបទានំ ទុតិយំ។>
  text <៣។ សាលបុប្ផិយត្ថេរអបទានំ>
    text <៩>
      text <អរុណវតិយា នគរេ អហោសិំ បូបិកោ តទា>
      text <មម ទ្វារេន គច្ឆន្តំ សិខិនំ អទ្ទសំ ជិនំ។>
    text <១០>
      text <ពុទ្ធស្ស បត្តំ បគ្គយ្ហ សាលបុប្ផំ អទាសហំ>
      text <សម្មគ្គតស្ស ពុទ្ធស្ស វិប្បសន្នេន ចេតសា។>
    text <១១>
      text <ឯកត្តិំសេ ឥតោ កប្បេ យំ បុប្ផមភិទាសហំ>
      text <ទុគ្គតិំ នាភិជានាមិ សាលបុប្ផស្សិទំ ផលំ។>
    text <១២>
      text <ឥតោ ចុទ្ទសកប្បម្ហិ អហោសិំ អមិតញ្ជលោ>
      text <សត្តរតនសម្បន្នោ ចក្កវត្តី មហព្ពលោ។>
    text <១៣>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា សាលបុប្ផិយោ ថេរោ ឥមា គាថាយោ អភាសិត្ថាតិ។>
    stand <សាលបុប្ផិយត្ថេរស្សាបទានំ តតិយំ។>
  text <៤។ កិលញ្ជទាយកត្ថេរអបទានំ>
    text <១៤>
      text <តិវរាយំ បុរេ រម្មេ នឡការោ អហំ តទា>
      text <សិទ្ធត្ថេ លោកបជ្ជោតេ បសន្នា ជនតា តហិំ។>
    text <១៥>
      text <បូជត្ថំ លោកនាថស្ស កិលញ្ជំ បរិយេសតិ>
      text <ពុទ្ធបូជំ ករោន្តានំ កិលញ្ជំ អទទិំ អហំ។>
    text <១៦>
      text <ចតុន្នវុតិតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ កិលញ្ជស្ស ឥទំ ផលំ។>
    text <១៧>
      text <សត្តសត្តតិកប្បម្ហិ រាជា អាសិំ ជលទ្ធរោ>
      text <សត្តរតនសម្បន្នោ ចក្កវត្តី មហព្ពលោ។>
    text <១៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កិលញ្ជទាយកោ ថេរោ ឥមា គាថាយោ អភាសិត្ថាតិ។>
    stand <កិលញ្ជទាយកត្ថេរស្សាបទានំ ចតុត្ថំ។>
  text <៥។ វេទិការកត្ថេរអបទានំ>
    text <១៩>
      text <វិបស្សិនោ ភគវតោ ពោធិយា បាទបុត្តមេ>
      text <បសន្នចិត្តោ សុមនោ ការេសិំ វេទិកំ អហំ។>
    text <២០>
      text <ឯកនវុតិតោ កប្បេ ការេសិំ វេទិកំ អហំ>
      text <ទុគ្គតិំ នាភិជានាមិ វេទិកាយ ឥទំ ផលំ។>
    text <២១>
      text <ឥតោ ឯកាទសេ កប្បេ អហោសិំ សូរិយស្សមោ>
      text <សត្តរត្តនសម្បន្នោ ចក្កវត្តី មហព្ពលោ។>
    text <២២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា វេទិការកោ ថេរោ ឥមា គាថាយោ អភាសិត្ថាតិ។>
    stand <វេទិការកត្ថេរស្សាបទានំ បញ្ចមំ។>
  text <៦។ វណ្ណការត្ថេរអបទានំ>
    text <២៣>
      text <នគរេ អរុណវតិយា វណ្ណការោ អហំ តទា>
      text <ចេតិយេ ទុស្សភណ្ឌានិ នានាវណ្ណំ រជេសហំ។>
    text <២៤>
      text <ឯកត្តិំសេ ឥតោ កប្បេ យំ វណ្ណំ រជយិំ តទា>
      text <ទុគ្គតិំ នាភិជានាមិ វណ្ណទានស្សិទំ ផលំ។>
    text <២៥>
      text <ឥតោ តេវីសតិកប្បេ វណ្ណសម សនាមកោ>
      text <សត្តរតនសម្បន្នោ ចក្កវត្តី មហព្ពលោ។>
    text <២៦>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា វណ្ណការោ ថេរោ ឥមា គាថាយោ អភាសិត្ថាតិ។>
    stand <វណ្ណការត្ថេរស្សាបទានំ ឆដ្ឋំ។>
  text <៧។ បិយាលបុប្ផិយត្ថេរអបទានំ>
    text <២៧>
      text <មិគលុទ្ទោ បុរេ អាសិំ អរញ្ញេ កាននេ អហំ>
      text <បិយាលំ បុប្ផិតំ ទិស្វា គតមគ្គេ ខិបិំ អហំ។>
    text <២៨>
      text <ឯកនវុតិតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បិយាលបុប្ផិយោ ថេរោ ឥមា គាថាយោ អភាសិត្ថាតិ។>
    stand <បិយាលបុប្ផិយត្ថេរស្សាបទានំ សត្តមំ។>
  text <៨។ អម្ពយាគទាយកត្ថេរអបទានំ>
    text <៣០>
      text <សកេ សិប្បេ អបត្ថទ្ធោ អគមំ កាននំ អហំ>
      text <សម្ពុទ្ធំ យន្តំ ទិស្វាន អម្ពយាគំ អទាសហំ។>
    text <៣១>
      text <ឯកនវុតិតោ កប្បេ យំ ទានមទទិំ តទា>
      text <ទុគ្គតិំ នាភិជានាមិ អម្ពយាគស្សិទំ ផលំ។>
    text <៣២>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា អម្ពយាគទាយកោ ថេរោ ឥមា គាថាយោ អភាសិត្ថាតិ។>
    stand <អម្ពយាគទាយកត្ថេរស្សាបទានំ អដ្ឋមំ។>
  text <៩។ ជគតិការកត្ថេរអបទានំ>
    text <៣៣>
      text <និព្ពុតេ លោកនាថម្ហិ អត្ថទស្សិ នរុត្តមេ>
      text <ជគតី ការិតា មយ្ហំ ពុទ្ធស្ស ថូបមុត្តមេ។>
    text <៣៤>
      text <អដ្ឋារសេ កប្បសតេ យំ កម្មមករិំ តទា>
      text <ទុគ្គតិំ នាភិជានាមិ ជគតិយា ឥទំ ផលំ។>
    text <៣៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ជគតិការកោ ថេរោ ឥមា គាថាយោ អភាសិត្ថាតិ។>
    stand <ជគតិការកត្ថេរស្សាបទានំ នវមំ។>
  text <១០។ វាសិទាយកត្ថេរអបទានំ>
    text <៣៦>
      text <កម្មារោហំ បុរេ អាសិំ តិវរាយំ បុរុត្តមេ>
      text <ឯកា វាសិ មយា ទិន្នា សយម្ភុំ អបរាជិតំ។>
    text <៣៧>
      text <ចតុន្នវុតិតោ កប្បេ យំ វាសិមទទិំ តទា>
      text <ទុគ្គតិំ នាភិជានាមិ វាសិទានស្សិទំ ផលំ។>
    text <៣៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឧទកាសនភាជនំ សាលបុប្ផី កិលញ្ជកោ>
      text <វេទិកា វណ្ណការោ ច បិយាលអម្ពយាគទោ>
      text <ជគតី វាសិទាតា ច គាថា តិំស ច អដ្ឋ ច។>
    text <ឥត្ថំ សុទំ អាយស្មា វាសិទាយកោ ថេរោ ឥមា គាថាយោ អភាសិត្ថាតិ។>
    stand <វាសិទាយកត្ថេរស្សាបទានំ ទសមំ។>
    stand <ឧទកាសនវគ្គោ ចតុវីសតិមោ។>
    text <តស្សុទ្ទានំ>
