text <១៦។ ពន្ធុជីវកវគ្គោ>
  text <១។ ពន្ធុជីវកត្ថេរអបទានំ>
    text <១>
      text <ចន្ទំវ វិមលំ សុទ្ធំ វិប្បសន្នមនាវិលំ>
      text <នន្ទីភវបរិក្ខីណំ តិណ្ណំ លោកេ វិសត្តិកំ។>
    text <២>
      text <និព្ពាបយន្តំ ជនតំ តិណ្ណំ តារយតំ វរំ>
      text <មុនិំ វនម្ហិ ឈាយន្តំ ឯកគ្គំ សុសមាហិតំ។>
    text <៣>
      text <ពន្ធុជីវកបុប្ផានិ លគេត្វា សុត្តកេនហំ>
      text <ពុទ្ធស្ស អភិរោបយិំ សិខិនោ លោកពន្ធុនោ។>
    text <៤>
      text <ឯកត្តិំសេ ឥតោ កប្បេ យំ កម្មមករិំ តទា>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៥>
      text <ឥតោ សត្តមកេ កប្បេ មនុជិន្ទោ មហាយសោ>
      text <សមន្តចក្ខុ នាមាសិ ចក្កវត្តី មហព្ពលោ។>
    text <៦>
      text <បដិសម្ភិទា ចតស្សោ វិមោក្ខាបិ ច អដ្ឋិមេ>
      text <ឆឡភិញ្ញា សច្ឆិកតា កតំ ពុទ្ធស្ស សាសនំ។>
    text <ឥត្ថំ សុទំ អាយស្មា ពន្ធុជីវកោ ថេរោ ឥមា គាថាយោ អភាសិត្ថាតិ។>
    stand <ពន្ធុជីវកត្ថេរស្សាបទានំ បឋមំ។>
  text <២។ តម្ពបុប្ផិយត្ថេរអបទានំ>
    text <៧>
      text <បរកម្មាយនេ យុត្តោ អបរាធំ អកាសហំ>
      text <វនន្តំ អភិធាវិស្សំ ភយវេរសមប្បិតោ។>
    text <៨>
      text <បុប្ផិតំ បាទបំ ទិស្វា បិណ្ឌិពន្ធំ សុនិម្មិតំ>
      text <តម្ពបុប្ផំ គហេត្វាន ពោធិយំ ឱកិរិំ អហំ។>
    text <៩>
      text <សម្មជ្ជិត្វាន តំ ពោធិំ បាដលិំ បាទបុត្តមំ>
      text <បល្លង្កំ អាភុជិត្វាន ពោធិមូលេ ឧបាវិសិំ។>
    text <១០>
      text <គតមគ្គំ គវេសន្តា អាគច្ឆុំ មម សន្តិកំ>
      text <តេ ច ទិស្វានហំ តត្ថ អាវជ្ជិំ ពោធិមុត្តមំ។>
    text <១១>
      text <វន្ទិត្វាន អហំ ពោធិំ វិប្បសន្នេន ចេតសា>
      text <អនេកតាលេ បបតិំ គិរិទុគ្គេ ភយានកេ។>
    text <១២>
      text <ឯកនវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពោធិបូជាយិទំ ផលំ។>
    text <១៣>
      text <ឥតោ ច តតិយេ កប្បេ រាជា សុសញ្ញតោ អហំ>
      text <សត្តរតនសម្បន្នោ ចក្កវត្តី មហព្ពលោ។>
    text <១៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តម្ពបុប្ផិយោ ថេរោ ឥមា គាថាយោ អភាសិត្ថាតិ។>
    stand <តម្ពបុប្ផិយត្ថេរស្សាបទានំ ទុតិយំ។>
  text <៣។ វីថិសម្មជ្ជកត្ថេរអបទានំ>
    text <១៥>
      text <ឧទេន្តំ សតរំសិំវ បីតរំសិំវ ភាណុមំ>
      text <បន្នរសេ យថា ចន្ទំ និយ្យន្តំ លោកនាយកំ។>
    text <១៦>
      text <អដ្ឋសដ្ឋិសហស្សានិ សព្ពេ ខីណាសវា អហុំ>
      text <បរិវារិំសុ សម្ពុទ្ធំ ទ្វិបទិន្ទំ នរាសភំ។>
    text <១៧>
      text <សម្មជ្ជិត្វាន តំ វីថិំ និយ្យន្តេ លោកនាយកេ>
      text <ឧស្សាបេសិំ ធជំ តត្ថ វិប្បសន្នេន ចេតសា។>
    text <១៨>
      text <ឯកនវុតិតោ កប្បេ យំ ធជំ អភិរោបយិំ>
      text <ទុគ្គតិំ នាភិជានាមិ ធជទានស្សិទំ ផលំ។>
    text <១៩>
      text <ឥតោ ចតុត្ថកេ កប្បេ រាជាហោសិំ មហព្ពលោ>
      text <សព្ពាការេន សម្បន្នោ សុធជោ ឥតិ វិស្សុតោ។>
    text <២០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា វីថិសម្មជ្ជកោ ថេរោ ឥមា គាថាយោ អភាសិត្ថាតិ។>
    stand <វីថិសម្មជ្ជកត្ថេរស្សាបទានំ តតិយំ។>
  text <៤។ កក្ការុបុប្ផបូជកត្ថេរអបទានំ>
    text <២១>
      text <ទេវបុត្តោ អហំ សន្តោ បូជយិំ សិខិនាយកំ>
      text <កក្ការុបុប្ផំ បគ្គយ្ហ ពុទ្ធស្ស អភិរោបយិំ។>
    text <២២>
      text <ឯកត្តិំសេ ឥតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៣>
      text <ឥតោ ច នវមេ កប្បេ រាជា សត្តុត្តមោ អហុំ>
      text <សត្តរតនសម្បន្នោ ចក្កវត្តី មហព្ពលោ។>
    text <២៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា កក្ការុបុប្ផបូជកោ ថេរោ ឥមា គាថាយោ អភាសិត្ថាតិ។>
    stand <កក្ការុបុប្ផបូជកត្ថេរស្សាបទានំ ចតុត្ថំ។>
  text <៥។ មន្ទារវបុប្ផបូជកត្ថេរអបទានំ>
    text <២៥>
      text <ទេវបុត្តោ អហំ សន្តោ បូជយិំ សិខិនាយកំ>
      text <មន្ទារវេន បុប្ផេន ពុទ្ធស្ស អភិរោបយិំ។>
    text <២៦>
      text <សត្តាហំ ឆទនំ អាសិ ទិព្ពំ មាលំ តថាគតេ>
      text <សព្ពេ ជនា សមាគន្ត្វា នមស្សិំសុ តថាគតំ។>
    text <២៧>
      text <ឯកត្តិំសេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <២៨>
      text <ឥតោ ច ទសមេ កប្បេ រាជាហោសិំ ជុតិន្ធរោ>
      text <សត្តរតនសម្បន្នោ ចក្កវត្តី មហព្ពលោ។>
    text <២៩>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា មន្ទារវបុប្ផបូជកោ ថេរោ ឥមា គាថាយោ អភាសិត្ថាតិ។>
    stand <មន្ទារវបុប្ផបូជកត្ថេរស្សាបទានំ បញ្ចមំ។>
  text <៦។ កទម្ពបុប្ផិយត្ថេរអបទានំ>
    text <៣០>
      text <ហិមវន្តស្សាវិទូរេ កុក្កុដោ នាម បព្ពតោ>
      text <តម្ហិ បព្ពតបាទម្ហិ សត្ត ពុទ្ធា វសន្តិ តេ។>
    text <៣១>
      text <កទម្ពំ បុប្ផិតំ ទិស្វា ទីបរាជំវ ឧគ្គតំ>
      text <ឧភោ ហត្ថេហិ បគ្គយ្ហ សត្ត ពុទ្ធេ សមោកិរិំ។>
    text <៣២>
      text <ចតុន្នវុតិតោ កប្បេ យំ បុប្ផមភិរោបយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៣៣>
      text <ទ្វេនវុតេ ឥតោ កប្បេ សត្តាសុំ បុប្ផនាមកា>
      text <សត្តរតនសម្បន្នា ចក្កវត្តី មហព្ពលា។>
    text <៣៤>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ឥត្ថំ សុទំ អាយស្មា កទម្ពបុប្ផិយោ ថេរោ ឥមា គាថាយោ អភាសិត្ថាតិ>
    stand <កទម្ពបុប្ផិយត្ថេរស្សាបទានំ ឆដ្ឋំ។>
  text <៧។ តិណសូលកត្ថេរអបទានំ>
    text <៣៥>
      text <ហិមវន្តស្សាវិទូរេ ភូតគណោ នាម បព្ពតោ>
      text <វសតេកោ ជិនោ តត្ថ សយម្ភូ លោកនិស្សដោ។>
    text <៣៦>
      text <តិណសូលំ គហេត្វាន ពុទ្ធស្ស អភិរោបយិំ>
      text <ឯកូនសតសហស្សំ កប្បំ ន វិនិបាតិកោ។>
    text <៣៧>
      text <ឥតោ ឯកាទសេ កប្បេ ឯកោសិំ ធរណីរុហោ>
      text <សត្តរតនសម្បន្នោ ចក្កវត្តី មហព្ពលោ។>
    text <៣៨>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា តិណសូលកោ ថេរោ ឥមា គាថាយោ អភាសិត្ថាតិ។>
    stand <តិណសូលកត្ថេរស្សាបទានំ សត្តមំ។>
  text <៨។ នាគបុប្ផិយត្ថេរអបទានំ>
    text <៣៩>
      text <សុវច្ឆោ នាម នាមេន ព្រាហ្មណោ មន្តបារគូ>
      text <បុរក្ខតោ សសិស្សេហិ វសតេ បព្ពតន្តរេ។>
    text <៤០>
      text <បទុមុត្តរោ នាម ជិនោ អាហុតីនំ បដិគ្គហោ>
      text <មមុទ្ធរិតុកាមោ សោ អាគច្ឆិ មម សន្តិកំ។>
    text <៤១>
      text <វេហាសម្ហិ ចង្កមតិ ធូបាយតិ ជលតេ តថា>
      text <ហាសំ មមំ វិទិត្វាន បក្កាមិ បាចិនាមុខោ។>
    text <៤២>
      text <តញ្ច អច្ឆរិយំ ទិស្វា អព្ភុតំ លោមហំសនំ>
      text <នាគបុប្ផំ គហេត្វាន គតមគ្គម្ហិ ឱកិរិំ។>
    text <៤៣>
      text <សតសហស្សិតោ កប្បេ យំ បុប្ផំ ឱកិរិំ អហំ>
      text <តេន ចិត្តប្បសាទេន ទុគ្គតិំ នុបបជ្ជហំ។>
    text <៤៤>
      text <ឯកត្តិំសេ កប្បសតេ រាជា អាសិ មហារហោ>
      text <សត្តរតនសម្បន្នោ ចក្កវត្តី មហព្ពលោ។>
    text <៤៥>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា នាគបុប្ផិយោ ថេរោ ឥមា គាថាយោ អភាសិត្ថាតិ។>
    stand <នាគបុប្ផិយត្ថេរស្សាបទានំ អដ្ឋមំ។>
  text <៩។ បុន្នាគបុប្ផិយត្ថេរអបទានំ>
    text <៤៦>
      text <កាននំ វនមោគយ្ហ វសាមិ លុទ្ទកោ អហំ>
      text <បុន្នាគំ បុប្ផិតំ ទិស្វា ពុទ្ធសេដ្ឋំ អនុស្សរិំ។>
    text <៤៧>
      text <តំ បុប្ផំ ឱចិនិត្វាន សុគន្ធំ គន្ធិតំ សុភំ>
      text <ថូបំ ករិត្វា បុលិនេ ពុទ្ធស្ស អភិរោបយិំ។>
    text <៤៨>
      text <ទ្វេនវុតេ ឥតោ កប្បេ យំ បុប្ផមភិបូជយិំ>
      text <ទុគ្គតិំ នាភិជានាមិ ពុទ្ធបូជាយិទំ ផលំ។>
    text <៤៩>
      text <ឯកម្ហិ នវុតេ កប្បេ ឯកោ អាសិំ តមោនុទោ>
      text <សត្តរតនសម្បន្នោ ចក្កវត្តី មហព្ពលោ។>
    text <៥០>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
    text <ឥត្ថំ សុទំ អាយស្មា បុន្នាគបុប្ផិយោ ថេរោ ឥមា គាថាយោ អភាសិត្ថាតិ។>
    stand <បុន្នាគបុប្ផិយត្ថេរស្សាបទានំ នវមំ។>
  text <១០។ កុមុទទាយកត្ថេរអបទានំ>
    text <៥១>
      text <ហិមវន្តស្សាវិទូរេ មហាជាតស្សរោ អហុ>
      text <បទុមុប្បលសញ្ឆន្នោ បុណ្ឌរីកសមោត្ថដោ។>
    text <៥២>
      text <កុកុត្ថោ នាម នាមេន តត្ថាសិំ សកុណោ តទា>
      text <សីលវា ពុទ្ធិសម្បន្នោ បុញ្ញាបុញ្ញេសុ កោវិទោ។>
    text <៥៣>
      text <បទុមុត្តរោ លោកវិទូ អាហុតីនំ បដិគ្គហោ>
      text <ជាតស្សរស្សាវិទូរេ សញ្ចរិត្ថ មហាមុនិ។>
    text <៥៤>
      text <ជលជំ កុមុទំ ឆេត្វា ឧបនេសិំ មហេសិនោ>
      text <មម សង្កប្បមញ្ញាយ បដិគ្គហិ មហាមុនិ។>
    text <៥៥>
      text <តញ្ច ទានំ ទទិត្វាន សុក្កមូលេន ចោទិតោ>
      text <កប្បានំ សតសហស្សំ ទុគ្គតិំ នុបបជ្ជហំ។>
    text <៥៦>
      text <សោឡសេតោ កប្បសតេ អាសុំ វរុណនាមកា>
      text <អដ្ឋ ឯតេ ជនាធិបា ចក្កវត្តី មហព្ពលា។>
    text <៥៧>
      text <បដិសម្ភិទា ចតស្សោ…បេ។… កតំ ពុទ្ធស្ស សាសនំ។>
      text <ពន្ធុជីវោ តម្ពបុប្ផី វីថិកក្ការុបុប្ផិយោ>
      text <មន្ទារវោ កទម្ពី ច សូលកោ នាគបុប្ផិយោ>
      text <បុន្នាគោ កោមុទី គាថា ឆប្បញ្ញាស បកិត្តិតាតិ។>
    text <ឥត្ថំ សុទំ អាយស្មា កុមុទទាយកោ ថេរោ ឥមា គាថាយោ អភាសិត្ថាតិ។>
    stand <កុមុទទាយកត្ថេរស្សាបទានំ ទសមំ។>
    stand <ពន្ធុជីវកវគ្គោ សោឡសមោ។>
    text <តស្សុទ្ទានំ>
