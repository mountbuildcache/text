text <៦។ ឱបម្មកថាបញ្ហោ>
  text <ភន្តេ នាគសេន កតិហង្គេហិ សមន្នាគតោ ភិក្ខុ អរហត្តំ សច្ឆិករោតីតិ។>
  text <ឥធ មហារាជ អរហត្តំ សច្ឆិកាតុកាមេន ភិក្ខុនា>
  text <គទ្រភស្ស ឯកំ អង្គំ គហេតព្ពំ។>
  text <កុក្កុដស្ស បញ្ច អង្គានិ គហេតព្ពានិ។>
  text <កលន្ទកស្ស ឯកំ អង្គំ គហេតព្ពំ។>
  text <ទីបិនិយា ឯកំ អង្គំ គហេតព្ពំ។>
  text <ទីបិកស្ស ទ្វេ អង្គានិ គហេតព្ពានិ។>
  text <កុម្មស្ស បញ្ច អង្គានិ គហេតព្ពានិ។>
  text <វំសស្ស ឯកំ អង្គំ គហេតព្ពំ។>
  text <ចាបស្ស ឯកំ អង្គំ គហេតព្ពំ។>
  text <វាយសស្ស ទ្វេ អង្គានិ គហេតព្ពានិ។>
  text <មក្កដស្ស ទ្វេ អង្គានិ គហេតព្ពានិ។>
  stand <គទ្រភវគ្គោ បឋមោ។>
  text <លាពុលតាយ ឯកំ អង្គំ គហេតព្ពំ។>
  text <បទុមស្ស តីណិ អង្គានិ គហេតព្ពានិ។>
  text <ពីជស្ស ទ្វេ អង្គានិ គហេតព្ពានិ។>
  text <សាលកល្យាណិកាយ ឯកំ អង្គំ គហេតព្ពំ។>
  text <នាវាយ តីណិ អង្គានិ គហេតព្ពានិ។>
  text <នាវាលគ្គនកស្ស ទ្វេ អង្គានិ គហេតព្ពានិ។>
  text <កូបស្ស ឯកំ អង្គំ គហេតព្ពំ។>
  text <និយាមកស្ស តីណិ អង្គានិ គហេតព្ពានិ។>
  text <កម្មការស្ស ឯកំ អង្គំ គហេតព្ពំ។>
  text <សមុទ្ទស្ស បញ្ច អង្គានិ គហេតព្ពានិ។>
  stand <សមុទ្ទវគ្គោ ទុតិយោ។>
  text <បថវិយា បញ្ច អង្គានិ គហេតព្ពានិ។>
  text <អាបស្ស បញ្ច អង្គានិ គហេតព្ពានិ។>
  text <តេជស្ស បញ្ច អង្គានិ គហេតព្ពានិ។>
  text <វាយុស្ស បញ្ច អង្គានិ គហេតព្ពានិ។>
  text <បព្ពតស្ស បញ្ច អង្គានិ គហេតព្ពានិ។>
  text <អាកាសស្ស បញ្ច អង្គានិ គហេតព្ពានិ។>
  text <ចន្ទស្ស បញ្ច អង្គានិ គហេតព្ពានិ។>
  text <សូរិយស្ស សត្ត អង្គានិ គហេតព្ពានិ។>
  text <សក្កស្ស តីណិ អង្គានិ គហេតព្ពានិ។>
  text <ចក្កវត្តិស្ស ចត្តារិ អង្គានិ គហេតព្ពានិ។>
  stand <បថវីវគ្គោ តតិយោ។>
  text <ឧបចិកាយ ឯកំ អង្គំ គហេតព្ពំ។>
  text <ពិឡារស្ស ទ្វេ អង្គានិ គហេតព្ពានិ។>
  text <ឧន្ទូរស្ស ឯកំ អង្គំ គហេតព្ពំ។>
  text <វិច្ឆិកស្ស ឯកំ អង្គំ គហេតព្ពំ។>
  text <នកុលស្ស ឯកំ អង្គំ គហេតព្ពំ។>
  text <ជរសិង្គាលស្ស ទ្វេ អង្គានិ គហេតព្ពានិ។>
  text <មិគស្ស តីណិ អង្គានិ គហេតព្ពានិ។>
  text <គោរូបស្ស ចត្តារិ អង្គានិ គហេតព្ពានិ។>
  text <វរាហស្ស ទ្វេ អង្គានិ គហេតព្ពានិ។>
  text <ហត្ថិស្ស បញ្ច អង្គានិ គហេតព្ពានិ។>
  stand <ឧបចិកាវគ្គោ ចតុត្ថោ។>
  text <សីហស្ស សត្ត អង្គានិ គហេតព្ពានិ។>
  text <ចក្កវាកស្ស តីណិ អង្គានិ គហេតព្ពានិ។>
  text <បេណាហិកាយ ទ្វេ អង្គានិ គហេតព្ពានិ។>
  text <ឃរកបោតស្ស ឯកំ អង្គំ គហេតព្ពំ។>
  text <ឧលូកស្ស ទ្វេ អង្គានិ គហេតព្ពានិ។>
  text <សតបត្តស្ស ឯកំ អង្គំ គហេតព្ពំ។>
  text <វគ្គុលិស្ស ទ្វេ អង្គានិ គហេតព្ពានិ។>
  text <ជលូកាយ ឯកំ អង្គំ គហេតព្ពំ។>
  text <សប្បស្ស តីណិ អង្គានិ គហេតព្ពានិ។>
  text <អជគរស្ស ឯកំ អង្គំ គហេតព្ពំ។>
  stand <សីហវគ្គោ បញ្ចមោ។>
  text <បន្ថមក្កដកស្ស ឯកំ អង្គំ គហេតព្ពំ។>
  text <ថនសិតទារកស្ស ឯកំ អង្គំ គហេតព្ពំ។>
  text <ចិត្តកធរកុម្មស្ស ឯកំ អង្គំ គហេតព្ពំ។>
  text <បវនស្ស បញ្ច អង្គានិ គហេតព្ពានិ។>
  text <រុក្ខស្ស តីណិ អង្គានិ គហេតព្ពានិ។>
  text <មេឃស្ស បញ្ច អង្គានិ គហេតព្ពានិ។>
  text <មណិរតនស្ស តីណិ អង្គានិ គហេតព្ពានិ។>
  text <មាគវិកស្ស ចត្តារិ អង្គានិ គហេតព្ពានិ។>
  text <ពាឡិសិកស្ស ទ្វេ អង្គានិ គហេតព្ពានិ។>
  text <តច្ឆកស្ស ទ្វេ អង្គានិ គហេតព្ពានិ។>
  stand <មក្កដវគ្គោ ឆដ្ឋោ។>
  text <កុម្ភស្ស ឯកំ អង្គំ គហេតព្ពំ។>
  text <កាឡាយសស្ស ទ្វេ អង្គានិ គហេតព្ពានិ។>
  text <ឆត្តស្ស តីណិ អង្គានិ គហេតព្ពានិ។>
  text <ខេត្តស្ស តីណិ អង្គានិ គហេតព្ពានិ។>
  text <អគទស្ស ទ្វេ អង្គានិ គហេតព្ពានិ។>
  text <ភោជនស្ស តីណិ អង្គានិ គហេតព្ពានិ។>
  text <ឥស្សាសស្ស ចត្តារិ អង្គានិ គហេតព្ពានិ។>
  stand <កុម្ភវគ្គោ សត្តមោ។>
  text <រញ្ញោ ចត្តារិ អង្គានិ គហេតព្ពានិ។>
  text <ទោវារិកស្ស ទ្វេ អង្គានិ គហេតព្ពានិ។>
  text <និសទាយ ឯកំ អង្គំ គហេតព្ពំ។>
  text <បទីបស្ស ទ្វេ អង្គានិ គហេតព្ពានិ។>
  text <មយូរស្ស ទ្វេ អង្គានិ គហេតព្ពានិ។>
  text <តុរង្គស្ស ទ្វេ អង្គានិ គហេតព្ពានិ។>
  text <សោណ្ឌិកស្ស ទ្វេ អង្គានិ គហេតព្ពានិ។>
  text <ឥន្ទខីលស្ស ទ្វេ អង្គានិ គហេតព្ពានិ។>
  text <តុលាយ ឯកំ អង្គំ គហេតព្ពំ។>
  text <ខគ្គស្ស ទ្វេ អង្គានិ គហេតព្ពានិ។>
  text <មច្ឆស្ស ទ្វេ អង្គានិ គហេតព្ពានិ។>
  text <ឥណគ្គាហកស្ស ឯកំ អង្គំ គហេតព្ពំ។>
  text <ព្យាធិតស្ស ទ្វេ អង្គានិ គហេតព្ពានិ។>
  text <មតស្ស ទ្វេ អង្គានិ គហេតព្ពានិ។>
  text <នទិយា ទ្វេ អង្គានិ គហេតព្ពានិ។>
  text <ឧសភស្ស ឯកំ អង្គំ គហេតព្ពំ។>
  text <មគ្គស្ស ទ្វេ អង្គានិ គហេតព្ពានិ។>
  text <សុង្កសាយិកស្ស ឯកំ អង្គំ គហេតព្ពំ។>
  text <ចោរស្ស តីណិ អង្គានិ គហេតព្ពានិ។>
  text <សកុណគ្ឃិយា ឯកំ អង្គំ គហេតព្ពំ។>
  text <សុនខស្ស ឯកំ អង្គំ គហេតព្ពំ។>
  text <តិកិច្ឆកស្ស តីណិ អង្គានិ គហេតព្ពានិ។>
  text <គព្ភិនិយា ទ្វេ អង្គានិ គហេតព្ពានិ។>
  text <ចមរិយា ឯកំ អង្គំ គហេតព្ពំ។>
  text <កិកិយា ទ្វេ អង្គានិ គហេតព្ពានិ។>
  text <កបោតិកាយ តីណិ អង្គានិ គហេតព្ពានិ។>
  text <ឯកនយនស្ស ទ្វេ អង្គានិ គហេតព្ពានិ។>
  text <កស្សកស្ស តីណិ អង្គានិ គហេតព្ពានិ។>
  text <ជម្ពុកសិង្គាលិយា ឯកំ អង្គំ គហេតព្ពំ។>
  text <ចង្គវារកស្ស ទ្វេ អង្គានិ គហេតព្ពានិ។>
  text <ទព្ពិយា ឯកំ អង្គំ គហេតព្ពំ។>
  text <ឥណសាធកស្ស តីណិ អង្គានិ គហេតព្ពានិ។>
  text <អនុវិចិនកស្ស ឯកំ អង្គំ គហេតព្ពំ។>
  text <សារថិស្ស ទ្វេ អង្គានិ គហេតព្ពានិ។>
  text <ភោជកស្ស ទ្វេ អង្គានិ គហេតព្ពានិ។>
  text <តុន្នវាយស្ស ឯកំ អង្គំ គហេតព្ពំ។>
  text <នាវិកស្ស ឯកំ អង្គំ គហេតព្ពំ។>
  text <ភមរស្ស ទ្វេ អង្គានិ គហេតព្ពានីតិ។>
  stand <មាតិកា និដ្ឋិតា។>
  text <១។ គទ្រភវគ្គោ>
    text <១។ គទ្រភង្គបញ្ហោ>
      text <១>, <ភន្តេ នាគសេន គទ្រភស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ គទ្រភោ នាម សង្ការកូដេបិ ចតុក្កេបិ សិង្ឃាដកេបិ គាមទ្វារេបិ ថុសរាសិម្ហិបិ យត្ថ កត្ថចិ សយតិ ន សយនពហុលោ ហោតិ ឯវមេវ ខោ មហារាជ យោគិនា យោគាវចរេន តិណសន្ថារេបិ បណ្ណសន្ថារេបិ កដ្ឋមញ្ចកេបិ ឆមាយបិ យត្ថ កត្ថចិ ចម្មខណ្ឌំ បត្ថរិត្វា យត្ថ កត្ថចិ សយិតព្ពំ ន សយនពហុលេន ភវិតព្ពំ។ ឥទំ មហារាជ គទ្រភស្ស ឯកំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន កលិង្គរូបធានា ភិក្ខវេ ឯតរហិ មម សាវកា វិហរន្តិ អប្បមត្តា អាតាបិនោ បធានស្មិន្តិ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនាបិ>
      block
        text <បល្លង្កេន និសិន្នស្ស ជណ្ណុកេនាភិវស្សតិ>
        text <អលំ ផាសុវិហារាយ បហិតត្តស្ស ភិក្ខុនោតិ។>
        text <កន្តារេ បុត្តមំសំវ អក្ខស្សព្ភញ្ជនំ យថា>
        text <ឯវំ អាហរិ អាហារំ យាបនត្ថមមុច្ឆិតោតិ។>
        text <ចក្ខុមាស្ស យថា អន្ធោ សោតវា ពធិរោ យថា>
        text <បញ្ញវាស្ស យថា មូគោ ពលវា ទុព្ពលោរិវ>
        text <អត្តអត្ថេ សមុប្បន្នេ សយេថ មតសាយិកន្តិ។>
        text <យថា សុទន្តោ មាតង្គោ សកំ សោណ្ឌំ ន មទ្ទតិ>
        text <ភក្ខាភក្ខំ វិជានាតិ អត្តនោ វុត្តិកប្បនំ។>
        text <តថេវ ពុទ្ធបុត្តេន អប្បមត្តេន វា បន>
        text <ជិនវចនំ ន មទ្ទិតព្ពំ មនសិការវរុត្តមន្តិ។>
        text <យទា កិលេសា ឱបតន្តិ សាមញ្ញគុណធំសនា>
        text <សតិបដ្ឋានលគុឡេន ហន្តព្ពា តេ បុនប្បុនន្តិ។>
        text <ឧសភោរិវ ឆេត្វ ពន្ធនានិ នាគោ បូតិលតំវ ទាលយិត្វា>
        text <នាហំ បុនុបេស្សំ គព្ភសេយ្យំ អថ ចេ បត្ថយសី បវស្ស ទេវាតិ។>
        text <យថាបិ ទីបិកោ នាម និលីយិត្វា គណ្ហតេ មិគេ>
        text <តថេវាយំ ពុទ្ធបុត្តោ យុត្តយោគោ វិបស្សកោ>
        text <អរញ្ញំ បវិសិត្វាន គណ្ហាតិ ផលមុត្តមន្តិ។>
        text <វចីវិញ្ញត្តិវិប្ផារា ឧប្បន្នំ មធុបាយសំ>
        text <សចេ ភុត្តោ ភវេយ្យាហំ សាជីវោ គរហិតោ មម។>
        text <យទិបិ មេ អន្តគុណំ និក្ខមិត្វា ពហី ចរេ>
        text <នេវ ភិន្ទេយ្យមាជីវំ ចជមានោបិ ជីវិតន្តិ។>
        text <វិវិត្តំ អប្បនិគ្ឃោសំ វាឡមិគនិសេវិតំ>
        text <សេវេ សេនាសនំ ភិក្ខុ បដិសល្លានការណាតិ។>
        text <កុម្មោវ អង្គានិ សកេ កបាលេ សមោទហំ ភិក្ខុ មនោវិតក្កេ>
        text <អនិស្សិតោ អញ្ញមហេឋយានោ បរិនិព្ពុតោនូបវទេយ្យ កញ្ចីតិ។>
        text <នវង្គំ ពុទ្ធវចនំ អនុលោមេត្វាន សព្ពទា>
        text <កប្បិយេ អនវជ្ជស្មិំ ឋត្វាបាយំ សមុត្តរិន្តិ។>
        text <ចាបោវូនុទរោ ធីរោ វំសោ វាបិ បកម្បយេ>
        text <បដិលោមំ ន វត្តេយ្យ ស រាជវសតិំ វសេតិ។>
        text <សចេ មេ ឧបនាមេន្តិ យថាលទ្ធំ តបស្សិនោ>
        text <សព្ពេ សំវិភជិត្វាន តតោ ភុញ្ជាមិ ភោជនន្តិ។>
        text <ចង្កមន្តោបិ តិដ្ឋន្តោ និសជ្ជាសយនេន វា>
        text <បវនេ សោភតេ ភិក្ខុ បវនន្តំវ វណ្ណិតន្តិ។>
        text <គទ្រភោ ចេវ កុក្កុដោ កលន្ទោ ទីបិនិ ទីបិកោ>
        text <កុម្មោ វំសោ ច ចាបោ ច វាយសោ អថ មក្កដោតិ។>
        text <យថា លាពុលតា នាម តិណេ កដ្ឋេ លតាយ វា>
        text <អាលម្ពិត្វា សោណ្ឌិកាហិ តតោ វឌ្ឍតិ ឧប្បរិ។>
        text <តថេវ ពុទ្ធបុត្តេន អរហត្តផលកាមិនា>
        text <អារម្មណំ អាលម្ពិត្វា វឌ្ឍិតព្ពំ អសេក្ខផលេតិ។>
        text <យថាបិ ខេត្តេ បរិសុទ្ធេ ពីជញ្ចស្ស បតិដ្ឋិតំ>
        text <វិបុលំ តស្ស ផលំ ហោតិ អបិ តោសេតិ កស្សកំ។>
        text <តថេវ យោគិនោ ចិត្តំ សុញ្ញាគារេ វិសោធិតំ>
        text <សតិបដ្ឋានខេត្តម្ហិ ខិប្បមេវ វិរូហតីតិ។>
        text <សាលកល្យាណិកា នាម បាទបោ ធរណីរុហោ>
        text <អន្តោបថវិយំ យេវ សតហត្ថោបិ វឌ្ឍតិ។>
        text <យថា កាលម្ហិ សម្បត្តេ បរិបាកេន សោ ទុមោ>
        text <ឧគ្គញ្ឆិត្វាន ឯកាហំ សតហត្ថោបិ វឌ្ឍតិ។>
        text <ឯវមេវាហំ មហាវីរ សាលកល្យាណិកា វិយ>
        text <អព្ភន្តរេ សុញ្ញាគារេ ធម្មតោ អភិវឌ្ឍយិន្តិ។>
        text <យថា សមុទ្ទេ លគ្គនកំ ន ប្លវតិ វិសីទតិ>
        text <តថេវ លាភសក្ការេ មា ប្លវថ វិសីទថាតិ។>
        text <អប្បមាទរតា ហោថ សចិត្តមនុរក្ខថ>
        text <ទុគ្គា ឧទ្ធរថត្តានំ បង្កេ សន្នោវ កុញ្ជរោតិ។>
        text <កាយំ ឥមំ សម្មសថ បរិជានាថ បុនប្បុនំ>
        text <កាយេ សភាវំ ទិស្វាន ទុក្ខស្សន្តំ ករិស្សថាតិ។>
        text <អគ្គិ យថា តិណកដ្ឋំ ទហន្តោ ន តប្បតិ សាគរោ វា នទីហិ>
        text <ឯវម្បិ ចេ បណ្ឌិតា រាជសេដ្ឋ សុត្វា ន តប្បន្តិ សុភាសិតេនាតិ។>
        text <លាពុលតា ច បទុមំ ពីជំ សាលកល្យាណិកា>
        text <នាវា ច នាវាលគ្គនំ កូបោ និយាមកោ តថា>
        text <កម្មការោ សមុទ្ទោ ច វគ្គោ តេន បវុច្ចតីតិ។>
        text <ឯកញ្ចេ ពាហំ វាសិយា តច្ឆេ កុបិតមានសា>
        text <ឯកញ្ចេពាហំ គន្ធេន អាលិម្បេយ្យ បមោទិតា។>
        text <អមុស្មិំ បដិឃោ នត្ថិ រាគោ អស្មិំ ន វិជ្ជតិ>
        text <បថវីសមចិត្តា តេ តាទិសា សមណា មមាតិ។>
        text <វរញ្ចេ មេ អទោ សក្ក សព្ពភូតានមិស្សរ>
        text <ន មនោ វា សរីរំ វា មំ-កតេ សក្ក កស្សចិ>
        text <កទាចិ ឧបហញ្ញេថ ឯតំ សក្ក វរំ វរេតិ។>
        text <សន្ថវាតោ ភយំ ជាតំ និកេតា ជាយតេ រជោ>
        text <អនិកេតមសន្ថវំ ឯតំ វេ មុនិទស្សនន្តិ។>
        text <សេលោ យថា ឯកឃនោ វាតេន ន សមីរតិ>
        text <ឯវំ និន្ទាបសំសាសុ ន សមិញ្ជន្តិ បណ្ឌិតាតិ។>
        text <អសំសដ្ឋំ គហដ្ឋេហិ អនាគារេហិ ចូភយំ>
        text <អនោកសារិមប្បិច្ឆំ តមហំ ព្រូមិ ព្រាហ្មណន្តិ។>
        text <រាគូបសំហិតំ ចិត្តំ យទា ឧប្បជ្ជតេ មម>
        text <សយំវ បច្ចវេក្ខាមិ ឯកគ្គោ តំ ទមេមហំ។>
        text <រជ្ជសេ រជនីយេ ច ទុស្សនីយេ ច ទុស្សសេ>
        text <មុយ្ហសេ មោហនីយេ ច និក្ខមស្សុ វនា តុវំ។>
        text <វិសុទ្ធានំ អយំ វាសោ និម្មលានំ តបស្សិនំ>
        text <មា ខោ វិសុទ្ធំ ទូសេសិ និក្ខមស្សុ វនា តុវន្តិ។>
        text <បមាទំ អប្បមាទេន យទា នុទតិ បណ្ឌិតោ>
        text <បញ្ញាបាសាទមារុយ្ហ អសោកោ សោកិនិំ បជំ>
        text <បព្ពតដ្ឋោវ ភូមដ្ឋេ ធីរោ ពាលេ អវេក្ខតីតិ។>
        text <លាភេន ឧន្នតោ លោកោ អលាភេន ច ឱនតោ>
        text <លាភាលាភេន ឯកត្ថា តាទិសា សមណា មមាតិ។>
        text <យថាបិ សូរិយោ ឧទយន្តោ រូបំ ទស្សេតិ បាណិនំ>
        text <សុចិញ្ច អសុចិញ្ចាបិ កល្យាណញ្ចាបិ បាបកំ។>
        text <តថា ភិក្ខុ ធម្មធរោ អវិជ្ជាបិហិតំ ជនំ>
        text <បថំ ទស្សេតិ វិវិធំ អាទិច្ចោវុទយំ យថាតិ។>
        text <សាសនេ តេ មហាវីរ យតោ បព្ពជិតោ អហំ>
        text <នាភិជានាមិ ឧប្បន្នំ មានសំ កាមសំហិតន្តិ។>
        text <វិតក្កូបសមេ ច យោ រតោ អសុភំ ភាវយតេ សទា សតោ>
        text <ឯស ខោ ព្យន្តិកាហិតិ ឯស ឆេច្ឆតិ មារពន្ធនន្តិ។>
        text <បថវី អាបោ ច តេជោ ច វាយោ ច បព្ពតេន ច>
        text <អាកាសោ ចន្ទសូរិយោ ច សក្កោ ច ចក្កវត្តិនាតិ។>
        text <សីលសំវរឆទនំ យោគី កត្វាន មានសំ>
        text <អនុបលិត្តោ លោកេន ភយា ច បរិមុច្ចតីតិ។>
        text <ន ឥតោ ទូរេ ភវិតព្ពំ ភវគ្គំ កិំ ករិស្សតិ>
        text <បច្ចុប្បន្នម្ហិ វោហារេ សកេ កាយម្ហិ វិន្ទថាតិ។>
        text <ធម្មាសីសំ ករិត្វាន វិហរន្តោ វិបស្សកោ>
        text <អនោលីនោ វិហរតិ ឧបសន្តោ សទា សតោតិ។>
        text <ញាណខគ្គំ គហេត្វាន វិហរន្តោ វិបស្សកោ>
        text <បរិមុច្ចតិ សព្ពភយា ទុប្បសហោ ច សោ ភវេតិ។>
        text <តស្មា សកំ បរេសម្បិ កាតព្ពា មេត្តភាវនា>
        text <មេត្តចិត្តេន ផរិតព្ពំ ឯតំ ពុទ្ធាន សាសនន្តិ។>
        text <សេនាសនម្ហា ឱរុយ្ហ គាមំ បិណ្ឌាយ បាវិសិំ>
        text <ភុញ្ជន្តំ បុរិសំ កុដ្ឋិំ សក្កច្ច នំ ឧបដ្ឋហិំ។>
        text <សោ មេ បក្កេន ហត្ថេន អាលោបំ ឧបនាមយិ>
        text <អាលោបំ បក្ខិបន្តស្ស អង្គុលិបេត្ថ ឆិជ្ជថ។>
        text <កុដ្ដមូលញ្ច និស្សាយ អាលោបំ តំ អភុញ្ជិសំ>
        text <ភុញ្ជមានេ វា ភុត្តេ វា ជេគុច្ឆំ មេ ន វិជ្ជតីតិ។>
        text <លូខេនបិ ច សន្តុស្សេ នាញ្ញំ បត្ថេ រសំ ពហុំ>
        text <រសេសុ អនុគិទ្ធស្ស ឈានេ ន រមតេ មនោ>
        text <ឥតរីតរេន សន្តុដ្ឋោ សាមញ្ញំ បរិបូរតីតិ។>
        text <មា មេ កទាចិ បាបិច្ឆោ កុសីតោ ហីនវីរិយោ>
        text <អប្បស្សុតោ អនាចារោ សម្មតោ អហុ កត្ថចីតិ។>
        text <តទហុ បព្ពជិតោ សន្តោ ជាតិយា សត្តវស្សិកោ>
        text <សោបិ មំ អនុសាសេយ្យ សម្បដិច្ឆាមិ មត្ថកេ។>
        text <តិព្ពំ ឆន្ទញ្ច បេមញ្ច តស្មិំ ទិស្វា ឧបដ្ឋបេ>
        text <ឋបេយ្យាចរិយដ្ឋានេ សក្កច្ច នំ បុនប្បុនន្តិ។>
        text <កាយេ សភាវំ ទិស្វាន វិចិនិត្វា វិបស្សកោ>
        text <ឯកាកិយោ អទុតិយោ សេតិ អារម្មណន្តរេតិ។>
        text <កាយេន សំវរោ សាធុ សាធុ វាចាយ សំវរោ>
        text <មនសា សំវរោ សាធុ សាធុ សព្ពត្ថ សំវរោ>
        text <សព្ពត្ថ សំវុតោ លជ្ជី រក្ខិតោតិ បវុច្ចតីតិ។>
        text <ឧបចិកា ពិឡារោ ច ឧន្ទូរោ វិច្ឆិកេន ច>
        text <នកុលោ សិង្គាលោ មិគោ>
        text <គោរូបោ វរាហោ ហត្ថិនា ទសាតិ។>
        text <យោ ន ហន្តិ ន ឃាតេតិ ន ជិនាតិ ន ជាបយេ>
        text <មេត្តំសោ សព្ពភូតេសុ វេរំ តស្ស ន កេនចីតិ។>
        text <សេវេថ បន្តានិ សេនាសនានិ ចរេយ្យ សំយោជនវិប្បមោក្ខា>
        text <សចេ រតិំ នាធិគច្ឆេយ្យ តត្ថ សង្ឃេ វសេ រក្ខិតត្តោ សតីមាតិ។>
        text <បវិសិត្វា បរកុលំ បានត្ថំ ភោជនាយ វា>
        text <មិតំ ខាទេ មិតំ ភុញ្ជេ ន ច រូបេ មនំ ករេតិ។>
        text <និរយេ ភយសន្តាសំ និព្ពានេ វិបុលំ សុខំ>
        text <ឧភយានេតានត្ថានិ ទស្សេតព្ពានិ យោគិនាតិ។>
        text <សុទ្ធាយ សីលេន សុតេន ពុទ្ធិយា ចាគេន ធម្មេន ពហូហិ សាធុហិ>
        text <ធនេន ធញ្ញេន ច ខេត្តវត្ថុនា បុត្តេហិ ទារេហិ ចតុប្បទេហិ ច។>
        text <ញាតីហិ មិត្តេហិ ច ពន្ធវេហិ ពលេន វណ្ណេន សុខេន ចូភយំ>
        text <កថំ ន ហាយេយ្យុំ បរេតិ ឥច្ឆតិ អត្ថសមិទ្ធិញ្ច បនាភិកង្ខតីតិ។>
        text <បរិសុទ្ធេន ចិត្តេន អារម្មណេ បតិដ្ឋាយ>
        text <តេន ចិត្តេន បាតព្ពំ វិមុត្តិរសមសេចនន្តិ។>
        text <មយេករត្តំ វិប្បវសិម្ហ លុទ្ទ អកាមកា អញ្ញមញ្ញំ សរន្តា>
        text <តមេករត្តំ អនុតប្បមានា សោចាម សា រត្តិ បុន នហេស្សតីតិ។>
        text <អល្លំ សុក្ខំ វា ភុញ្ជន្តោ ន ពាឡ្ហំ សុហិតោ សិយា>
        text <ឩនូទរោ មិតាហារោ សតោ ភិក្ខុ បរិព្ពជេ។>
        text <ចត្តារោ បញ្ច អាលោបេ អភុត្វា ឧទកំ បិវេ>
        text <អលំ ផាសុ វិហារាយ បហិតត្តស្ស ភិក្ខុនោតិ។>
        text <កេសរី ចក្កវាកោ ច បេណាហិ ឃរកបោតកោ>
        text <ឧលូកោ សតបត្តោ ច វគ្គុលិ ច ជលូបិកា>
        text <សប្បោ អជគរោ ចេវ វគ្គោ តេន បវុច្ចតីតិ។>
        text <ចិត្តំ និយមេ ឆសុ ទ្វារេសុ សតិបដ្ឋានវរុត្តមេ>
        text <កិលេសា តត្ថ លគ្គា ចេ ហន្តព្ពា តេ វិបស្សិនាតិ។>
        text <ឥង្ឃំ តុម្ហេ អានន្ទ សារត្ថេ ឃដថ សារត្ថេ អនុយុញ្ជថ>
        text <សារត្ថេ អប្បមត្តា អាតាបិនោ បហិតត្តា វិហរថាតិ។>
        text <អប្បមាទរតោ ភិក្ខុ បមាទេ ភយទស្សិ វា>
        text <អភព្ពោ បរិហានាយ និព្ពានស្សេវ សន្តិកេតិ។>
        text <បវិវិត្តេហិ អរិយេហិ បហិតត្តេហិ ឈាយិភិ>
        text <និច្ចំ អារទ្ធវីរិយេហិ បណ្ឌិតេហិ សហាវសេតិ។>
        text <វធកេ ទេវទត្តម្ហិ ចោរេ អង្គុលិមាលកេ>
        text <ធនបាលេ រាហុលេ ច សព្ពត្ថ សមកោ មុនីតិ។>
        text <ពោធនេយ្យំ ជនំ ទិស្វា សតសហស្សេបិ យោជនេ>
        text <ខណេន ឧបគន្ត្វាន ពោធេតិ តំ មហាមុនីតិ។>
        text <សុទ្ធា សុទ្ធេហិ សំវាសំ កប្បយវ្ហោ បតិស្សតា>
        text <តតោ សមគ្គា និបកា ទុក្ខស្សន្តំ ករិស្សថាតិ។>
        text <អារម្មណេ លភិត្វាន បហិតត្តេន ភិក្ខុនា>
        text <ភិយ្យោ ហាសោ ជនេតព្ពោ អធិគច្ឆិស្សាមិ ឧត្តរិន្តិ។>
        text <សុញ្ញតញ្ចានិមិត្តញ្ច វិមោក្ខញ្ចាប្បណិហិតំ>
        text <ចតុរោ ផលេ ឆឡភិញ្ញា ចជិត្វា លោកាមិសំ លភេតិ។>
        text <ការណ្ឌវំ និទ្ធមថ កសម្ពុំ អបកស្សថ>
        text <តតោ បលាបេ វាហេថ អស្សមណេ សមណមានិនេ។>
        text <និទ្ធមិត្វាន បាបិច្ឆេ បាបអាចារគោចរេ>
        text <សុទ្ធា សុទ្ធេហិ សំវាសំ កប្បយវ្ហោ បតិស្សតា>
        text <តតោ សមគ្គា និបកា ទុក្ខស្សន្តំ ករិស្សថាតិ។>
        text <មក្កដោ ទារកោ កុម្មោ វនំ រុក្ខោ ច បញ្ចមោ>
        text <មេឃោ មណិ មាគវិកោ ពាឡិសី តច្ឆកេន ចាតិ។>
        text <យទូនកំ តំ សណតិ យំ បូរំ សន្តមេវ តំ>
        text <អឌ្ឍកុម្ភូបមោ ពាលោ រហទោ បូរោវ បណ្ឌិតោតិ។>
        text <ទស្សនម្ហិ បរិសោធិតោ នរោ អរិយធម្មេ និយតោ វិសេសគូ>
        text <នប្បវេធតិ អនេកភាគសោ សព្ពសោ ច មុខភាវមេវ សោតិ។>
        text <យថាបិ ឆត្តំ វិបុលំ អច្ឆិទ្ទំ ថិរសំហិតំ>
        text <វាតាតបំ និវារេតិ មហតី មេឃវុដ្ឋិយោ។>
        text <តថេវ ពុទ្ធបុត្តោបិ សីលឆត្តធរោ សុចិ>
        text <កិលេសវុដ្ឋិំ វារេតិ សន្តាបតិវិធគ្គយោតិ។>
        text <ខេត្តូបមេន ភវិតព្ពំ ឧដ្ឋានវិបុលទាយិនា>
        text <ឯស ខេត្តវរោ នាម យោ ទទាតិ វិបុលំ ផលន្តិ។>
        text <សង្ខារានំ សភាវត្ថំ ទដ្ឋុកាមេន យោគិនា>
        text <អគទេនេវ ហោតព្ពំ កិលេសវិសនាសនេតិ។>
        text <សំយមេន និយមេន សីលេន បដិបត្តិយា>
        text <បត្ថិតេន ភវិតព្ពំ សព្ពលោកស្ស យោគិនាតិ។>
        text <យថា ឥស្សាសកោ នាម សាយំ បាតំ ឧបាសតិ>
        text <ឧបាសនំ អរិញ្ចន្តោ លភតេ ភត្តវេតនំ។>
        text <តថេវ ពុទ្ធបុត្តោបិ ករោតិ កាយុបាសនំ>
        text <កាយុបាសនំ អរិញ្ចន្តោ អរហត្តមធិគច្ឆតីតិ។>
        text <កុម្ភោ ច កាឡាយសោ ច ឆត្តំ ខេត្តញ្ច អគទោ>
        text <ភោជនេន ច ឥស្សាសោ វុត្តំ ទានិ វិទូហីតិ។>
        text <បញ្ញា បសត្ថា លោកស្មិំ កតា សទ្ធម្មដ្ឋិតិយា>
        text <បញ្ញាយ វិមតិំ ហន្ត្វា សន្តិំ បប្បោន្តិ បណ្ឌិតា។>
        text <យស្មិំ ខន្ធេ ឋិតា បញ្ញា សតិ តត្ថ អនូនកា>
        text <បូជា វិសេសស្សាធារោ អគ្គោ សេដ្ឋោ អនុត្តរោ>
        text <តស្មា ហិ បណ្ឌិតោ បោសោ សម្បស្សំ ហិតមត្តនោ>
        text <បញ្ញវន្តំភិបូជេយ្យ ចេតិយំ វិយ សាទរោតិ។>
        text <លង្កាយំ ទោណិនគរេ វសតា ទោណិនាមិនា>
        text <មហាថេរេន លេខិត្វា សុដ្ឋបិតំ យថាសុតំ>
        text <មិលិន្ទរាជបញ្ហោ ច នាគសេនវិសជ្ជនំ>
        text <មិលិន្ទោ ហិ មហាបញ្ញោ នាគសេនោ សុបណ្ឌិតោ>
        text <ឥមិនា បុញ្ញកម្មេន ឥតោ គច្ឆាមិ តុស្សិតំ>
        text <មេត្តេយ្យំនាគតេ បស្សេ សុណេយ្យំ ធម្មមុត្តមន្តិ។>
      stand <គទ្រភង្គបញ្ហោ បឋមោ។>
    text <២។ កុក្កុដង្គបញ្ហោ>
      text <២>, <ភន្តេ នាគសេន កុក្កុដស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ កុក្កុដោ កាលេន សមយេន បដិសល្លីយតិ ឯវមេវ ខោ មហារាជ យោគិនា យោគាវចរេន កាលេន សមយេនេវ ចេតិយង្គណំ សម្មជ្ជិត្វា បានីយំ បរិភោជនីយំ ឧបដ្ឋបេត្វា សរីរំ បដិជគ្គិត្វា នហាយិត្វា ចេតិយំ វន្ទិត្វា វុឌ្ឍានំ ភិក្ខូនំ ទស្សនាយ គន្ត្វា កាលេន សមយេន សុញ្ញាគារំ បវិសិតព្ពំ។ ឥទំ មហារាជ កុក្កុដស្ស បឋមំ អង្គំ គហេតព្ពំ។>
      text <បុន ចបរំ មហារាជ កុក្កុដោ កាលេន សមយេនេវ វុដ្ឋាតិ។ ឯវមេវ ខោ មហារាជ យោគិនា យោគាវចរេន កាលេន សមយេនេវ វុដ្ឋហិត្វា ចេតិយង្គណំ សម្មជ្ជិត្វា បានីយំ បរិភោជនីយំ ឧបដ្ឋបេត្វា សរីរំ បដិជគ្គិត្វា ចេតិយំ វន្ទិត្វា បុនទេវ សុញ្ញាគារំ បវិសិតព្ពំ។ ឥទំ មហារាជ កុក្កុដស្ស ទុតិយំ អង្គំ គហេតព្ពំ។>
      text <បុន ចបរំ មហារាជ កុក្កុដោ បថវិំ ខណិត្វា ខណិត្វា អជ្ឈោហារំ អជ្ឈោហរតិ។ ឯវមេវ ខោ មហារាជ យោគិនា យោគាវចរេន បច្ចវេក្ខិត្វា បច្ចវេក្ខិត្វា អជ្ឈោហារំ អជ្ឈោហរិតព្ពំ នេវ ទវាយ ន មទាយ ន មណ្ឌនាយ ន វិភូសនាយ យាវទេវ ឥមស្ស កាយស្ស ឋិតិយា យាបនាយ វិហិំសូបរតិយា ព្រហ្មចរិយានុគ្គហាយ ឥតិ បុរាណញ្ច វេទនំ បដិហង្ខាមិ នវញ្ច វេទនំ ន ឧប្បាទេស្សាមិ យាត្រា ច មេ ភវិស្សតិ អនវជ្ជតា ច ផាសុវិហារោ ចាតិ។ ឥទំ មហារាជ កុក្កុដស្ស តតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      text <បុន ចបរំ មហារាជ កុក្កុដោ សចក្ខុកោបិ រត្តិំ អន្ធោ ហោតិ។ ឯវមេវ ខោ មហារាជ យោគិនា យោគាវចរេន អនន្ធេនេវ អន្ធេន វិយ ភវិតព្ពំ អរញ្ញេបិ គោចរគាមេ បិណ្ឌាយ ចរន្តេនបិ រជនីយេសុ រូបសទ្ទគន្ធរសផោដ្ឋព្ពធម្មេសុ អន្ធេន ពធិរេន មូគេន វិយ ភវិតព្ពំ ន និមិត្តំ គហេតព្ពំ នានុព្យញ្ជនំ គហេតព្ពំ។ ឥទំ មហារាជ កុក្កុដស្ស ចតុត្ថំ អង្គំ គហេតព្ពំ។ ភាសិតម្បេតំ មហារាជ ថេរេន មហាកច្ចាយនេន>
      text <បុន ចបរំ មហារាជ កុក្កុដោ លេឌ្ឌុទណ្ឌលគុឡមុគ្គរេហិ បរិបាតិយន្តោបិ សកំ គេហំ ន វិជហតិ។ ឯវមេវ ខោ មហារាជ យោគិនា យោគាវចរេន ចីវរកម្មំ ករោន្តេនបិ នវកម្មំ ករោន្តេនបិ វត្តប្បដិវត្តំ ករោន្តេនបិ ឧទ្ទិសន្តេនបិ ឧទ្ទិសាបេន្តេនបិ យោនិសោ មនសិការោ ន វិជហិតព្ពោ សកំ ខោ បនេតំ មហារាជ យោគិនោ គេហំ យទិទំ យោនិសោ មនសិការោ។ ឥទំ មហារាជ កុក្កុដស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន កោ ច ភិក្ខវេ ភិក្ខុនោ គោចរោ សកោ បេត្តិកោ វិសយោ។ យទិទំ ចត្តារោ សតិបដ្ឋានាតិ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនាបិ>
      stand <កុក្កុដង្គបញ្ហោ ទុតិយោ។>
    text <៣។ កលន្ទកង្គបញ្ហោ>
      text <៣>, <ភន្តេ នាគសេន កលន្ទកស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ កលន្ទកោ បដិសត្តុម្ហិ ឱបតន្តេ នង្គុដ្ឋំ បប្ផោដេត្វា មហន្តំ កត្វា តេនេវ នង្គុដ្ឋលគុឡេន បដិសត្តុំ បដិពាហតិ ឯវមេវ ខោ មហារាជ យោគិនា យោគាវចរេន កិលេសសត្តុម្ហិ ឱបតន្តេ សតិបដ្ឋានលគុឡំ បប្ផោដេត្វា មហន្តំ កត្វា តេនេវ សតិបដ្ឋានលគុឡេន សព្ពកិលេសា បដិពាហិតព្ពា។ ឥទំ មហារាជ កលន្ទកស្ស ឯកំ អង្គំ គហេតព្ពំ។ ភាសិតម្បេតំ មហារាជ ថេរេន ចូឡបន្ថកេន>
      stand <កលន្ទកង្គបញ្ហោ តតិយោ។>
    text <៤។ ទីបិនិយង្គបញ្ហោ>
      text <៤>, <ភន្តេ នាគសេន ទីបិនិយា ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ ទីបិនី សកិំ យេវ គព្ភំ គណ្ហាតិ ន បុនប្បុនំ បុរិសំ ឧបេតិ។ ឯវមេវ ខោ មហារាជ យោគិនា យោគាវចរេន អាយតិំ បដិសន្ធិំ ឧប្បត្តិំ គព្ភសេយ្យំ ចុតិំ ភេទំ ខយំ វិនាសំ សំសារភយំ ទុគ្គតិំ វិសមំ សម្បីឡិតំ ទិស្វា បុនព្ភវេ នប្បដិសន្ទហិស្សាមីតិ យោនិសោ មនសិការោ ករណីយោ។ ឥទំ មហារាជ ទីបិនិយា ឯកំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សុត្តនិបាតេ ធនិយគោបាលកសុត្តេ>
      stand <ទីបិនិយង្គបញ្ហោ ចតុត្ថោ។>
    text <៥។ ទីបិកង្គបញ្ហោ>
      text <៥>, <ភន្តេ នាគសេន ទីបិកស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ ទីបិកោ អរញ្ញេ តិណគហនំ វា វនគហនំ វា បព្ពតគហនំ វា និស្សាយ និលីយិត្វា មិគេ គណ្ហាតិ ឯវមេវ ខោ មហារាជ យោគិនា យោគាវចរេន វិវេកំ សេវិតព្ពំ អរញ្ញំ រុក្ខមូលំ បព្ពតំ កន្ទរំ គិរិគុហំ សុសានំ វនបត្ថំ អព្ភោកាសំ បលាលបុញ្ជំ អប្បសទ្ទំ អប្បនិគ្ឃោសំ វិជនវាតំ មនុស្សរាហសេយ្យកំ បដិសល្លានសារុប្បំ វិវេកំ សេវមានោ ហិ មហារាជ យោគី យោគាវចរោ នចិរស្សេវ ឆឡភិញ្ញាសុ ច វសិភាវំ បាបុណាតិ។ ឥទំ មហារាជ ទីបិកស្ស បឋមំ អង្គំ គហេតព្ពំ។ ភាសិតម្បេតំ មហារាជ ថេរេហិ ធម្មសង្គាហកេហិ>
      text <បុន ចបរំ មហារាជ ទីបិកោ យំ កិញ្ចិ បសុំ វធិត្វា វាមេន បស្សេន បតិតំ ន ភក្ខេតិ។ ឯវមេវ ខោ មហារាជ យោគិនា យោគាវចរេន វេឡុទានេន វា បត្តទានេន វា បុប្ផទានេន វា ផលទានេន វា សិនានទានេន វា មត្តិកាទានេន វា ចុណ្ណទានេន វា ទន្តកដ្ឋទានេន វា មុខោទកទានេន វា ចាតុកម្យតាយ វា មុគ្គសុប្យតាយ វា បារិភដ យតាយ វា ជង្ឃបេសនីយេន វា វេជ្ជកម្មេន វា ទូតកម្មេន វា បហិណគមនេន វា បិណ្ឌបដិបិណ្ឌេន វា ទានានុប្បទានេន វា វត្ថុវិជ្ជាយ វា នក្ខត្តវិជ្ជាយ វា អង្គវិជ្ជាយ វា អញ្ញតរញ្ញតរេន វា ពុទ្ធប្បដិកុដ្ឋេន មិច្ឆាជីវេន និប្ផាទិតំ ភោជនំ ន ភុញ្ជិតព្ពំ វាមេន បស្សេន បតិតំ បសុំ វិយ ទីបិកោ។ ឥទំ មហារាជ ទីបិកស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <ទីបិកង្គបញ្ហោ បញ្ចមោ។>
    text <៦។ កុម្មង្គបញ្ហោ>
      text <៦>, <ភន្តេ នាគសេន កុម្មស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ កុម្មោ ឧទកចរោ ឧទកេយេវ វាសំ កប្បេតិ ឯវមេវ ខោ មហារាជ យោគិនា យោគាវចរេន សព្ពបាណភូតបុគ្គលានំ ហិតានុកម្បិនា មេត្តាសហគតេន ចេតសា វិបុលេន មហគ្គតេន អប្បមាណេន អវេរេន អព្យាបជ្ជេន សព្ពាវន្តំ លោកំ ផរិត្វា វិហរិតព្ពំ។ ឥទំ មហារាជ កុម្មស្ស បឋមំ អង្គំ គហេតព្ពំ។>
      text <បុន ចបរំ មហារាជ កុម្មោ ឧទកេ ឧប្បិលវន្តោ សីសំ ឧក្ខិបិត្វា យទិ កោចិ បស្សតិ តត្ថេវ និមុជ្ជតិ គាឡ្ហមោគាហតិ មា មំ តេ បុន បស្សេយ្យុន្តិ ឯវមេវ ខោ មហារាជ យោគិនា យោគាវចរេន កិលេសេសុ ឱបតន្តេសុ អារម្មណសរេ និមុជ្ជិតព្ពំ គាឡ្ហមោគាហិតព្ពំ មា មំ កិលេសា បុន បស្សេយ្យុន្តិ។ ឥទំ មហារាជ កុម្មស្ស ទុតិយំ អង្គំ គហេតព្ពំ។>
      text <បុន ចបរំ មហារាជ កុម្មោ ឧទកតោ និក្ខមិត្វា កាយំ ឱតាបេតិ ឯវមេវ ខោ មហារាជ យោគិនា យោគាវចរេន និសជ្ជដ្ឋានសយនចង្កមតោ មានសំ នីហរិត្វា សម្មប្បធានេ មានសំ ឱតាបេតព្ពំ។ ឥទំ មហារាជ កុម្មស្ស តតិយំ អង្គំ គហេតព្ពំ។>
      text <បុន ចបរំ មហារាជ កុម្មោ បថវិំ ខណិត្វា វិវិត្តេ វាសំ កប្បេតិ ឯវមេវ ខោ មហារាជ យោគិនា យោគាវចរេន លាភសក្ការសិលោកំ បជហិត្វា សុញ្ញំ វិវិត្តំ កាននំ វនបត្ថំ បព្ពតំ កន្ទរំ គិរិគុហំ អប្បសទ្ទំ អប្បនិគ្ឃោសំ បវិវិត្តមោគាហិត្វា វិវិត្តេ យេវ វាសំ ឧបគន្តព្ពំ។ ឥទំ មហារាជ កុម្មស្ស ចតុត្ថំ អង្គំ គហេតព្ពំ។ ភាសិតម្បេតំ មហារាជ ថេរេន ឧបសេនេន វង្គន្តបុត្តេន>
      text <បុន ចបរំ មហារាជ កុម្មោ ចារិកំ ចរមានោ យទិ កញ្ចិ បស្សតិ វា សទ្ទំ សុណាតិ វា សោណ្ឌិបញ្ចមានិ អង្គានិ សកេ កបាលេ និទហិត្វា អប្បោស្សុក្កោ តុណ្ហីភូតោ តិដ្ឋតិ កាយមនុរក្ខន្តោ ឯវមេវ ខោ មហារាជ យោគិនា យោគាវចរេន សព្ពត្ថ រូបសទ្ទគន្ធរសផោដ្ឋព្ពធម្មេសុ អាបតន្តេសុ ឆសុ ទ្វារេសុ សំវរកវាដំ អនុគ្ឃាដេត្វា មានសំ សមោទហិត្វា សំវរំ កត្វា សតេន សម្បជានេន វិហាតព្ពំ សមណធម្មំ អនុរក្ខមានេន។ ឥទំ មហារាជ កុម្មស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សំយុត្តនិកាយវរេ កុម្មូបមសុត្តន្តេ>
      stand <កុម្មង្គបញ្ហោ ឆដ្ឋោ។>
    text <៧។ វំសង្គបញ្ហោ>
      text <៧>, <ភន្តេ នាគសេន វំសស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ វំសោ យត្ថ វាតោ តត្ថ អនុលោមេតិ នាញ្ញត្ថមនុធាវតិ ឯវមេវ ខោ មហារាជ យោគិនា យោគាវចរេន យំ ពុទ្ធេន ភគវតា ភាសិតំ នវង្គំ សត្ថុ សាសនំ តំ អនុលោមយិត្វា កប្បិយេ អនវជ្ជេ ឋត្វា សមណធម្មំ យេវ បរិយេសិតព្ពំ។ ឥទំ មហារាជ វំសស្ស ឯកំ អង្គំ គហេតព្ពំ។ ភាសិតម្បេតំ មហារាជ ថេរេន រាហុលេន>
      stand <វំសង្គបញ្ហោ សត្តមោ។>
    text <៨។ ចាបង្គបញ្ហោ>
      text <៨>, <ភន្តេ នាគសេន ចាបស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ ចាបោ សុតច្ឆិតោ នមិតោ យាវគ្គមូលំ សមកមេវ អនុនមតិ នប្បដិត្ថម្ភតិ ឯវមេវ ខោ មហារាជ យោគិនា យោគាវចរេន ថេរនវមជ្ឈិមសមកេសុ អនុនមិតព្ពំ នប្បដិផរិតព្ពំ។ ឥទំ មហារាជ ចាបស្ស ឯកំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន វិធុរ បុណ្ណក ជាតកេ>
      stand <ចាបង្គបញ្ហោ អដ្ឋមោ។>
    text <៩។ វាយសង្គបញ្ហោ>
      text <៩>, <ភន្តេ នាគសេន វាយសស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ វាយសោ អាសង្កិតបរិសង្កិតោ យត្តប្បយត្តោ ចរតិ ឯវមេវ ខោ មហារាជ យោគិនា យោគាវចរេន អាសង្កិតបរិសង្កិតេន យត្តបយត្តេន ឧបដ្ឋិតាយ សតិយា សំវុតេហិ ឥន្ទ្រិយេហិ ចរិតព្ពំ។ ឥទំ មហារាជ វាយសស្ស បឋមំ អង្គំ គហេតព្ពំ។>
      text <បុន ចបរំ មហារាជ វាយសោ យំ កិញ្ចិ ភោជនំ ទិស្វា ញាតីហិ សំវិភជិត្វា ភុញ្ជតិ ឯវមេវ ខោ មហារាជ យោគិនា យោគាវចរេន យេ តេ លាភា ធម្មិកា ធម្មលទ្ធា អន្តមសោ បត្តបរិយាបន្នមត្តម្បិ តថារូបេហិ លាភេហិ បដិវិភត្តភោគិនា ភវិតព្ពំ សីលវន្តេហិ សព្រហ្មចារីហិ។ ឥទំ មហារាជ វាយសស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <វាយសង្គបញ្ហោ នវមោ។>
    text <១០។ មក្កដង្គបញ្ហោ>
      text <១០>, <ភន្តេ នាគសេន មក្កដស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ មក្កដោ វាសមុបគច្ឆន្តោ តថារូបេ ឱកាសេ មហតិមហារុក្ខេ បវិវិត្តេ សព្ពដ្ឋកសាខេ ភីរុត្តាណេ វាសមុបគច្ឆតិ ឯវមេវ ខោ មហារាជ យោគិនា យោគាវចរេន លជ្ជិំ បេសលំ សីលវន្តំ កល្យាណធម្មំ ពហុស្សុតំ ធម្មធរំ វិនយធរំ បិយំ គរុភាវនីយំ វត្តារំ វចនក្ខមំ ឱវាទកំ វិញ្ញាបកំ សន្ទស្សកំ សមាទបកំ សមុត្តេជកំ សម្បហំសកំ ឯវរូបំ កល្យាណមិត្តំ អាចរិយំ និស្សាយ វិហរិតព្ពំ។ ឥទំ មហារាជ មក្កដស្ស បឋមំ អង្គំ គហេតព្ពំ។>
      text <បុន ចបរំ មហារាជ មក្កដោ រុក្ខេ យេវ ចរតិ តិដ្ឋតិ និសីទតិ យទិ និទ្ទំ ឱក្កមតិ តត្ថេវ រត្តិំ វាសមនុភវតិ។ ឯវមេវ ខោ មហារាជ យោគិនា យោគាវចរេន បវនាភិមុខេន ភវិតព្ពំ បវនេ យេវ ឋានចង្កមនិសជ្ជាសយនំ និទ្ទំ ឱក្កមិតព្ពំ តត្ថេវ សតិបដ្ឋានមនុភវិតព្ពំ។ ឥទំ មហារាជ មក្កដស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <មក្កដង្គបញ្ហោ ទសមោ។>
      stand <គទ្រភវគ្គោ បឋមោ។>
      text <តស្សុទ្ទានំ>
  text <២។ សមុទ្ទវគ្គោ>
    text <១។ លាពុលតង្គបញ្ហោ>
      text <១>, <ភន្តេ នាគសេន លាពុលតាយ ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ លាពុលតា តិណេ វា កដ្ឋេ វា លតាយ វា សោណ្ឌិកាហិ អាលម្ពិត្វា តស្សូបរិ វឌ្ឍតិ ឯវមេវ ខោ មហារាជ យោគិនា យោគាវចរេន អរហត្តេ អភិវឌ្ឍិតុកាមេន មនសា អារម្មណំ អាលម្ពិត្វា អរហត្តេ អភិវឌ្ឍិតព្ពំ។ ឥទំ មហារាជ លាពុលតាយ ឯកំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <លាពុលតង្គបញ្ហោ បឋមោ។>
    text <២។ បទុមង្គបញ្ហោ>
      text <២>, <ភន្តេ នាគសេន បទុមស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ បទុមំ ឧទកេ ជាតំ ឧទកេ សំវទ្ធំ អនុបលិត្តំ ឧទកេន ឯវមេវ ខោ មហារាជ យោគិនា យោគាវចរេន កុលេ គណេ លាភេ យសេ សក្ការេ សម្មាននាយ បរិភោគបច្ចយេសុ ច សព្ពត្ថ អនុបលិត្តេន ភវិតព្ពំ។ ឥទំ មហារាជ បទុមស្ស បឋមំ អង្គំ គហេតព្ពំ។>
      text <បុន ចបរំ មហារាជ បទុមំ ឧទកា អច្ចុគ្គម្ម ឋាតិ។ ឯវមេវ ខោ មហារាជ យោគិនា យោគាវចរេន សព្ពលោកំ អភិភវិត្វា អច្ចុគ្គម្ម លោកុត្តរធម្មេ ឋាតព្ពំ។ ឥទំ មហារាជ បទុមស្ស ទុតិយំ អង្គំ គហេតព្ពំ។>
      text <បុន ចបរំ មហារាជ បទុមំ អប្បមត្តកេនបិ អនិលេន ឯរិតំ ចលតិ។ ឯវមេវ ខោ មហារាជ យោគិនា យោគាវចរេន អប្បមត្តកេសុបិ កិលេសេសុ សំយមោ ករណីយោ ភយទស្សាវិនា វិហរិតព្ពំ។ ឥទំ មហារាជ បទុមស្ស តតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន អណុមត្តេសុ វជ្ជេសុ ភយទស្សាវី សមាទាយ សិក្ខតិ សិក្ខាបទេសូតិ។>
      stand <បទុមង្គបញ្ហោ ទុតិយោ។>
    text <៣។ ពីជង្គបញ្ហោ>
      text <៣>, <ភន្តេ នាគសេន ពីជស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ ពីជំ អប្បកម្បិ សមានំ ភទ្ទកេ ខេត្តេ វុត្តំ ទេវេ សម្មា ធារំ បវេច្ឆន្តេ សុពហូនិ ផលានិ អនុទស្សតិ ឯវមេវ ខោ មហារាជ យោគិនា យោគាវចរេន យថា បដិបាទិតំ សីលំ កេវលំ សាមញ្ញផលមនុទស្សតិ។ ឯវំ សម្មា បដិបជ្ជិតព្ពំ។ ឥទំ មហារាជ ពីជស្ស បឋមំ អង្គំ គហេតព្ពំ។>
      text <បុន ចបរំ មហារាជ ពីជំ សុបរិសោធិតេ ខេត្តេ រោបិតំ ខិប្បមេវ សំវិរូហតិ ឯវមេវ ខោ មហារាជ យោគិនា យោគាវចរេន មានសំ សុបរិគ្គហិតំ សុញ្ញាគារេ បរិសោធិតំ សតិបដ្ឋានខេត្តវរេ ខិត្តំ ខិប្បមេវ វិរូហតិ។ ឥទំ មហារាជ ពីជស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ថេរេន អនុរុទ្ធេន>
      stand <ពីជង្គបញ្ហោ តតិយោ។>
    text <៤។ សាលកល្យាណិកង្គបញ្ហោ>
      text <៤>, <ភន្តេ នាគសេន សាលកល្យាណិកាយ ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ សាលកល្យាណិកា នាម អន្តោបថវិយំ យេវ អភិវឌ្ឍតិ ហត្ថសតម្បិ ភិយ្យោបិ ឯវមេវ ខោ មហារាជ យោគិនា យោគាវចរេន ចត្តារិ សាមញ្ញផលានិ ចតស្សោ បដិសម្ភិទា ឆឡភិញ្ញាយោ កេវលញ្ច សមណធម្មំ សុញ្ញាគារេ យេវ បរិបូរយិតព្ពំ។ ឥទំ មហារាជ សាលកល្យាណិកាយ ឯកំ អង្គំ គហេតព្ពំ។ ភាសិតម្បេតំ មហារាជ ថេរេន រាហុលេន>
      stand <សាលកល្យាណិកង្គបញ្ហោ ចតុត្ថោ។>
    text <៥។ នាវង្គបញ្ហោ>
      text <៥>, <ភន្តេ នាគសេន នាវាយ តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ នាវា ពហុវិធទារុសង្ឃាដសមវាយេន ពហុម្បិ ជនំ តារយតិ ឯវមេវ ខោ មហារាជ យោគិនា យោគាវចរេន អាចារសីលគុណវត្តប្បដិវត្តពហុវិធធម្មសង្ឃាដសមវាយេន សទេវកោ លោកោ តារយិតព្ពោ។ ឥទំ មហារាជ នាវាយ បឋមំ អង្គំ គហេតព្ពំ។>
      text <បុន ចបរំ មហារាជ នាវា ពហុវិធឩមិត្ថនិតវេគវិសដមាវដ្ដវេគំ សហតិ ឯវមេវ ខោ មហារាជ យោគិនា យោគាវចរេន ពហុវិធកិលេសឩមិវេគំ លាភសក្ការយសសិលោកបូជនវន្ទនា បរកុលេសុ និន្ទាបសំសាសុខទុក្ខសម្មាននវិមាននពហុវិធទោសឩមិវេគញ្ច សហិតព្ពំ។ ឥទំ មហារាជ នាវាយ ទុតិយំ អង្គំ គហេតព្ពំ។>
      text <បុន ចបរំ មហារាជ នាវា អបរិមិតមនន្តមបារមក្ខោភិតគម្ភីរេ មហតិមហាឃោសេ តិមិតិមិង្គលមករមច្ឆគណាកុលេ មហតិមហាសមុទ្ទេ ចរតិ ឯវមេវ ខោ មហារាជ យោគិនា យោគាវចរេន តិបរិវដ្ដ ទ្វាទសាការ ចតុសច្ចាភិសមយប្បដិវេធេ មានសំ សញ្ចារយិតព្ពំ។ ឥទំ មហារាជ នាវាយ តតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សំយុត្តនិកាយវរេ សច្ចសំយុត្តេ>
      text <វិតក្កេន្តា ច ខោ តុម្ហេ ភិក្ខវេ ឥទំ ទុក្ខន្តិ វិតក្កេយ្យាថ អយំ ទុក្ខសមុទយោតិ វិតក្កេយ្យាថ អយំ ទុក្ខនិរោធោតិ វិតក្កេយ្យាថ អយំ ទុក្ខនិរោធគាមិនី បដិបទាតិ វិតក្កេយ្យាថាតិ។>
      stand <នាវង្គបញ្ហោ បញ្ចមោ។>
    text <៦។ នាវាលគ្គនកង្គបញ្ហោ>
      text <៦>, <ភន្តេ នាគសេន នាវាលគ្គនកស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ នាវាលគ្គនកំ ពហុឩមិជាលាកុលវិក្ខោភិតសលិលតលេ មហតិមហាសមុទ្ទេ នាវំ លគ្គេតិ ឋបេតិ ន ទេតិ ទិសាវិទិសំ ហរិតុំ ឯវមេវ ខោ មហារាជ យោគិនា យោគាវចរេន រាគទោសមោហូមិជាលេ មហតិមហាវិតក្កសម្បហារេ ចិត្តំ លគ្គេតព្ពំ ន ទាតព្ពំ ទិសាវិទិសំ ហរិតុំ។ ឥទំ មហារាជ នាវាលគ្គនកស្ស បឋមំ អង្គំ គហេតព្ពំ។>
      text <បុន ចបរំ មហារាជ នាវាលគ្គនកំ ន ប្លវតិ វិសីទតិ ហត្ថសតេបិ ឧទកេ នាវំ លគ្គេតិ ឋានមុបនេតិ ឯវមេវ ខោ មហារាជ យោគិនា យោគាវចរេន លាភយសសក្ការមាននវន្ទនបូជនអបចិតីសុ លាភគ្គយសគ្គេបិ ន ប្លវិតព្ពំ សរីរយាបនមត្តកេ យេវ ចិត្តំ ឋបេតព្ពំ។ ឥទំ មហារាជ នាវាលគ្គនកស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <នាវាលគ្គនកង្គបញ្ហោ ឆដ្ឋោ។>
    text <៧។ កូបង្គបញ្ហោ>
      text <៧>, <ភន្តេ នាគសេន កូបស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ កូបោ រជ្ជុញ្ច វរត្តញ្ច លង្ការញ្ច ធារេតិ ឯវមេវ ខោ មហារាជ យោគិនា យោគាវចរេន សតិសម្បជញ្ញសមន្នាគតេន ភវិតព្ពំ អភិក្កន្តេ បដិក្កន្តេ អាលោកិតេ វិលោកិតេ សមិញ្ជិតេ បសារិតេ សង្ឃាដិបត្តចីវរធារណេ អសិតេ បីតេ ខាយិតេ សាយិតេ ឧច្ចារបស្សាវកម្មេ គតេ ឋិតេ និសិន្នេ សុត្តេ ជាគរិតេ ភាសិតេ តុណ្ហីភាវេ សម្បជានការិនា ភវិតព្ពំ។ ឥទំ មហារាជ កូបស្ស ឯកំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សតោ ភិក្ខវេ ភិក្ខុ វិហរេយ្យ សម្បជានោ អយំ វោ អម្ហាកំ អនុសាសនីតិ។>
      stand <កូបង្គបញ្ហោ សត្តមោ។>
    text <៨។ និយាមកង្គបញ្ហោ>
      text <៨>, <ភន្តេ នាគសេន និយាមកស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ និយាមកោ រត្តិន្ទិវំ សតតំ សមិតំ អប្បមត្តោ យត្តប្បយត្តោ នាវំ សារេតិ ឯវមេវ ខោ មហារាជ យោគិនា យោគាវចរេន ចិត្តំ និយាមយមានេន រត្តិន្ទិវំ សតតំ សមិតំ អប្បមត្តេន យត្តប្បយត្តេន យោនិសោ មនសិការេន ចិត្តំ និយាមេតព្ពំ។ ឥទំ មហារាជ និយាមកស្ស បឋមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន ធម្មបទេ>
      text <បុន ចបរំ មហារាជ និយាមកស្ស យំ កិញ្ចិ មហាសមុទ្ទេ កល្យាណំ វា បាបកំ វា សព្ពំ តំ វិទិតំ ហោតិ ឯវមេវ ខោ មហារាជ យោគិនា យោគាវចរេន កុសលាកុសលំ សាវជ្ជានវជ្ជំ ហីនប្បណីតំ កណ្ហសុក្កសប្បដិភាគំ វិជានិតព្ពំ។ ឥទំ មហារាជ និយាមកស្ស ទុតិយំ អង្គំ គហេតព្ពំ។>
      text <បុន ចបរំ មហារាជ និយាមកោ យន្តេ មុទ្ទិកំ ទេតិ មា កោចិ យន្តំ អាមសិត្ថាតិ ឯវមេវ ខោ មហារាជ យោគិនា យោគាវចរេន ចិត្តេ សំវរមុទ្ទិកា ទាតព្ពា មា កិញ្ចិ បាបកំ អកុសលវិតក្កំ វិតក្កេសីតិ ឥទំ មហារាជ និយាមកស្ស តតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សំយុត្តនិកាយវរេ មា ភិក្ខវេ បាបកេ អកុសលេ វិតក្កេ វិតក្កេយ្យាថ សេយ្យថីទំ កាមវិតក្កំ ព្យាបាទវិតក្កំ វិហិំសាវិតក្កន្តិ។>
      stand <និយាមកង្គបញ្ហោ អដ្ឋមោ។>
    text <៩។ កម្មការង្គបញ្ហោ>
      text <៩>, <ភន្តេ នាគសេន កម្មការស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ កម្មការោ ឯវំ ចិន្តយតិ ភតកោ អហំ ឥមាយ នាវាយ កម្មំ ករោមិ ឥមាយាហំ នាវាយ វាហសា ភត្តវេតនំ លភាមិ ន មេ បមាទោ ករណីយោ អប្បមាទេន មេ អយំ នាវា វាហេតព្ពាតិ ឯវមេវ ខោ មហារាជ យោគិនា យោគាវចរេន ឯវំ ចិន្តយិតព្ពំ ឥមំ ខោ អហំ ចាតុមហាភូតិកំ កាយំ សម្មសន្តោ សតតំ សមិតំ អប្បមត្តោ ឧបដ្ឋិតស្សតិ សតោ សម្បជានោ សមាហិតោ ឯកគ្គចិត្តោ ជាតិជរាព្យាធិមរណសោកបរិទេវទុក្ខទោមនស្សុបាយាសេហិ បរិមុច្ចិស្សាមីតិ អប្បមាទោ មេ ករណីយោតិ ឥទំ មហារាជ កម្មការស្ស ឯកំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <កម្មការង្គបញ្ហោ នវមោ។>
    text <១០។ សមុទ្ទង្គបញ្ហោ>
      text <១០>, <ភន្តេ នាគសេន សមុទ្ទស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ មហាសមុទ្ទោ មតេន កុណបេន សទ្ធិំ ន សំវសតិ ឯវមេវ ខោ មហារាជ យោគិនា យោគាវចរេន រាគទោសមោហមានទិដ្ឋិមក្ខបឡាសឥស្សាមច្ឆរិយមាយាសាឋេយ្យកុដិលវិសមទុច្ចរិតកិលេសមលេហិ សទ្ធិំ ន សំវសិតព្ពំ។ ឥទំ មហារាជ សមុទ្ទស្ស បឋមំ អង្គំ គហេតព្ពំ។>
      text <បុន ចបរំ មហារាជ មហាសមុទ្ទោ មុត្តាមណិវេឡុរិយសង្ខសិលាបវាឡផលិកមណិវិវិធរតននិចយំ ធារេន្តោ បិទហតិ ន ពហិ វិកិរតិ។ ឯវមេវ ខោ មហារាជ យោគិនា យោគាវចរេន មគ្គផលឈានវិមោក្ខសមាធិសមាបត្តិវិបស្សនាភិញ្ញាវិវិធគុណរតនានិ អធិគន្ត្វា បិទហិតព្ពានិ ន ពហិ នីហរិតព្ពានិ។ ឥទំ មហារាជ សមុទ្ទស្ស ទុតិយំ អង្គំ គហេតព្ពំ។>
      text <បុន ចបរំ មហារាជ មហាសមុទ្ទោ មហន្តេហិ មហាភូតេហិ សទ្ធិំ សំវសតិ។ ឯវមេវ ខោ មហារាជ យោគិនា យោគាវចរេន អប្បិច្ឆំ សន្តុដ្ឋំ ធុតវាទំ សល្លេខវុត្តិំ អាចារសម្បន្នំ លជ្ជិំ បេសលំ គរុំ ភាវនីយំ វត្តារំ វចនក្ខមំ ចោទកំ បាបគរហិំ ឱវាទកំ អនុសាសកំ វិញ្ញាបកំ សន្ទស្សកំ សមាទបកំ សមុត្តេជកំ សម្បហំសកំ កល្យាណមិត្តំ សព្រហ្មចារិំ និស្សាយ វសិតព្ពំ។ ឥទំ មហារាជ មហាសមុទ្ទស្ស តតិយំ អង្គំ គហេតព្ពំ។>
      text <បុន ចបរំ មហារាជ មហាសមុទ្ទោ នវសលិលសម្បុណ្ណាហិ គង្គាយមុនាអចិរវតីសរភូមហីអាទីហិ នទីសតសហស្សេហិ អន្តលិក្ខេ សលិលធារាហិ ច បូរិតោបិ សកំ វេលំ នាតិវត្តតិ។ ឯវមេវ ខោ មហារាជ យោគិនា យោគាវចរេន លាភសក្ការសិលោកវន្ទនមាននបូជនការណា ជីវិតហេតុបិ សញ្ចិច្ច សិក្ខាបទវីតិក្កមោ ន ករណីយោ។ ឥទំ មហារាជ មហាសមុទ្ទស្ស ចតុត្ថំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      text <សេយ្យថាបិ មហារាជ មហាសមុទ្ទោ ឋិតធម្មោ វេលំ នាតិក្កមតិ ឯវមេវ ខោ មហារាជ យំ មហា សាវកានំ សិក្ខាបទំ បញ្ញត្តំ តំ មម សាវកា ជីវិតហេតុបិ នាតិក្កមន្តីតិ។>
      text <បុន ចបរំ មហារាជ មហាសមុទ្ទោ សព្ពសវន្តីហិ គង្គាយមុនាអចិរវតីសរភូមហីហិ អន្តលិក្ខេ ឧទកធារាហិបិ ន បរិបូរតិ។ ឯវមេវ ខោ មហារាជ យោគិនា យោគាវចរេន ឧទ្ទេសបរិបុច្ឆាសវនធារណវិនិច្ឆយអភិធម្មវិនយគាឡ្ហសុត្តន្តវិគ្គហបទនិក្ខេបបទសន្ធិ បទវិភត្តិនវង្គជិនសាសនវរំ សុណន្តេនាបិ ន តប្បិតព្ពំ។ ឥទំ មហារាជ មហាសមុទ្ទស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សុតសោមជាតកេ>
      stand <សមុទ្ទង្គបញ្ហោ ទសមោ។សមុទ្ទវគ្គោ ទុតិយោ។>
      text <តស្សុទ្ទានំ>
  text <៣។ បថវីវគ្គោ>
    text <១។ បថវីអង្គបញ្ហោ>
      text <១>, <ភន្តេ នាគសេន បថវិយា បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ បថវី ឥដ្ឋានិដ្ឋានិ កប្បូរាគរុតគរចន្ទនកុង្កុមាទីនិ អាកិរន្តេបិ បិត្តសេម្ហបុព្ពរុហិរសេទមេទខេឡសិង្ឃាណិកលសិក- មុត្តករីសាទីនិ អាកិរន្តេបិ តាទិសា យេវ ឯវមេវ ខោ មហារាជ យោគិនា យោគាវចរេន ឥដ្ឋានិដ្ឋេ លាភាលាភេ យសាយសេ និន្ទាបសំសាយ សុខទុក្ខេ សព្ពត្ថ តាទិនា យេវ ភវិតព្ពំ។ ឥទំ មហារាជ បថវិយា បឋមំ អង្គំ គហេតព្ពំ។>
      text <បុន ចបរំ មហារាជ បថវី មណ្ឌនវិភូសនាបគតា សកគន្ធបរិភាវិតា ឯវមេវ ខោ មហារាជ យោគិនា យោគាវចរេន វិភូសនាបគតេន សកសីលគន្ធបរិភាវិតេន ភវិតព្ពំ។ ឥទំ មហារាជ បថវិយា ទុតិយំ អង្គំ គហេតព្ពំ។>
      text <បុន ចបរំ មហារាជ បថវី និរន្តរា អខណ្ឌច្ឆិទ្ទា អសុសិរា ពហលា ឃនា វិត្ថិណ្ណា ឯវមេវ ខោ មហារាជ យោគិនា យោគាវចរេន និរន្តរមខណ្ឌច្ឆិទ្ទមសុសិរពហលឃនវិត្ថិណ្ណសីលេន ភវិតព្ពំ។ ឥទំ មហារាជ បថវិយា តតិយំ អង្គំ គហេតព្ពំ។>
      text <បុន ចបរំ មហារាជ បថវី គាមនិគមនគរជនបទរុក្ខបព្ពតនទីតឡាកបោក្ខរណីមិគបក្ខិមនុជនរនារិគណំ ធារេន្តីបិ អកិលាសុ ហោតិ ឯវមេវ ខោ មហារាជ យោគិនា យោគាវចរេន ឱវទន្តេនបិ អនុសាសន្តេនបិ វិញ្ញាបេន្តេនបិ សន្ទស្សេន្តេនបិ សមាទបេន្តេនបិ សមុត្តេជេន្តេនបិ សម្បហំសេន្តេនបិ ធម្មទេសនាសុ អកិលាសុនា ភវិតព្ពំ។ ឥទំ មហារាជ បថវិយា ចតុត្ថំ អង្គំ គហេតព្ពំ។>
      text <បុន ចបរំ មហារាជ បថវី អនុនយប្បដិឃវិប្បមុត្តា ឯវមេវ ខោ មហារាជ យោគិនា យោគាវចរេន អនុនយប្បដិឃវិប្បមុត្តេន បថវិសមេន ចេតសា វិហរិតព្ពំ។ ឥទំ មហារាជ បថវិយា បញ្ចមំ អង្គំ គហេតព្ពំ។ ភាសិតម្បេតំ មហារាជ ឧបាសិកាយ ចូឡសុភទ្ទាយ សកសមណេ បរិកិត្តយមានាយ>
      stand <បថវីអង្គបញ្ហោ បឋមោ។>
    text <២។ អាបង្គបញ្ហោ>
      text <២>, <ភន្តេ នាគសេន អាបស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ អាបោ សុសណ្ឋិតមកម្បិតមលុឡិតសភាវបរិសុទ្ធោ ឯវមេវ ខោ មហារាជ យោគិនា យោគាវចរេន កុហនលបននេមិត្តកនិប្បេសិកតំ អបនេត្វា សុសណ្ឋិតមកម្បិតមលុឡិតសភាវបរិសុទ្ធាចារេន ភវិតព្ពំ។ ឥទំ មហារាជ អាបស្ស បឋមំ អង្គំ គហេតព្ពំ។>
      text <បុន ចបរំ មហារាជ អាបោ សីតលសភាវសណ្ឋិតោ ឯវមេវ ខោ មហារាជ យោគិនា យោគាវចរេន សព្ពសត្តេសុ ខន្តិមេត្តានុទ្ទយសម្បន្នេន ហិតេសិនា អនុកម្បកេន ភវិតព្ពំ។ ឥទំ មហារាជ អាបស្ស ទុតិយំ អង្គំ គហេតព្ពំ។>
      text <បុន ចបរំ មហារាជ អាបោ អសុចិំ សុចិំ ករោតិ ឯវមេវ ខោ មហារាជ យោគិនា យោគាវចរេន គាមេ វា អរញ្ញេ វា ឧបជ្ឈាយេ ឧបជ្ឈាយមត្តេសុ អាចរិយេ អាចរិយមត្តេសុ សព្ពត្ថ អនធិករណេន ភវិតព្ពំ អនវសេសការិនា។ ឥទំ មហារាជ អាបស្ស តតិយំ អង្គំ គហេតព្ពំ។>
      text <បុន ចបរំ មហារាជ អាបោ ពហុជនបត្ថិតោ ឯវមេវ ខោ មហារាជ យោគិនា យោគាវចរេន អប្បិច្ឆសន្តុដ្ឋបវិវិត្តបដិសល្លានេន សតតំ សព្ពលោកមភិបត្ថិតេន ភវិតព្ពំ។ ឥទំ មហារាជ អាបស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ អាបោ ន កស្សចិ អហិតមុបទហតិ ឯវមេវ ខោ មហារាជ យោគិនា យោគាវចរេន បរភណ្ឌនកលហវិគ្គហវិវាទរិត្តជ្ឈានអរតិជននំ កាយវចីចិត្តេហិ បាបកំ ន ករណីយំ។ ឥទំ មហារាជ អាបស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន កណ្ហជាតកេ>
      stand <អាបង្គបញ្ហោ ទុតិយោ។>
    text <៣។ តេជង្គបញ្ហោ>
      text <៣>, <ភន្តេ នាគសេន តេជស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ តេជោ តិណកដ្ឋសាខាបលាសំ ឌហតិ ឯវមេវ ខោ មហារាជ យោគិនា យោគាវចរេន យេ តេ អព្ភន្តរា វា ពាហិរា វា កិលេសា ឥដ្ឋានិដ្ឋារម្មណានុភវនា សព្ពេ តេ ញាណគ្គិនា ឌហិតព្ពា។ ឥទំ មហារាជ តេជស្ស បឋមំ អង្គំ គហេតព្ពំ។>
      text <បុន ចបរំ មហារាជ តេជោ និទ្ទយោ អការុណិកោ ឯវមេវ ខោ មហារាជ យោគិនា យោគាវចរេន សព្ពកិលេសេសុ ការុញ្ញានុទ្ទយា ន កាតព្ពា។ ឥទំ មហារាជ តេជស្ស ទុតិយំ អង្គំ គហេតព្ពំ។>
      text <បុន ចបរំ មហារាជ តេជោ សីតំ បដិហនតិ ឯវមេវ ខោ មហារាជ យោគិនា យោគាវចរេន វីរិយសន្តាបតេជំ អភិជនេត្វា កិលេសា បដិហន្តព្ពា។ ឥទំ មហារាជ តេជស្ស តតិយំ អង្គំ គហេតព្ពំ។>
      text <បុន ចបរំ មហារាជ តេជោ អនុនយប្បដិឃវិប្បមុត្តោ ឧណ្ហមភិជនេតិ ឯវមេវ ខោ មហារាជ យោគិនា យោគាវចរេន អនុនយប្បដិឃវិប្បមុត្តេន តេជោសមេន ចេតសា វិហរិតព្ពំ។ ឥទំ មហារាជ តេជស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ តេជោ អន្ធការំ វិធមិត្វា អាលោកំ ទស្សយតិ ឯវមេវ ខោ មហារាជ យោគិនា យោគាវចរេន អវិជ្ជន្ធការំ វិធមិត្វា ញាណាលោកំ ទស្សយិតព្ពំ។ ឥទំ មហារាជ តេជស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សកំ បុត្តំ រាហុលំ ឱវទន្តេន>
      text <តេជោសមំ រាហុល ភាវនំ ភាវេហិ តេជោសមំ ហិ តេ រាហុល ភាវនំ ភាវយតោ ឧប្បន្នា។ មនាបាមនាបា ផស្សា ចិត្តំ ន បរិយាទាយ ឋស្សន្តីតិ។>
      stand <តេជង្គបញ្ហោ តតិយោ។>
    text <៤។ វាយុង្គបញ្ហោ>
      text <៤>, <ភន្តេ នាគសេន វាយុស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ វាយុ សុបុប្ផិតវនសណ្ឌន្តរំ អភិវាយតិ ឯវមេវ ខោ មហារាជ យោគិនា យោគាវចរេន វិមុត្តិវរកុសុមបុប្ផិតារម្មណវនន្តរេ រមិតព្ពំ។ ឥទំ មហារាជ វាយុស្ស បឋមំ អង្គំ គហេតព្ពំ។>
      text <បុន ចបរំ មហារាជ វាយុ ធរណីរុហបាទបគណេ មថយតិ ឯវមេវ ខោ មហារាជ យោគិនា យោគាវចរេន វនន្តរគតេន សង្ខារេ វិចិនន្តេន កិលេសា មថយិតព្ពា។ ឥទំ មហារាជ វាយុស្ស ទុតិយំ អង្គំ គហេតព្ពំ។>
      text <បុន ចបរំ មហារាជ វាយុ អាកាសេ ចរតិ ឯវមេវ ខោ មហារាជ យោគិនា យោគាវចរេន លោកុត្តរធម្មេសុ មានសំ សញ្ចារយិតព្ពំ។ ឥទំ មហារាជ វាយុស្ស តតិយំ អង្គំ គហេតព្ពំ។>
      text <បុន ចបរំ មហារាជ វាយុ គន្ធំ អនុភវតិ ឯវមេវ ខោ មហារាជ យោគិនា យោគាវចរេន អត្តនោ សីលវរសុរភិគន្ធោ អនុភវិតព្ពោ។ ឥទំ មហារាជ វាយុស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ វាយុ និរាលយោ អនិកេតវាសី ឯវមេវ ខោ មហារាជ យោគិនា យោគាវចរេន និរាលយមនិកេតមសន្ថវេន សព្ពត្ថ វិមុត្តេន ភវិតព្ពំ។ ឥទំ មហារាជ វាយុស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សុត្តនិបាតេ>
      stand <វាយុង្គបញ្ហោ ចតុត្ថោ។>
    text <៥។ បព្ពតង្គបញ្ហោ>
      text <៥>, <ភន្តេ នាគសេន បព្ពតស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ បព្ពតោ អចលោ អកម្បិតោ អសម្បវេធី ឯវមេវ ខោ មហារាជ យោគិនា យោគាវចរេន សម្មាននេ វិមាននេ សក្ការេ អសក្ការេ គរុការេ អគរុការេ យសេ អយសេ និន្ទាយ បសំសាយ សុខេ ទុក្ខេ ឥដ្ឋានិដ្ឋេសុ សព្ពត្ថ រូបសទ្ទគន្ធរសផោដ្ឋព្ពធម្មេសុ រជនីយេសុ ន រជ្ជិតព្ពំ ទុស្សនីយេសុ ន ទុស្សិតព្ពំ មុយ្ហនីយេសុ ន មុយ្ហិតព្ពំ ន កម្បិតព្ពំ ន ចលិតព្ពំ បព្ពតេន វិយ អចលេន ភវិតព្ពំ។ ឥទំ មហារាជ បព្ពតស្ស បឋមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      text <បុន ចបរំ មហារាជ បព្ពតោ ថទ្ធោ ន កេនចិ សំសដ្ឋោ ឯវមេវ ខោ មហារាជ យោគិនា យោគាវចរេន ថទ្ធេន អសំសដ្ឋេន ភវិតព្ពំ ន កេនចិ សំសគ្គោ ករណីយោ។ ឥទំ មហារាជ បព្ពតស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      text <បុន ចបរំ មហារាជ បព្ពតេ ពីជំ ន វិរូហតិ ឯវមេវ ខោ មហារាជ យោគិនា យោគាវចរេន សកមានសេ កិលេសា ន វិរូហាបេតព្ពា។ ឥទំ មហារាជ បព្ពតស្ស តតិយំ អង្គំ គហេតព្ពំ។ ភាសិតម្បេតំ មហារាជ ថេរេន សុភូតិនា>
      text <បុន ចបរំ មហារាជ បព្ពតោ អច្ចុគ្គតោ ឯវមេវ ខោ មហារាជ យោគិនា យោគាវចរេន ញាណច្ចុគ្គតេន ភវិតព្ពំ។ ឥទំ មហារាជ បព្ពតស្ស ចតុត្ថំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      text <បុន ចបរំ មហារាជ បព្ពតោ អនុន្នតោ អនោនតោ ឯវមេវ ខោ មហារាជ យោគិនា យោគាវចរេន ឧន្នតាវនតិ ន ករណីយា។ ឥទំ មហារាជ បព្ពតស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ឧបាសិកាយ ចូឡសុភទ្ទាយ សកសមណេ បរិកិត្តយមានាយ>
      stand <បព្ពតង្គបញ្ហោ បញ្ចមោ។>
    text <៦។ អាកាសង្គបញ្ហោ>
      text <៦>, <ភន្តេ នាគសេន អាកាសស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ អាកាសោ សព្ពសោ អគយ្ហោ ឯវមេវ ខោ មហារាជ យោគិនា យោគាវចរេន សព្ពសោ កិលេសេហិ អគយ្ហេន ភវិតព្ពំ។ ឥទំ មហារាជ អាកាសស្ស បឋមំ អង្គំ គហេតព្ពំ។>
      text <បុន ចបរំ មហារាជ អាកាសោ ឥសិតាបសភូតទិជគណានុសញ្ចរិតោ ឯវមេវ ខោ មហារាជ យោគិនា យោគាវចរេន អនិច្ចំ ទុក្ខំ អនត្តាតិ សង្ខារេសុ មានសំ សញ្ចារយិតព្ពំ។ ឥទំ មហារាជ អាកាសស្ស ទុតិយំ អង្គំ គហេតព្ពំ។>
      text <បុន ចបរំ មហារាជ អាកាសោ សន្តាសនីយោ ឯវមេវ ខោ មហារាជ យោគិនា យោគាវចរេន សព្ពភវបដិសន្ធីសុ មានសំ ឧព្ពេជយិតព្ពំ អស្សាទោ ន កាតព្ពោ។ ឥទំ មហារាជ អាកាសស្ស តតិយំ អង្គំ គហេតព្ពំ។>
      text <បុន ចបរំ មហារាជ អាកាសោ អនន្តោ អប្បមាណោ អបរិមេយ្យោ ឯវមេវ ខោ មហារាជ យោគិនា យោគាវចរេន អនន្តសីលេន អបរិមិតញាណេន ភវិតព្ពំ។ ឥទំ មហារាជ អាកាសស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ អាកាសោ អលគ្គោ អសត្តោ អប្បតិដ្ឋិតោ អបលិពុទ្ធោ ឯវមេវ ខោ មហារាជ យោគិនា យោគាវចរេន កុលេ គណេ លាភេ អាវាសេ បលិពោធេ បច្ចយេ សព្ពកិលេសេសុ ច សព្ពត្ថ អលគ្គេន ភវិតព្ពំ អនាសត្តេន អប្បតិដ្ឋិតេន អបលិពុទ្ធេន ភវិតព្ពំ។ ឥទំ មហារាជ អាកាសស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សកំ បុត្តំ រាហុលំ ឱវទន្តេន សេយ្យថាបិ រាហុល អាកាសោ ន កត្ថចិ បតិដ្ឋិតោ ឯវមេវ ខោ ត្វំ រាហុល អាកាសសមំ ភាវនំ ភាវេហិ អាកាសសមំ ហិ តេ រាហុល ភាវនំ ភាវយតោ ឧប្បន្នា មនាបាមនាបា ផស្សា ចិត្តំ បរិយាទាយ ឋស្សន្តីតិ។>
      stand <អាកាសង្គបញ្ហោ ឆដ្ឋោ។>
    text <៧។ ចន្ទង្គបញ្ហោ>
      text <៧>, <ភន្តេ នាគសេន ចន្ទស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ ចន្ទោ សុក្កបក្ខេ ឧទយន្តោ ឧត្តរុត្តរិំ វឌ្ឍតិ ឯវមេវ ខោ មហារាជ យោគិនា យោគាវចរេន អាចារសីលគុណវត្តប្បដិបត្តិយា អាគមាធិគមេ បដិសល្លានេ សតិបដ្ឋានេ ឥន្ទ្រិយេសុ គុត្តទ្វារតាយ ភោជនេ មត្តញ្ញុតាយ ជាគរិយានុយោគេ ឧត្តរុត្តរិំ វឌ្ឍិតព្ពំ។ ឥទំ មហារាជ ចន្ទស្ស បឋមំ អង្គំ គហេតព្ពំ។>
      text <បុន ចបរំ មហារាជ ចន្ទោ ឧឡារាធិបតិ ឯវមេវ ខោ មហារាជ យោគិនា យោគាវចរេន ឧឡារេន ឆន្ទាធិបតិនា ភវិតព្ពំ។ ឥទំ មហារាជ ចន្ទស្ស ទុតិយំ អង្គំ គហេតព្ពំ។>
      text <បុន ចបរំ មហារាជ ចន្ទោ និសាយ ចរតិ ឯវមេវ ខោ មហារាជ យោគិនា យោគាវចរេន បវិវិត្តេន ភវិតព្ពំ។ ឥទំ មហារាជ ចន្ទស្ស តតិយំ អង្គំ គហេតព្ពំ។>
      text <បុន ចបរំ មហារាជ ចន្ទោ វិមានកេតុ ឯវមេវ ខោ មហារាជ យោគិនា យោគាវចរេន សីលកេតុនា ភវិតព្ពំ។ ឥទំ មហារាជ ចន្ទស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ ចន្ទោ អាយាចិតបត្ថិតោ ឧទេតិ ឯវមេវ ខោ មហារាជ យោគិនា យោគាវចរេន អាយាចិតបត្ថិតេន កុលានិ ឧបសង្កមិតព្ពានិ។ ឥទំ មហារាជ ចន្ទស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សំយុត្តនិកាយវរេ ចន្ទូបមា ភិក្ខវេ កុលានិ ឧបសង្កមថ អបកស្សេវ កាយំ អបកស្ស ចិត្តំ និច្ចនវកា កុលេសុ អប្បគព្ភាតិ។>
      stand <ចន្ទង្គបញ្ហោ សត្តមោ។>
    text <៨។ សូរិយង្គបញ្ហោ>
      text <៨>, <ភន្តេ នាគសេន សូរិយស្ស សត្ត អង្គានិ គហេតព្ពានីតិ យំ វទេសិ កតមានិ តានិ សត្ត អង្គានិ គហេតព្ពានីតិ។ យថា មហារាជ សូរិយោ សព្ពំ ឧទកំ បរិសោសេតិ ឯវមេវ ខោ មហារាជ យោគិនា យោគាវចរេន សព្ពកិលេសា អនវសេសំ បរិសោសេតព្ពា។ ឥទំ មហារាជ សូរិយស្ស បឋមំ អង្គំ គហេតព្ពំ។>
      text <បុន ចបរំ មហារាជ សូរិយោ តមន្ធការំ វិធមតិ ឯវមេវ ខោ មហារាជ យោគិនា យោគាវចរេន សព្ពំ រាគតមំ ទោសតមំ មោហតមំ មានតមំ ទិដ្ឋិតមំ កិលេសតមំ សព្ពំ ទុច្ចរិតតមំ វិធមយិតព្ពំ។ ឥទំ មហារាជ សូរិយស្ស ទុតិយំ អង្គំ គហេតព្ពំ។>
      text <បុន ចបរំ មហារាជ សូរិយោ អភិក្ខណំ ចរតិ ឯវមេវ ខោ មហារាជ យោគិនា យោគាវចរេន អភិក្ខណំ យោនិសោ មនសិការោ កាតព្ពោ។ ឥទំ មហារាជ សូរិយស្ស តតិយំ អង្គំ គហេតព្ពំ។>
      text <បុន ចបរំ មហារាជ សូរិយោ រំសិមាលី ឯវមេវ ខោ មហារាជ យោគិនា យោគាវចរេន អារម្មណមាលិនា ភវិតព្ពំ។ ឥទំ មហារាជ សូរិយស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ សូរិយោ មហាជនកាយំ សន្តាបេន្តោ ចរតិ ឯវមេវ ខោ មហារាជ យោគិនា យោគាវចរេន អាចារសីលគុណវត្តប្បដិបត្តិយា ឈានវិមោក្ខសមាធិសមាបត្តិឥន្ទ្រិយពលពោជ្ឈង្គសតិបដ្ឋានសម្មប្បធានឥទ្ធិបាទេហិ សទេវកោ លោកោ សន្តាបយិតព្ពោ។ ឥទំ មហារាជ សូរិយស្ស បញ្ចមំ អង្គំ គហេតព្ពំ។>
      text <បុន ចបរំ មហារាជ សូរិយោ រាហុភយា ភីតោ ចរតិ ឯវមេវ ខោ មហារាជ យោគិនា យោគាវចរេន ទុច្ចរិតទុគ្គតិវិសមកន្តារវិបាកវិនិបាតកិលេសជាលជដិតេ ទិដ្ឋិសង្ឃាដបដិមុក្កេ កុបថបក្ខន្ទេ កុម្មគ្គបដិបន្នេ សត្តេ ទិស្វា មហតា សំវេគភយេន មានសំ សំវេជេតព្ពំ។ ឥទំ មហារាជ សូរិយស្ស ឆដ្ឋំ អង្គំ គហេតព្ពំ។>
      text <បុន ចបរំ មហារាជ សូរិយោ កល្យាណបាបកេ ទស្សេតិ ឯវមេវ ខោ មហារាជ យោគិនា យោគាវចរេន ឥន្ទ្រិយពលពោជ្ឈង្គសតិបដ្ឋានសម្មប្បធានឥទ្ធិបាទលោកិយលោកុត្តរធម្មា ទស្សេតព្ពា។ ឥទំ មហារាជ សូរិយស្ស សត្តមំ អង្គំ គហេតព្ពំ។ ភាសិតម្បេតំ មហារាជ ថេរេន វង្គីសេន>
      stand <សូរិយង្គបញ្ហោ អដ្ឋមោ។>
    text <៩។ សក្កង្គបញ្ហោ>
      text <៩>, <ភន្តេ នាគសេន សក្កស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ សក្កោ ឯកន្តសុខសមប្បិតោ ឯវមេវ ខោ មហារាជ យោគិនា យោគាវចរេន ឯកន្តបវិវេកសុខាភិរតេន ភវិតព្ពំ។ ឥទំ មហារាជ សក្កស្ស បឋមំ អង្គំ គហេតព្ពំ។>
      text <បុន ចបរំ មហារាជ សក្កោ ទេវេ ទិស្វា បគ្គណ្ហាតិ ហាសមភិជនេតិ ឯវមេវ ខោ មហារាជ យោគិនា យោគាវចរេន កុសលេសុ ធម្មេសុ អលីនមតន្ទិតំ សន្តំ មានសំ បគ្គហេតព្ពំ ហាសមភិជនេតព្ពំ ឧដ្ឋហិតព្ពំ ឃដិតព្ពំ វាយមិតព្ពំ។ ឥទំ មហារាជ សក្កស្ស ទុតិយំ អង្គំ គហេតព្ពំ។>
      text <បុន ចបរំ មហារាជ សក្កស្ស អនភិរតិ នុប្បជ្ជតិ ឯវមេវ ខោ មហារាជ យោគិនា យោគាវចរេន សុញ្ញាគារេ អនភិរតិ ន ឧប្បាទេតព្ពា។ ឥទំ មហារាជ សក្កស្ស តតិយំ អង្គំ គហេតព្ពំ។ ភាសិតម្បេតំ មហារាជ ថេរេន សុភូតិនា>
      stand <សក្កង្គបញ្ហោ នវមោ។>
    text <១០។ ចក្កវត្តិង្គបញ្ហោ>
      text <១០>, <ភន្តេ នាគសេន ចក្កវត្តិស្ស ចត្តារិ អង្គានិ គហេតព្ពានីតិ យំ វទេសិ កតមានិ តានិ ចត្តារិ អង្គានិ គហេតព្ពានីតិ។ យថា មហារាជ ចក្កវត្តី ចតូហិ សង្គហវត្ថូហិ ជនំ សង្គណ្ហាតិ ឯវមេវ ខោ មហារាជ យោគិនា យោគាវចរេន ចតស្សន្នំ បរិសានំ មានសំ សង្គហេតព្ពំ អនុគ្គហេតព្ពំ សម្បហំសេតព្ពំ។ ឥទំ មហារាជ ចក្កវត្តិស្ស បឋមំ អង្គំ គហេតព្ពំ។>
      text <បុន ចបរំ មហារាជ ចក្កវត្តិស្ស វិជិតេ ចោរា ន ឧដ្ឋហន្តិ ឯវមេវ ខោ មហារាជ យោគិនា យោគាវចរេន កាមរាគព្យាបាទវិហិំសាវិតក្កា ន ឧប្បាទេតព្ពា។ ឥទំ មហារាជ ចក្កវត្តិស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      text <បុន ចបរំ មហារាជ ចក្កវត្តី ទិវសេ ទិវសេ សមុទ្ទបរិយន្តំ មហាបថវិំ អនុយាយតិ កល្យាណបាបកានិ វិចិនមានោ ឯវមេវ ខោ មហារាជ យោគិនា យោគាវចរេន កាយកម្មំ វចីកម្មំ មនោកម្មំ ទិវសេ ទិវសេ បច្ចវេក្ខិតព្ពំ កិំ នុ ខោ មេ ឥមេហិ តីហិ ឋានេហិ អនុបវជ្ជស្ស ទិវសោ វីតិវត្តតីតិ។ ឥទំ មហារាជ ចក្កវត្តិស្ស តតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន អង្គុត្តរនិកាយវរេ>
      text <កថម្ភូតស្ស មេ រត្តិន្ទិវា វីតិវត្តន្តីតិ បព្ពជិតេន អភិណ្ហំ បច្ចវេក្ខិតព្ពន្តិ។>
      text <បុន ចបរំ មហារាជ ចក្កវត្តិស្ស អព្ភន្តរពាហិរារក្ខា សុសំវិហិតា ហោតិ ឯវមេវ ខោ មហារាជ យោគិនា យោគាវចរេន អព្ភន្តរានំ ពាហិរានំ កិលេសានំ អារក្ខាយ សតិទោវារិកោ ឋបេតព្ពោ។ ឥទំ មហារាជ ចក្កវត្តិស្ស ចតុត្ថំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      text <សតិទោវារិកោ ភិក្ខវេ អរិយសាវកោ អកុសលំ បជហតិ កុសលំ ភាវេតិ សាវជ្ជំ បជហតិ អនវជ្ជំ ភាវេតិ សុទ្ធមត្តានំ បរិហរតីតិ។>
      stand <ចក្កវត្តិង្គបញ្ហោ ទសមោ។>
      stand <បថវីវគ្គោ តតិយោ។>
      text <តស្សុទ្ទានំ>
  text <៤។ ឧបចិកាវគ្គោ>
    text <១។ ឧបចិកង្គបញ្ហោ>
      text <១>, <ភន្តេ នាគសេន ឧបចិកាយ ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ ឧបចិកា ឧបរិ ឆទនំ កត្វា អត្តានំ បិទហិត្វា គោចរាយ ចរតិ ឯវមេវ ខោ មហារាជ យោគិនា យោគាវចរេន សីលសំវរឆទនំ កត្វា មានសំ បិទហិត្វា បិណ្ឌាយ ចរិតព្ពំ សីលសំវរឆទនេន ខោ មហារាជ យោគី យោគាវចរោ សព្ពភយសមតិក្កន្តោ ហោតិ។ ឥទំ មហារាជ ឧបចិកាយ ឯកំ អង្គំ គហេតព្ពំ ភាសិតម្បេតំ មហារាជ ថេរេន ឧបសេនេន វង្គន្តបុត្តេន>
      stand <ឧបចិកង្គបញ្ហោ បឋមោ។>
    text <២។ ពិឡារង្គបញ្ហោ>
      text <២>, <ភន្តេ នាគសេន ពិឡារស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ ពិឡារោ គុហាគតោបិ សុសិរគតោបិ ហម្មិយន្តរគតោបិ ឧន្ទូរំ យេវ បរិយេសតិ ឯវមេវ ខោ មហារាជ យោគិនា យោគាវចរេន គាមគតេនាបិ អរញ្ញគតេនាបិ រុក្ខមូលគតេនាបិ សុញ្ញាគារគតេនាបិ សតតំ សមិតំ អប្បមត្តេន កាយគតាសតិភោជនំ យេវ បរិយេសិតព្ពំ។ ឥទំ មហារាជ ពិឡារស្ស បឋមំ អង្គំ គហេតព្ពំ។>
      text <បុន ចបរំ មហារាជ ពិឡារោ អាសន្នេ យេវ គោចរំ បរិយេសតិ ឯវមេវ ខោ មហារាជ យោគិនា យោគាវចរេន ឥមេសុ យេវ បញ្ចសុ ឧបាទានក្ខន្ធេសុ ឧទយព្ពយានុបស្សិនា វិហរិតព្ពំ ឥតិ រូបំ ឥតិ រូបស្ស សមុទយោ ឥតិ រូបស្ស អត្ថង្គមោ ឥតិ វេទនា ឥតិ វេទនាយ សមុទយោ ឥតិ វេទនាយ អត្ថង្គមោ ឥតិ សញ្ញា ឥតិ សញ្ញាយ សមុទយោ ឥតិ សញ្ញាយ អត្ថង្គមោ ឥតិ សង្ខារា ឥតិ សង្ខារានំ សមុទយោ ឥតិ សង្ខារានំ អត្ថង្គមោ ឥតិ វិញ្ញាណំ ឥតិ វិញ្ញាណស្ស សមុទយោ ឥតិ វិញ្ញាណស្ស អត្ថង្គមោតិ។ ឥទំ មហារាជ ពិឡារស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      stand <ពិឡារង្គបញ្ហោ ទុតិយោ។>
    text <៣។ ឧន្ទូរង្គបញ្ហោ>
      text <៣>, <ភន្តេ នាគសេន ឧន្ទូរស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ ឧន្ទូរោ ឥតោចិតោ ច វិចរន្តោ អាហារូបាសីសកោ យេវ ចរតិ ឯវមេវ ខោ មហារាជ យោគិនា យោគាវចរេន ឥតោចិតោ ច វិចរន្តេន យោនិសោ មនសិការូបាសីសកេនេវ ភវិតព្ពំ។ ឥទំ មហារាជ ឧន្ទូរស្ស ឯកំ អង្គំ គហេតព្ពំ។ ភាសិតម្បេតំ មហារាជ ថេរេន ឧបសេនេន វង្គន្តបុត្តេន>
      stand <ឧន្ទូរង្គបញ្ហោ តតិយោ។>
    text <៤។ វិច្ឆិកង្គបញ្ហោ>
      text <៤>, <ភន្តេ នាគសេន វិច្ឆិកស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ វិច្ឆិកោ នង្គុលាវុធោ នង្គុលំ ឧស្សាបេត្វា ចរតិ ឯវមេវ ខោ មហារាជ យោគិនា យោគាវចរេន ញាណាវុធេន ភវិតព្ពំ ញាណំ ឧស្សាបេត្វា វិហរិតព្ពំ។ ឥទំ មហារាជ វិច្ឆិកស្ស ឯកំ អង្គំ គហេតព្ពំ។ ភាសិតម្បេតំ មហារាជ ថេរេន ឧបសេនេន វង្គន្តបុត្តេន>
      stand <វិច្ឆិកង្គបញ្ហោ ចតុត្ថោ។>
    text <៥។ នកុលង្គបញ្ហោ>
      text <៥>, <ភន្តេ នាគសេន នកុលស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ នកុលោ ឧរគមុបគច្ឆន្តោ ភេសជ្ជេន កាយំ បរិភាវេត្វា ឧរគមុបគច្ឆតិ គហេតុំ ឯវមេវ ខោ មហារាជ យោគិនា យោគាវចរេន កោធាឃាតពហុលំ កលហវិគ្គហវិវាទវិរោធាភិភូតំ លោកមុបគច្ឆន្តេន មេត្តាភេសជ្ជេន មានសំ អនុលិម្បិតព្ពំ។ ឥទំ មហារាជ នកុលស្ស ឯកំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <នកុលង្គបញ្ហោ បញ្ចមោ។>
    text <៦។ ជរសិង្គាលង្គបញ្ហោ>
      text <៦>, <ភន្តេ នាគសេន ជរសិង្គាលស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ ជរសិង្គាលោ ភោជនំ បដិលភិត្វា អជិគុច្ឆមានោ យាវទត្ថំ អាហរយតិ ឯវមេវ ខោ មហារាជ យោគិនា យោគាវចរេន ភោជនំ បដិលភិត្វា អជិគុច្ឆមានេន សរីរយាបនមត្តមេវ បរិភុញ្ជិតព្ពំ។ ឥទំ មហារាជ ជរសិង្គាលស្ស បឋមំ អង្គំ គហេតព្ពំ។ ភាសិតម្បេតំ មហារាជ ថេរេន មហាកស្សបេន>
      text <បុន ចបរំ មហារាជ ជរសិង្គាលោ ភោជនំ បដិលភិត្វា ន វិចិនាតិ លូខំ វា បណីតំ វាតិ ឯវមេវ ខោ មហារាជ យោគិនា យោគាវចរេន ភោជនំ បដិលភិត្វា ន វិចិនិតព្ពំ លូខំ វា បណីតំ វា សម្បន្នំ វា អសម្បន្នំ វាតិ យថាលទ្ធេន សន្តុស្សិតព្ពំ។ ឥទំ មហារាជ ជរសិង្គាលស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ថេរេន ឧបសេនេន វង្គន្តបុត្តេន>
      stand <ជរសិង្គាលង្គបញ្ហោ ឆដ្ឋោ។>
    text <៧។ មិគង្គបញ្ហោ>
      text <៧>, <ភន្តេ នាគសេន មិគស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ មិគោ ទិវា អរញ្ញេ ចរតិ រត្តិំ អព្ភោកាសេ ឯវមេវ ខោ មហារាជ យោគិនា យោគាវចរេន ទិវា អរញ្ញេ វិហរិតព្ពំ រត្តិំ អព្ភោកាសេ។ ឥទំ មហារាជ មិគស្ស បឋមំ អង្គំ គហេតព្ពំ។>
      text <ភាសិតម្បេតំ មហារាជ ភគវតា ទេវាតិទេវេន លោមហំសនបរិយាយេ>
      text <សោ ខោ អហំ សារិបុត្ត យា តា រត្តិយោ សីតា ហេមន្តិកា អន្តរដ្ឋកា ហិមបាតសមយា តថារូបាសុ រត្តីសុ រត្តិំ អព្ភោកាសេ វិហរាមិ ទិវា វនសណ្ឌេ។ គិម្ហានំ បច្ឆិមេ មាសេ ទិវា អព្ភោកាសេ វិហរាមិ រត្តិំ វនសណ្ឌេតិ។>
      text <បុន ចបរំ មហារាជ មិគោ សត្តិម្ហិ វា សរេ វា ឱបតន្តេ វញ្ចេតិ បលាយតិ ន កាយមុបនេតិ ឯវមេវ ខោ មហារាជ យោគិនា យោគាវចរេន កិលេសេសុ ឱបតន្តេសុ វញ្ចយិតព្ពំ បលាយិតព្ពំ ន ចិត្តមុបនេតព្ពំ។ ឥទំ មហារាជ មិគស្ស ទុតិយំ អង្គំ គហេតព្ពំ។>
      text <បុន ចបរំ មហារាជ មិគោ មនុស្សេ ទិស្វា យេន វា តេន វា បលាយតិ មា មំ តេ អទ្ទសំសូតិ ឯវមេវ ខោ មហារាជ យោគិនា យោគាវចរេន ភណ្ឌនកលហវិគ្គហវិវាទសីលេ ទុស្សីលេ កុសីតេ សង្គណិការាមេ ទិស្វា យេន វា តេន វា បលាយិតព្ពំ មា មំ តេ អទ្ទសំសុ អហញ្ច តេ មា អទ្ទសន្តិ។ ឥទំ មហារាជ មិគស្ស តតិយំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <មិគង្គបញ្ហោ សត្តមោ។>
    text <៨។ គោរូបង្គបញ្ហោ>
      text <៨>, <ភន្តេ នាគសេន គោរូបស្ស ចត្តារិ អង្គានិ គហេតព្ពានីតិ យំ វទេសិ កតមានិ តានិ ចត្តារិ អង្គានិ គហេតព្ពានីតិ។ យថា មហារាជ គោរូបោ សកំ គេហំ ន វិជហតិ ឯវមេវ ខោ មហារាជ យោគិនា យោគាវចរេន សកោ កាយោ ន វិជហិតព្ពោ អនិច្ចុច្ឆាទនបរិមទ្ទនភេទនវិកិរណវិទ្ធំសនធម្មោ អយំ កាយោតិ។ ឥទំ មហារាជ គោរូបស្ស បឋមំ អង្គំ គហេតព្ពំ។>
      text <បុន ចបរំ មហារាជ គោរូបោ អាទិន្នធុរោ សុខទុក្ខេន ធុរំ វហតិ ឯវមេវ ខោ មហារាជ យោគិនា យោគាវចរេន អាទិន្នព្រហ្មចរិយេន សុខទុក្ខេន យាវ ជីវិតបរិយាទានា អាបាណកោដិកំ ព្រហ្មចរិយំ ចរិតព្ពំ។ ឥទំ មហារាជ គោរូបស្ស ទុតិយំ អង្គំ គហេតព្ពំ។>
      text <បុន ចបរំ មហារាជ គោរូបោ ឆន្ទេន ឃាយមានោ បានីយំ បិវតិ ឯវមេវ ខោ មហារាជ យោគិនា យោគាវចរេន អាចរិយុបជ្ឈាយានំ អនុសិដ្ឋិ ឆន្ទេន បេមេន បសាទេន ឃាយមានេន បដិគ្គហេតព្ពា។ ឥទំ មហារាជ គោរូបស្ស តតិយំ អង្គំ គហេតព្ពំ។>
      text <បុន ចបរំ មហារាជ គោរូបោ យេន កេនចិ វាហិយមានោ វហតិ ឯវមេវ ខោ មហារាជ យោគិនា យោគាវចរេន ថេរនវមជ្ឈិមភិក្ខូនម្បិ គិហិឧបាសកស្សាបិ ឱវាទានុសាសនី សិរសា សម្បដិច្ឆិតព្ពា។ ឥទំ មហារាជ គោរូបស្ស ចតុត្ថំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <គោរូបង្គបញ្ហោ អដ្ឋមោ។>
    text <៩។ វរាហង្គបញ្ហោ>
      text <៩>, <ភន្តេ នាគសេន វរាហស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ វរាហោ សន្តត្តកឋិតេ គិម្ហសមយេ សម្បត្តេ ឧទកំ ឧបគច្ឆតិ ឯវមេវ ខោ មហារាជ យោគិនា យោគាវចរេន ទោសេន ចិត្តេ អាលុឡិតខលិតវិព្ភន្តសន្តត្តេ សីតលាមតបណីតមេត្តាភាវនំ ឧបគន្តព្ពំ។ ឥទំ មហារាជ វរាហស្ស បឋមំ អង្គំ គហេតព្ពំ។>
      text <បុន ចបរំ មហារាជ វរាហោ ចិក្ខល្លមុទកមុបគន្ត្វា នាសិកាយ បថវិំ ខណិត្វា ទោណិំ កត្វា ទោណិកាយ សយតិ ឯវមេវ ខោ មហារាជ យោគិនា យោគាវចរេន មានសេ កាយំ និក្ខិបិត្វា អារម្មណន្តរគតេន សយិតព្ពំ។ ឥទំ មហារាជ វរាហស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ថេរេន បិណ្ឌោលភារទ្វាជេន>
      stand <វរាហង្គបញ្ហោ នវមោ។>
    text <១០។ ហត្ថិង្គបញ្ហោ>
      text <១០>, <ភន្តេ នាគសេន ហត្ថិស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ ហត្ថី នាម ចរន្តោ យេវ បថវិំ ទាលេតិ ឯវមេវ ខោ មហារាជ យោគិនា យោគាវចរេន កាយំ សម្មសមានេនេវ សព្ពេ កិលេសា ទាលេតព្ពា។ ឥទំ មហារាជ ហត្ថិស្ស បឋមំ អង្គំ គហេតព្ពំ។>
      text <បុន ចបរំ មហារាជ ហត្ថី សព្ពកាយេនេវ អបលោកេតិ ឧជុកំ យេវ បេក្ខតិ ន ទិសាវិទិសា វិលោកេតិ ឯវមេវ ខោ មហារាជ យោគិនា យោគាវចរេន សព្ពកាយេន អបលោកិនា ភវិតព្ពំ ន ទិសាវិទិសា វិលោកេតព្ពា ន ឧទ្ធំ ឧល្លោកេតព្ពំ ន អធោ ឱលោកេតព្ពំ យុគមត្តបេក្ខិនា ភវិតព្ពំ។ ឥទំ មហារាជ ហត្ថិស្ស ទុតិយំ អង្គំ គហេតព្ពំ។>
      text <បុន ចបរំ មហារាជ ហត្ថី អនិពទ្ធសយនោ គោចរាយមនុគន្ត្វា ន តមេវ ទេសំ វាសត្ថមុបគច្ឆតិ ន ធុវប្បតិដ្ឋាលយោ ឯវមេវ ខោ មហារាជ យោគិនា យោគាវចរេន អនិពទ្ធសយនេន ភវិតព្ពំ និរាលយេន បិណ្ឌាយ គន្តព្ពំ យទិ បស្សតិ វិបស្សកោ មនុញ្ញំ បតិរូបំ រុចិរទេសេ ភវំ មណ្ឌបំ វា រុក្ខមូលំ វា គុហំ វា បព្ភារំ វា តត្ថេវ វាសមុបគន្តព្ពំ ធុវប្បតិដ្ឋាលយោ ន កាតព្ពោ។ ឥទំ មហារាជ ហត្ថិស្ស តតិយំ អង្គំ គហេតព្ពំ។>
      text <បុន ចបរំ មហារាជ ហត្ថី ឧទកំ ឱគាហិត្វា សុចិវិមលសីតលសលិលបរិបុណ្ណំ កុមុទុប្បលបទុមបុណ្ឌរីកសញ្ឆន្នំ មហតិមហន្តំ បទុមសរំ ឱគាហិត្វា កីឡតិ គជវរកីឡំ ឯវមេវ ខោ មហារាជ យោគិនា យោគាវចរេន សុចិវិមលវិប្បសន្នមនាវិលធម្មវរវារិបុណ្ណំ វិមុត្តិកុសុមសញ្ឆន្នំ មហាសតិបដ្ឋានបោក្ខរណិំ ឱគាហិត្វា ញាណេន សង្ខារា ឱធុនិតព្ពា វិធុនិតព្ពា យោគាវចរកីឡា កីឡិតព្ពា។ ឥទំ មហារាជ ហត្ថិស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ ហត្ថី សតោ បាទំ ឧទ្ធរតិ សតោ បាទំ និក្ខិបតិ ឯវមេវ ខោ មហារាជ យោគិនា យោគាវចរេន សតេន សម្បជានេន បាទំ ឧទ្ធរិតព្ពំ សតេន សម្បជានេន បាទំ និក្ខិបិតព្ពំ អភិក្កមបដិក្កមេ សមិញ្ជនបសារណេ សព្ពត្ថ សតេន សម្បជានេន ភវិតព្ពំ។ ឥទំ មហារាជ ហត្ថិស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សំយុត្តនិកាយវរេ>
      stand <ហត្ថិង្គបញ្ហោ ទសមោ។ឧបចិកាវគ្គោ ចតុត្ថោ។>
      text <តស្សុទ្ទានំ>
  text <៥។ សីហវគ្គោ>
    text <១។ សីហង្គបញ្ហោ>
      text <១>, <ភន្តេ នាគសេន សីហស្ស សត្ត អង្គានិ គហេតព្ពានីតិ យំ វទេសិ កតមានិ តានិ សត្ត អង្គានិ គហេតព្ពានីតិ។ យថា មហារាជ សីហោ នាម សេតវិមលបរិសុទ្ធបណ្ឌរោ ឯវមេវ ខោ មហារាជ យោគិនា យោគាវចរេន សេតវិមលបរិសុទ្ធបណ្ឌរចិត្តេន ព្យបគតកុក្កុច្ចេន ភវិតព្ពំ។ ឥទំ មហារាជ សីហស្ស បឋមំ អង្គំ គហេតព្ពំ។>
      text <បុន ចបរំ មហារាជ សីហោ ចតុចរណោ វិក្កន្តចារី ឯវមេវ ខោ មហារាជ យោគិនា យោគាវចរេន ចតុរិទ្ធិបាទចរណេន ភវិតព្ពំ។ ឥទំ មហារាជ សីហស្ស ទុតិយំ អង្គំ គហេតព្ពំ។>
      text <បុន ចបរំ មហារាជ សីហោ អភិរូបរុចិរកេសរី ឯវមេវ ខោ មហារាជ យោគិនា យោគាវចរេន អភិរូបរុចិរសីលកេសរិនា ភវិតព្ពំ។ ឥទំ មហារាជ សីហស្ស តតិយំ អង្គំ គហេតព្ពំ។>
      text <បុន ចបរំ មហារាជ សីហោ ជីវិតបរិយាទានេបិ ន កស្សចិ ឱនមតិ ឯវមេវ ខោ មហារាជ យោគិនា យោគាវចរេន ចីវរបិណ្ឌបាតសេនាសនគិលានបច្ចយភេសជ្ជបរិក្ខារបរិយាទានេបិ ន កស្សចិ ឱនមិតព្ពំ។ ឥទំ មហារាជ សីហស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ សីហោ សបទានភក្ខោ យស្មិំ ឱកាសេ និបតតិ តត្ថេវ យាវទត្ថំ ភក្ខយតិ ន វរមំសំ វិចិនាតិ ឯវមេវ ខោ មហារាជ យោគិនា យោគាវចរេន សបទានភក្ខេន ភវិតព្ពំ ន កុលានិ វិចិនិតព្ពានិ ន បុព្ពគេហំ ហិត្វា កុលានិ ឧបសង្កមិតព្ពានិ ន ភោជនំ វិចិនិតព្ពំ យស្មិំ ឱកាសេ កពឡំ អាទីយតិ តស្មិំ យេវ ឱកាសេ ភុញ្ជិតព្ពំ សរីរយាបនត្ថំ ន វរភោជនំ វិចិនិតព្ពំ។ ឥទំ មហារាជ សីហស្ស បញ្ចមំ អង្គំ គហេតព្ពំ។>
      text <បុន ចបរំ មហារាជ សីហោ អសន្និធិភក្ខោ សកិំ គោចរំ ភក្ខយិត្វា ន បុន តំ ឧបគច្ឆតិ ឯវមេវ ខោ មហារាជ យោគិនា យោគាវចរេន អសន្និធិការបរិភោគិនា ភវិតព្ពំ។ ឥទំ មហារាជ សីហស្ស ឆដ្ឋំ អង្គំ គហេតព្ពំ។>
      text <បុន ចបរំ មហារាជ សីហោ ភោជនំ អលទ្ធា ន បរិតស្សតិ លទ្ធាបិ ភោជនំ អគធិតោ អមុច្ឆិតោ អនជ្ឈោសន្នោ បរិភុញ្ជតិ ឯវមេវ ខោ មហារាជ យោគិនា យោគាវចរេន ភោជនំ អលទ្ធា ន បរិតស្សិតព្ពំ លទ្ធាបិ ភោជនំ អគធិតេន អមុច្ឆិតេន អនជ្ឈោសន្នេន អាទីនវទស្សាវិនា និស្សរណបញ្ញេន បរិភុញ្ជិតព្ពំ។ ឥទំ មហារាជ សីហស្ស សត្តមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សំយុត្តនិកាយវរេ ថេរំ មហាកស្សបំ បរិកិត្តយមានេន>
      text <សន្តុដ្ឋោយំ ភិក្ខវេ កស្សបោ ឥតរីតរេន បិណ្ឌបាតេន ឥតរីតរបិណ្ឌបាតសន្តុដ្ឋិយា ច វណ្ណវាទី ន ច បិណ្ឌបាតហេតុ អនេសនំ អប្បតិរូបំ អាបជ្ជតិ អលទ្ធា ច បិណ្ឌបាតំ ន បរិតស្សតិ លទ្ធា ច បិណ្ឌបាតំ អគធិតោ អមុច្ឆិតោ អនជ្ឈោសន្នោ អាទីនវទស្សាវី និស្សរណបញ្ញោ បរិភុញ្ជតីតិ។>
      stand <សីហង្គបញ្ហោ បឋមោ។>
    text <២។ ចក្កវាកង្គបញ្ហោ>
      text <២>, <ភន្តេ នាគសេន ចក្កវាកស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ ចក្កវាកោ យាវ ជីវិតបរិយាទានា ទុតិយិកំ ន វិជហតិ ឯវមេវ ខោ មហារាជ យោគិនា យោគាវចរេន យាវ ជីវិតបរិយាទានា យោនិសោ មនសិការោ ន វិជហិតព្ពោ។ ឥទំ មហារាជ ចក្កវាកស្ស បឋមំ អង្គំ គហេតព្ពំ។>
      text <បុន ចបរំ មហារាជ ចក្កវាកោ សេវាលបណកភក្ខោ តេន ច សន្តុដ្ឋិំ អាបជ្ជតិ តាយ ច សន្តុដ្ឋិយា ពលេន ច វណ្ណេន ច ន បរិហាយតិ ឯវមេវ ខោ មហារាជ យោគិនា យោគាវចរេន យថាលាភសន្តោសោ ករណីយោ យថាលាភសន្តុដ្ឋោ ខោ មហារាជ យោគី យោគាវចរោ ន បរិហាយតិ សីលេន ន បរិហាយតិ សមាធិនា ន បរិហាយតិ បញ្ញាយ ន បរិហាយតិ វិមុត្តិយា ន បរិហាយតិ វិមុត្តិញាណទស្សនេន ន បរិហាយតិ សព្ពេហិ កុសលេហិ ធម្មេហិ។ ឥទំ មហារាជ ចក្កវាកស្ស ទុតិយំ អង្គំ គហេតព្ពំ។>
      text <បុន ចបរំ មហារាជ ចក្កវាកោ បាណេ ន វិហេឋយតិ ឯវមេវ ខោ មហារាជ យោគិនា យោគាវចរេន និហិតទណ្ឌេន និហិតសត្ថេន លជ្ជិនា ទយាបន្នេន សព្ពបាណភូតហិតានុកម្បិនា ភវិតព្ពំ។ ឥទំ មហារាជ ចក្កវាកស្ស តតិយំ អង្គំ គហេតព្ពំ។ ភាសតម្បេតំ មហារាជ ភគវតា ទេវាតិទេវេន ចក្កវាកជាតកេ>
      stand <ចក្កវាកង្គបញ្ហោ ទុតិយោ។>
    text <៣។ បេណាហិកង្គបញ្ហោ>
      text <៣>, <ភន្តេ នាគសេន បេណាហិកាយ ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ បេណាហិកា សកបតិម្ហិ ឧសូយាយ ឆាបកេ ន បោសយតិ ឯវមេវ ខោ មហារាជ យោគិនា យោគាវចរេន សកមនេ កិលេសេ ឧប្បន្នេ ឧសូយាយិតព្ពំ សតិបដ្ឋានេន សម្មាសំវរសុសិរេ បក្ខិបិត្វា មនោទ្វារេ កាយគតាសតិ ភាវេតព្ពា។ ឥទំ មហារាជ បេណាហិកាយ បឋមំ អង្គំ គហេតព្ពំ។>
      text <បុន ចបរំ មហារាជ បេណាហិកា បវនេ ទិវសំ គោចរំ ចរិត្វា សាយំ បក្ខិគណំ ឧបេតិ អត្តនោ គុត្តិយា ឯវមេវ ខោ មហារាជ យោគិនា យោគាវចរេន ឯកកេន បវិវេកំ សេវិតព្ពំ សំយោជនបរិមុត្តិយា តត្រ រតិំ អលភមានេន ឧបវាទភយបរិរក្ខណាយ សង្ឃំ ឱសរិត្វា សង្ឃរក្ខិតេន វសិតព្ពំ។ ឥទំ មហារាជ បេណាហិកាយ ទុតិយំ អង្គំ គហេតព្ពំ។ ភាសិតម្បេតំ មហារាជ ព្រហ្មុនា សហម្បតិនា ភគវតោ សន្តិកេ>
      stand <បេណាហិកង្គបញ្ហោ តតិយោ។>
    text <៤។ ឃរកបោតង្គបញ្ហោ>
      text <៤>, <ភន្តេ នាគសេន ឃរកបោតស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ ឃរកបោតោ បរគេហេ វសមានោ ន តេសំ កិញ្ចិ ភណ្ឌស្ស និមិត្តំ គណ្ហាតិ មជ្ឈត្តោ វសតិ សញ្ញាពហុលោ ឯវមេវ ខោ មហារាជ យោគិនា យោគាវចរេន បរកុលំ ឧបគតេន តស្មិំ កុលេ ឥត្ថីនំ វា បុរិសានំ វា មញ្ចេ វា បីឋេ វា វត្ថេ វា អលង្ការេ វា ឧបភោគេ វា បរិភោគេ វា ភោជនវិកតីសុ វា ន និមិត្តំ គហេតព្ពំ មជ្ឈត្តេន ភវិតព្ពំ សមណសញ្ញា បច្ចុបដ្ឋបេតព្ពា។ ឥទំ មហារាជ ឃរកបោតស្ស ឯកំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន ចូឡនារទជាតកេ>
      stand <ឃរកបោតង្គបញ្ហោ ចតុត្ថោ។>
    text <៥។ ឧលូកង្គបញ្ហោ>
      text <៥>, <ភន្តេ នាគសេន ឧលូកស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ ឧលូកោ កាកេហិ បដិវិរុទ្ធោ រត្តិំ កាកសង្ឃំ គន្ត្វា ពហូបិ កាកេ ហនតិ ឯវមេវ ខោ មហារាជ យោគិនា យោគាវចរេន អញ្ញាណេន បដិវិរុទ្ធោ កាតព្ពោ ឯកេន រហោ និសីទិត្វា អញ្ញាណំ សម្បមទ្ទិតព្ពំ មូលតោ ឆិន្ទិតព្ពំ។ ឥទំ មហារាជ ឧលូកស្ស បឋមំ គហេតព្ពំ។>
      text <បុន ចបរំ មហារាជ ឧលូកោ សុប្បដិសល្លីនោ ហោតិ ឯវមេវ ខោ មហារាជ យោគិនា យោគាវចរេន បដិសល្លានារាមេន ភវិតព្ពំ បដិសល្លានរតេន។ ឥទំ មហារាជ ឧលូកស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សំយុត្តនិកាយវរេ>
      text <ឥធ ភិក្ខវេ ភិក្ខុ បដិសល្លានារាមោ បដិសល្លានរតោ ឥទំ ទុក្ខន្តិ យថាភូតំ បជានាតិ អយំ ទុក្ខសមុទយោតិ យថា ភូថំ បជានាតិ អយំ ទុក្ខនិរោធោតិ យថាភូតំ បជានាតិ អយំ ទុក្ខនិរោធគាមិនី បដិបទាតិ យថាភូតំ បជានាតីតិ។>
      stand <ឧលូកង្គបញ្ហោ បញ្ចមោ។>
    text <៦។ សតបត្តង្គបញ្ហោ>
      text <៦>, <ភន្តេ នាគសេន សតបត្តស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ សតបត្តោ រវិត្វា បរេសំ ខេមំ វា ភយំ វា អាចិក្ខតិ ឯវមេវ ខោ មហារាជ យោគិនា យោគាវចរេន បរេសំ ធម្មំ ទេសយមានេន វិនិបាតំ ភយតោ ទស្សយិតព្ពំ និព្ពានំ ខេមតោ ទស្សយិតព្ពំ។ ឥទំ មហារាជ សតបត្តស្ស ឯកំ អង្គំ គហេតព្ពំ។ ភាសិតម្បេតំ មហារាជ ថេរេន បិណ្ឌោលភារទ្វាជេន>
      stand <សតបត្តង្គបញ្ហោ ឆដ្ឋោ។>
    text <៧។ វគ្គុលិង្គបញ្ហោ>
      text <៧>, <ភន្តេ នាគសេន វគ្គុលិស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ វគ្គុលិ គេហំ បវិសិត្វា វិចរិត្វា និក្ខមតិ ន តត្ថ បលិពុទ្ធតិ ឯវមេវ ខោ មហារាជ យោគិនា យោគាវចរេន គាមំ បិណ្ឌាយ បវិសិត្វា សបទានំ វិចរិត្វា បដិលទ្ធលាភេន ខិប្បមេវ និក្ខមិតព្ពំ ន តត្ថ បលិពុទ្ធេន ភវិតព្ពំ។ ឥទំ មហារាជ វគ្គុលិស្ស បឋមំ អង្គំ គហេតព្ពំ។>
      text <បុន ចបរំ មហារាជ វគ្គុលិ បរគេហេ វសមានោ ន តេសំ បរិហានិំ ករោតិ ឯវមេវ ខោ មហារាជ យោគិនា យោគាវចរេន កុលានិ ឧបសង្កមិត្វា អតិយាចនាយ វា វិញ្ញត្តិពហុលតាយ វា កាយទោសពហុលតាយ វា អតិភាណិតាយ វា សមានសុខទុក្ខតាយ វា ន តេសំ កោចិ វិប្បដិសារោ ករណីយោ នបិ តេសំ មូលកម្មំ បរិហាបេតព្ពំ សព្ពថា វឌ្ឍិ យេវ ឥច្ឆិតព្ពា។ ឥទំ មហារាជ វគ្គុលិស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន ទីឃនិកាយវរេ លក្ខណសុត្តន្តេ>
      stand <វគ្គុលិង្គបញ្ហោ សត្តមោ។>
    text <៨។ ជលូកង្គបញ្ហោ>
      text <៨>, <ភន្តេ នាគសេន ជលូកាយ ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ ជលូកា យត្ថ អល្លីយតិ តត្ថេវ ទឡ្ហំ អល្លីយិត្វា រុហិរំ បិវតិ ឯវមេវ ខោ មហារាជ យោគិនា យោគាវចរេន យស្មិំ អារម្មណេ ចិត្តំ អល្លីយតិ តំ អារម្មណំ វណ្ណតោ ច សណ្ឋានតោ ច ទិសតោ ច ឱកាសតោ ច បរិច្ឆេទតោ ច លិង្គតោ ច និមិត្តតោ ច ទឡ្ហំ បតិដ្ឋាបេត្វា តេនេវារម្មណេន វិមុត្តិរសមសេចនកំ បាតព្ពំ។ ឥទំ មហារាជ ជលូកាយ ឯកំ អង្គំ គហេតព្ពំ។ ភាសិតម្បេតំ មហារាជ ថេរេន អនុរុទ្ធេន>
      stand <ជលូកង្គបញ្ហោ អដ្ឋមោ។>
    text <៩។ សប្បង្គបញ្ហោ>
      text <៩>, <ភន្តេ នាគសេន សប្បស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ សប្បោ ឧរេន គច្ឆតិ ឯវមេវ ខោ មហារាជ យោគិនា យោគាវចរេន បញ្ញាយ ចរិតព្ពំ បញ្ញាយ ចរមានស្ស ខោ មហារាជ យោគិនោ ចិត្តំ ញាយេ ចរតិ វិលក្ខណំ វិវជ្ជេតិ សលក្ខណំ ភាវេតិ។ ឥទំ មហារាជ សប្បស្ស បឋមំ អង្គំ គហេតព្ពំ។>
      text <បុន ចបរំ មហារាជ សប្បោ ចរមានោ ឱសធំ បរិវជ្ជេន្តោ ចរតិ ឯវមេវ ខោ មហារាជ យោគិនា យោគាវចរេន ទុច្ចរិតំ បរិវជ្ជេន្តេន ចរិតព្ពំ។ ឥទំ មហារាជ សប្បស្ស ទុតិយំ អង្គំ គហេតព្ពំ។>
      text <បុន ចបរំ មហារាជ សប្បោ មនុស្សេ ទិស្វា តប្បតិ សោចតិ ចិន្តយតិ ឯវមេវ ខោ មហារាជ យោគិនា យោគាវចរេន កុវិតក្កេ វិតក្កេត្វា អរតិំ ឧប្បាទយិត្វា តប្បិតព្ពំ សោចិតព្ពំ ចិន្តយិតព្ពំ បមាទេន មេ ទិវសោ វីតិនាមិតោ ន សោ បុន សក្កា លទ្ធុន្តិ។ ឥទំ មហារាជ សប្បស្ស តតិយំ អង្គំ គហេតព្ពំ។ ភាសិតម្បេតំ មហារាជ ភគវតា ភល្លាដិយជាតកេ ទ្វិន្នំ កិន្នរានំ>
      stand <សប្បង្គបញ្ហោ នវមោ។>
    text <១០។ អជគរង្គបញ្ហោ>
      text <១០>, <ភន្តេ នាគសេន អជគរស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ អជគរោ មហតិមហាកាយោ ពហូបិ ទិវសេ ឩនូទរោ ទីនតរោ កុច្ឆិបូរំ អាហារំ ន លភតិ អបរិបុណ្ណោ យេវ យាវទេវ សរីរយាបនមត្តកេន យាបេតិ ឯវមេវ ខោ មហារាជ យោគិនោ យោគាវចរស្ស ភិក្ខាចរិយប្បសុតស្ស បរបិណ្ឌមុបគតស្ស បរទិន្នប្បាដិកង្ខិស្ស សយំគាហប្បដិវិរតស្ស ទុល្លភំ ឧទរបរិបូរំ អាហារំ អបិ ច អត្ថវសិកេន កុលបុត្តេន ចត្តារោ បញ្ច អាលោបេ អភុញ្ជិត្វា អវសេសំ ឧទកេន បរិបូរេតព្ពំ។ ឥទំ មហារាជ អជគរស្ស ឯកំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <អជគរង្គបញ្ហោ ទសមោ។>
      stand <សីហវគ្គោ បញ្ចមោ។>
      text <តស្សុទ្ទានំ>
  text <៦។ មក្កដកវគ្គោ>
    text <១។ បន្ថមក្កដកង្គបញ្ហោ>
      text <១>, <ភន្តេ នាគសេន បន្ថមក្កដកស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ បន្ថមក្កដកោ បន្ថេ មក្កដជាលវិតានំ កត្វា យទិ តត្ថ ជាលកេ លគ្គតិ កិមិ វា មក្ខិកា វា បដង្គោ វា តំ គហេត្វា ភក្ខយតិ ឯវមេវ ខោ មហារាជ យោគិនា យោគាវចរេន ឆសុ ទ្វារេសុ សតិបដ្ឋានជាលវិតានំ កត្វា យទិ តត្ថ កិលេសមក្ខិកា ពជ្ឈន្តិ តត្ថេវ ឃាតេតព្ពា។ ឥទំ មហារាជ បន្ថមក្កដកស្ស ឯកំ អង្គំ គហេតព្ពំ។ ភាសិតម្បេតំ មហារាជ ថេរេន អនុរុទ្ធេន>
      stand <បន្ថមក្កដកង្គបញ្ហោ បឋមោ។>
    text <២។ ថនស្សិតទារកង្គបញ្ហោ>
      text <២>, <ភន្តេ នាគសេន ថនស្សិតទារកស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ ថនស្សិតទារកោ សទត្ថេ លគ្គតិ ខីរត្ថិកោ រោទតិ ឯវមេវ ខោ មហារាជ យោគិនា យោគាវចរេន សទត្ថេ លគ្គិតព្ពំ សព្ពត្ថ ធម្មញាណេន ភវិតព្ពំ ឧទ្ទេសេ បរិបុច្ឆាយ សម្មប្បយោគេ បវិវេកេ គរុសំវាសេ កល្យាណមិត្តសេវនេ។ ឥទំ មហារាជ ថនស្សិតទារកស្ស ឯកំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន ទីឃនិកាយវរេ បរិនិព្ពានសុត្តន្តេ>
      stand <ថនស្សិតទារកង្គបញ្ហោ ទុតិយោ។>
    text <៣។ ចិត្តកធរកុម្មង្គបញ្ហោ>
      text <៣>, <ភន្តេ នាគសេន ចិត្តកធរកុម្មស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ ចិត្តកធរកុម្មោ ឧទកភយា ឧទកំ បរិវជ្ជេត្វា វិចរតិ តាយ ច បន ឧទកំ បរិវជ្ជនាយ អាយុនា ន បរិហាយតិ ឯវមេវ ខោ មហារាជ យោគិនា យោគាវចរេន បមាទេ ភយទស្សាវិនា ភវិតព្ពំ អប្បមាទេ គុណវិសេសទស្សាវិនា។ តាយ ច បន ភយទស្សាវិតាយ ន បរិហាយតិ សាមញ្ញា និព្ពានស្ស សន្តិកេ ឧបេតិ។ ឥទំ មហារាជ ចិត្តកធរកុម្មស្ស ឯកំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន ធម្មបទេ>
      stand <ចិត្តកធរកុម្មង្គបញ្ហោ ចតុត្ថោ។>
    text <៤។ បវនង្គបញ្ហោ>
      text <៤>, <ភន្តេ នាគសេន បវនស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ បវនំ នាម អសុចិជនំ បដិច្ឆាទេតិ ឯវមេវ ខោ មហារាជ យោគិនា យោគាវចរេន បរេសំ អបរទ្ធំ ខលិតំ បដិច្ឆាទេតព្ពំ ន វិវរិតព្ពំ។ ឥទំ មហារាជ បវនស្ស បឋមំ អង្គំ គហេតព្ពំ។>
      text <បុន ចបរំ មហារាជ បវនំ សុញ្ញំ បចុរជនេហិ ឯវមេវ ខោ មហារាជ យោគិនា យោគាវចរេន រាគទោសមោហមានទិដ្ឋិជាលេហិ សព្ពេហិ ច កិលេសេហិ សុញ្ញេន ភវិតព្ពំ។ ឥទំ មហារាជ បវនស្ស ទុតិយំ អង្គំ គហេតព្ពំ។>
      text <បុន ចបរំ មហារាជ បវនំ វិវិត្តំ ជនសម្ពាធរហិតំ ឯវមេវ ខោ មហារាជ យោគិនា យោគាវចរេន បាបកេហិ អកុសលេហិ ធម្មេហិ អនរិយេហិ បវិវិត្តេន ភវិតព្ពំ។ ឥទំ មហារាជ បវនស្ស តតិយំ អង្គំ គហេតព្ពំ។>
      text <បុន ចបរំ មហារាជ បវនំ សន្តំ បរិសុទ្ធំ ឯវមេវ ខោ មហារាជ យោគិនា យោគាវចរេន សន្តេន បរិសុទ្ធេន ភវិតព្ពំ និព្ពុតេន បហីនមានេន បហីនមក្ខេន ភវិតព្ពំ។ ឥទំ មហារាជ បវនស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ បវនំ អរិយជនសំសេវិតំ ឯវមេវ ខោ មហារាជ យោគិនា យោគាវចរេន អរិយជនសំសេវិតេន ភវិតព្ពំ។ ឥទំ មហារាជ បវនស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សំយុត្តនិកាយវរេ>
      stand <បវនង្គបញ្ហោ ចតុត្ថោ។>
    text <៥។ រុក្ខង្គបញ្ហោ>
      text <៥>, <ភន្តេ នាគសេន រុក្ខស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ រុក្ខោ នាម បុប្ផផលធរោ ឯវមេវ ខោ មហារាជ យោគិនា យោគាវចរេន វិមុត្តិបុប្ផសាមញ្ញផលធារិនា ភវិតព្ពំ។ ឥទំ មហារាជ រុក្ខស្ស បឋមំ អង្គំ គហេតព្ពំ។>
      text <បុន ចបរំ មហារាជ រុក្ខោ ឧបគតានមនុប្បវិដ្ឋានំ ជនានំ ឆាយំ ទេតិ ឯវមេវ ខោ មហារាជ យោគិនា យោគាវចរេន ឧបគតានមនុប្បវិដ្ឋានំ បុគ្គលានំ អាមិសប្បដិសន្ធារេន វា ធម្មប្បដិសន្ថារេន វា បដិសន្ថរិតព្ពំ។ ឥទំ មហារាជ រុក្ខស្ស ទុតិយំ អង្គំ គហេតព្ពំ។>
      text <បុន ចបរំ មហារាជ រុក្ខោ ឆាយាវេមត្តំ ន ករោតិ ឯវមេវ ខោ មហារាជ យោគិនា យោគាវចរេន សព្ពសត្តេសុ វេមត្តតា ន កាតព្ពា ចោរវធកបច្ចត្ថិកេសុបិ អត្តនិបិ សមសមា មេត្តាភាវនា កាតព្ពា កិន្តិ ឥមេ សត្តា អវេរា អព្យាបជ្ជា អនីឃា សុខី អត្តានំ បរិហរេយ្យុន្តិ។ ឥទំ មហារាជ រុក្ខស្ស តតិយំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <រុក្ខង្គបញ្ហោ បញ្ចមោ។>
    text <៦។ មេឃង្គបញ្ហោ>
      text <៦>, <ភន្តេ នាគសេន មេឃស្ស បញ្ច អង្គានិ គហេតព្ពានីតិ យំ វទេសិ កតមានិ តានិ បញ្ច អង្គានិ គហេតព្ពានីតិ។ យថា មហារាជ មេឃោ ឧប្បន្នំ រជោជល្លំ វូបសមេតិ ឯវមេវ ខោ មហារាជ យោគិនា យោគាវចរេន ឧប្បន្នំ កិលេសរជោជល្លំ វូបសមេតព្ពំ។ ឥទំ មហារាជ មេឃស្ស បឋមំ អង្គំ គហេតព្ពំ។>
      text <បុន ចបរំ មហារាជ មេឃោ បថវិយា ឧណ្ហំ និព្ពាបេតិ ឯវមេវ ខោ មហារាជ យោគិនា យោគាវចរេន មេត្តាភាវនាយ សទេវកោ លោកោ និព្ពាបេតព្ពោ។ ឥទំ មហារាជ មេឃស្ស ទុតិយំ អង្គំ គហេតព្ពំ។>
      text <បុន ចបរំ មហារាជ មេឃោ សព្ពពីជានិ វិរុហាបេតិ ឯវមេវ ខោ មហារាជ យោគិនា យោគាវចរេន សព្ពសត្តានំ សទ្ធំ ឧប្បាទេត្វា តំ សទ្ធាពីជំ តីសុ សម្បត្តីសុ រោបេតព្ពំ ទិព្ពមានុសិកាសុ សុខសម្បត្តីសុ យាវបរមត្ថនិព្ពានសុខសម្បត្តិ។ ឥទំ មហារាជ មេឃស្ស តតិយំ អង្គំ គហេតព្ពំ។>
      text <បុន ចបរំ មហារាជ មេឃោ ឧតុតោ សមុដ្ឋហិត្វា ធរណិតលរុហេ តិណរុក្ខលតាគុម្ពឱសធិវនប្បតយោ បរិរក្ខតិ ឯវមេវ ខោ មហារាជ យោគិនា យោគាវចរេន យោនិសោ មនសិការំ និព្ពត្តេត្វា តេន យោនិសោ មនសិការេន សមណធម្មោ បរិរក្ខិតព្ពោ យោនិសោ មនសិការមូលកា សព្ពេ កុសលា ធម្មា។ ឥទំ មហារាជ មេឃស្ស ចតុត្ថំ អង្គំ គហេតព្ពំ។>
      text <បុន ចបរំ មហារាជ មេឃោ វស្សមានោ នទិតឡាកបោក្ខរណិយោ កន្ទរបទរសរសោព្ភឧទបានានិ ច បរិបូរេតិ ឧទកធារាហិ ឯវមេវ ខោ មហារាជ យោគិនា យោគាវចរេន អាគមបរិយត្តិយា ធម្មមេឃមភិវស្សយិត្វា អធិគមកាមានំ មានសំ បរិបូរយិតព្ពំ។ ឥទំ មហារាជ មេឃស្ស បញ្ចមំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <មេឃង្គបញ្ហោ ឆដ្ឋោ។>
    text <៧។ មណិរតនង្គបញ្ហោ>
      text <៧>, <ភន្តេ នាគសេន មណិរតនស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ មណិរតនំ ឯកន្តបរិសុទ្ធំ ឯវមេវ ខោ មហារាជ យោគិនា យោគាវចរេន ឯកន្តបរិសុទ្ធាជីវេន ភវិតព្ពំ។ ឥទំ មហារាជ មណិរតនស្ស បឋមំ អង្គំ គហេតព្ពំ។>
      text <បុន ចបរំ មហារាជ មណិរតនំ ន កេនចិ សទ្ធិំ មិស្សីយតិ ឯវមេវ ខោ មហារាជ យោគិនា យោគាវចរេន បាបេហិ បាបសហាយេហិ សទ្ធិំ ន មិស្សិតព្ពំ។ ឥទំ មហារាជ មណិរតនស្ស ទុតិយំ អង្គំ គហេតព្ពំ។>
      text <បុន ចបរំ មហារាជ មណិរតនំ ជាតិរតនេហិ យោជីយតិ ឯវមេវ ខោ មហារាជ យោគិនា យោគាវចរេន ឧត្តមវរជាតិមន្តេហិ សទ្ធិំ សំវសិតព្ពំ បដិបន្នកផលដ្ឋសេក្ខផលសមង្គីហិ សោតាបន្នសកទាគាមិអនាគាមិអរហន្តតេវិជ្ជឆឡភិញ្ញសមណមណិរតនេហិ សទ្ធិំ សំវសិតព្ពំ។ ឥទំ មហារាជ មណិរតនស្ស តតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សុត្តនិបាតេ>
      stand <មណិរតនបញ្ហោ សត្តមោ។>
    text <៨។ មាគវិកង្គបញ្ហោ>
      text <៨>, <ភន្តេ នាគសេន មាគវិកស្ស ចត្តារិ អង្គានិ គហេតព្ពានីតិ យំ វទេសិ កតមានិ តានិ ចត្តារិ អង្គានិ គហេតព្ពានីតិ។ យថា មហារាជ មាគវិកោ អប្បមិទ្ធោ ហោតិ ឯវមេវ ខោ មហារាជ យោគិនា យោគាវចរេន អប្បមិទ្ធេន ភវិតព្ពំ។ ឥទំ មហារាជ មាគវិកស្ស បឋមំ អង្គំ គហេតព្ពំ។>
      text <បុន ចបរំ មហារាជ មាគវិកោ មិគេសុ យេវ ចិត្តំ ឧបនិពន្ធតិ ឯវមេវ ខោ មហារាជ យោគិនា យោគាវចរេន អារម្មណេសុ យេវ ចិត្តំ ឧបនិពន្ធិតព្ពំ។ ឥទំ មហារាជ មាគវិកស្ស ទុតិយំ អង្គំ គហេតព្ពំ។>
      text <បុន ចបរំ មហារាជ មាគវិកោ កាលំ កម្មស្ស ជានាតិ ឯវមេវ ខោ មហារាជ យោគិនា យោគាវចរេន បដិសល្លានស្ស កាលោ ជានិតព្ពោ អយំ កាលោ បដិសល្លានស្ស អយំ កាលោ និក្ខមនាយាតិ។ ឥទំ មហារាជ មាគវិកស្ស តតិយំ អង្គំ គហេតព្ពំ។>
      text <បុន ចបរំ មហារាជ មាគវិកោ មិគំ ទិស្វា ហាសមភិជនេតិ ឥមំ លច្ឆាមីតិ ឯវមេវ ខោ មហារាជ យោគិនា យោគាវចរេន អារម្មណេ អភិរមិតព្ពំ ហាសមភិជនេតព្ពំ ឧត្តរិំ វិសេសមធិគច្ឆិស្សាមីតិ។ ឥទំ មហារាជ មាគវិកស្ស ចតុត្ថំ អង្គំ គហេតព្ពំ។ ភាសិតម្បេតំ មហារាជ ថេរេន មោឃរាជេន>
      stand <មាគវិកង្គបញ្ហោ អដ្ឋមោ។>
    text <៩។ ពាឡិសិកង្គបញ្ហោ>
      text <៩>, <ភន្តេ នាគសេន ពាឡិសិកស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ ពាឡិសិកោ ពឡិសេន មច្ឆេ ឧទ្ធរតិ ឯវមេវ ខោ មហារាជ យោគិនា យោគាវចរេន ញាណេន ឧត្តរិំ សាមញ្ញផលានិ ឧទ្ធរិតព្ពានិ។ ឥទំ មហារាជ ពាឡិសិកស្ស បឋមំ អង្គំ គហេតព្ពំ។>
      text <បុន ចបរំ មហារាជ ពាឡិសិកោ បរិត្តកំ វធិត្វា វិបុលំ លាភមធិគច្ឆតិ ឯវមេវ ខោ មហារាជ យោគិនា យោគាវចរេន បរិត្តលោកាមិសមត្តំ បរិច្ចជិតព្ពំ។ លោកាមិសមត្តំ មហារាជ បរិច្ចជិត្វា យោគី យោគាវចរោ វិបុលំ សាមញ្ញផលំ អធិគច្ឆតិ។ ឥទំ មហារាជ ពាឡិសិកស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ថេរេន រាហុលេន>
      stand <ពាឡិសិកង្គបញ្ហោ នវមោ។>
    text <១០។ តច្ឆកង្គបញ្ហោ>
      text <១០>, <ភន្តេ នាគសេន តច្ឆកស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ តច្ឆកោ កាឡសុត្តំ អនុលោមេត្វា រុក្ខំ តច្ឆតិ ឯវមេវ ខោ មហារាជ យោគិនា យោគាវចរេន ជិនសាសនមនុលោមយិត្វា សីលបថវិយំ បតិដ្ឋហិត្វា សទ្ធាហត្ថេន បញ្ញាវាសិំ គហេត្វា កិលេសា តច្ឆេតព្ពា។ ឥទំ មហារាជ តច្ឆកស្ស បឋមំ អង្គំ គហេតព្ពំ។>
      text <បុន ចបរំ មហារាជ តច្ឆកោ ផេគ្គុំ អបហរិត្វា សារមាទិយតិ ឯវមេវ ខោ មហារាជ យោគិនា យោគាវចរេន សស្សតំ ឧច្ឆេទំ តំ ជីវំ តំ សរីរំ អញ្ញំ ជីវំ អញ្ញំ សរីរំ តទុត្តមំ អញ្ញទុត្តមំ អកតមភព្ពំ អបុរិសការំ អព្រហ្មចរិយវាសំ សត្តវិនាសំ នវសត្តបាតុភាវំ សង្ខារសស្សតភាវំ យោ ករោតិ សោ បដិសំវេទេតិ អញ្ញោ ករោតិ អញ្ញោ បដិសំវេទេតិ កម្មផលទស្សនា ច កិរិយផលទិដ្ឋិ ច ឥតិ ឯវរូបានិ ចេវ អញ្ញានិ ច វិវាទបថានិ អបនេត្វា សង្ខារានំ សភាវំ បរមសុញ្ញតំ និរីហនិជ្ជីវតំ អច្ចន្តំ សុញ្ញតំ អាទិយិតព្ពំ។ ឥទំ មហារាជ តច្ឆកស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សុត្តនិបាតេ>
      stand <តច្ឆកង្គបញ្ហោ ទសមោ។>
      stand <មក្កដកវគ្គោ ឆដ្ឋោ។>
      text <តស្សុទ្ទានំ>
  text <៧។ កុម្ភវគ្គោ>
    text <១។ កុម្ភង្គបញ្ហោ>
      text <១>, <ភន្តេ នាគសេន កុម្ភស្ស ឯកំ អង្គំ គហេតព្ពន្តិ យំ វទេសិ កតមំ តំ ឯកំ អង្គំ គហេតព្ពន្តិ។ យថា មហារាជ កុម្ភោ សម្បុណ្ណោ ន សណតិ ឯវមេវ ខោ មហារាជ យោគិនា យោគាវចរេន អាគមេ អធិគមេ បរិយត្តិយំ សាមញ្ញេ បារមិំ បត្វា ន សណិតព្ពំ ន តេន មានោ ករណីយោ ន ទព្ពោ ទស្សេតព្ពោ និហតមានេន និហតទព្ពេន ភវិតព្ពំ ឧជុកេន អមុខរេន អវិកត្ថិនា។ ឥទំ មហារាជ កុម្ភស្ស ឯកំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន សុត្តនិបាតេ>
      stand <កុម្ភង្គបញ្ហោ បឋមោ។>
    text <២។ កាឡាយសង្គបញ្ហោ>
      text <២>, <ភន្តេ នាគសេន កាឡាយសស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ កាឡាយសោ សុបីតោ វមតិ ឯវមេវ ខោ មហារាជ យោគិនោ យោគាវចរស្ស មានសំ យោនិសោ មនសិការេន អបីតំ វមតិ។ ឥទំ មហារាជ កាឡាយសស្ស បឋមំ អង្គំ គហេតព្ពំ។>
      text <បុន ចបរំ មហារាជ កាឡាយសោ សកិំ បីតំ ឧទកំ ន វមតិ ឯវមេវ ខោ មហារាជ យោគិនា យោគាវចរេន យោ សកិំ ឧប្បន្នោ បសាទោ ន បុន សោ វមិតព្ពោ ឧឡារោ សោ ភគវា សម្មាសម្ពុទ្ធោ ស្វាក្ខាតោ ធម្មោ សុប្បដិបន្នោ សង្ឃោតិ។ រូបំ អនិច្ចំ វេទនា អនិច្ចា សញ្ញា អនិច្ចា សង្ខារា អនិច្ចា វិញ្ញាណំ អនិច្ចន្តិ យំ សកិំ ឧប្បន្នំ ញាណំ ន បុន តំ វមិតព្ពំ។ ឥទំ មហារាជ កាឡាយសស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      stand <កាឡាយសង្គបញ្ហោ ទុតិយោ។>
    text <៣។ ឆត្តង្គបញ្ហោ>
      text <៣>, <ភន្តេ នាគសេន ឆត្តស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ ឆត្តំ ឧបរិ មុទ្ធនិ ចរតិ ឯវមេវ ខោ មហារាជ យោគិនា យោគាវចរេន កិលេសានំ ឧបរិ មុទ្ធនិ ចរេន ភវិតព្ពំ។ ឥទំ មហារាជ ឆត្តស្ស បឋមំ អង្គំ គហេតព្ពំ។>
      text <បុន ចបរំ មហារាជ ឆត្តំ មុទ្ធនុបត្ថម្ភំ ហោតិ ឯវមេវ ខោ មហារាជ យោគិនា យោគាវចរេន យោនិសោ មនសិការុបត្ថម្ភេន ភវិតព្ពំ។ ឥទំ មហារាជ ឆត្តស្ស ទុតិយំ អង្គំ គហេតព្ពំ។>
      text <បុន ចបរំ មហារាជ ឆត្តំ វាតាតបមេឃវុដ្ឋិយោ បដិហនតិ ឯវមេវ ខោ មហារាជ យោគិនា យោគាវចរេន នានាវិធទិដ្ឋិបុថុសមណព្រាហ្មណានំ មតវាតតិវិធគ្គិសន្តាបកិលេសវុដ្ឋិយោ បដិហន្តព្ពា។ ឥទំ មហារាជ ឆត្តស្ស តតិយំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <ឆត្តង្គបញ្ហោ តតិយោ។>
    text <៤។ ខេត្តង្គបញ្ហោ>
      text <៤>, <ភន្តេ នាគសេន ខេត្តស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ ខេត្តំ មាតិកាសម្បន្នំ ហោតិ ឯវមេវ ខោ មហារាជ យោគិនា យោគាវចរេន សុចរិតវត្តប្បដិវត្តមាតិកាសម្បន្នេន ភវិតព្ពំ។ ឥទំ មហារាជ ខេត្តស្ស បឋមំ អង្គំ គហេតព្ពំ។>
      text <បុន ចបរំ មហារាជ ខេត្តំ មរិយាទាសម្បន្នំ ហោតិ តាយ ច មរិយាទាយ ឧទកំ រក្ខិត្វា ធញ្ញំ បរិបាចេតិ ឯវមេវ ខោ មហារាជ យោគិនា យោគាវចរេន សីលហិរិមរិយាទាសម្បន្នេន ភវិតព្ពំ តាយ ច សីលហិរិមរិយាទាយ សាមញ្ញំ រក្ខិត្វា ចត្តារិ សាមញ្ញផលានិ គហេតព្ពានិ។ ឥទំ មហារាជ ខេត្តស្ស ទុតិយំ អង្គំ គហេតព្ពំ។>
      text <បុន ចបរំ មហារាជ ខេត្តំ ឧដ្ឋានសម្បន្នំ ហោតិ កស្សកស្ស ហាសជនកំ អប្បម្បិ ពីជំ វុត្តំ ពហុ ហោតិ ពហុ វុត្តំ ពហុតរំ ហោតិ ឯវមេវ ខោ មហារាជ យោគិនា យោគាវចរេន ឧដ្ឋានសម្បន្នេន វិបុលផលទាយិនា ភវិតព្ពំ ទាយកានំ ហាសជនកេន ភវិតព្ពំ យថា អប្បំ ទិន្នំ ពហុ ហោតិ ពហុ ទិន្នំ ពហុតរំ ហោតិ។ ឥទំ មហារាជ ខេត្តស្ស តតិយំ អង្គំ គហេតព្ពំ។ ភាសិតម្បេតំ មហារាជ ថេរេន ឧបាលិនា វិនយធរេន>
      stand <ខេត្តង្គបញ្ហោ ចតុត្ថោ។>
    text <៥។ អគទង្គបញ្ហោ>
      text <៥>, <ភន្តេ នាគសេន អគទស្ស ទ្វេ អង្គានិ គហេតព្ពានីតិ យំ វទេសិ កតមានិ តានិ ទ្វេ អង្គានិ គហេតព្ពានីតិ។ យថា មហារាជ អគទេ កិមី ន សណ្ឋហន្តិ ឯវមេវ ខោ មហារាជ យោគិនា យោគាវចរេន មានសេ កិលេសា ន សណ្ឋបេតព្ពា។ ឥទំ មហារាជ អគទស្ស បឋមំ អង្គំ គហេតព្ពំ។>
      text <បុន ចបរំ មហារាជ អគទោ ទដ្ឋផុដ្ឋទិដ្ឋអសិតបីតខាយិតសាយិតំ សព្ពំ វិសំ បដិហនតិ ឯវមេវ ខោ មហារាជ យោគិនា យោគាវចរេន រាគទោសមោហមានទិដ្ឋិវិសំ សព្ពំ បដិហនិតព្ពំ។ ឥទំ មហារាជ អគទស្ស ទុតិយំ អង្គំ គហេតព្ពំ។ ភាសិតម្បេតំ មហារាជ ភគវតា ទេវាតិទេវេន>
      stand <អគទង្គបញ្ហោ បញ្ចមោ។>
    text <៦។ ភោជនង្គបញ្ហោ>
      text <៦>, <ភន្តេ នាគសេន ភោជនស្ស តីណិ អង្គានិ គហេតព្ពានីតិ យំ វទេសិ កតមានិ តានិ តីណិ អង្គានិ គហេតព្ពានីតិ។ យថា មហារាជ ភោជនំ សព្ពសត្តានំ ឧបត្ថម្ភោ ឯវមេវ ខោ មហារាជ យោគិនា យោគាវចរេន សព្ពសត្តានំ មគ្គុបត្ថម្ភេន ភវិតព្ពំ។ ឥទំ មហារាជ ភោជនស្ស បឋមំ អង្គំ គហេតព្ពំ។>
      text <បុន ចបរំ មហារាជ ភោជនំ សព្ពសត្តានំ ពលំ វឌ្ឍេតិ ឯវមេវ ខោ មហារាជ យោគិនា យោគាវចរេន បុញ្ញវឌ្ឍិយា វឌ្ឍិតព្ពំ។ ឥទំ មហារាជ ភោជនស្ស ទុតិយំ អង្គំ គហេតព្ពំ។>
      text <បុន ចបរំ មហារាជ ភោជនំ សព្ពសត្តានំ អភិបត្ថិតំ ឯវមេវ ខោ មហារាជ យោគិនា យោគាវចរេន សព្ពលោកាភិបត្ថិតេន ភវិតព្ពំ។ ឥទំ មហារាជ ភោជនស្ស តតិយំ អង្គំ គហេតព្ពំ។ ភាសិតម្បេតំ មហារាជ ថេរេន មហាមោគ្គល្លានេន>
      stand <ភោជនង្គបញ្ហោ ឆដ្ឋោ។>
    text <៧។ ឥស្សាសង្គបញ្ហោ>
      text <៧>, <ភន្តេ នាគសេន ឥស្សាសស្ស ចត្តារិ អង្គានិ គហេតព្ពានីតិ យំ វទេសិ កតមានិ តានិ ចត្តារិ អង្គានិ គហេតព្ពានីតិ។ យថា មហារាជ ឥស្សាសោ សរេ បាតយន្តោ ឧភោ បាទេ បថវិយំ ទឡ្ហំ បតិដ្ឋាបេតិ ជណ្ណុអវេកល្លំ ករោតិ សរកលាបំ កដិសន្ធិម្ហិ ឋបេតិ កាយំ ឧបត្ថទ្ធំ ករោតិ ទ្វេ ហត្ថេ សន្ធិដ្ឋានំ អារោបេតិ មុដ្ឋិំ បីឡយតិ អង្គុលិយោ និរន្តរំ ករោតិ គីវំ បគ្គណ្ហាតិ ចក្ខូនិ មុខញ្ច បិទហតិ និមិត្តំ ឧជុំ ករោតិ ហាសមុប្បាទេតិ វិជ្ឈិស្សាមីតិ ឯវមេវ ខោ មហារាជ យោគិនា យោគាវចរេន សីលបថវិយំ វីរិយបាទេ បតិដ្ឋាបេតព្ពំ ខន្តិសោរច្ចំ អវេកល្លំ កាតព្ពំ សំវរេ ចិត្តំ ឋបេតព្ពំ សំយមនិយមេ អត្តា ឧបនេតព្ពោ ឥច្ឆា មុច្ឆា បីឡយិតព្ពា យោនិសោ មនសិការេ ចិត្តំ និរន្តរំ កាតព្ពំ វីរិយំ បគ្គហេតព្ពំ ឆ ទ្វារា បិទហិតព្ពា សតិ ឧបដ្ឋបេតព្ពា ហាសមុប្បាទេតព្ពំ សព្ពកិលេសេ ញាណនារាចេន វិជ្ឈិស្សាមីតិ។ ឥទំ មហារាជ ឥស្សាសស្ស បឋមំ អង្គំ គហេតព្ពំ។>
      text <បុន ចបរំ មហារាជ ឥស្សាសោ អាឡកំ បរិហរតិ វង្កជិម្ហកុដិលនារាចស្ស ឧជុករណាយ។ ឯវមេវ ខោ មហារាជ យោគិនា យោគាវចរេន ឥមស្មិំ កាយេ សតិបដ្ឋានអាឡកំ បរិហរិតព្ពំ វង្កជិម្ហកុដិលចិត្តស្ស ឧជុករណាយ។ ឥទំ មហារាជ ឥស្សាសស្ស ទុតិយំ អង្គំ គហេតព្ពំ។>
      text <បុន ចបរំ មហារាជ ឥស្សាសោ លក្ខេ ឧបាសេតិ ឯវមេវ ខោ មហារាជ យោគិនា យោគាវចរេន ឥមស្មិំ កាយេ ឧបាសិតព្ពំ។ កថំ មហារាជ យោគិនា យោគាវចរេន ឥមស្មិំ កាយេ ឧបាសិតព្ពំ។ អនិច្ចតោ ឧបាសិតព្ពំ ទុក្ខតោ ឧបាសិតព្ពំ អនត្តតោ ឧបាសិតព្ពំ រោគតោ…បេ។… គណ្ឌតោ…បេ។… សល្លតោ…បេ។… អឃតោ…បេ។… អាពាធតោ…បេ។… បរតោ…បេ។… បលោកតោ…បេ។… ឦតិតោ…បេ។… ឧបទ្ទវតោ…បេ។… ភយតោ…បេ។… ឧបសគ្គតោ…បេ។… ចលតោ…បេ។… បភង្គុតោ…បេ។… អទ្ធុវតោ…បេ។… អតាណតោ…បេ។… អលេណតោ…បេ។… អសរណតោ…បេ។… រិត្តតោ…បេ។… តុច្ឆតោ…បេ។… សុញ្ញតោ…បេ។… អាទីនវតោ…បេ។… វិបរិណាមធម្មតោ…បេ។… អសារតោ …បេ។… អឃមូលតោ…បេ។… វធកតោ…បេ។… វិភវតោ…បេ។… សាសវតោ…បេ។… សង្ខតតោ…បេ។… មារាមិសតោ…បេ។… ជាតិធម្មតោ…បេ។… ជរាធម្មតោ…បេ។… ព្យាធិធម្មតោ…បេ។… មរណធម្មតោ…បេ។… សោកធម្មតោ…បេ។… បរិទេវធម្មតោ…បេ។… ឧបាយាសធម្មតោ…បេ។… សំកិលេសធម្មតោ…បេ។… ឯវំ ខោ មហារាជ យោគិនា យោគាវចរេន ឥមស្មិំ កាយេ ឧបាសិតព្ពំ។ ឥទំ មហារាជ ឥស្សាសស្ស តតិយំ អង្គំ គហេតព្ពំ។>
      text <បុន ចបរំ មហារាជ ឥស្សាសោ សាយំ បាតំ ឧបាសតិ។ ឯវមេវ ខោ មហារាជ យោគិនា យោគាវចរេន សាយំ បាតំ អារម្មណេ ឧបាសិតព្ពំ។ ឥទំ មហារាជ ឥស្សាសស្ស ចតុត្ថំ អង្គំ គហេតព្ពំ។ ភាសិតម្បេតំ មហារាជ ថេរេន សារិបុត្តេន ធម្មសេនាបតិនា>
      stand <ឥស្សាសង្គបញ្ហោ សត្តមោ។>
      stand <កុម្ភវគ្គោ សត្តមោ។>
      text <តស្សុទ្ទានំ>
      stand <ឱបម្មកថាបញ្ហោ និដ្ឋិតោ។និគមនំ>
      text <ឥតិ ឆសុ កណ្ឌេសុ ពាវីសតិវគ្គបតិមណ្ឌិតេសុ ទ្វាសដ្ឋិអធិកា ទ្វេសតា ឥមស្មិំ បោត្ថកេ អាគតា មិលិន្ទបញ្ហា សមត្តា អនាគតា ច បន ទ្វាចត្តាលីសា ហោន្តិ អាគតា ច អនាគតា ច សព្ពា សមោធានេត្វា ចតូហិ អធិកា តិសតបញ្ហា ហោន្តិ សព្ពាវ មិលិន្ទបញ្ហាតិ សង្ខំ គច្ឆន្តិ។>
      text <រញ្ញោ ច ថេរស្ស ច បុច្ឆាវិសជ្ជនាវសានេ ចតុរាសីតិសតសហស្សយោជនពហលា ឧទកបរិយន្តំ កត្វា អយំ មហាបថវី ឆធា កម្បិត្ថ វិជ្ជុល្លតា និច្ឆរិំសុ ទេវតា ទិព្ពបុប្ផវស្សំ បវស្សិំសុ មហាព្រហ្មា សាធុការមទាសិ មហាសមុទ្ទកុច្ឆិយំ មេឃត្ថនិតនិគ្ឃោសោ វិយ មហាឃោសោ អហោសិ ឥតិ សោ មិលិន្ទោ រាជា ច ឱរោធគណា ច សិរសា អញ្ជលិំ បណាមេត្វា វន្ទិំសុ។>
      text <មិលិន្ទោ រាជា អតិវិយ បមុទិតហទយោ សុមថិតមានហទយោ ពុទ្ធសាសនេ សារមតិនោ រតនត្តយេ សុនិក្កង្ខោ និគ្គុម្ពោ និត្ថទ្ធោ ហុត្វា ថេរស្ស គុណេសុ បព្ពជ្ជាសុ បដិបទាឥរិយាបថេសុ ច អតិវិយ បសន្នោ វិស្សត្ថោ និរាលយោ និហតមានត្ថម្ភោ ឧទ្ធដទាឋោ វិយ ភុជគិន្ទោ ឯវមាហ សាធុ ភន្តេ នាគសេន ពុទ្ធវិសយោ បញ្ហោ តយា វិសជ្ជិតោ ឥមស្មិំ ពុទ្ធសាសនេ ឋបេត្វា ធម្មសេនាបតិំ សារិបុត្តត្ថេរំ អញ្ញោ តយា សទិសោ បញ្ហវិសជ្ជនេ នត្ថិ ខមថ ភន្តេ នាគសេន មម អច្ចយំ ឧបាសកំ មំ ភន្តេ នាគសេន ធារេថ អជ្ជតគ្គេ បាណុបេតំ សរណំ គតន្តិ។>
      text <តទា រាជា សហ ពលកាយេហិ នាគសេនត្ថេរំ បយិរុបាសិត្វា មិលិន្ទំ នាម វិហារំ ការេត្វា ថេរស្ស និយ្យាតេត្វា ចតូហិ បច្ចយេហិ នាគសេនំ កោដិសតេហិ ភិក្ខូហិ សទ្ធិំ បរិចរិ បុនបិ ថេរស្ស បញ្ញាយ បសីទិត្វា បុត្តស្ស រជ្ជំ និយ្យាតេត្វា អគារស្មា អនគារិយំ បព្ពជិត្វា វិបស្សនំ វឌ្ឍេត្វា អរហត្តំ បាបុណិ តេន វុត្តំ>
      stand <មិលិន្ទបញ្ហោ និដ្ឋិតោ។>
