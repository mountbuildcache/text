text <២។ យុគនទ្ធវគ្គោ>
  text <១។ យុគនទ្ធកថា>
    text <១>, <ឯវំ មេ សុតំ ឯកំ សមយំ អាយស្មា អានន្ទោ កោសម្ពិយំ វិហរតិ ឃោសិតារាមេ។ តត្រ ខោ អាយស្មា អានន្ទោ ភិក្ខូ អាមន្តេសិ អាវុសោ ភិក្ខវោតិ។ អាវុសោតិ ខោ តេ ភិក្ខូ អាយស្មតោ អានន្ទស្ស បច្ចស្សោសុំ។ អាយស្មា អានន្ទោ ឯតទវោច>
    text <យោ ហិ កោចិ អាវុសោ ភិក្ខុ វា ភិក្ខុនី វា មម សន្តិកេ អរហត្តបត្តំ ព្យាករោតិ សព្ពសោ ចតូហិ មគ្គេហិ ឯតេសំ វា អញ្ញតរេន។ កតមេហិ ចតូហិ។>
    text <ឥធាវុសោ ភិក្ខុ សមថបុព្ពង្គមំ វិបស្សនំ ភាវេតិ។ តស្ស សមថបុព្ពង្គមំ វិបស្សនំ ភាវយតោ មគ្គោ សញ្ជាយតិ។ សោ តំ មគ្គំ អាសេវតិ ភាវេតិ ពហុលីករោតិ។ តស្ស តំ មគ្គំ អាសេវតោ ភាវយតោ ពហុលីករោតោ សញ្ញោជនានិ បហីយន្តិ អនុសយា ព្យន្តីហោន្តិ។>
    text <បុន ចបរំ អាវុសោ ភិក្ខុ វិបស្សនាបុព្ពង្គមំ សមថំ ភាវេតិ។ តស្ស វិបស្សនាបុព្ពង្គមំ សមថំ ភាវយតោ មគ្គោ សញ្ជាយតិ។ សោ តំ មគ្គំ អាសេវតិ ភាវេតិ ពហុលីករោតិ។ តស្ស តំ មគ្គំ អាសេវតោ ភាវយតោ ពហុលីករោតោ សញ្ញោជនានិ បហីយន្តិ អនុសយា ព្យន្តីហោន្តិ។>
    text <បុន ចបរំ អាវុសោ ភិក្ខុ សមថវិបស្សនំ យុគនទ្ធំ ភាវេតិ។ តស្ស សមថវិបស្សនំ យុគនទ្ធំ ភាវយតោ មគ្គោ សញ្ជាយតិ។ សោ តំ មគ្គំ អាសេវតិ ភាវេតិ ពហុលីករោតិ។ តស្ស តំ មគ្គំ អាសេវតោ ភាវយតោ ពហុលីករោតោ សញ្ញោជនានិ បហីយន្តិ អនុសយា ព្យន្តីហោន្តិ។>
    text <បុន ចបរំ អាវុសោ ភិក្ខុនោ ធម្មុទ្ធច្ចវិគ្គហិតំ មានសំ ហោតិ។ សោ អាវុសោ សមយោ យំ តំ ចិត្តំ អជ្ឈត្តមេវ សន្តិដ្ឋតិ សន្និសីទតិ ឯកោទិ ហោតិ សមាធិយតិ។ តស្ស មគ្គោ សញ្ជាយតិ។ សោ តំ មគ្គំ អាសេវតិ ភាវេតិ ពហុលីករោតិ។ តស្ស តំ មគ្គំ អាសេវតោ ភាវយតោ ពហុលីករោតោ សញ្ញោជនានិ បហីយន្តិ អនុសយា ព្យន្តីហោន្តិ។>
    text <យោ ហិ កោចិ អាវុសោ ភិក្ខុ វា ភិក្ខុនី វា មម សន្តិកេ អរហត្តបត្តំ ព្យាករោតិ សព្ពសោ ឥមេហិ ចតូហិ មគ្គេហិ ឯតេសំ វា អញ្ញតរេនាតិ។>
    text <១។ សុត្តន្តនិទ្ទេសោ>
      text <២>, <កថំ សមថបុព្ពង្គមំ វិបស្សនំ ភាវេតិ។ នេក្ខម្មវសេន ចិត្តស្ស ឯកគ្គតា អវិក្ខេបោ សមាធិ។ តត្ថ ជាតេ ធម្មេ អនិច្ចតោ អនុបស្សនដ្ឋេន វិបស្សនា ទុក្ខតោ អនុបស្សនដ្ឋេន វិបស្សនា អនត្តតោ អនុបស្សនដ្ឋេន វិបស្សនា។ ឥតិ បឋមំ សមថោ បច្ឆា វិបស្សនា។ តេន វុច្ចតិ សមថបុព្ពង្គមំ វិបស្សនំ ភាវេតីតិ។ ភាវេតីតិ ចតស្សោ ភាវនា តត្ថ ជាតានំ ធម្មានំ អនតិវត្តនដ្ឋេន ភាវនា ឥន្ទ្រិយានំ ឯករសដ្ឋេន ភាវនា តទុបគវីរិយវាហនដ្ឋេន ភាវនា អាសេវនដ្ឋេន ភាវនា។>
      text <មគ្គោ សញ្ជាយតីតិ កថំ មគ្គោ សញ្ជាយតិ។ ទស្សនដ្ឋេន សម្មាទិដ្ឋិ មគ្គោ សញ្ជាយតិ អភិនិរោបនដ្ឋេន សម្មាសង្កប្បោ មគ្គោ សញ្ជាយតិ បរិគ្គហដ្ឋេន សម្មាវាចា មគ្គោ សញ្ជាយតិ សមុដ្ឋានដ្ឋេន សម្មាកម្មន្តោ មគ្គោ សញ្ជាយតិ វោទានដ្ឋេន សម្មាអាជីវោ មគ្គោ សញ្ជាយតិ បគ្គហដ្ឋេន សម្មាវាយាមោ មគ្គោ សញ្ជាយតិ ឧបដ្ឋានដ្ឋេន សម្មាសតិ មគ្គោ សញ្ជាយតិ អវិក្ខេបដ្ឋេន សម្មាសមាធិ មគ្គោ សញ្ជាយតិ ឯវំ មគ្គោ សញ្ជាយតិ។>
      text <សោ តំ មគ្គំ អាសេវតិ ភាវេតិ ពហុលីករោតិ អាសេវតីតិ កថំ អាសេវតិ។ អាវជ្ជន្តោ អាសេវតិ ជានន្តោ អាសេវតិ បស្សន្តោ អាសេវតិ បច្ចវេក្ខន្តោ អាសេវតិ ចិត្តំ អធិដ្ឋហន្តោ អាសេវតិ សទ្ធាយ អធិមុច្ចន្តោ អាសេវតិ វីរិយំ បគ្គណ្ហន្តោ អាសេវតិ សតិំ ឧបដ្ឋាបេន្តោ អាសេវតិ ចិត្តំ សមាទហន្តោ អាសេវតិ បញ្ញាយ បជានន្តោ អាសេវតិ អភិញ្ញេយ្យំ អភិជានន្តោ អាសេវតិ បរិញ្ញេយ្យំ បរិជានន្តោ អាសេវតិ បហាតព្ពំ បជហន្តោ អាសេវតិ ភាវេតព្ពំ ភាវេន្តោ អាសេវតិ សច្ឆិកាតព្ពំ សច្ឆិករោន្តោ អាសេវតិ ឯវំ អាសេវតិ។>
      text <ភាវេតីតិ កថំ ភាវេតិ។ អាវជ្ជន្តោ ភាវេតិ ជានន្តោ ភាវេតិ បស្សន្តោ ភាវេតិ បច្ចវេក្ខន្តោ ភាវេតិ ចិត្តំ អធិដ្ឋហន្តោ ភាវេតិ សទ្ធាយ អធិមុច្ចន្តោ ភាវេតិ វីរិយំ បគ្គណ្ហន្តោ ភាវេតិ សតិំ ឧបដ្ឋាបេន្តោ ភាវេតិ ចិត្តំ សមាទហន្តោ ភាវេតិ បញ្ញាយ បជានន្តោ ភាវេតិ អភិញ្ញេយ្យំ អភិជានន្តោ ភាវេតិ បរិញ្ញេយ្យំ បរិជានន្តោ ភាវេតិ បហាតព្ពំ បជហន្តោ ភាវេតិ ភាវេតព្ពំ ភាវេន្តោ ភាវេតិ សច្ឆិកាតព្ពំ សច្ឆិករោន្តោ ភាវេតិ ឯវំ ភាវេតិ។>
      text <ពហុលីករោតីតិ កថំ ពហុលីករោតិ។ អាវជ្ជន្តោ ពហុលីករោតិ ជានន្តោ ពហុលីករោតិ បស្សន្តោ ពហុលីករោតិ បច្ចវេក្ខន្តោ ពហុលីករោតិ ចិត្តំ អធិដ្ឋហន្តោ ពហុលីករោតិ សទ្ធាយ អធិមុច្ចន្តោ ពហុលីករោតិ វីរិយំ បគ្គណ្ហន្តោ ពហុលីករោតិ សតិំ ឧបដ្ឋាបេន្តោ ពហុលីករោតិ ចិត្តំ សមាទហន្តោ ពហុលីករោតិ បញ្ញាយ បជានន្តោ ពហុលីករោតិ អភិញ្ញេយ្យំ អភិជានន្តោ ពហុលីករោតិ បរិញ្ញេយ្យំ បរិជានន្តោ ពហុលីករោតិ បហាតព្ពំ បជហន្តោ ពហុលីករោតិ ភាវេតព្ពំ ភាវេន្តោ ពហុលីករោតិ សច្ឆិកាតព្ពំ សច្ឆិករោន្តោ ពហុលីករោតិ ឯវំ ពហុលីករោតិ។>
      text <តស្ស តំ មគ្គំ អាសេវតោ ភាវយតោ ពហុលីករោតោ សញ្ញោជនានិ បហីយន្តិ អនុសយា ព្យន្តីហោន្តីតិ កថំ សញ្ញោជនានិ បហីយន្តិ អនុសយា ព្យន្តីហោន្តិ។ សោតាបត្តិមគ្គេន សក្កាយទិដ្ឋិ វិចិកិច្ឆា សីលព្ពតបរាមាសោ ឥមានិ តីណិ សញ្ញោជនានិ បហីយន្តិ ទិដ្ឋានុសយោ វិចិកិច្ឆានុសយោ ឥមេ ទ្វេ អនុសយា ព្យន្តីហោន្តិ។ សកទាគាមិមគ្គេន ឱឡារិកំ កាមរាគសញ្ញោជនំ បដិឃសញ្ញោជនំ ឥមានិ ទ្វេ សញ្ញោជនានិ បហីយន្តិ ឱឡារិកោ កាមរាគានុសយោ បដិឃានុសយោ ឥមេ ទ្វេ អនុសយា ព្យន្តីហោន្តិ។ អនាគាមិមគ្គេន អនុសហគតំ កាមរាគសញ្ញោជនំ បដិឃសញ្ញោជនំ ឥមានិ ទ្វេ សញ្ញោជនានិ បហីយន្តិ អនុសហគតោ កាមរាគានុសយោ បដិឃានុសយោ ឥមេ ទ្វេ អនុសយា ព្យន្តីហោន្តិ។ អរហត្តមគ្គេន រូបរាគោ អរូបរាគោ មានោ ឧទ្ធច្ចំ អវិជ្ជា ឥមានិ បញ្ច សញ្ញោជនានិ បហីយន្តិ មានានុសយោ ភវរាគានុសយោ អវិជ្ជានុសយោ ឥមេ តយោ អនុសយា ព្យន្តីហោន្តិ។ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។>
      text <៣>, <អព្យាបាទវសេន ចិត្តស្ស ឯកគ្គតា អវិក្ខេបោ សមាធិ…បេ។… អាលោកសញ្ញាវសេន ចិត្តស្ស ឯកគ្គតា អវិក្ខេបោ សមាធិ…បេ។… បដិនិស្សគ្គានុបស្សី អស្សាសវសេន បដិនិស្សគ្គានុបស្សី បស្សាសវសេន ចិត្តស្ស ឯកគ្គតា អវិក្ខេបោ សមាធិ។ តត្ថ ជាតេ ធម្មេ អនិច្ចតោ អនុបស្សនដ្ឋេន វិបស្សនា ទុក្ខតោ អនុបស្សនដ្ឋេន វិបស្សនា អនត្តតោ អនុបស្សនដ្ឋេន វិបស្សនា។ ឥតិ បឋមំ សមថោ បច្ឆា វិបស្សនា។ តេន វុច្ចតិ សមថបុព្ពង្គមំ វិបស្សនំ ភាវេតីតិ។ ភាវេតីតិ ចតស្សោ ភាវនា តត្ថ ជាតានំ ធម្មានំ អនតិវត្តនដ្ឋេន ភាវនា ឥន្ទ្រិយានំ ឯករសដ្ឋេន ភាវនា តទុបគវីរិយវាហនដ្ឋេន ភាវនា អាសេវនដ្ឋេន ភាវនា។>
      text <មគ្គោ សញ្ជាយតីតិ កថំ មគ្គោ សញ្ជាយតិ។ ទស្សនដ្ឋេន សម្មាទិដ្ឋិ មគ្គោ សញ្ជាយតិ អភិនិរោបនដ្ឋេន សម្មាសង្កប្បោ មគ្គោ សញ្ជាយតិ…បេ។… អវិក្ខេបដ្ឋេន សម្មាសមាធិ មគ្គោ សញ្ជាយតិ។ ឯវំ មគ្គោ សញ្ជាយតិ។>
      text <សោ តំ មគ្គំ អាសេវតិ ភាវេតិ ពហុលីករោតិ អាសេវតីតិ កថំ អាសេវតិ។ អាវជ្ជន្តោ អាសេវតិ…បេ។… សច្ឆិកាតព្ពំ សច្ឆិករោន្តោ អាសេវតិ ឯវំ អាសេវតិ។ ភាវេតីតិ កថំ ភាវេតិ។ អាវជ្ជន្តោ ភាវេតិ ជានន្តោ ភាវេតិ…បេ។… សច្ឆិកាតព្ពំ សច្ឆិករោន្តោ ភាវេតិ ឯវំ ភាវេតិ។ ពហុលីករោតីតិ កថំ ពហុលីករោតិ។ អាវជ្ជន្តោ ពហុលីករោតិ ជានន្តោ ពហុលីករោតិ…បេ។… សច្ឆិកាតព្ពំ សច្ឆិករោន្តោ ពហុលីករោតិ ឯវំ ពហុលីករោតិ។>
      text <តស្ស តំ មគ្គំ អាសេវតោ ភាវយតោ ពហុលីករោតោ សញ្ញោជនានិ បហីយន្តិ អនុសយា ព្យន្តីហោន្តីតិ កថំ សញ្ញោជនា បហីយន្តិ អនុសយា ព្យន្តីហោន្តិ។ សោតាបត្តិមគ្គេន សក្កាយទិដ្ឋិ វិចិកិច្ឆា សីលព្ពតបរាមាសោ ឥមានិ តីណិ សញ្ញោជនានិ បហីយន្តិ ទិដ្ឋានុសយោ វិចិកិច្ឆានុសយោ ឥមេ ទ្វេ អនុសយា ព្យន្តីហោន្តិ។ សកទាគាមិមគ្គេន ឱឡារិកំ កាមរាគសញ្ញោជនំ បដិឃសញ្ញោជនំ ឥមានិ ទ្វេ សញ្ញោជនានិ បហីយន្តិ ឱឡារិកោ កាមរាគានុសយោ បដិឃានុសយោ ឥមេ ទ្វេ អនុសយា ព្យន្តីហោន្តិ។ អនាគាមិមគ្គេន អនុសហគតំ កាមរាគសញ្ញោជនំ បដិឃសញ្ញោជនំ ឥមានិ ទ្វេ សញ្ញោជនានិ បហីយន្តិ អនុសហគតោ កាមរាគានុសយោ បដិឃានុសយោ ឥមេ ទ្វេ អនុសយា ព្យន្តីហោន្តិ។ អរហត្តមគ្គេន រូបរាគោ អរូបរាគោ មានោ ឧទ្ធច្ចំ អវិជ្ជា ឥមានិ បញ្ច សញ្ញោជនានិ បហីយន្តិ មានានុសយោ ភវរាគានុសយោ អវិជ្ជានុសយោ ឥមេ តយោ អនុសយា ព្យន្តីហោន្តិ។ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។ ឯវំ សមថបុព្ពង្គមំ វិបស្សនំ ភាវេតិ។>
      text <៤>, <កថំ វិបស្សនាបុព្ពង្គមំ សមថំ ភាវេតិ។ អនិច្ចតោ អនុបស្សនដ្ឋេន វិបស្សនា ទុក្ខតោ អនុបស្សនដ្ឋេន វិបស្សនា អនត្តតោ អនុបស្សនដ្ឋេន វិបស្សនា។ តត្ថ ជាតានំ ធម្មានញ្ច វោសគ្គារម្មណតា ចិត្តស្ស ឯកគ្គតា អវិក្ខេបោ។ សមាធិ ឥតិ បឋមំ វិបស្សនា បច្ឆា សមថោ។ តេន វុច្ចតិ វិបស្សនាបុព្ពង្គមំ សមថំ ភាវេតីតិ។ ភាវេតីតិ ចតស្សោ ភាវនា អាសេវនដ្ឋេន ភាវនា…បេ។… មគ្គោ សញ្ជាយតីតិ កថំ មគ្គោ សញ្ជាយតិ…បេ។… ឯវំ មគ្គោ សញ្ជាយតិ។ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។>
      text <រូបំ អនិច្ចតោ អនុបស្សនដ្ឋេន វិបស្សនា រូបំ ទុក្ខតោ អនុបស្សនដ្ឋេន វិបស្សនា រូបំ អនត្តតោ អនុបស្សនដ្ឋេន វិបស្សនា។ តត្ថ ជាតានំ ធម្មានញ្ច វោសគ្គារម្មណតា ចិត្តស្ស ឯកគ្គតា អវិក្ខេបោ សមាធិ។ ឥតិ បឋមំ វិបស្សនា បច្ឆា សមថោ។ តេន វុច្ចតិ វិបស្សនាបុព្ពង្គមំ សមថំ ភាវេតីតិ។ ភាវេតីតិ ចតស្សោ ភាវនា អាសេវនដ្ឋេន ភាវនា…បេ។… មគ្គោ សញ្ជាយតីតិ កថំ មគ្គោ សញ្ជាយតិ…បេ។… ឯវំ មគ្គោ សញ្ជាយតិ។ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។>
      text <វេទនំ…បេ។… សញ្ញំ … សង្ខារេ… វិញ្ញាណំ… ចក្ខុំ…បេ។… ជរាមរណំ អនិច្ចតោ អនុបស្សនដ្ឋេន វិបស្សនា ជរាមរណំ ទុក្ខតោ…បេ។… អនត្តតោ អនុបស្សនដ្ឋេន វិបស្សនា។ តត្ថ ជាតានំ ធម្មានញ្ច វោសគ្គារម្មណតា ចិត្តស្ស ឯកគ្គតា អវិក្ខេបោ សមាធិ។ ឥតិ បឋមំ វិបស្សនា បច្ឆា សមថោ។ តេន វុច្ចតិ វិបស្សនាបុព្ពង្គមំ សមថំ ភាវេតីតិ។ ភាវេតីតិ ចតស្សោ ភាវនា អាសេវនដ្ឋេន ភាវនា…បេ។… មគ្គោ សញ្ជាយតីតិ កថំ មគ្គោ សញ្ជាយតិ…បេ។… ឯវំ មគ្គោ សញ្ជាយតិ។ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។ ឯវំ វិបស្សនាបុព្ពង្គមំ សមថំ ភាវេតិ។>
      text <៥>, <កថំ សមថវិបស្សនំ យុគនទ្ធំ ភាវេតិ។ សោឡសហិ អាការេហិ សមថវិបស្សនំ យុគនទ្ធំ ភាវេតិ។ អារម្មណដ្ឋេន គោចរដ្ឋេន បហានដ្ឋេន បរិច្ចាគដ្ឋេន វុដ្ឋានដ្ឋេន វិវដ្ដនដ្ឋេន សន្តដ្ឋេន បណីតដ្ឋេន វិមុត្តដ្ឋេន អនាសវដ្ឋេន តរណដ្ឋេន អនិមិត្តដ្ឋេន អប្បណិហិតដ្ឋេន សុញ្ញតដ្ឋេន ឯករសដ្ឋេន អនតិវត្តនដ្ឋេន យុគនទ្ធដ្ឋេន។>
      text <កថំ អារម្មណដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចំ បជហតោ ចិត្តស្ស ឯកគ្គតា អវិក្ខេបោ សមាធិ និរោធារម្មណោ អវិជ្ជំ បជហតោ អនុបស្សនដ្ឋេន វិបស្សនា និរោធារម្មណា។ ឥតិ អារម្មណដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ អារម្មណដ្ឋេន សមថវិបស្សនំ យុគនទ្ធំ ភាវេតីតិ។ ភាវេតីតិ ចតស្សោ ភាវនា អាសេវនដ្ឋេន ភាវនា…បេ។… មគ្គោ សញ្ជាយតីតិ កថំ មគ្គោ សញ្ជាយតិ…បេ។… ឯវំ មគ្គោ សញ្ជាយតិ។ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។ ឯវំ អារម្មណដ្ឋេន សមថវិបស្សនំ យុគនទ្ធំ ភាវេតិ។>
      text <កថំ គោចរដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចំ បជហតោ ចិត្តស្ស ឯកគ្គតា អវិក្ខេបោ សមាធិ និរោធគោចរោ អវិជ្ជំ បជហតោ អនុបស្សនដ្ឋេន វិបស្សនា និរោធគោចរា។ ឥតិ គោចរដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ គោចរដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ បហានដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចសហគតកិលេសេ ច ខន្ធេ ច បជហតោ ចិត្តស្ស ឯកគ្គតា អវិក្ខេបោ សមាធិ និរោធគោចរោ អវិជ្ជាសហគតកិលេសេ ច ខន្ធេ ច បជហតោ អនុបស្សនដ្ឋេន វិបស្សនា និរោធគោចរា។ ឥតិ បហានដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ បហានដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ បរិច្ចាគដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចសហគតកិលេសេ ច ខន្ធេ ច បរិច្ចជតោ ចិត្តស្ស ឯកគ្គតា អវិក្ខេបោ សមាធិ និរោធគោចរោ អវិជ្ជាសហគតកិលេសេ ច ខន្ធេ ច បរិច្ចជតោ អនុបស្សនដ្ឋេន វិបស្សនា និរោធគោចរា។ ឥតិ បរិច្ចាគដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ បរិច្ចាគដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ វុដ្ឋានដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចសហគតកិលេសេហិ ច ខន្ធេហិ ច វុដ្ឋហតោ ចិត្តស្ស ឯកគ្គតា អវិក្ខេបោ សមាធិ និរោធគោចរោ អវិជ្ជាសហគតកិលេសេហិ ច ខន្ធេហិ ច វុដ្ឋហតោ អនុបស្សនដ្ឋេន វិបស្សនា និរោធគោចរា។ ឥតិ វុដ្ឋានដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ វុដ្ឋានដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ វិវដ្ដនដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចសហគតកិលេសេហិ ច ខន្ធេហិ ច វិវដ្ដតោ ចិត្តស្ស ឯកគ្គតា អវិក្ខេបោ សមាធិ និរោធគោចរោ អវិជ្ជាសហគតកិលេសេហិ ច ខន្ធេហិ ច វិវដ្ដតោ អនុបស្សនដ្ឋេន វិបស្សនា និរោធគោចរា។ ឥតិ វិវដ្ដនដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ វិវដ្ដនដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ សន្តដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចំ បជហតោ ចិត្តស្ស ឯកគ្គតា អវិក្ខេបោ សមាធិ សន្តោ ហោន្តិ និរោធគោចរោ អវិជ្ជំ បជហតោ អនុបស្សនដ្ឋេន វិបស្សនា សន្តា ហោតិ និរោធគោចរា។ ឥតិ សន្តដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ សន្តដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ បណីតដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចំ បជហតោ ចិត្តស្ស ឯកគ្គតា អវិក្ខេបោ សមាធិ បណីតោ ហោតិ និរោធគោចរោ អវិជ្ជំ បជហតោ អនុបស្សនដ្ឋេន វិបស្សនា បណីតា ហោតិ និរោធគោចរា។ ឥតិ បណីតដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ បណីតដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ វិមុត្តដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចំ បជហតោ ចិត្តស្ស ឯកគ្គតា អវិក្ខេបោ សមាធិ កាមាសវា វិមុត្តោ ហោតិ និរោធគោចរោ អវិជ្ជំ បជហតោ អនុបស្សនដ្ឋេន វិបស្សនា អវិជ្ជាសវា វិមុត្តា ហោតិ និរោធគោចរា។ ឥតិ រាគវិរាគា ចេតោវិមុត្តិ អវិជ្ជាវិរាគា បញ្ញា វិមុត្តដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ វិមុត្តដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ អនាសវដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចំ បជហតោ ចិត្តស្ស ឯកគ្គតា អវិក្ខេបោ សមាធិ កាមាសវេន អនាសវោ ហោតិ និរោធគោចរោ អវិជ្ជំ បជហតោ អនុបស្សនដ្ឋេន វិបស្សនា អវិជ្ជាសវេន អនាសវា ហោតិ និរោធគោចរា។ ឥតិ អនាសវដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ អនាសវដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ តរណដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចសហគតកិលេសេ ច ខន្ធេ ច តរតោ ចិត្តស្ស ឯកគ្គតា អវិក្ខេបោ សមាធិ និរោធគោចរោ អវិជ្ជាសហគតកិលេសេ ច ខន្ធេ ច តរតោ អនុបស្សនដ្ឋេន វិបស្សនា និរោធគោចរា។ ឥតិ តរណដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ តរណដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ អនិមិត្តដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចំ បជហតោ ចិត្តស្ស ឯកគ្គតា អវិក្ខេបោ សមាធិ សព្ពនិមិត្តេហិ អនិមិត្តោ ហោតិ និរោធគោចរោ អវិជ្ជំ បជហតោ អនុបស្សនដ្ឋេន វិបស្សនា សព្ពនិមិត្តេហិ អនិមិត្តា ហោតិ និរោធគោចរា។ ឥតិ អនិមិត្តដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ អនិមិត្តដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ អប្បណិហិតដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចំ បជហតោ ចិត្តស្ស ឯកគ្គតា អវិក្ខេបោ សមាធិ សព្ពបណិធីហិ អប្បណិហិតោ ហោតិ និរោធគោចរោ អវិជ្ជំ បជហតោ អនុបស្សនដ្ឋេន វិបស្សនា សព្ពបណិធីហិ អប្បណិហិតា ហោតិ និរោធគោចរា។ ឥតិ អប្បណិហិតដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ អប្បណិហិតដ្ឋេន សមថវិបស្សនំ យុគនទ្ធំ ភាវេតីតិ។>
      text <កថំ សុញ្ញតដ្ឋេន សមថវិបស្សនំ យុគនទ្ធំ ភាវេតិ។ ឧទ្ធច្ចំ បជហតោ ចិត្តស្ស ឯកគ្គតា អវិក្ខេបោ សមាធិ សព្ពាភិនិវេសេហិ សុញ្ញោ ហោតិ និរោធគោចរោ អវិជ្ជំ បជហតោ អនុបស្សនដ្ឋេន វិបស្សនា សព្ពាភិនិវេសេហិ សុញ្ញា ហោតិ និរោធគោចរា។ ឥតិ សុញ្ញតដ្ឋេន សមថវិបស្សនា ឯករសា ហោន្តិ យុគនទ្ធា ហោន្តិ អញ្ញមញ្ញំ នាតិវត្តន្តីតិ។ តេន វុច្ចតិ សុញ្ញតដ្ឋេន សមថវិបស្សនំ យុគនទ្ធំ ភាវេតីតិ។ ភាវេតីតិ ចតស្សោ ភាវនា អាសេវនដ្ឋេន ភាវនា…បេ។… មគ្គោ សញ្ជាយតីតិ កថំ មគ្គោ សញ្ជាយតិ…បេ។… ឯវំ មគ្គោ សញ្ជាយតិ។ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។ ឯវំ សុញ្ញតដ្ឋេន សមថវិបស្សនំ យុគនទ្ធំ ភាវេតិ។ ឥមេហិ សោឡសហិ អាការេហិ សមថវិបស្សនំ យុគនទ្ធំ ភាវេតិ ឯវំ សមថវិបស្សនំ យុគនទ្ធំ ភាវេតិ។>
      stand <សុត្តន្តនិទ្ទេសោ។>
    text <២។ ធម្មុទ្ធច្ចវារនិទ្ទេសោ>
      text <៦>, <កថំ ធម្មុទ្ធច្ចវិគ្គហិតំ មានសំ ហោតិ។ អនិច្ចតោ មនសិករោតោ ឱភាសោ ឧប្បជ្ជតិ ឱភាសោ ធម្មោតិ ឱភាសំ អាវជ្ជតិ តតោ វិក្ខេបោ ឧទ្ធច្ចំ។ តេន ឧទ្ធច្ចេន វិគ្គហិតមានសោ អនិច្ចតោ ឧបដ្ឋានំ យថាភូតំ នប្បជានាតិ ទុក្ខតោ ឧបដ្ឋានំ យថាភូតំ នប្បជានាតិ អនត្តតោ ឧបដ្ឋានំ យថាភូតំ នប្បជានាតិ។ តេន វុច្ចតិ ធម្មុទ្ធច្ចវិគ្គហិតមានសោ ហោតិ សោ សមយោ យំ តំ ចិត្តំ អជ្ឈត្តមេវ សន្តិដ្ឋតិ សន្និសីទតិ ឯកោទិ ហោតិ សមាធិយតិ។ តស្ស មគ្គោ សញ្ជាយតីតិ កថំ មគ្គោ សញ្ជាយតិ…បេ។… ឯវំ មគ្គោ សញ្ជាយតិ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។>
      text <អនិច្ចតោ មនសិករោតោ ញាណំ ឧប្បជ្ជតិ បីតិ ឧប្បជ្ជតិ បស្សទ្ធិ ឧប្បជ្ជតិ សុខំ ឧប្បជ្ជតិ អធិមោក្ខោ ឧប្បជ្ជតិ បគ្គហោ ឧប្បជ្ជតិ ឧបដ្ឋានំ ឧប្បជ្ជតិ ឧបេក្ខា ឧប្បជ្ជតិ និកន្តិ ឧប្បជ្ជតិ និកន្តិ ធម្មោតិ និកន្តិំ អាវជ្ជតិ។ តតោ វិក្ខេបោ ឧទ្ធច្ចំ។ តេន ឧទ្ធច្ចេន វិគ្គហិតមានសោ អនិច្ចតោ ឧបដ្ឋានំ យថាភូតំ នប្បជានាតិ ទុក្ខតោ ឧបដ្ឋានំ យថាភូតំ នប្បជានាតិ អនត្តតោ ឧបដ្ឋានំ យថាភូតំ នប្បជានាតិ។ តេន វុច្ចតិ ធម្មុទ្ធច្ចវិគ្គហិតមានសោ ហោតិ សោ សមយោ យំ តំ ចិត្តំ អជ្ឈត្តមេវ សន្តិដ្ឋតិ សន្និសីទតិ ឯកោទិ ហោតិ សមាធិយតិ។ តស្ស មគ្គោ សញ្ជាយតីតិ។ កថំ មគ្គោ សញ្ជាយតិ…បេ។… ឯវំ មគ្គោ សញ្ជាយតិ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។>
      text <ទុក្ខតោ មនសិករោតោ…បេ។… អនត្តតោ មនសិករោតោ ឱភាសោ ឧប្បជ្ជតិ…បេ។… ញាណំ ឧប្បជ្ជតិ បីតិ ឧប្បជ្ជតិ បស្សទ្ធិ ឧប្បជ្ជតិ សុខំ ឧប្បជ្ជតិ អធិមោក្ខោ ឧប្បជ្ជតិ បគ្គហោ ឧប្បជ្ជតិ ឧបដ្ឋានំ ឧប្បជ្ជតិ ឧបេក្ខា ឧប្បជ្ជតិ និកន្តិ ឧប្បជ្ជតិ និកន្តិ ធម្មោតិ និកន្តិំ អាវជ្ជតិ។ តតោ វិក្ខេបោ ឧទ្ធច្ចំ។ តេន ឧទ្ធច្ចេន វិគ្គហិតមានសោ អនត្តតោ ឧបដ្ឋានំ អនិច្ចតោ ឧបដ្ឋានំ ទុក្ខតោ ឧបដ្ឋានំ យថាភូតំ នប្បជានាតិ។ តេន វុច្ចតិ ធម្មុទ្ធច្ចវិគ្គហិតមានសោ…បេ។… ឯវំ សញ្ញោជនានិ បហីយន្តិ អនុសយា ព្យន្តីហោន្តិ។>
      text <រូបំ អនិច្ចតោ មនសិករោតោ…បេ។… រូបំ ទុក្ខតោ មនសិករោតោ… រូបំ អនត្តតោ មនសិករោតោ… វេទនំ…បេ។… សញ្ញំ… សង្ខារេ… វិញ្ញាណំ… ចក្ខុំ…បេ។… ជរាមរណំ អនិច្ចតោ មនសិករោតោ…បេ។… ជរាមរណំ ទុក្ខតោ មនសិករោតោ ជរាមរណំ អនត្តតោ មនសិករោតោ ឱភាសោ ឧប្បជ្ជតិ…បេ។… ញាណំ ឧប្បជ្ជតិ បីតិ ឧប្បជ្ជតិ បស្សទ្ធិ ឧប្បជ្ជតិ សុខំ ឧប្បជ្ជតិ អធិមោក្ខោ ឧប្បជ្ជតិ បគ្គហោ ឧប្បជ្ជតិ ឧបដ្ឋានំ ឧប្បជ្ជតិ ឧបេក្ខា ឧប្បជ្ជតិ និកន្តិ ឧប្បជ្ជតិ និកន្តិ ធម្មោតិ និកន្តិំ អាវជ្ជតិ។ តតោ វិក្ខេបោ ឧទ្ធច្ចំ។ តេន ឧទ្ធច្ចេន វិគ្គហិតមានសោ។ ជរាមរណំ អនត្តតោ ឧបដ្ឋានំ យថាភូតំ នប្បជានាតិ។ ជរាមរណំ អនិច្ចតោ ឧបដ្ឋានំ យថាភូតំ នប្បជានាតិ ជរាមរណំ ទុក្ខតោ ឧបដ្ឋានំ យថាភូតំ នប្បជានាតិ។ តេន វុច្ចតិ ធម្មុទ្ធច្ចវិគ្គហិតមានសោ ហោតិ។ សោ សមយោ យំ តំ ចិត្តំ អជ្ឈត្តមេវ សន្តិដ្ឋតិ សន្និសីទតិ ឯកោទិ ហោតិ សមាធិយតិ។ តស្ស មគ្គោ សញ្ជាយតីតិ។ កថំ មគ្គោ សញ្ជាយតិ…បេ។… ឯវំ មគ្គោ សញ្ជាយតិ។ ឯវំ សញ្ញោជនានិ បហីយន្តិ អនុសយា ព្យន្តីហោន្តិ។ ឯវំ ធម្មុទ្ធច្ចវិគ្គហិតំ មានសំ ហោតិ។>
      text <៧>
        text <ឱភាសេ ចេវ ញាណេ ច បីតិយា ច វិកម្បតិ>
        text <បស្សទ្ធិយា សុខេ ចេវ យេហិ ចិត្តំ បវេធតិ។>
        text <អធិមោក្ខេ ច បគ្គាហេ ឧបដ្ឋានេ ច កម្បតិ>
        text <ឧបេក្ខាវជ្ជនាយ ចេវ ឧបេក្ខាយ ច និកន្តិយា។>
        text <ឥមានិ ទស ឋានានិ បញ្ញា យស្ស បរិច្ចិតា>
        text <ធម្មុទ្ធច្ចកុសលោ ហោតិ ន ច សម្មោហ គច្ឆតិ។>
        text <វិក្ខិបតិ ចេវ កិលិស្សតិ ច ចវតិ ចិត្តភាវនា>
        text <វិក្ខិបតិ ន កិលិស្សតិ ភាវនា បរិហាយតិ។>
        text <វិក្ខិបតិ ន កិលិស្សតិ ភាវនា ន បរិហាយតិ>
        text <ន ច វិក្ខិបតេ ចិត្តំ ន កិលិស្សតិ ន ចវតិ ចិត្តភាវនា។>
        text <យុគនទ្ធា សច្ចពោជ្ឈង្គា មេត្តា វិរាគបញ្ចមា>
        text <បដិសម្ភិទា ធម្មចក្កំ លោកុត្តរពលសុញ្ញាតិ។>
      text <ឥមេហិ ចតូហិ ឋានេហិ ចិត្តស្ស សង្ខេបវិក្ខេបវិគ្គហិតំ ទស ឋានេ សម្បជានាតីតិ។>
      stand <យុគនទ្ធកថា និដ្ឋិតា។>
  text <២។ សច្ចកថា>
    text <៨>, <បុរិមនិទានំ។ ចត្តារិមានិ ភិក្ខវេ តថានិ អវិតថានិ អនញ្ញថានិ។ កតមានិ ចត្តារិ។ ឥទំ ទុក្ខន្តិ ភិក្ខវេ តថមេតំ អវិតថមេតំ អនញ្ញថមេតំ អយំ ទុក្ខសមុទយោតិ តថមេតំ អវិតថមេតំ អនញ្ញថមេតំ អយំ ទុក្ខនិរោធោតិ តថមេតំ អវិតថមេតំ អនញ្ញថមេតំ អយំ ទុក្ខនិរោធគាមិនី បដិបទាតិ តថមេតំ អវិតថមេតំ អនញ្ញថមេតំ។ ឥមានិ ខោ ភិក្ខវេ ចត្តារិ តថានិ អវិតថានិ អនញ្ញថានិ។>
    text <១។ បឋមសុត្តន្តនិទ្ទេសោ>
      text <កថំ ទុក្ខំ តថដ្ឋេន សច្ចំ។ ចត្តារោ ទុក្ខស្ស ទុក្ខដ្ឋា តថា អវិតថា អនញ្ញថា។ ទុក្ខស្ស បីឡនដ្ឋោ សង្ខតដ្ឋោ សន្តាបដ្ឋោ វិបរិណាមដ្ឋោ ឥមេ ចត្តារោ ទុក្ខស្ស ទុក្ខដ្ឋា តថា អវិតថា អនញ្ញថា។ ឯវំ ទុក្ខំ តថដ្ឋេន សច្ចំ។>
      text <កថំ សមុទយោ តថដ្ឋេន សច្ចំ។ ចត្តារោ សមុទយស្ស សមុទយដ្ឋា តថា អវិតថា អនញ្ញថា។ សមុទយស្ស អាយូហនដ្ឋោ និទានដ្ឋោ សំយោគដ្ឋោ បលិពោធដ្ឋោ ឥមេ ចត្តារោ សមុទយស្ស សមុទយដ្ឋា តថា អវិតថា អនញ្ញថា។ ឯវំ សមុទយោ តថដ្ឋេន សច្ចំ។>
      text <កថំ និរោធោ តថដ្ឋេន សច្ចំ។ ចត្តារោ និរោធស្ស និរោធដ្ឋា តថា អវិតថា អនញ្ញថា។ និរោធស្ស និស្សរណដ្ឋោ វិវេកដ្ឋោ អសង្ខតដ្ឋោ អមតដ្ឋោ ឥមេ ចត្តារោ និរោធស្ស និរោធដ្ឋា តថា អវិតថា អនញ្ញថា។ ឯវំ និរោធោ តថដ្ឋេន សច្ចំ។>
      text <កថំ មគ្គោ តថដ្ឋេន សច្ចំ។ ចត្តារោ មគ្គស្ស មគ្គដ្ឋា តថា អវិតថា អនញ្ញថា។ មគ្គស្ស និយ្យានដ្ឋោ ហេតុដ្ឋោ ទស្សនដ្ឋោ អាធិបតេយ្យដ្ឋោ ឥមេ ចត្តារោ មគ្គស្ស មគ្គដ្ឋា តថា អវិតថា អនញ្ញថា។ ឯវំ មគ្គោ តថដ្ឋេន សច្ចំ។>
      text <៩>, <កតិហាការេហិ ចត្តារិ សច្ចានិ ឯកប្បដិវេធានិ។ ចតូហាការេហិ ចត្តារិ សច្ចានិ ឯកប្បដិវេធានិ។ តថដ្ឋេន អនត្តដ្ឋេន សច្ចដ្ឋេន បដិវេធដ្ឋេន ឥមេហិ ចតូហាការេហិ ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <កថំ តថដ្ឋេន ចត្តារិ សច្ចានិ ឯកប្បដិវេធានិ។ ចតូហាការេហិ តថដ្ឋេន ចត្តារិ សច្ចានិ ឯកប្បដិវេធានិ។ ទុក្ខស្ស ទុក្ខដ្ឋោ តថដ្ឋោ សមុទយស្ស សមុទយដ្ឋោ តថដ្ឋោ និរោធស្ស និរោធដ្ឋោ តថដ្ឋោ មគ្គស្ស មគ្គដ្ឋោ តថដ្ឋោ ឥមេហិ ចតូហាការេហិ តថដ្ឋេន ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <កថំ អនត្តដ្ឋេន ចត្តារិ សច្ចានិ ឯកប្បដិវេធានិ។ ចតូហាការេហិ អនត្តដ្ឋេន ចត្តារិ សច្ចានិ ឯកប្បដិវេធានិ។ ទុក្ខស្ស ទុក្ខដ្ឋោ អនត្តដ្ឋោ សមុទយស្ស សមុទយដ្ឋោ អនត្តដ្ឋោ និរោធស្ស និរោធដ្ឋោ អនត្តដ្ឋោ មគ្គស្ស មគ្គដ្ឋោ អនត្តដ្ឋោ ឥមេហិ ចតូហាការេហិ អនត្តដ្ឋេន ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <កថំ សច្ចដ្ឋេន ចត្តារិ សច្ចានិ ឯកប្បដិវេធានិ។ ចតូហាការេហិ សច្ចដ្ឋេន ចត្តារិ សច្ចានិ ឯកប្បដិវេធានិ។ ទុក្ខស្ស ទុក្ខដ្ឋោ សច្ចដ្ឋោ សមុទយស្ស សមុទយដ្ឋោ សច្ចដ្ឋោ និរោធស្ស និរោធដ្ឋោ សច្ចដ្ឋោ មគ្គស្ស មគ្គដ្ឋោ សច្ចដ្ឋោ ឥមេហិ ចតូហាការេហិ សច្ចដ្ឋេន ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <កថំ បដិវេធដ្ឋេន ចត្តារិ សច្ចានិ ឯកប្បដិវេធានិ។ ចតូហាការេហិ បដិវេធដ្ឋេន ចត្តារិ សច្ចានិ ឯកប្បដិវេធានិ។ ទុក្ខស្ស ទុក្ខដ្ឋោ បដិវេធដ្ឋោ សមុទយស្ស សមុទយដ្ឋោ បដិវេធដ្ឋោ និរោធស្ស និរោធដ្ឋោ បដិវេធដ្ឋោ មគ្គស្ស មគ្គដ្ឋោ បដិវេធដ្ឋោ ឥមេហិ ចតូហាការេហិ បដិវេធដ្ឋេន ចត្តារិ សច្ចានិ ឯកសង្គហិតានិ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <១០>, <កតិហាការេហិ ចត្តារិ សច្ចានិ ឯកប្បដិវេធានិ។ យំ អនិច្ចំ តំ ទុក្ខំ យំ ទុក្ខំ តំ អនិច្ចំ យំ អនិច្ចញ្ច ទុក្ខញ្ច តំ អនត្តា។ យំ អនិច្ចញ្ច ទុក្ខញ្ច អនត្តា ច តំ តថំ។ យំ អនិច្ចំ ច ទុក្ខញ្ច អនត្តា ច តថញ្ច តំ សច្ចំ។ យំ អនិច្ចញ្ច ទុក្ខញ្ច អនត្តា ច តថញ្ច សច្ចញ្ច តំ ឯកសង្គហិតំ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <កតិហាការេហិ ចត្តារិ សច្ចានិ ឯកប្បដិវេធានិ។ នវហាការេហិ ចត្តារិ សច្ចានិ ឯកប្បដិវេធានិ។ តថដ្ឋេន អនត្តដ្ឋេន សច្ចដ្ឋេន បដិវេធដ្ឋេន អភិញ្ញដ្ឋេន បរិញ្ញដ្ឋេន បហានដ្ឋេន ភាវនដ្ឋេន សច្ឆិកិរិយដ្ឋេន ឥមេហិ នវហាការេហិ ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <កថំ តថដ្ឋេន ចត្តារិ សច្ចានិ ឯកប្បដិវេធានិ។ នវហាការេហិ តថដ្ឋេន ចត្តារិ សច្ចានិ ឯកប្បដិវេធានិ។ ទុក្ខស្ស ទុក្ខដ្ឋោ តថដ្ឋោ សមុទយស្ស សមុទយដ្ឋោ តថដ្ឋោ និរោធស្ស និរោធដ្ឋោ តថដ្ឋោ មគ្គស្ស មគ្គដ្ឋោ តថដ្ឋោ អភិញ្ញាយ អភិញ្ញដ្ឋោ តថដ្ឋោ បរិញ្ញាយ បរិញ្ញដ្ឋោ តថដ្ឋោ បហានស្ស បហានដ្ឋោ តថដ្ឋោ ភាវនាយ ភាវនដ្ឋោ តថដ្ឋោ សច្ឆិកិរិយាយ សច្ឆិកិរិយដ្ឋោ តថដ្ឋោ ឥមេហិ នវហាការេហិ តថដ្ឋេន ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <កថំ អនត្តដ្ឋេន… សច្ចដ្ឋេន… បដិវេធដ្ឋេន ចត្តារិ សច្ចានិ ឯកប្បដិវេធានិ។ នវហាការេហិ បដិវេធដ្ឋេន ចត្តារិ សច្ចានិ ឯកប្បដិវេធានិ។ ទុក្ខស្ស ទុក្ខដ្ឋោ បដិវេធដ្ឋោ សមុទយស្ស សមុទយដ្ឋោ បដិវេធដ្ឋោ និរោធស្ស និរោធដ្ឋោ បដិវេធដ្ឋោ មគ្គស្ស មគ្គដ្ឋោ បដិវេធដ្ឋោ អភិញ្ញាយ អភិញ្ញដ្ឋោ បដិវេធដ្ឋោ បរិញ្ញាយ បរិញ្ញដ្ឋោ បដិវេធដ្ឋោ បហានស្ស បហានដ្ឋោ បដិវេធដ្ឋោ ភាវនាយ ភាវនដ្ឋោ បដិវេធដ្ឋោ សច្ឆិកិរិយាយ សច្ឆិកិរិយដ្ឋោ បដិវេធដ្ឋោ ឥមេហិ នវហាការេហិ បដិវេធដ្ឋេន ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <១១>, <កតិហាការេហិ ចត្តារិ សច្ចានិ ឯកប្បដិវេធានិ។ ទ្វាទសហិ អាការេហិ ចត្តារិ សច្ចានិ ឯកប្បដិវេធានិ។ តថដ្ឋេន អនត្តដ្ឋេន សច្ចដ្ឋេន បដិវេធដ្ឋេន អភិជាននដ្ឋេន បរិជាននដ្ឋេន ធម្មដ្ឋេន តថដ្ឋេន ញាតដ្ឋេន សច្ឆិកិរិយដ្ឋេន ផស្សនដ្ឋេន អភិសមយដ្ឋេន ឥមេហិ ទ្វាទសហិ អាការេហិ ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <កថំ តថដ្ឋេន ចត្តារិ សច្ចានិ ឯកប្បដិវេធានិ។ សោឡសហិ អាការេហិ តថដ្ឋេន ចត្តារិ សច្ចានិ ឯកប្បដិវេធានិ។ ទុក្ខស្ស បីឡនដ្ឋោ សង្ខតដ្ឋោ សន្តាបដ្ឋោ វិបរិណាមដ្ឋោ តថដ្ឋោ សមុទយស្ស អាយូហនដ្ឋោ និទានដ្ឋោ សំយោគដ្ឋោ បលិពោធដ្ឋោ តថដ្ឋោ និរោធស្ស និស្សរណដ្ឋោ វិវេកដ្ឋោ អសង្ខតដ្ឋោ អមតដ្ឋោ តថដ្ឋោ មគ្គស្ស និយ្យានដ្ឋោ ហេតុដ្ឋោ ទស្សនដ្ឋោ អាធិបតេយ្យដ្ឋោ តថដ្ឋោ ឥមេហិ សោឡសហិ អាការេហិ តថដ្ឋេន ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <កថំ អនត្តដ្ឋេន…បេ។… សច្ចដ្ឋេន… បដិវេធដ្ឋេន… អភិជាននដ្ឋេន… បរិជាននដ្ឋេន… ធម្មដ្ឋេន… តថដ្ឋេន… ញាតដ្ឋេន… សច្ឆិកិរិយដ្ឋេន… ផស្សនដ្ឋេន… អភិសមយដ្ឋេន ចត្តារិ សច្ចានិ ឯកប្បដិវេធានិ។ សោឡសហិ អាការេហិ អភិសមយដ្ឋេន ចត្តារិ សច្ចានិ ឯកប្បដិវេធានិ។ ទុក្ខស្ស បីឡនដ្ឋោ សង្ខតដ្ឋោ សន្តាបដ្ឋោ វិបរិណាមដ្ឋោ អភិសមយដ្ឋោ សមុទយស្ស អាយូហនដ្ឋោ និទានដ្ឋោ សំយោគដ្ឋោ បលិពោធដ្ឋោ អភិសមយដ្ឋោ និរោធស្ស និស្សរណដ្ឋោ វិវេកដ្ឋោ អសង្ខតដ្ឋោ អមតដ្ឋោ អភិសមយដ្ឋោ មគ្គស្ស និយ្យានដ្ឋោ ហេតុដ្ឋោ ទស្សនដ្ឋោ អាធិបតេយ្យដ្ឋោ អភិសមយដ្ឋោ ឥមេហិ សោឡសហិ អាការេហិ អភិសមយដ្ឋេន ចត្តារិ សច្ចានិ ឯកសង្គហិតានិ។ យំ ឯកសង្គហិតំ តំ ឯកត្តំ។ ឯកត្តំ ឯកេន ញាណេន បដិវិជ្ឈតីតិ ចត្តារិ សច្ចានិ ឯកប្បដិវេធានិ។>
      text <១២>, <សច្ចានំ កតិ លក្ខណានិ។ សច្ចានំ ទ្វេ លក្ខណានិ។ សង្ខតលក្ខណញ្ច អសង្ខតលក្ខណញ្ច សច្ចានំ ឥមានិ ទ្វេ លក្ខណានិ។>
      text <សច្ចានំ កតិ លក្ខណានិ។ សច្ចានំ ឆ លក្ខណានិ។ សង្ខតានំ សច្ចានំ ឧប្បាទោ បញ្ញាយតិ វយោ បញ្ញាយតិ ឋិតានំ អញ្ញថត្តំ បញ្ញាយតិ អសង្ខតស្ស សច្ចស្ស ន ឧប្បាទោ បញ្ញាយតិ ន វយោ បញ្ញាយតិ ន ឋិតស្ស អញ្ញថត្តំ បញ្ញាយតិ សច្ចានំ ឥមានិ ឆ លក្ខណានិ។>
      text <សច្ចានំ កតិ លក្ខណានិ។ សច្ចានំ ទ្វាទស លក្ខណានិ។ ទុក្ខសច្ចស្ស ឧប្បាទោ បញ្ញាយតិ វយោ បញ្ញាយតិ ឋិតស្ស អញ្ញថត្តំ បញ្ញាយតិ សមុទយសច្ចស្ស ឧប្បាទោ បញ្ញាយតិ វយោ បញ្ញាយតិ ឋិតស្ស អញ្ញថត្តំ បញ្ញាយតិ មគ្គសច្ចស្ស ឧប្បាទោ បញ្ញាយតិ វយោ បញ្ញាយតិ ឋិតស្ស អញ្ញថត្តំ បញ្ញាយតិ និរោធសច្ចស្ស ន ឧប្បាទោ បញ្ញាយតិ ន វយោ បញ្ញាយតិ ន ឋិតស្ស អញ្ញថត្តំ បញ្ញាយតិ សច្ចានំ ឥមានិ ទ្វាទស លក្ខណានិ។>
      text <ចតុន្នំ សច្ចានំ កតិ កុសលា កតិ អកុសលា កតិ អព្យាកតា។ សមុទយសច្ចំ អកុសលំ មគ្គសច្ចំ កុសលំ និរោធសច្ចំ អព្យាកតំ។ ទុក្ខសច្ចំ សិយា កុសលំ សិយា អកុសលំ សិយា អព្យាកតំ។>
      text <សិយា តីណិ សច្ចានិ ឯកសច្ចេន សង្គហិតានិ ឯកសច្ចំ តីហិ សច្ចេហិ សង្គហិតំ។ វត្ថុវសេន បរិយាយេន សិយាតិ។ កថញ្ច សិយា។ យំ ទុក្ខសច្ចំ អកុសលំ សមុទយសច្ចំ អកុសលំ ឯវំ អកុសលដ្ឋេន ទ្វេ សច្ចានិ ឯកសច្ចេន សង្គហិតានិ ឯកសច្ចំ ទ្វីហិ សច្ចេហិ សង្គហិតំ។ យំ ទុក្ខសច្ចំ កុសលំ មគ្គសច្ចំ កុសលំ ឯវំ កុសលដ្ឋេន ទ្វេ សច្ចានិ ឯកសច្ចេន សង្គហិតានិ ឯកសច្ចំ ទ្វីហិ សច្ចេហិ សង្គហិតំ។ យំ ទុក្ខសច្ចំ អព្យាកតំ និរោធសច្ចំ អព្យាកតំ ឯវំ អព្យាកតដ្ឋេន ទ្វេ សច្ចានិ ឯកសច្ចេន សង្គហិតានិ ឯកសច្ចំ ទ្វីហិ សច្ចេហិ សង្គហិតំ។ ឯវំ សិយា តីណិ សច្ចានិ ឯកសច្ចេន សង្គហិតានិ ឯកសច្ចំ តីហិ សច្ចេហិ សង្គហិតំ វត្ថុវសេន បរិយាយេនាតិ។>
    text <២។ ទុតិយសុត្តន្តបាឡិ>
      text <១៣>, <បុព្ពេ មេ ភិក្ខវេ សម្ពោធា អនភិសម្ពុទ្ធស្ស ពោធិសត្តស្សេវ សតោ ឯតទហោសិ កោ នុ ខោ រូបស្ស អស្សាទោ កោ អាទីនវោ កិំ និស្សរណំ កោ វេទនាយ អស្សាទោ កោ អាទីនវោ កិំ និស្សរណំ កោ សញ្ញាយ អស្សាទោ កោ អាទីនវោ កិំ និស្សរណំ កោ សង្ខារានំ អស្សាទោ កោ អាទីនវោ កិំ និស្សរណំ កោ វិញ្ញាណស្ស អស្សាទោ កោ អាទីនវោ កិំ និស្សរណន្តិ។ តស្ស មយ្ហំ ភិក្ខវេ ឯតទហោសិ យំ ខោ រូបំ បដិច្ច ឧប្បជ្ជតិ សុខំ សោមនស្សំ អយំ រូបស្ស អស្សាទោ។ យំ រូបំ អនិច្ចំ តំ ទុក្ខំ វិបរិណាមធម្មំ អយំ រូបស្ស អាទីនវោ។ យោ រូបស្មិំ ឆន្ទរាគវិនយោ ឆន្ទរាគប្បហានំ ឥទំ រូបស្ស និស្សរណំ។ យំ វេទនំ បដិច្ច…បេ។… យំ សញ្ញំ បដិច្ច… យំ សង្ខារេ បដិច្ច… យំ វិញ្ញាណំ បដិច្ច ឧប្បជ្ជតិ សុខំ សោមនស្សំ អយំ វិញ្ញាណស្ស អស្សាទោ។ យំ វិញ្ញាណំ អនិច្ចំ តំ ទុក្ខំ វិបរិណាមធម្មំ អយំ វិញ្ញាណស្ស អាទីនវោ។ យោ វិញ្ញាណស្មិំ ឆន្ទរាគវិនយោ ឆន្ទរាគប្បហានំ ឥទំ វិញ្ញាណស្ស និស្សរណំ។>
      text <យាវកីវញ្ចាហំ ភិក្ខវេ ឥមេសំ បញ្ចន្នំ ឧបាទានក្ខន្ធានំ ឯវំ អស្សាទញ្ច អស្សាទតោ អាទីនវញ្ច អាទីនវតោ និស្សរណញ្ច និស្សរណតោ យថាភូតំ នាព្ភញ្ញាសិំ នេវ តាវាហំ ភិក្ខវេ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ យតោ ច ខ្វាហំ ភិក្ខវេ ឥមេសំ បញ្ចន្នំ ឧបាទានក្ខន្ធានំ ឯវំ អស្សាទញ្ច អស្សាទតោ អាទីនវញ្ច អាទីនវតោ និស្សរណញ្ច និស្សរណតោ យថាភូតំ អព្ភញ្ញាសិំ អថាហំ ភិក្ខវេ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ។ ញាណញ្ច បន មេ ទស្សនំ ឧទបាទិ អកុប្បា មេ វិមុត្តិ។ អយមន្តិមា ជាតិ នត្ថិ ទានិ បុនព្ភវោតិ។>
    text <៣។ ទុតិយសុត្តន្តនិទ្ទេសោ>
      text <១៤>, <យំ រូបំ បដិច្ច ឧប្បជ្ជតិ សុខំ សោមនស្សំ អយំ រូបស្ស អស្សាទោតិ បហានប្បដិវេធោ សមុទយសច្ចំ។ យំ រូបំ អនិច្ចំ តំ ទុក្ខំ វិបរិណាមធម្មំ អយំ រូបស្ស អាទីនវោតិ បរិញ្ញាបដិវេធោ ទុក្ខសច្ចំ។ យោ រូបស្មិំ ឆន្ទរាគវិនយោ ឆន្ទរាគប្បហានំ ឥទំ រូបស្ស និស្សរណន្តិ សច្ឆិកិរិយាបដិវេធោ និរោធសច្ចំ។ យា ឥមេសុ តីសុ ឋានេសុ ទិដ្ឋិ សង្កប្បោ វាចា កម្មន្តោ អាជីវោ វាយាមោ សតិ សមាធិ ភាវនាបដិវេធោ មគ្គសច្ចំ។>
      text <យំ វេទនំ បដិច្ច…បេ។… យំ សញ្ញំ បដិច្ច… យំ សង្ខារេ បដិច្ច… យំ វិញ្ញាណំ បដិច្ច ឧប្បជ្ជតិ សុខំ សោមនស្សំ អយំ វិញ្ញាណស្ស អស្សាទោតិ បហានប្បដិវេធោ សមុទយសច្ចំ។ យំ វិញ្ញាណំ អនិច្ចំ តំ ទុក្ខំ វិបរិណាមធម្មំ អយំ វិញ្ញាណស្ស អាទីនវោតិ បរិញ្ញាបដិវេធោ ទុក្ខសច្ចំ។ យោ វិញ្ញាណស្មិំ ឆន្ទរាគវិនយោ ឆន្ទរាគប្បហានំ ឥទំ វិញ្ញាណស្ស និស្សរណន្តិ សច្ឆិកិរិយាបដិវេធោ និរោធសច្ចំ។ យា ឥមេសុ តីសុ ឋានេសុ ទិដ្ឋិ សង្កប្បោ វាចា កម្មន្តោ អាជីវោ វាយាមោ សតិ សមាធិ ភាវនាបដិវេធោ មគ្គសច្ចំ។>
      text <១៥>, <សច្ចន្តិ កតិហាការេហិ សច្ចំ។ ឯសនដ្ឋេន បរិគ្គហដ្ឋេន បដិវេធដ្ឋេន។ កថំ ឯសនដ្ឋេន សច្ចំ។ ជរាមរណំ កិំនិទានំ កិំសមុទយំ កិំជាតិកំ កិំបភវន្តិ ឯវំ ឯសនដ្ឋេន សច្ចំ។ ជរាមរណំ ជាតិនិទានំ ជាតិសមុទយំ ជាតិជាតិកំ ជាតិប្បភវន្តិ ឯវំ បរិគ្គហដ្ឋេន សច្ចំ។ ជរាមរណញ្ច បជានាតិ ជរាមរណសមុទយញ្ច បជានាតិ ជរាមរណនិរោធញ្ច បជានាតិ ជរាមរណនិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <ជាតិ កិំនិទានា កិំសមុទយា កិំជាតិកា កិំបភវាតិ ឯវំ ឯសនដ្ឋេន សច្ចំ។ ជាតិ ភវនិទានា ភវសមុទយា ភវជាតិកា ភវប្បភវាតិ ឯវំ បរិគ្គហដ្ឋេន សច្ចំ។ ជាតិញ្ច បជានាតិ ជាតិសមុទយញ្ច បជានាតិ ជាតិនិរោធញ្ច បជានាតិ ជាតិនិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <ភវោ កិំនិទានោ កិំសមុទយោ កិំជាតិកោ កិំបភវោតិ ឯវំ ឯសនដ្ឋេន សច្ចំ។ ភវោ ឧបាទាននិទានោ ឧបាទានសមុទយោ ឧបាទានជាតិកោ ឧបាទានប្បភវោតិ ឯវំ បរិគ្គហដ្ឋេន សច្ចំ។ ភវំ ច បជានាតិ ភវសមុទយញ្ច បជានាតិ ភវនិរោធញ្ច បជានាតិ ភវនិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <ឧបាទានំ កិំនិទានំ កិំសមុទយំ កិំជាតិកំ កិំបភវន្តិ ឯវំ ឯសនដ្ឋេន សច្ចំ។ ឧបាទានំ តណ្ហានិទានំ តណ្ហាសមុទយំ តណ្ហាជាតិកំ តណ្ហាបភវន្តិ ឯវំ បរិគ្គហដ្ឋេន សច្ចំ។ ឧបាទានញ្ច បជានាតិ ឧបាទានសមុទយញ្ច បជានាតិ ឧបាទាននិរោធញ្ច បជានាតិ ឧបាទាននិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <តណ្ហា កិំនិទានា កិំសមុទយា កិំជាតិកា កិំបភវាតិ ឯវំ ឯសនដ្ឋេន សច្ចំ។ តណ្ហា វេទនានិទានា វេទនាសមុទយា វេទនាជាតិកា វេទនាបភវាតិ ឯវំ បរិគ្គហដ្ឋេន សច្ចំ។ តណ្ហញ្ច បជានាតិ តណ្ហាសមុទយញ្ច បជានាតិ តណ្ហានិរោធញ្ច បជានាតិ តណ្ហានិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <វេទនា កិំនិទានា កិំសមុទយា កិំជាតិកា កិំបភវាតិ ឯវំ ឯសនដ្ឋេន សច្ចំ។ វេទនា ផស្សនិទានា ផស្សសមុទយា ផស្សជាតិកា ផស្សប្បភវាតិ ឯវំ បរិគ្គហដ្ឋេន សច្ចំ។ វេទនញ្ច បជានាតិ វេទនាសមុទយញ្ច បជានាតិ វេទនានិរោធញ្ច បជានាតិ វេទនានិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <ផស្សោ កិំនិទានោ កិំសមុទយោ កិំជាតិកោ កិំបភវោតិ ឯវំ ឯសនដ្ឋេន សច្ចំ។ ផស្សោ សឡាយតននិទានោ សឡាយតនសមុទយោ សឡាយតនជាតិកោ សឡាយតនប្បភវោតិ ឯវំ បរិគ្គហដ្ឋេន សច្ចំ។ ផស្សញ្ច បជានាតិ ផស្សសមុទយញ្ច បជានាតិ ផស្សនិរោធញ្ច បជានាតិ ផស្សនិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <សឡាយតនំ កិំនិទានំ កិំសមុទយំ កិំជាតិកំ កិំបភវន្តិ ឯវំ ឯសនដ្ឋេន សច្ចំ។ សឡាយតនំ នាមរូបនិទានំ នាមរូបសមុទយំ នាមរូបជាតិកំ នាមរូបប្បភវន្តិ ឯវំ បរិគ្គហដ្ឋេន សច្ចំ។ សឡាយតនញ្ច បជានាតិ សឡាយតនសមុទយញ្ច បជានាតិ សឡាយតននិរោធញ្ច បជានាតិ សឡាយតននិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <នាមរូបំ កិំនិទានំ កិំសមុទយំ កិំជាតិកំ កិំបភវន្តិ ឯវំ ឯសនដ្ឋេន សច្ចំ។ នាមរូបំ វិញ្ញាណនិទានំ វិញ្ញាណសមុទយំ វិញ្ញាណជាតិកំ វិញ្ញាណប្បភវន្តិ ឯវំ បរិគ្គហដ្ឋេន សច្ចំ។ នាមរូបញ្ច បជានាតិ នាមរូបសមុទយញ្ច បជានាតិ នាមរូបនិរោធញ្ច បជានាតិ នាមរូបនិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <វិញ្ញាណំ កិំនិទានំ កិំសមុទយំ កិំជាតិកំ កិំបភវន្តិ ឯវំ ឯសនដ្ឋេន សច្ចំ។ វិញ្ញាណំ សង្ខារនិទានំ សង្ខារសមុទយំ សង្ខារជាតិកំ សង្ខារប្បភវន្តិ ឯវំ បរិគ្គហដ្ឋេន សច្ចំ។ វិញ្ញាណញ្ច បជានាតិ វិញ្ញាណសមុទយញ្ច បជានាតិ វិញ្ញាណនិរោធញ្ច បជានាតិ វិញ្ញាណនិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <សង្ខារា កិំនិទានា កិំសមុទយា កិំជាតិកា កិំបភវាតិ ឯវំ ឯសនដ្ឋេន សច្ចំ។ សង្ខារា អវិជ្ជានិទានា អវិជ្ជាសមុទយា អវិជ្ជាជាតិកា អវិជ្ជាបភវាតិ ឯវំ បរិគ្គហដ្ឋេន សច្ចំ។ សង្ខារេ ច បជានាតិ សង្ខារសមុទយញ្ច បជានាតិ សង្ខារនិរោធញ្ច បជានាតិ សង្ខារនិរោធគាមិនិំ បដិបទញ្ច បជានាតិ ឯវំ បដិវេធដ្ឋេន សច្ចំ។>
      text <១៦>, <ជរាមរណំ ទុក្ខសច្ចំ ជាតិ សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ ជាតិ ទុក្ខសច្ចំ ភវោ សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ ភវោ ទុក្ខសច្ចំ ឧបាទានំ សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ ឧបាទានំ ទុក្ខសច្ចំ តណ្ហា សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ តណ្ហា ទុក្ខសច្ចំ វេទនា សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ វេទនា ទុក្ខសច្ចំ ផស្សោ សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ ផស្សោ ទុក្ខសច្ចំ សឡាយតនំ សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ សឡាយតនំ ទុក្ខសច្ចំ នាមរូបំ សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ នាមរូបំ ទុក្ខសច្ចំ វិញ្ញាណំ សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ វិញ្ញាណំ ទុក្ខសច្ចំ សង្ខារា សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ សង្ខារា ទុក្ខសច្ចំ អវិជ្ជា សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។>
      text <ជរាមរណំ សិយា ទុក្ខសច្ចំ សិយា សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចំ។ ជាតិ សិយា ទុក្ខសច្ចំ សិយា សមុទយសច្ចំ…បេ។… ភវោ សិយា ទុក្ខសច្ចំ សិយា សមុទយសច្ចំ ឧភិន្នម្បិ និស្សរណំ និរោធសច្ចំ និរោធប្បជាននា មគ្គសច្ចន្តិ។>
      stand <ភាណវារោ។>
      stand <សច្ចកថា និដ្ឋិតា។>
  text <៣។ ពោជ្ឈង្គកថា>
    text <១៧>, <សាវត្ថិនិទានំ។ សត្តិមេ ភិក្ខវេ ពោជ្ឈង្គា។ កតមេ សត្ត។ សតិសម្ពោជ្ឈង្គោ ធម្មវិចយសម្ពោជ្ឈង្គោ វីរិយសម្ពោជ្ឈង្គោ បីតិសម្ពោជ្ឈង្គោ បស្សទ្ធិសម្ពោជ្ឈង្គោ សមាធិសម្ពោជ្ឈង្គោ ឧបេក្ខាសម្ពោជ្ឈង្គោ ឥមេ ខោ ភិក្ខវេ សត្ត ពោជ្ឈង្គា។>
    text <ពោជ្ឈង្គាតិ កេនដ្ឋេន ពោជ្ឈង្គា។ ពោធាយ សំវត្តន្តីតិ ពោជ្ឈង្គា។ ពុជ្ឈន្តីតិ ពោជ្ឈង្គា។ អនុពុជ្ឈន្តីតិ ពោជ្ឈង្គា។ បដិពុជ្ឈន្តីតិ ពោជ្ឈង្គា។ សម្ពុជ្ឈន្តីតិ ពោជ្ឈង្គា។>
    text <ពុជ្ឈនដ្ឋេន ពោជ្ឈង្គា អនុពុជ្ឈនដ្ឋេន ពោជ្ឈង្គា បដិពុជ្ឈនដ្ឋេន ពោជ្ឈង្គា សម្ពុជ្ឈនដ្ឋេន ពោជ្ឈង្គា។>
    text <ពោធេន្តីតិ ពោជ្ឈង្គា។ អនុពោធេន្តីតិ ពោជ្ឈង្គា។ បដិពោធេន្តីតិ ពោជ្ឈង្គា។ សម្ពោធេន្តីតិ ពោជ្ឈង្គា។>
    text <ពោធនដ្ឋេន ពោជ្ឈង្គា អនុពោធនដ្ឋេន ពោជ្ឈង្គា បដិពោធនដ្ឋេន ពោជ្ឈង្គា សម្ពោធនដ្ឋេន ពោជ្ឈង្គា។>
    text <ពោធិបក្ខិយដ្ឋេន ពោជ្ឈង្គា អនុពោធិបក្ខិយដ្ឋេន ពោជ្ឈង្គា បដិពោធិបក្ខិយដ្ឋេន ពោជ្ឈង្គា សម្ពោធិបក្ខិយដ្ឋេន ពោជ្ឈង្គា។>
    text <ពុទ្ធិលភនដ្ឋេន ពោជ្ឈង្គា ពុទ្ធិបដិលភនដ្ឋេន ពោជ្ឈង្គា ពុទ្ធិរោបនដ្ឋេន ពោជ្ឈង្គា ពុទ្ធិអភិរោបនដ្ឋេន ពោជ្ឈង្គា ពុទ្ធិបាបនដ្ឋេន ពោជ្ឈង្គា ពុទ្ធិសម្បាបនដ្ឋេន ពោជ្ឈង្គា។>
    text <មូលមូលកាទិទសកំ>
      text <១៨>, <មូលដ្ឋេន ពោជ្ឈង្គា មូលចរិយដ្ឋេន ពោជ្ឈង្គា មូលបរិគ្គហដ្ឋេន ពោជ្ឈង្គា មូលបរិវារដ្ឋេន ពោជ្ឈង្គា មូលបរិបូរណដ្ឋេន ពោជ្ឈង្គា មូលបរិបាកដ្ឋេន ពោជ្ឈង្គា មូលបដិសម្ភិទដ្ឋេន ពោជ្ឈង្គា មូលបដិសម្ភិទាបាបនដ្ឋេន ពោជ្ឈង្គា មូលបដិសម្ភិទាយ វសីភាវដ្ឋេន ពោជ្ឈង្គា មូលបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <ហេតុដ្ឋេន ពោជ្ឈង្គា ហេតុចរិយដ្ឋេន ពោជ្ឈង្គា ហេតុបរិគ្គហដ្ឋេន ពោជ្ឈង្គា ហេតុបរិវារដ្ឋេន ពោជ្ឈង្គា ហេតុបរិបូរណដ្ឋេន ពោជ្ឈង្គា ហេតុបរិបាកដ្ឋេន ពោជ្ឈង្គា ហេតុបដិសម្ភិទដ្ឋេន ពោជ្ឈង្គា ហេតុបដិសម្ភិទាបាបនដ្ឋេន ពោជ្ឈង្គា ហេតុបដិសម្ភិទាយ វសីភាវដ្ឋេន ពោជ្ឈង្គា ហេតុបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <បច្ចយដ្ឋេន ពោជ្ឈង្គា បច្ចយចរិយដ្ឋេន ពោជ្ឈង្គា បច្ចយបរិគ្គហដ្ឋេន ពោជ្ឈង្គា បច្ចយបរិវារដ្ឋេន ពោជ្ឈង្គា បច្ចយបរិបូរណដ្ឋេន ពោជ្ឈង្គា បច្ចយបរិបាកដ្ឋេន ពោជ្ឈង្គា បច្ចយបដិសម្ភិទដ្ឋេន ពោជ្ឈង្គា បច្ចយបដិសម្ភិទាបាបនដ្ឋេន ពោជ្ឈង្គា បច្ចយបដិសម្ភិទាយ វសីភាវដ្ឋេន ពោជ្ឈង្គា បច្ចយបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <វិសុទ្ធដ្ឋេន ពោជ្ឈង្គា វិសុទ្ធិចរិយដ្ឋេន ពោជ្ឈង្គា វិសុទ្ធិបរិគ្គហដ្ឋេន ពោជ្ឈង្គា វិសុទ្ធិបរិវារដ្ឋេន ពោជ្ឈង្គា វិសុទ្ធិបរិបូរណដ្ឋេន ពោជ្ឈង្គា វិសុទ្ធិបរិបាកដ្ឋេន ពោជ្ឈង្គា វិសុទ្ធិបដិសម្ភិទដ្ឋេន ពោជ្ឈង្គា វិសុទ្ធិបដិសម្ភិទាបាបនដ្ឋេន ពោជ្ឈង្គា វិសុទ្ធិបដិសម្ភិទាយ វសីភាវដ្ឋេន ពោជ្ឈង្គា វិសុទ្ធិបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <អនវជ្ជដ្ឋេន ពោជ្ឈង្គា អនវជ្ជចរិយដ្ឋេន ពោជ្ឈង្គា អនវជ្ជបរិគ្គហដ្ឋេន ពោជ្ឈង្គា អនវជ្ជបរិវារដ្ឋេន ពោជ្ឈង្គា អនវជ្ជបរិបូរណដ្ឋេន ពោជ្ឈង្គា អនវជ្ជបរិបាកដ្ឋេន ពោជ្ឈង្គា អនវជ្ជបដិសម្ភិទដ្ឋេន ពោជ្ឈង្គា អនវជ្ជបដិសម្ភិទាបាបនដ្ឋេន ពោជ្ឈង្គា អនវជ្ជបដិសម្ភិទាយ វសីភាវដ្ឋេន ពោជ្ឈង្គា អនវជ្ជបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <នេក្ខម្មដ្ឋេន ពោជ្ឈង្គា នេក្ខម្មចរិយដ្ឋេន ពោជ្ឈង្គា នេក្ខម្មបរិគ្គហដ្ឋេន ពោជ្ឈង្គា នេក្ខម្មបរិវារដ្ឋេន ពោជ្ឈង្គា នេក្ខម្មបរិបូរណដ្ឋេន ពោជ្ឈង្គា នេក្ខម្មបរិបាកដ្ឋេន ពោជ្ឈង្គា នេក្ខម្មបដិសម្ភិទដ្ឋេន ពោជ្ឈង្គា នេក្ខម្មបដិសម្ភិទាបាបនដ្ឋេន ពោជ្ឈង្គា នេក្ខម្មបដិសម្ភិទាយ វសីភាវដ្ឋេន ពោជ្ឈង្គា នេក្ខម្មបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <វិមុត្តដ្ឋេន ពោជ្ឈង្គា វិមុត្តិចរិយដ្ឋេន ពោជ្ឈង្គា វិមុត្តិបរិគ្គហដ្ឋេន ពោជ្ឈង្គា វិមុត្តិបរិវារដ្ឋេន ពោជ្ឈង្គា វិមុត្តិបរិបូរណដ្ឋេន ពោជ្ឈង្គា វិមុត្តិបរិបាកដ្ឋេន ពោជ្ឈង្គា វិមុត្តិបដិសម្ភិទដ្ឋេន ពោជ្ឈង្គា វិមុត្តិបដិសម្ភិទាបាបនដ្ឋេន ពោជ្ឈង្គា វិមុត្តិបដិសម្ភិទាយ វសីភាវដ្ឋេន ពោជ្ឈង្គា វិមុត្តិបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <អនាសវដ្ឋេន ពោជ្ឈង្គា អនាសវចរិយដ្ឋេន ពោជ្ឈង្គា អនាសវបរិគ្គហដ្ឋេន ពោជ្ឈង្គា អនាសវបរិវារដ្ឋេន ពោជ្ឈង្គា អនាសវបរិបូរណដ្ឋេន ពោជ្ឈង្គា អនាសវបរិបាកដ្ឋេន ពោជ្ឈង្គា អនាសវបដិសម្ភិទដ្ឋេន ពោជ្ឈង្គា អនាសវបដិសម្ភិទាបាបនដ្ឋេន ពោជ្ឈង្គា អនាសវបដិសម្ភិទាយ វសីភាវដ្ឋេន ពោជ្ឈង្គា អនាសវបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <វិវេកដ្ឋេន ពោជ្ឈង្គា វិវេកចរិយដ្ឋេន ពោជ្ឈង្គា វិវេកបរិគ្គហដ្ឋេន ពោជ្ឈង្គា វិវេកបរិវារដ្ឋេន ពោជ្ឈង្គា វិវេកបរិបូរណដ្ឋេន ពោជ្ឈង្គា វិវេកបរិបាកដ្ឋេន ពោជ្ឈង្គា វិវេកបដិសម្ភិទដ្ឋេន ពោជ្ឈង្គា វិវេកបដិសម្ភិទាបាបនដ្ឋេន ពោជ្ឈង្គា វិវេកបដិសម្ភិទាយ វសីភាវដ្ឋេន ពោជ្ឈង្គា វិវេកបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <វោសគ្គដ្ឋេន ពោជ្ឈង្គា វោសគ្គចរិយដ្ឋេន ពោជ្ឈង្គា វោសគ្គបរិគ្គហដ្ឋេន ពោជ្ឈង្គា វោសគ្គបរិវារដ្ឋេន ពោជ្ឈង្គា វោសគ្គបរិបូរណដ្ឋេន ពោជ្ឈង្គា វោសគ្គបរិបាកដ្ឋេន ពោជ្ឈង្គា វោសគ្គបដិសម្ភិទដ្ឋេន ពោជ្ឈង្គា វោសគ្គបដិសម្ភិទាបាបនដ្ឋេន ពោជ្ឈង្គា វោសគ្គបដិសម្ភិទាយ វសីភាវដ្ឋេន ពោជ្ឈង្គា វោសគ្គបដិសម្ភិទាយ វសីភាវប្បត្តានម្បិ ពោជ្ឈង្គា។>
      text <១៩>, <មូលដ្ឋំ ពុជ្ឈន្តីតិ ពោជ្ឈង្គា។ ហេតុដ្ឋំ ពុជ្ឈន្តីតិ ពោជ្ឈង្គា។ បច្ចយដ្ឋំ ពុជ្ឈន្តីតិ ពោជ្ឈង្គា។ វិសុទ្ធដ្ឋំ ពុជ្ឈន្តីតិ ពោជ្ឈង្គា។ អនវជ្ជដ្ឋំ ពុជ្ឈន្តីតិ ពោជ្ឈង្គា។ នេក្ខម្មដ្ឋំ ពុជ្ឈន្តីតិ ពោជ្ឈង្គា។ វិមុត្តដ្ឋំ ពុជ្ឈន្តីតិ ពោជ្ឈង្គា។ អនាសវដ្ឋំ ពុជ្ឈន្តីតិ ពោជ្ឈង្គា។ វិវេកដ្ឋំ ពុជ្ឈន្តីតិ ពោជ្ឈង្គា។ វោសគ្គដ្ឋំ ពុជ្ឈន្តីតិ ពោជ្ឈង្គា។>
      text <មូលចរិយដ្ឋំ ពុជ្ឈន្តីតិ ពោជ្ឈង្គា។ ហេតុចរិយដ្ឋំ ពុជ្ឈន្តីតិ ពោជ្ឈង្គា។ បច្ចយចរិយដ្ឋំ ពុជ្ឈន្តីតិ ពោជ្ឈង្គា។ វិសុទ្ធិចរិយដ្ឋំ ពុជ្ឈន្តីតិ ពោជ្ឈង្គា។ អនវជ្ជចរិយដ្ឋំ ពុជ្ឈន្តីតិ ពោជ្ឈង្គា។ នេក្ខម្មចរិយដ្ឋំ ពុជ្ឈន្តីតិ ពោជ្ឈង្គា។ វិមុត្តិចរិយដ្ឋំ ពុជ្ឈន្តីតិ ពោជ្ឈង្គា។ អនាសវចរិយដ្ឋំ ពុជ្ឈន្តីតិ ពោជ្ឈង្គា។ វិវេកចរិយដ្ឋំ ពុជ្ឈន្តីតិ ពោជ្ឈង្គា។ វោសគ្គចរិយដ្ឋំ ពុជ្ឈន្តីតិ ពោជ្ឈង្គា។>
      text <មូលបរិគ្គហដ្ឋំ ពុជ្ឈន្តីតិ ពោជ្ឈង្គា…បេ។… វោសគ្គបរិគ្គហដ្ឋំ ពុជ្ឈន្តីតិ ពោជ្ឈង្គា។ មូលបរិវារដ្ឋំ ពុជ្ឈន្តីតិ ពោជ្ឈង្គា…បេ។… វោសគ្គបរិវារដ្ឋំ ពុជ្ឈន្តីតិ ពោជ្ឈង្គា។ មូលបរិបូរណដ្ឋំ ពុជ្ឈន្តីតិ ពោជ្ឈង្គា…បេ។… វោសគ្គបរិបូរដ្ឋំ ពុជ្ឈន្តីតិ ពោជ្ឈង្គា។ មូលបរិបាកដ្ឋំ ពុជ្ឈន្តីតិ ពោជ្ឈង្គា…បេ។… វោសគ្គបរិបាកដ្ឋំ ពុជ្ឈន្តីតិ ពោជ្ឈង្គា។ មូលបដិសម្ភិទដ្ឋំ ពុជ្ឈន្តីតិ ពោជ្ឈង្គា…បេ។… វោសគ្គបដិសម្ភិទដ្ឋំ ពុជ្ឈន្តីតិ ពោជ្ឈង្គា។ មូលបដិសម្ភិទាបាបនដ្ឋំ ពុជ្ឈន្តីតិ ពោជ្ឈង្គា…បេ។… វោសគ្គបដិសម្ភិទាបាបនដ្ឋំ ពុជ្ឈន្តីតិ ពោជ្ឈង្គា។ មូលបដិសម្ភិទាយ វសីភាវដ្ឋំ ពុជ្ឈន្តីតិ ពោជ្ឈង្គា…បេ។… វោសគ្គបដិសម្ភិទាយ វសីភាវដ្ឋំ ពុជ្ឈន្តីតិ ពោជ្ឈង្គា…បេ។…។>
      text <បរិគ្គហដ្ឋំ ពុជ្ឈន្តីតិ ពោជ្ឈង្គា។ បរិវារដ្ឋំ ពុជ្ឈន្តីតិ ពោជ្ឈង្គា។ បរិបូរណដ្ឋំ ពុជ្ឈន្តីតិ ពោជ្ឈង្គា។ ឯកគ្គដ្ឋំ ពុជ្ឈន្តីតិ ពោជ្ឈង្គា។ អវិក្ខេបដ្ឋំ ពុជ្ឈន្តីតិ ពោជ្ឈង្គា។ បគ្គហដ្ឋំ ពុជ្ឈន្តីតិ ពោជ្ឈង្គា។ អវិសារដ្ឋំ ពុជ្ឈន្តីតិ ពោជ្ឈង្គា។ អនាវិលដ្ឋំ ពុជ្ឈន្តីតិ ពោជ្ឈង្គា។ អនិញ្ជនដ្ឋំ ពុជ្ឈន្តីតិ ពោជ្ឈង្គា។ ឯកត្តុបដ្ឋានវសេន ចិត្តស្ស ឋិតដ្ឋំ ពុជ្ឈន្តីតិ ពោជ្ឈង្គា។ អារម្មណដ្ឋំ ពុជ្ឈន្តីតិ ពោជ្ឈង្គា។ គោចរដ្ឋំ ពុជ្ឈន្តីតិ ពោជ្ឈង្គា។ បហានដ្ឋំ ពុជ្ឈន្តីតិ ពោជ្ឈង្គា។ បរិច្ចាគដ្ឋំ ពុជ្ឈន្តីតិ ពោជ្ឈង្គា។ វុដ្ឋានដ្ឋំ ពុជ្ឈន្តីតិ ពោជ្ឈង្គា។ វិវដ្ដនដ្ឋំ ពុជ្ឈន្តីតិ ពោជ្ឈង្គា។ សន្តដ្ឋំ ពុជ្ឈន្តីតិ ពោជ្ឈង្គា។ បណីតដ្ឋំ ពុជ្ឈន្តីតិ ពោជ្ឈង្គា។ វិមុត្តដ្ឋំ ពុជ្ឈន្តីតិ ពោជ្ឈង្គា។ អនាសវដ្ឋំ ពុជ្ឈន្តីតិ ពោជ្ឈង្គា។ តរណដ្ឋំ ពុជ្ឈន្តីតិ ពោជ្ឈង្គា។ អនិមិត្តដ្ឋំ ពុជ្ឈន្តីតិ ពោជ្ឈង្គា។ អប្បណិហិតដ្ឋំ ពុជ្ឈន្តីតិ ពោជ្ឈង្គា។ សុញ្ញតដ្ឋំ ពុជ្ឈន្តីតិ ពោជ្ឈង្គា។ ឯករសដ្ឋំ ពុជ្ឈន្តីតិ ពោជ្ឈង្គា។ អនតិវត្តនដ្ឋំ ពុជ្ឈន្តីតិ ពោជ្ឈង្គា។ យុគនទ្ធដ្ឋំ ពុជ្ឈន្តីតិ ពោជ្ឈង្គា។ និយ្យានដ្ឋំ ពុជ្ឈន្តីតិ ពោជ្ឈង្គា។ ហេតុដ្ឋំ ពុជ្ឈន្តីតិ ពោជ្ឈង្គា។ ទស្សនដ្ឋំ ពុជ្ឈន្តីតិ ពោជ្ឈង្គា។ អាធិបតេយ្យដ្ឋំ ពុជ្ឈន្តីតិ ពោជ្ឈង្គា។>
      text <សមថស្ស អវិក្ខេបដ្ឋំ ពុជ្ឈន្តីតិ ពោជ្ឈង្គា។ វិបស្សនាយ អនុបស្សនដ្ឋំ ពុជ្ឈន្តីតិ ពោជ្ឈង្គា។ សមថវិបស្សនានំ ឯករសដ្ឋំ ពុជ្ឈន្តីតិ ពោជ្ឈង្គា។ យុគនទ្ធស្ស អនតិវត្តនដ្ឋំ ពុជ្ឈន្តីតិ ពោជ្ឈង្គា។ សិក្ខាយ សមាទានដ្ឋំ ពុជ្ឈន្តីតិ ពោជ្ឈង្គា។ អារម្មណស្ស គោចរដ្ឋំ ពុជ្ឈន្តីតិ ពោជ្ឈង្គា។ លីនស្ស ចិត្តស្ស បគ្គហដ្ឋំ ពុជ្ឈន្តីតិ ពោជ្ឈង្គា។ ឧទ្ធតស្ស ចិត្តស្ស និគ្គហដ្ឋំ ពុជ្ឈន្តីតិ ពោជ្ឈង្គា។ ឧភោវិសុទ្ធានំ អជ្ឈុបេក្ខនដ្ឋំ ពុជ្ឈន្តីតិ ពោជ្ឈង្គា។ វិសេសាធិគមដ្ឋំ ពុជ្ឈន្តីតិ ពោជ្ឈង្គា។ ឧត្តរិ បដិវេធដ្ឋំ ពុជ្ឈន្តីតិ ពោជ្ឈង្គា។ សច្ចាភិសមយដ្ឋំ ពុជ្ឈន្តីតិ ពោជ្ឈង្គា។ និរោធេ បតិដ្ឋាបកដ្ឋំ ពុជ្ឈន្តីតិ ពោជ្ឈង្គា។>
      text <សទ្ធិន្ទ្រិយស្ស អធិមោក្ខដ្ឋំ ពុជ្ឈន្តីតិ ពោជ្ឈង្គា…បេ។… បញ្ញិន្ទ្រិយស្ស ទស្សនដ្ឋំ ពុជ្ឈន្តីតិ ពោជ្ឈង្គា។ សទ្ធាពលស្ស អស្សទ្ធិយេ អកម្បិយដ្ឋំ ពុជ្ឈន្តីតិ ពោជ្ឈង្គា…បេ។… បញ្ញាពលស្ស អវិជ្ជាយ អកម្បិយដ្ឋំ ពុជ្ឈន្តីតិ ពោជ្ឈង្គា។ សតិសម្ពោជ្ឈង្គស្ស ឧបដ្ឋានដ្ឋំ ពុជ្ឈន្តីតិ ពោជ្ឈង្គា…បេ។… ឧបេក្ខាសម្ពោជ្ឈង្គស្ស បដិសង្ខានដ្ឋំ ពុជ្ឈន្តីតិ ពោជ្ឈង្គា។ សម្មាទិដ្ឋិយា ទស្សនដ្ឋំ ពុជ្ឈន្តីតិ ពោជ្ឈង្គា…បេ។… សម្មាសមាធិស្ស អវិក្ខេបដ្ឋំ ពុជ្ឈន្តីតិ ពោជ្ឈង្គា។>
      text <ឥន្ទ្រិយានំ អាធិបតេយ្យដ្ឋំ ពុជ្ឈន្តីតិ ពោជ្ឈង្គា។ ពលានំ អកម្បិយដ្ឋំ ពុជ្ឈន្តីតិ ពោជ្ឈង្គា។ និយ្យានដ្ឋំ ពុជ្ឈន្តីតិ ពោជ្ឈង្គា។ មគ្គស្ស ហេតុដ្ឋំ ពុជ្ឈន្តីតិ ពោជ្ឈង្គា។ សតិបដ្ឋានានំ ឧបដ្ឋានដ្ឋំ ពុជ្ឈន្តីតិ ពោជ្ឈង្គា។ សម្មប្បធានានំ បទហនដ្ឋំ ពុជ្ឈន្តីតិ ពោជ្ឈង្គា។ ឥទ្ធិបាទានំ ឥជ្ឈនដ្ឋំ ពុជ្ឈន្តីតិ ពោជ្ឈង្គា។ សច្ចានំ តថដ្ឋំ ពុជ្ឈន្តីតិ ពោជ្ឈង្គា។ បយោគានំ បដិប្បស្សទ្ធដ្ឋំ ពុជ្ឈន្តីតិ ពោជ្ឈង្គា។ ផលានំ សច្ឆិកិរិយដ្ឋំ ពុជ្ឈន្តីតិ ពោជ្ឈង្គា។>
      text <វិតក្កស្ស អភិនិរោបនដ្ឋំ ពុជ្ឈន្តីតិ ពោជ្ឈង្គា។ វិចារស្ស ឧបវិចារដ្ឋំ ពុជ្ឈន្តីតិ ពោជ្ឈង្គា។ បីតិយា ផរណដ្ឋំ ពុជ្ឈន្តីតិ ពោជ្ឈង្គា។ សុខស្ស អភិសន្ទនដ្ឋំ ពុជ្ឈន្តីតិ ពោជ្ឈង្គា។ ចិត្តស្ស ឯកគ្គដ្ឋំ ពុជ្ឈន្តីតិ ពោជ្ឈង្គា។>
      text <អាវជ្ជនដ្ឋំ ពុជ្ឈន្តីតិ ពោជ្ឈង្គា។ វិជាននដ្ឋំ ពុជ្ឈន្តីតិ ពោជ្ឈង្គា។ បជាននដ្ឋំ ពុជ្ឈន្តីតិ ពោជ្ឈង្គា។ សញ្ជាននដ្ឋំ ពុជ្ឈន្តីតិ ពោជ្ឈង្គា។ ឯកោទដ្ឋំ ពុជ្ឈន្តីតិ ពោជ្ឈង្គា។ អភិញ្ញាយ ញាតដ្ឋំ ពុជ្ឈន្តីតិ ពោជ្ឈង្គា។ បរិញ្ញាយ តីរណដ្ឋំ ពុជ្ឈន្តីតិ ពោជ្ឈង្គា។ បហានស្ស បរិច្ចាគដ្ឋំ ពុជ្ឈន្តីតិ ពោជ្ឈង្គា។ ភាវនាយ ឯករសដ្ឋំ ពុជ្ឈន្តីតិ ពោជ្ឈង្គា។ សច្ឆិកិរិយាយ ផស្សនដ្ឋំ ពុជ្ឈន្តីតិ ពោជ្ឈង្គា។ ខន្ធានំ ខន្ធដ្ឋំ ពុជ្ឈន្តីតិ ពោជ្ឈង្គា។ ធាតូនំ ធាតុដ្ឋំ ពុជ្ឈន្តីតិ ពោជ្ឈង្គា។ អាយតនានំ អាយតនដ្ឋំ ពុជ្ឈន្តីតិ ពោជ្ឈង្គា។ សង្ខតានំ សង្ខតដ្ឋំ ពុជ្ឈន្តីតិ ពោជ្ឈង្គា។ អសង្ខតស្ស អសង្ខតដ្ឋំ ពុជ្ឈន្តីតិ ពោជ្ឈង្គា។>
      text <ចិត្តដ្ឋំ ពុជ្ឈន្តីតិ ពោជ្ឈង្គា។ ចិត្តានន្តរិយដ្ឋំ ពុជ្ឈន្តីតិ ពោជ្ឈង្គា។ ចិត្តស្ស វុដ្ឋានដ្ឋំ ពុជ្ឈន្តីតិ ពោជ្ឈង្គា។ ចិត្តស្ស វិវដ្ដនដ្ឋំ ពុជ្ឈន្តីតិ ពោជ្ឈង្គា។ ចិត្តស្ស ហេតុដ្ឋំ ពុជ្ឈន្តីតិ ពោជ្ឈង្គា។ ចិត្តស្ស បច្ចយដ្ឋំ ពុជ្ឈន្តីតិ ពោជ្ឈង្គា។ ចិត្តស្ស វត្ថុដ្ឋំ ពុជ្ឈន្តីតិ ពោជ្ឈង្គា។ ចិត្តស្ស ភូមដ្ឋំ ពុជ្ឈន្តីតិ ពោជ្ឈង្គា។ ចិត្តស្ស អារម្មណដ្ឋំ ពុជ្ឈន្តីតិ ពោជ្ឈង្គា។ ចិត្តស្ស គោចរដ្ឋំ ពុជ្ឈន្តីតិ ពោជ្ឈង្គា។ ចិត្តស្ស ចរិយដ្ឋំ ពុជ្ឈន្តីតិ ពោជ្ឈង្គា។ ចិត្តស្ស គតដ្ឋំ ពុជ្ឈន្តីតិ ពោជ្ឈង្គា។ ចិត្តស្ស អភិនីហារដ្ឋំ ពុជ្ឈន្តីតិ ពោជ្ឈង្គា។ ចិត្តស្ស និយ្យានដ្ឋំ ពុជ្ឈន្តីតិ ពោជ្ឈង្គា។ ចិត្តស្ស និស្សរណដ្ឋំ ពុជ្ឈន្តីតិ ពោជ្ឈង្គា។>
      text <ឯកត្តេ អាវជ្ជនដ្ឋំ ពុជ្ឈន្តីតិ ពោជ្ឈង្គា។ ឯកត្តេ វិជាននដ្ឋំ ពុជ្ឈន្តីតិ ពោជ្ឈង្គា។ ឯកត្តេ បជាននដ្ឋំ ពុជ្ឈន្តីតិ ពោជ្ឈង្គា។ ឯកត្តេ សញ្ជាននដ្ឋំ ពុជ្ឈន្តីតិ ពោជ្ឈង្គា។ ឯកត្តេ ឯកោទដ្ឋំ ពុជ្ឈន្តីតិ ពោជ្ឈង្គា។។ ឯកត្តេ បក្ខន្ទនដ្ឋំ ពុជ្ឈន្តីតិ ពោជ្ឈង្គា។ ឯកត្តេ បសីទនដ្ឋំ ពុជ្ឈន្តីតិ ពោជ្ឈង្គា។ ឯកត្តេ សន្តិដ្ឋនដ្ឋំ ពុជ្ឈន្តីតិ ពោជ្ឈង្គា។ ឯកត្តេ វិមុច្ចនដ្ឋំ ពុជ្ឈន្តីតិ ពោជ្ឈង្គា។ ឯកត្តេ ឯតំ សន្តន្តិ បស្សនដ្ឋំ ពុជ្ឈន្តីតិ ពោជ្ឈង្គា។ ឯកត្តេ យានីកតដ្ឋំ ពុជ្ឈន្តីតិ ពោជ្ឈង្គា។ ឯកត្តេ វត្ថុកតដ្ឋំ ពុជ្ឈន្តីតិ ពោជ្ឈង្គា។ ឯកត្តេ អនុដ្ឋិតដ្ឋំ ពុជ្ឈន្តីតិ ពោជ្ឈង្គា។ ឯកត្តេ បរិចិតដ្ឋំ ពុជ្ឈន្តីតិ ពោជ្ឈង្គា។ ឯកត្តេ សុសមារទ្ធដ្ឋំ ពុជ្ឈន្តីតិ ពោជ្ឈង្គា។ ឯកត្តេ បរិគ្គហដ្ឋំ ពុជ្ឈន្តីតិ ពោជ្ឈង្គា។ ឯកត្តេ បរិវារដ្ឋំ ពុជ្ឈន្តីតិ ពោជ្ឈង្គា។ ឯកត្តេ បរិបូរណដ្ឋំ ពុជ្ឈន្តីតិ ពោជ្ឈង្គា។ ឯកត្តេ សមោធានដ្ឋំ ពុជ្ឈន្តីតិ ពោជ្ឈង្គា។ ឯកត្តេ អធិដ្ឋានដ្ឋំ ពុជ្ឈន្តីតិ ពោជ្ឈង្គា។ ឯកត្តេ អាសេវនដ្ឋំ ពុជ្ឈន្តីតិ ពោជ្ឈង្គា។ ឯកត្តេ ភាវនដ្ឋំ ពុជ្ឈន្តីតិ ពោជ្ឈង្គា។ ឯកត្តេ ពហុលីកម្មដ្ឋំ ពុជ្ឈន្តីតិ ពោជ្ឈង្គា។ ឯកត្តេ សុសមុគ្គតដ្ឋំ ពុជ្ឈន្តីតិ ពោជ្ឈង្គា។ ឯកត្តេ សុវិមុត្តដ្ឋំ ពុជ្ឈន្តីតិ ពោជ្ឈង្គា។ ឯកត្តេ ពុជ្ឈនដ្ឋំ ពុជ្ឈន្តីតិ ពោជ្ឈង្គា។ ឯកត្តេ អនុពុជ្ឈនដ្ឋំ ពុជ្ឈន្តីតិ ពោជ្ឈង្គា។ ឯកត្តេ បដិពុជ្ឈនដ្ឋំ ពុជ្ឈន្តីតិ ពោជ្ឈង្គា។ ឯកត្តេ សម្ពុជ្ឈនដ្ឋំ ពុជ្ឈន្តីតិ ពោជ្ឈង្គា។ ឯកត្តេ ពោធនដ្ឋំ ពុជ្ឈន្តីតិ ពោជ្ឈង្គា។ ឯកត្តេ អនុពោធនដ្ឋំ ពុជ្ឈន្តីតិ ពោជ្ឈង្គា។ ឯកត្តេ បដិពោធនដ្ឋំ ពុជ្ឈន្តីតិ ពោជ្ឈង្គា។ ឯកត្តេ សម្ពុជ្ឈនដ្ឋំ ពុជ្ឈន្តីតិ ពោជ្ឈង្គា។ ឯកត្តេ ពោធិបក្ខិយដ្ឋំ ពុជ្ឈន្តីតិ ពោជ្ឈង្គា។ ឯកត្តេ អនុពោធិបក្ខិយដ្ឋំ ពុជ្ឈន្តីតិ ពោជ្ឈង្គា។ ឯកត្តេ បដិពោធិបក្ខិយដ្ឋំ ពុជ្ឈន្តីតិ ពោជ្ឈង្គា។ ឯកត្តេ សម្ពោធិបក្ខិយដ្ឋំ ពុជ្ឈន្តីតិ ពោជ្ឈង្គា។ ឯកត្តេ ជោតនដ្ឋំ ពុជ្ឈន្តីតិ ពោជ្ឈង្គា។ ឯកត្តេ ឧជ្ជោតនដ្ឋំ ពុជ្ឈន្តីតិ ពោជ្ឈង្គា។ ឯកត្តេ អនុជោតនដ្ឋំ ពុជ្ឈន្តីតិ ពោជ្ឈង្គា។ ឯកត្តេ បដិជោតនដ្ឋំ ពុជ្ឈន្តីតិ ពោជ្ឈង្គា។ ឯកត្តេ សញ្ជោតនដ្ឋំ ពុជ្ឈន្តីតិ ពោជ្ឈង្គា។>
      text <បតាបនដ្ឋំ ពុជ្ឈន្តីតិ ពោជ្ឈង្គា។ វិរោចនដ្ឋំ ពុជ្ឈន្តីតិ ពោជ្ឈង្គា។ កិលេសានំ សន្តាបនដ្ឋំ ពុជ្ឈន្តីតិ ពោជ្ឈង្គា។ អមលដ្ឋំ ពុជ្ឈន្តីតិ ពោជ្ឈង្គា។ វិមលដ្ឋំ ពុជ្ឈន្តីតិ ពោជ្ឈង្គា។ និម្មលដ្ឋំ ពុជ្ឈន្តីតិ ពោជ្ឈង្គា។ សមដ្ឋំ ពុជ្ឈន្តីតិ ពោជ្ឈង្គា។ សមយដ្ឋំ ពុជ្ឈន្តីតិ ពោជ្ឈង្គា។ វិវេកដ្ឋំ ពុជ្ឈន្តីតិ ពោជ្ឈង្គា។ វិវេកចរិយដ្ឋំ ពុជ្ឈន្តីតិ ពោជ្ឈង្គា។ វិរាគដ្ឋំ ពុជ្ឈន្តីតិ ពោជ្ឈង្គា។ វិរាគចរិយដ្ឋំ ពុជ្ឈន្តីតិ ពោជ្ឈង្គា។ និរោធដ្ឋំ ពុជ្ឈន្តីតិ ពោជ្ឈង្គា។ និរោធចរិយដ្ឋំ ពុជ្ឈន្តីតិ ពោជ្ឈង្គា។ វោសគ្គដ្ឋំ ពុជ្ឈន្តីតិ ពោជ្ឈង្គា។ វោសគ្គចរិយដ្ឋំ ពុជ្ឈន្តីតិ ពោជ្ឈង្គា។ វិមុត្តដ្ឋំ ពុជ្ឈន្តីតិ ពោជ្ឈង្គា។ វិមុត្តិចរិយដ្ឋំ ពុជ្ឈន្តីតិ ពោជ្ឈង្គា។>
      text <ឆន្ទដ្ឋំ ពុជ្ឈន្តីតិ ពោជ្ឈង្គា។ ឆន្ទស្ស មូលដ្ឋំ ពុជ្ឈន្តីតិ ពោជ្ឈង្គា។ ឆន្ទស្ស បាទដ្ឋំ ពុជ្ឈន្តីតិ ពោជ្ឈង្គា។ ឆន្ទស្ស បធានដ្ឋំ ពុជ្ឈន្តីតិ ពោជ្ឈង្គា។ ឆន្ទស្ស ឥជ្ឈនដ្ឋំ ពុជ្ឈន្តីតិ ពោជ្ឈង្គា។ ឆន្ទស្ស អធិមោក្ខដ្ឋំ ពុជ្ឈន្តីតិ ពោជ្ឈង្គា។ ឆន្ទស្ស បគ្គហដ្ឋំ ពុជ្ឈន្តីតិ ពោជ្ឈង្គា។ ឆន្ទស្ស ឧបដ្ឋានដ្ឋំ ពុជ្ឈន្តីតិ ពោជ្ឈង្គា។ ឆន្ទស្ស អវិក្ខេបដ្ឋំ ពុជ្ឈន្តីតិ ពោជ្ឈង្គា។ ឆន្ទស្ស ទស្សនដ្ឋំ ពុជ្ឈន្តីតិ ពោជ្ឈង្គា។>
      text <វីរិយដ្ឋំ ពុជ្ឈន្តីតិ ពោជ្ឈង្គា…បេ។… ចិត្តដ្ឋំ ពុជ្ឈន្តីតិ ពោជ្ឈង្គា…បេ។… វីមំសដ្ឋំ ពុជ្ឈន្តីតិ ពោជ្ឈង្គា។ វីមំសាយ មូលដ្ឋំ ពុជ្ឈន្តីតិ ពោជ្ឈង្គា។ វីមំសាយ បាទដ្ឋំ ពុជ្ឈន្តីតិ ពោជ្ឈង្គា។ វីមំសាយ បធានដ្ឋំ ពុជ្ឈន្តីតិ ពោជ្ឈង្គា។ វីមំសាយ ឥជ្ឈនដ្ឋំ ពុជ្ឈន្តីតិ ពោជ្ឈង្គា។ វីមំសាយ អធិមោក្ខដ្ឋំ ពុជ្ឈន្តីតិ ពោជ្ឈង្គា។ វីមំសាយ បគ្គហដ្ឋំ ពុជ្ឈន្តីតិ ពោជ្ឈង្គា។ វីមំសាយ ឧបដ្ឋានដ្ឋំ ពុជ្ឈន្តីតិ ពោជ្ឈង្គា។ វីមំសាយ អវិក្ខេបដ្ឋំ ពុជ្ឈន្តីតិ ពោជ្ឈង្គា។ វីមំសាយ ទស្សនដ្ឋំ ពុជ្ឈន្តីតិ ពោជ្ឈង្គា។>
      text <ទុក្ខដ្ឋំ ពុជ្ឈន្តីតិ ពោជ្ឈង្គា។ ទុក្ខស្ស បីឡនដ្ឋំ ពុជ្ឈន្តីតិ ពោជ្ឈង្គា។ ទុក្ខស្ស សង្ខតដ្ឋំ ពុជ្ឈន្តីតិ ពោជ្ឈង្គា។ ទុក្ខស្ស សន្តាបដ្ឋំ ពុជ្ឈន្តីតិ ពោជ្ឈង្គា។ ទុក្ខស្ស វិបរិណាមដ្ឋំ ពុជ្ឈន្តីតិ ពោជ្ឈង្គា។ សមុទយដ្ឋំ ពុជ្ឈន្តីតិ ពោជ្ឈង្គា។ សមុទយស្ស អាយូហនដ្ឋំ និទានដ្ឋំ សញ្ញោគដ្ឋំ បលិពោធដ្ឋំ ពុជ្ឈន្តីតិ ពោជ្ឈង្គា។ និរោធដ្ឋំ ពុជ្ឈន្តីតិ ពោជ្ឈង្គា។ និរោធស្ស និស្សរណដ្ឋំ វិវេកដ្ឋំ អសង្ខតដ្ឋំ អមតដ្ឋំ ពុជ្ឈន្តីតិ ពោជ្ឈង្គា។ មគ្គដ្ឋំ ពុជ្ឈន្តីតិ ពោជ្ឈង្គា។ មគ្គស្ស និយ្យានដ្ឋំ ហេតុដ្ឋំ ទស្សនដ្ឋំ អាធិបតេយ្យដ្ឋំ ពុជ្ឈន្តីតិ ពោជ្ឈង្គា។>
      text <តថដ្ឋំ ពុជ្ឈន្តីតិ ពោជ្ឈង្គា។ អនត្តដ្ឋំ ពុជ្ឈន្តីតិ ពោជ្ឈង្គា។ សច្ចដ្ឋំ ពុជ្ឈន្តីតិ ពោជ្ឈង្គា។ បដិវេធដ្ឋំ ពុជ្ឈន្តីតិ ពោជ្ឈង្គា។ អភិជាននដ្ឋំ ពុជ្ឈន្តីតិ ពោជ្ឈង្គា។ បរិជាននដ្ឋំ ពុជ្ឈន្តីតិ ពោជ្ឈង្គា។ ធម្មដ្ឋំ ពុជ្ឈន្តីតិ ពោជ្ឈង្គា។ ធាតុដ្ឋំ ពុជ្ឈន្តីតិ ពោជ្ឈង្គា។ ញាតដ្ឋំ ពុជ្ឈន្តីតិ ពោជ្ឈង្គា។ សច្ឆិកិរិយដ្ឋំ ពុជ្ឈន្តីតិ ពោជ្ឈង្គា។ ផស្សនដ្ឋំ ពុជ្ឈន្តីតិ ពោជ្ឈង្គា។ អភិសមយដ្ឋំ ពុជ្ឈន្តីតិ ពោជ្ឈង្គា។>
      text <នេក្ខម្មំ ពុជ្ឈន្តីតិ ពោជ្ឈង្គា។ អព្យាបាទំ ពុជ្ឈន្តីតិ ពោជ្ឈង្គា។ អាលោកសញ្ញំ ពុជ្ឈន្តីតិ ពោជ្ឈង្គា។ អវិក្ខេបំ ពុជ្ឈន្តីតិ ពោជ្ឈង្គា។ ធម្មវវត្ថានំ ពុជ្ឈន្តីតិ ពោជ្ឈង្គា។ ញាណំ ពុជ្ឈន្តីតិ ពោជ្ឈង្គា។ បាមោជ្ជំ ពុជ្ឈន្តីតិ ពោជ្ឈង្គា។ បឋមំ ឈានំ ពុជ្ឈន្តីតិ ពោជ្ឈង្គា…បេ។… អរហត្តមគ្គំ ពុជ្ឈន្តីតិ ពោជ្ឈង្គា។ អរហត្តផលសមាបត្តិំ ពុជ្ឈន្តីតិ ពោជ្ឈង្គា។>
      text <អធិមោក្ខដ្ឋេន សទ្ធិន្ទ្រិយំ ពុជ្ឈន្តីតិ ពោជ្ឈង្គា…បេ។… ទស្សនដ្ឋេន បញ្ញិន្ទ្រិយំ ពុជ្ឈន្តីតិ ពោជ្ឈង្គា។ អស្សទ្ធិយេ អកម្បិយដ្ឋេន សទ្ធាពលំ ពុជ្ឈន្តីតិ ពោជ្ឈង្គា…បេ។… អវិជ្ជាយ អកម្បិយដ្ឋេន បញ្ញាពលំ ពុជ្ឈន្តីតិ ពោជ្ឈង្គា។ ឧបដ្ឋានដ្ឋេន សតិសម្ពោជ្ឈង្គំ ពុជ្ឈន្តីតិ ពោជ្ឈង្គា…បេ។… បដិសង្ខានដ្ឋេន ឧបេក្ខាសម្ពោជ្ឈង្គំ ពុជ្ឈន្តីតិ ពោជ្ឈង្គា។>
      text <ទស្សនដ្ឋេន សម្មាទិដ្ឋិំ ពុជ្ឈន្តីតិ ពោជ្ឈង្គា…បេ។… អវិក្ខេបដ្ឋេន សម្មាសមាធិំ ពុជ្ឈន្តីតិ ពោជ្ឈង្គា។ អាធិបតេយ្យដ្ឋេន ឥន្ទ្រិយំ ពុជ្ឈន្តីតិ ពោជ្ឈង្គា។ អកម្បិយដ្ឋេន ពលំ ពុជ្ឈន្តីតិ ពោជ្ឈង្គា។ និយ្យានដ្ឋំ ពុជ្ឈន្តីតិ ពោជ្ឈង្គា។ ហេតុដ្ឋេន មគ្គំ ពុជ្ឈន្តីតិ ពោជ្ឈង្គា។ ឧបដ្ឋានដ្ឋេន សតិបដ្ឋានំ ពុជ្ឈន្តីតិ ពោជ្ឈង្គា។ បទហនដ្ឋេន សម្មប្បធានំ ពុជ្ឈន្តីតិ ពោជ្ឈង្គា។ ឥជ្ឈនដ្ឋេន ឥទ្ធិបាទំ ពុជ្ឈន្តីតិ ពោជ្ឈង្គា។ តថដ្ឋេន សច្ចំ ពុជ្ឈន្តីតិ ពោជ្ឈង្គា។ អវិក្ខេបដ្ឋេន សមថំ ពុជ្ឈន្តីតិ ពោជ្ឈង្គា។ អនុបស្សនដ្ឋេ វិបស្សនំ …បេ។… ឯករសដ្ឋេន សមថវិបស្សនំ ពុជ្ឈន្តីតិ ពោជ្ឈង្គា។ អនតិវត្តនដ្ឋេន យុគនទ្ធំ ពុជ្ឈន្តីតិ ពោជ្ឈង្គា។ សំវរដ្ឋេន សីលវិសុទ្ធិំ ពុជ្ឈន្តីតិ ពោជ្ឈង្គា។ អវិក្ខេបដ្ឋេន ចិត្តវិសុទ្ធិំ ពុជ្ឈន្តីតិ ពោជ្ឈង្គា។ ទស្សនដ្ឋេន ទិដ្ឋិវិសុទ្ធិំ ពុជ្ឈន្តីតិ ពោជ្ឈង្គា។ មុត្តដ្ឋេន វិមោក្ខំ ពុជ្ឈន្តីតិ ពោជ្ឈង្គា។ បដិវេធដ្ឋេន វិជ្ជំ ពុជ្ឈន្តីតិ ពោជ្ឈង្គា។ បរិច្ចាគដ្ឋេន វិមុត្តិំ ពុជ្ឈន្តីតិ ពោជ្ឈង្គា។ សមុច្ឆេទដ្ឋេន ខយេ ញាណំ ពុជ្ឈន្តីតិ ពោជ្ឈង្គា។ បដិប្បស្សទ្ធដ្ឋេន អនុប្បាទេ ញាណំ ពុជ្ឈន្តីតិ ពោជ្ឈង្គា។>
      text <ឆន្ទំ មូលដ្ឋេន ពុជ្ឈន្តីតិ ពោជ្ឈង្គា។ មនសិការំ សមុដ្ឋានដ្ឋេន ពុជ្ឈន្តីតិ ពោជ្ឈង្គា។ ផស្សំ សមោធានដ្ឋេន ពុជ្ឈន្តីតិ ពោជ្ឈង្គា។ វេទនំ សមោសរណដ្ឋេន ពុជ្ឈន្តីតិ ពោជ្ឈង្គា។ សមាធិំ បមុខដ្ឋេន ពុជ្ឈន្តីតិ ពោជ្ឈង្គា។ សតិំ អាធិបតេយ្យដ្ឋេន ពុជ្ឈន្តីតិ ពោជ្ឈង្គា។ បញ្ញំ តតុត្តរដ្ឋេន ពុជ្ឈន្តីតិ ពោជ្ឈង្គា។ វិមុត្តិំ សារដ្ឋេន ពុជ្ឈន្តីតិ ពោជ្ឈង្គា។ អមតោគធំ និព្ពានំ បរិយោសានដ្ឋេន ពុជ្ឈន្តីតិ ពោជ្ឈង្គា។>
      text <២០>, <សាវត្ថិនិទានំ។ តត្រ ខោ អាយស្មា សារិបុត្តោ ភិក្ខូ អាមន្តេសិ អាវុសោ ភិក្ខវោតិ។ អាវុសោតិ ខោ តេ ភិក្ខូ អាយស្មតោ សារិបុត្តស្ស បច្ចស្សោសុំ។ អាយស្មា សារិបុត្តោ ឯតទវោច>
      text <សត្តិមេ អាវុសោ ពោជ្ឈង្គា។ កតមេ សត្ត។ សតិសម្ពោជ្ឈង្គោ ធម្មវិចយសម្ពោជ្ឈង្គោ…បេ។… ឧបេក្ខាសម្ពោជ្ឈង្គោ ឥមេ ខោ អាវុសោ សត្ត ពោជ្ឈង្គា។ ឥមេសំ ខ្វាហំ អាវុសោ សត្តន្នំ ពោជ្ឈង្គានំ យេន យេន ពោជ្ឈង្គេន អាកង្ខាមិ បុព្ពណ្ហសមយំ វិហរិតុំ តេន តេន ពោជ្ឈង្គេន បុព្ពណ្ហសមយំ វិហរាមិ។ យេន យេន ពោជ្ឈង្គេន អាកង្ខាមិ មជ្ឈន្ហិកសមយំ…បេ។… សាយន្ហសមយំ វិហរិតុំ តេន តេន ពោជ្ឈង្គេន សាយន្ហសមយំ វិហរាមិ។ សតិសម្ពោជ្ឈង្គោ ឥតិ ចេ មេ អាវុសោ ហោតិ អប្បមាណោតិ មេ ហោតិ សុសមារទ្ធោតិ មេ ហោតិ។ តិដ្ឋន្តញ្ច នំ តិដ្ឋតីតិ បជានាមិ។ សចេបិ មេ ចវតិ ឥទប្បច្ចយា មេ ចវតីតិ បជានាមិ។ ធម្មវិចយសម្ពោជ្ឈង្គោ…បេ។… ឧបេក្ខាសម្ពោជ្ឈង្គោ ឥតិ ចេ មេ អាវុសោ ហោតិ អប្បមាណោតិ មេ ហោតិ សុសមារទ្ធោតិ មេ ហោតិ។ តិដ្ឋន្តញ្ច នំ តិដ្ឋតីតិ បជានាមិ។ សចេបិ មេ ចវតិ ឥទប្បច្ចយា មេ ចវតីតិ បជានាមិ។>
      text <សេយ្យថាបិ អាវុសោ រញ្ញោ វា រាជមហាមត្តស្ស វា នានារត្តានំ ទុស្សានំ ទុស្សករណ្ឌកោ បូរោ អស្ស។ សោ យញ្ញទេវ ទុស្សយុគំ អាកង្ខេយ្យ បុព្ពណ្ហសមយំ បារុបិតុំ តំ តទេវ ទុស្សយុគំ បុព្ពណ្ហសមយំ បារុបេយ្យ។ យញ្ញទេវ ទុស្សយុគំ អាកង្ខេយ្យ មជ្ឈន្ហិកសមយំ…បេ។… សាយន្ហសមយំ បារុបិតុំ តំ តទេវ ទុស្សយុគំ សាយន្ហសមយំ បារុបេយ្យ។ ឯវមេវ ខ្វាហំ អាវុសោ ឥមេសំ សត្តន្នំ ពោជ្ឈង្គានំ យេន យេន ពោជ្ឈង្គេន អាកង្ខាមិ បុព្ពណ្ហសមយំ វិហរិតុំ តេន តេន ពោជ្ឈង្គេន បុព្ពណ្ហសមយំ វិហរាមិ។ យេន យេន ពោជ្ឈង្គេន អាកង្ខាមិ មជ្ឈន្ហិកសមយំ…បេ។… សាយន្ហសមយំ វិហរិតុំ តេន តេន ពោជ្ឈង្គេន សាយន្ហសមយំ វិហរាមិ។ សតិសម្ពោជ្ឈង្គោ ឥតិ ចេ មេ អាវុសោ ហោតិ អប្បមាណោតិ មេ ហោតិ សុសមារទ្ធោតិ មេ ហោតិ។ តិដ្ឋន្តញ្ច នំ តិដ្ឋតីតិ បជានាមិ។ សចេបិ មេ ចវតិ ឥទប្បច្ចយា មេ ចវតីតិ បជានាមិ…បេ។… ឧបេក្ខាសម្ពោជ្ឈង្គោ ឥតិ ចេ មេ អាវុសោ ហោតិ អប្បមាណោតិ មេ ហោតិ សុសមារទ្ធោតិ មេ ហោតិ។ តិដ្ឋន្តញ្ច នំ តិដ្ឋតីតិ បជានាមិ។ សចេបិ មេ ចវតិ ឥទប្បច្ចយា មេ ចវតីតិ បជានាមិ។>
    text <សុត្តន្តនិទ្ទេសោ>
      text <២១>, <កថំ សតិសម្ពោជ្ឈង្គោ ឥតិ ចេ មេ ហោតីតិ ពោជ្ឈង្គោ។ យាវតា និរោធូបដ្ឋាតិ តាវតា សតិសម្ពោជ្ឈង្គោ។ ឥតិ ចេ មេ ហោតីតិ ពោជ្ឈង្គោ។ សេយ្យថាបិ តេលប្បទីបស្ស ឈាយតោ យាវតា អច្ចិ តាវតា វណ្ណោ យាវតា វណ្ណោ តាវតា អច្ចិ។ ឯវមេវ យាវតា និរោធូបដ្ឋាតិ តាវតា សតិសម្ពោជ្ឈង្គោ។ ឥតិ ចេ មេ ហោតីតិ ពោជ្ឈង្គោ។>
      text <កថំ អប្បមាណោ ឥតិ ចេ មេ ហោតីតិ ពោជ្ឈង្គោ។ បមាណពទ្ធា កិលេសា សព្ពេ ច បរិយុដ្ឋានា យេ ច សង្ខារា បោនោភវិកា អប្បមាណោ និរោធោ អចលដ្ឋេន អសង្ខតដ្ឋេន។ យាវតា និរោធូបដ្ឋាតិ តាវតា អប្បមាណោ។ ឥតិ ចេ មេ ហោតីតិ ពោជ្ឈង្គោ។>
      text <កថំ សុសមារទ្ធោ ឥតិ ចេ មេ ហោតីតិ ពោជ្ឈង្គោ។ វិសមា កិលេសា សព្ពេ ច បរិយុដ្ឋានា យេ ច សង្ខារា បោនោភវិកា សមធម្មោ និរោធោ សន្តដ្ឋេន បណីតដ្ឋេន។ យាវតា និរោធូបដ្ឋាតិ តាវតា សុសមារទ្ធោ ឥតិ ចេ មេ ហោតីតិ ពោជ្ឈង្គោ។>
      text <កថំ តិដ្ឋន្តញ្ច នំ តិដ្ឋតីតិ បជានាមិ សចេបិ ចវតិ ឥទប្បច្ចយា ចវតីតិ បជានាមិ។ កតិហាការេហិ សតិសម្ពោជ្ឈង្គោ តិដ្ឋតិ។ កតិហាការេហិ សតិសម្ពោជ្ឈង្គោ ចវតិ។ អដ្ឋហាការេហិ សតិសម្ពោជ្ឈង្គោ តិដ្ឋតិ។ អដ្ឋហាការេហិ សតិសម្ពោជ្ឈង្គោ ចវតិ។>
      text <កតមេហិ អដ្ឋហាការេហិ សតិសម្ពោជ្ឈង្គោ តិដ្ឋតិ។ អនុប្បាទំ អាវជ្ជិតត្តា សតិសម្ពោជ្ឈង្គោ តិដ្ឋតិ ឧប្បាទំ អនាវជ្ជិតត្តា សតិសម្ពោជ្ឈង្គោ តិដ្ឋតិ អប្បវត្តំ អាវជ្ជិតត្តា សតិសម្ពោជ្ឈង្គោ តិដ្ឋតិ បវត្តំ អនាវជ្ជិតត្តា សតិសម្ពោជ្ឈង្គោ តិដ្ឋតិ អនិមិត្តំ អាវជ្ជិតត្តា សតិសម្ពោជ្ឈង្គោ តិដ្ឋតិ និមិត្តំ អនាវជ្ជិតត្តា សតិសម្ពោជ្ឈង្គោ តិដ្ឋតិ និរោធំ អាវជ្ជិតត្តា សតិសម្ពោជ្ឈង្គោ តិដ្ឋតិ សង្ខារេ អនាវជ្ជិតត្តា សតិសម្ពោជ្ឈង្គោ តិដ្ឋតិ ឥមេហិ អដ្ឋហាការេហិ សតិសម្ពោជ្ឈង្គោ តិដ្ឋតិ។>
      text <កតមេហិ អដ្ឋហាការេហិ សតិសម្ពោជ្ឈង្គោ ចវតិ។ ឧប្បាទំ អាវជ្ជិតត្តា សតិសម្ពោជ្ឈង្គោ ចវតិ អនុប្បាទំ អនាវជ្ជិតត្តា សតិសម្ពោជ្ឈង្គោ ចវតិ បវត្តំ អាវជ្ជិតត្តា សតិសម្ពោជ្ឈង្គោ ចវតិ អប្បវត្តំ អនាវជ្ជិតត្តា សតិសម្ពោជ្ឈង្គោ ចវតិ និមិត្តំ អាវជ្ជិតត្តា សតិសម្ពោជ្ឈង្គោ ចវតិ អនិមិត្តំ អនាវជ្ជិតត្តា សតិសម្ពោជ្ឈង្គោ ចវតិ សង្ខារេ អាវជ្ជិតត្តា សតិសម្ពោជ្ឈង្គោ ចវតិ និរោធំ អនាវជ្ជិតត្តា សតិសម្ពោជ្ឈង្គោ ចវតិ ឥមេហិ អដ្ឋហាការេហិ សតិសម្ពោជ្ឈង្គោ ចវតិ។ ឯវំ តិដ្ឋន្តញ្ច នំ តិដ្ឋតីតិ បជានាមិ។ សចេបិ ចវតិ ឥទប្បច្ចយា មេ ចវតីតិ បជានាមិ…បេ។…។>
      text <កថំ ឧបេក្ខាសម្ពោជ្ឈង្គោ ឥតិ ចេ មេ ហោតីតិ ពោជ្ឈង្គោ។ យាវតា និរោធូបដ្ឋាតិ តាវតា ឧបេក្ខាសម្ពោជ្ឈង្គោ ឥតិ ចេ មេ ហោតីតិ ពោជ្ឈង្គោ។ សេយ្យថាបិ តេលប្បទីបស្ស ឈាយតោ យាវតា អច្ចិ តាវតា វណ្ណោ យាវតា វណ្ណោ តាវតា អច្ចិ។ ឯវមេវ យាវតា និរោធូបដ្ឋាតិ តាវតា ឧបេក្ខាសម្ពោជ្ឈង្គោ ឥតិ ចេ ហោតីតិ ពោជ្ឈង្គោ។>
      text <កថំ អប្បមាណោ ឥតិ ចេ ហោតីតិ ពោជ្ឈង្គោ។ បមាណពទ្ធា កិលេសា សព្ពេ ច បរិយុដ្ឋានា យេ ច សង្ខារា បោនោភវិកា អប្បមាណោ និរោធោ អចលដ្ឋេន អសង្ខតដ្ឋេន។ យាវតា និរោធូបដ្ឋាតិ តាវតា អប្បមាណោ ឥតិ ចេ ហោតីតិ ពោជ្ឈង្គោ។>
      text <កថំ សុសមារទ្ធោ ឥតិ ចេ ហោតីតិ ពោជ្ឈង្គោ។ វិសមា កិលេសា សព្ពេ ច បរិយុដ្ឋានា យេ ច សង្ខារា បោនោភវិកា សមធម្មោ និរោធោ សន្តដ្ឋេន បណីតដ្ឋេន។ យាវតា និរោធូបដ្ឋាតិ តាវតា សុសមារទ្ធោ ឥតិ ចេ ហោតីតិ ពោជ្ឈង្គោ។>
      text <កថំ តិដ្ឋន្តញ្ច នំ តិដ្ឋតីតិ បជានាមិ សចេបិ ចវតិ ឥទប្បច្ចយា មេ ចវតីតិ បជានាមិ។ កតិហាការេហិ ឧបេក្ខាសម្ពោជ្ឈង្គោ តិដ្ឋតិ។ កតិហាការេហិ ឧបេក្ខាសម្ពោជ្ឈង្គោ ចវតិ។ អដ្ឋហាការេហិ ឧបេក្ខាសម្ពោជ្ឈង្គោ តិដ្ឋតិ។ អដ្ឋហាការេហិ ឧបេក្ខាសម្ពោជ្ឈង្គោ ចវតិ។>
      text <កតមេហិ អដ្ឋហាការេហិ ឧបេក្ខាសម្ពោជ្ឈង្គោ តិដ្ឋតិ។ អនុប្បាទំ អាវជ្ជិតត្តា ឧបេក្ខាសម្ពោជ្ឈង្គោ តិដ្ឋតិ ឧប្បាទំ អនាវជ្ជិតត្តា ឧបេក្ខាសម្ពោជ្ឈង្គោ តិដ្ឋតិ អប្បវត្តំ អាវជ្ជិតត្តា ឧបេក្ខាសម្ពោជ្ឈង្គោ តិដ្ឋតិ បវត្តំ អនាវជ្ជិតត្តា ឧបេក្ខាសម្ពោជ្ឈង្គោ តិដ្ឋតិ អនិមិត្តំ អាវជ្ជិតត្តា ឧបេក្ខាសម្ពោជ្ឈង្គោ តិដ្ឋតិ និមិត្តំ អនាវជ្ជិតត្តា ឧបេក្ខាសម្ពោជ្ឈង្គោ តិដ្ឋតិ និរោធំ អាវជ្ជិតត្តា ឧបេក្ខាសម្ពោជ្ឈង្គោ តិដ្ឋតិ សង្ខារេ អនាវជ្ជិតត្តា ឧបេក្ខាសម្ពោជ្ឈង្គោ តិដ្ឋតិ ឥមេហិ អដ្ឋហាការេហិ ឧបេក្ខាសម្ពោជ្ឈង្គោ តិដ្ឋតិ។>
      text <កតមេហិ អដ្ឋហាការេហិ ឧបេក្ខាសម្ពោជ្ឈង្គោ ចវតិ។ ឧប្បាទំ អាវជ្ជិតត្តា ឧបេក្ខាសម្ពោជ្ឈង្គោ ចវតិ អនុប្បាទំ អនាវជ្ជិតត្តា ឧបេក្ខាសម្ពោជ្ឈង្គោ ចវតិ បវត្តំ អាវជ្ជិតត្តា ឧបេក្ខាសម្ពោជ្ឈង្គោ ចវតិ អប្បវត្តំ អនាវជ្ជិតត្តា ឧបេក្ខាសម្ពោជ្ឈង្គោ ចវតិ និមិត្តំ អាវជ្ជិតត្តា ឧបេក្ខាសម្ពោជ្ឈង្គោ ចវតិ អនិមិត្តំ អនាវជ្ជិតត្តា ឧបេក្ខាសម្ពោជ្ឈង្គោ ចវតិ សង្ខារេ អាវជ្ជិតត្តា ឧបេក្ខាសម្ពោជ្ឈង្គោ ចវតិ និរោធំ អនាវជ្ជិតត្តា ឧបេក្ខាសម្ពោជ្ឈង្គោ ចវតិ ឥមេហិ អដ្ឋហាការេហិ ឧបេក្ខាសម្ពោជ្ឈង្គោ ចវតិ។ ឯវំ តិដ្ឋន្តញ្ច នំ តិដ្ឋតីតិ បជានាមិ សចេបិ ចវតិ ឥទប្បច្ចយា មេ ចវតីតិ បជានាមិ។>
      stand <ពោជ្ឈង្គកថា និដ្ឋិតា។>
  text <៤។ មេត្តាកថា>
    text <២២>, <សាវត្ថិនិទានំ។ មេត្តាយ ភិក្ខវេ ចេតោវិមុត្តិយា អាសេវិតាយ ភាវិតាយ ពហុលីកតាយ យានីកតាយ វត្ថុកតាយ អនុដ្ឋិតាយ បរិចិតាយ សុសមារទ្ធាយ ឯកាទសានិសំសា បាដិកង្ខា។ កតមេ ឯកាទស។ សុខំ សុបតិ សុខំ បដិពុជ្ឈតិ ន បាបកំ សុបិនំ បស្សតិ មនុស្សានំ បិយោ ហោតិ អមនុស្សានំ បិយោ ហោតិ ទេវតា រក្ខន្តិ នាស្ស អគ្គិ វា វិសំ វា សត្ថំ វា កមតិ តុវដំ ចិត្តំ សមាធិយតិ មុខវណ្ណោ វិប្បសីទតិ អសម្មូឡ្ហោ កាលង្ករោតិ ឧត្តរិ អប្បដិវិជ្ឈន្តោ ព្រហ្មលោកូបគោ ហោតិ។ មេត្តាយ ភិក្ខវេ ចេតោវិមុត្តិយា អាសេវិតាយ ភាវិតាយ ពហុលីកតាយ យានីកតាយ វត្ថុកតាយ អនុដ្ឋិតាយ បរិចិតាយ សុសមារទ្ធាយ ឥមេ ឯកាទសានិសំសា បាដិកង្ខា។>
    text <អត្ថិ អនោធិសោ ផរណា មេត្តាចេតោវិមុត្តិ អត្ថិ ឱធិសោ ផរណា មេត្តាចេតោវិមុត្តិ អត្ថិ ទិសាផរណា មេត្តាចេតោវិមុត្តិ។ កតិហាការេហិ អនោធិសោ ផរណា មេត្តាចេតោវិមុត្តិ កតិហាការេហិ ឱធិសោ ផរណា មេត្តាចេតោវិមុត្តិ កតិហាការេហិ ទិសាផរណា មេត្តាចេតោវិមុត្តិ។ បញ្ចហាការេហិ អនោធិសោ ផរណា មេត្តាចេតោវិមុត្តិ សត្តហាការេហិ ឱធិសោ ផរណា មេត្តាចេតោវិមុត្តិ ទសហាការេហិ ទិសាផរណា មេត្តាចេតោវិមុត្តិ។>
    text <កតមេហិ បញ្ចហាការេហិ អនោធិសោ ផរណា មេត្តាចេតោវិមុត្តិ។ សព្ពេ សត្តា អវេរា អព្យាបជ្ជា អនីឃា សុខី អត្តានំ បរិហរន្តុ។ សព្ពេ បាណា…បេ។… សព្ពេ ភូតា…បេ។… សព្ពេ បុគ្គលា…បេ។… សព្ពេ អត្តភាវបរិយាបន្នា អវេរា អព្យាបជ្ជា អនីឃា សុខី អត្តានំ បរិហរន្តូតិ។ ឥមេហិ បញ្ចហាការេហិ អនោធិសោ ផរណា មេត្តាចេតោវិមុត្តិ។>
    text <កតមេហិ សត្តហាការេហិ ឱធិសោ ផរណា មេត្តាចេតោវិមុត្តិ។ សព្ពា ឥត្ថិយោ អវេរា អព្យាបជ្ជា អនីឃា សុខី អត្តានំ បរិហរន្តុ។ សព្ពេ បុរិសា…បេ។… សព្ពេ អរិយា…បេ។… សព្ពេ អនរិយា…បេ។… សព្ពេ ទេវា…បេ។… សព្ពេ មនុស្សា…បេ។… សព្ពេ វិនិបាតិកា អវេរា អព្យាបជ្ជា អនីឃា សុខី អត្តានំ បរិហរន្តូតិ។ ឥមេហិ សត្តហាការេហិ ឱធិសោ ផរណា មេត្តាចេតោវិមុត្តិ។>
    text <កតមេហិ ទសហាការេហិ ទិសាផរណា មេត្តាចេតោវិមុត្តិ។ សព្ពេ បុរត្ថិមាយ ទិសាយ សត្តា អវេរា អព្យាបជ្ជា អនីឃា សុខី អត្តានំ បរិហរន្តុ។ សព្ពេ បច្ឆិមាយ ទិសាយ សត្តា…បេ។… សព្ពេ ឧត្តរាយ ទិសាយ សត្តា…បេ។… សព្ពេ ទក្ខិណាយ ទិសាយ សត្តា…បេ។… សព្ពេ បុរត្ថិមាយ អនុទិសាយ សត្តា…បេ។… សព្ពេ បច្ឆិមាយ អនុទិសាយ សត្តា…បេ។… សព្ពេ ឧត្តរាយ អនុទិសាយ សត្តា…បេ។… សព្ពេ ទក្ខិណាយ អនុទិសាយ សត្តា…បេ។… សព្ពេ ហេដ្ឋិមាយ ទិសាយ សត្តា…បេ។… សព្ពេ ឧបរិមាយ ទិសាយ សត្តា អវេរា អព្យាបជ្ជា អនីឃា សុខី អត្តានំ បរិហរន្តុ។ សព្ពេ បុរត្ថិមាយ ទិសាយ បាណា…បេ។… ភូតា… បុគ្គលា… អត្តភាវបរិយាបន្នា… សព្ពា ឥត្ថិយោ… សព្ពេ បុរិសា… សព្ពេ អរិយា… សព្ពេ អនរិយា… សព្ពេ ទេវា… សព្ពេ មនុស្សា… សព្ពេ វិនិបាតិកា អវេរា អព្យាបជ្ជា អនីឃា សុខី អត្តានំ បរិហរន្តុ។ សព្ពេ បច្ឆិមាយ ទិសាយ វិនិបាតិកា…បេ។… សព្ពេ ឧត្តរាយ ទិសាយ វិនិបាតិកា… សព្ពេ ទក្ខិណាយ ទិសាយ វិនិបាតិកា… សព្ពេ បុរត្ថិមាយ អនុទិសាយ វិនិបាតិកា… សព្ពេ បច្ឆិមាយ អនុទិសាយ វិនិបាតិកា… សព្ពេ ឧត្តរាយ អនុទិសាយ វិនិបាតិកា… សព្ពេ ទក្ខិណាយ អនុទិសាយ វិនិបាតិកា… សព្ពេ ហេដ្ឋិមាយ ទិសាយ វិនិបាតិកា… សព្ពេ ឧបរិមាយ ទិសាយ វិនិបាតិកា អវេរា អព្យាបជ្ជា អនីឃា សុខី អត្តានំ បរិហរន្តូតិ។ ឥមេហិ ទសហាការេហិ ទិសាផរណា មេត្តាចេតោវិមុត្តិ។>
    text <១។ ឥន្ទ្រិយវារោ>
      text <២៣>, <សព្ពេសំ សត្តានំ បីឡនំ វជ្ជេត្វា អបីឡនាយ ឧបឃាតំ វជ្ជេត្វា អនុបឃាតេន សន្តាបំ វជ្ជេត្វា អសន្តាបេន បរិយាទានំ វជ្ជេត្វា អបរិយាទានេន វិហេសំ វជ្ជេត្វា អវិហេសាយ សព្ពេ សត្តា អវេរិនោ ហោន្តុ មា វេរិនោ សុខិនោ ហោន្តុ មា ទុក្ខិនោ សុខិតត្តា ហោន្តុ មា ទុក្ខិតត្តាតិ ឥមេហិ អដ្ឋហាការេហិ សព្ពេ សត្តេ មេត្តាយតីតិ មេត្តា។ តំ ធម្មំ ចេតយតីតិ ចេតោ។ សព្ពព្យាបាទបរិយុដ្ឋានេហិ វិមុច្ចតីតិ វិមុត្តិ។ មេត្តា ច ចេតោ ច វិមុត្តិ ចាតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សទ្ធាយ អធិមុច្ចតិ។ សទ្ធិន្ទ្រិយបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ វីរិយំ បគ្គណ្ហាតិ។ វីរិយិន្ទ្រិយបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សតិំ ឧបដ្ឋាបេតិ។ សតិន្ទ្រិយបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ ចិត្តំ សមាទហតិ។ សមាធិន្ទ្រិយបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ បញ្ញាយ បជានាតិ។ បញ្ញិន្ទ្រិយបរិភាវិតា ហោតិ មេត្តាចេតោវិមុត្តិ។>
      text <ឥមានិ បញ្ចិន្ទ្រិយានិ មេត្តាយ ចេតោវិមុត្តិយា អាសេវនា ហោន្តិ។ ឥមេហិ បញ្ចហិ ឥន្ទ្រិយេហិ មេត្តាចេតោវិមុត្តិ អាសេវីយតិ។ ឥមានិ បញ្ចិន្ទ្រិយានិ មេត្តាយ ចេតោវិមុត្តិយា ភាវនា ហោន្តិ។ ឥមេហិ បញ្ចហិ ឥន្ទ្រិយេហិ មេត្តាចេតោវិមុត្តិ ភាវីយតិ។ ឥមានិ បញ្ចិន្ទ្រិយានិ មេត្តាយ ចេតោវិមុត្តិយា ពហុលីកតា ហោន្តិ។ ឥមេហិ បញ្ចហិ ឥន្ទ្រិយេហិ មេត្តាចេតោវិមុត្តិ ពហុលីករីយតិ។ ឥមានិ បញ្ចិន្ទ្រិយានិ មេត្តាយ ចេតោវិមុត្តិយា អលង្ការា ហោន្តិ។ ឥមេហិ បញ្ចហិ ឥន្ទ្រិយេហិ មេត្តាចេតោវិមុត្តិ ស្វាលង្កតា ហោតិ។ ឥមានិ បញ្ចិន្ទ្រិយានិ មេត្តាយ ចេតោវិមុត្តិយា បរិក្ខារា ហោន្តិ។ ឥមេហិ បញ្ចហិ ឥន្ទ្រិយេហិ មេត្តាចេតោវិមុត្តិ សុបរិក្ខតា ហោតិ។ ឥមានិ បញ្ចិន្ទ្រិយានិ មេត្តាយ ចេតោវិមុត្តិយា បរិវារា ហោន្តិ។ ឥមេហិ បញ្ចហិ ឥន្ទ្រិយេហិ មេត្តាចេតោវិមុត្តិ សុបរិវុតា ហោតិ។ ឥមានិ បញ្ចិន្ទ្រិយានិ មេត្តាយ ចេតោវិមុត្តិយា អាសេវនា ហោន្តិ ភាវនា ហោន្តិ ពហុលីកតា ហោន្តិ អលង្ការា ហោន្តិ បរិក្ខារា ហោន្តិ បរិវារា ហោន្តិ បារិបូរី ហោន្តិ សហគតា ហោន្តិ សហជាតា ហោន្តិ សំសដ្ឋា ហោន្តិ សម្បយុត្តា ហោន្តិ បក្ខន្ទនា ហោន្តិ បសីទនា ហោន្តិ សន្តិដ្ឋនា ហោន្តិ វិមុច្ចនា ហោន្តិ ឯតំ សន្តន្តិ ផស្សនា ហោន្តិ យានីកតា ហោន្តិ វត្ថុកតា ហោន្តិ អនុដ្ឋិតា ហោន្តិ បរិចិតា ហោន្តិ សុសមារទ្ធា ហោន្តិ សុភាវិតា ហោន្តិ ស្វាធិដ្ឋិតា ហោន្តិ សុសមុគ្គតា ហោន្តិ សុវិមុត្តា ហោន្តិ និព្ពត្តេន្តិ ជោតេន្តិ បតាបេន្តិ។>
    text <២។ ពលវារោ>
      text <២៤>, <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ អស្សទ្ធិយេ ន កម្បតិ។ សទ្ធាពលបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ កោសជ្ជេ ន កម្បតិ។ វីរិយពលបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ បមាទេ ន កម្បតិ។ សតិពលបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ ឧទ្ធច្ចេ ន កម្បតិ។ សមាធិពលបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ អវិជ្ជាយ ន កម្បតិ។ បញ្ញាពលបរិភាវិតា ហោតិ មេត្តាចេតោវិមុត្តិ។>
      text <ឥមានិ បញ្ច ពលានិ មេត្តាយ ចេតោវិមុត្តិយា អាសេវនា ហោន្តិ។ ឥមេហិ បញ្ចហិ ពលេហិ មេត្តាចេតោវិមុត្តិ អាសេវីយតិ។ ឥមានិ បញ្ច ពលានិ មេត្តាយ ចេតោវិមុត្តិយា ភាវនា ហោន្តិ។ ឥមេហិ បញ្ចហិ ពលេហិ មេត្តាចេតោវិមុត្តិ ភាវីយតិ។ ឥមានិ បញ្ច ពលានិ មេត្តាយ ចេតោវិមុត្តិយា ពហុលីកតា ហោន្តិ។ ឥមេហិ បញ្ចហិ ពលេហិ មេត្តាចេតោវិមុត្តិ ពហុលីករីយតិ។ ឥមានិ បញ្ច ពលានិ មេត្តាយ ចេតោវិមុត្តិយា អលង្ការា ហោន្តិ។ ឥមេហិ បញ្ចហិ ពលេហិ មេត្តាចេតោវិមុត្តិ ស្វាលង្កតា ហោតិ។ ឥមានិ បញ្ច ពលានិ មេត្តាយ ចេតោវិមុត្តិយា បរិក្ខារា ហោន្តិ។ ឥមេហិ បញ្ចហិ ពលេហិ មេត្តាចេតោវិមុត្តិ សុបរិក្ខតា ហោតិ។ ឥមានិ បញ្ច ពលានិ មេត្តាយ ចេតោវិមុត្តិយា បរិវារា ហោន្តិ។ ឥមេហិ បញ្ចហិ ពលេហិ មេត្តាចេតោវិមុត្តិ សុបរិវុតា ហោតិ។ ឥមានិ បញ្ច ពលានិ មេត្តាយ ចេតោវិមុត្តិយា អាសេវនា ហោន្តិ ភាវនា ហោន្តិ ពហុលីកតា ហោន្តិ អលង្ការា ហោន្តិ បរិក្ខារា ហោន្តិ បរិវារា ហោន្តិ បារិបូរី ហោន្តិ សហគតា ហោន្តិ សហជាតា ហោន្តិ សំសដ្ឋា ហោន្តិ សម្បយុត្តា ហោន្តិ បក្ខន្ទនា ហោន្តិ បសីទនា ហោន្តិ សន្តិដ្ឋនា ហោន្តិ វិមុច្ចនា ហោន្តិ ឯតំ សន្តន្តិ ផស្សនា ហោន្តិ យានីកតា ហោន្តិ វត្ថុកតា ហោន្តិ អនុដ្ឋិតា ហោន្តិ បរិចិតា ហោន្តិ សុសមារទ្ធា ហោន្តិ សុភាវិតា ហោន្តិ ស្វាធិដ្ឋិតា ហោន្តិ សុសមុគ្គតា ហោន្តិ សុវិមុត្តា ហោន្តិ និព្ពត្តេន្តិ ជោតេន្តិ បតាបេន្តិ។>
    text <៣។ ពោជ្ឈង្គវារោ>
      text <២៥>, <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សតិំ ឧបដ្ឋាបេតិ។ សតិសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ បញ្ញាយ បវិចិនាតិ។ ធម្មវិចយសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ វីរិយំ បគ្គណ្ហាតិ។ វីរិយសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ បរិឡាហំ បដិប្បស្សម្ភេតិ។ បីតិសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ ទុដ្ឋុល្លំ បដិប្បស្សម្ភេតិ។ បស្សទ្ធិសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ ចិត្តំ សមាទហតិ។ សមាធិសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ ញាណេន កិលេសេ បដិសង្ខាតិ។ ឧបេក្ខាសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។>
      text <ឥមេ សត្ត ពោជ្ឈង្គា មេត្តាយ ចេតោវិមុត្តិយា អាសេវនា ហោន្តិ។ ឥមេហិ សត្តហិ ពោជ្ឈង្គេហិ មេត្តាចេតោវិមុត្តិ អាសេវីយតិ។ ឥមេ សត្ត ពោជ្ឈង្គា មេត្តាយ ចេតោវិមុត្តិយា ភាវនា ហោន្តិ។ ឥមេហិ សត្តហិ ពោជ្ឈង្គេហិ មេត្តាចេតោវិមុត្តិ ភាវីយតិ។ ឥមេ សត្ត ពោជ្ឈង្គា មេត្តាយ ចេតោវិមុត្តិយា ពហុលីកតា ហោន្តិ។ ឥមេហិ សត្តហិ ពោជ្ឈង្គេហិ មេត្តាចេតោវិមុត្តិ ពហុលីករីយតិ។ ឥមេ សត្ត ពោជ្ឈង្គា មេត្តាយ ចេតោវិមុត្តិយា អលង្ការា ហោន្តិ។ ឥមេហិ សត្តហិ ពោជ្ឈង្គេហិ មេត្តាចេតោវិមុត្តិ ស្វាលង្កតា ហោតិ។ ឥមេ សត្ត ពោជ្ឈង្គា មេត្តាយ ចេតោវិមុត្តិយា បរិក្ខារា ហោន្តិ។ ឥមេហិ សត្តហិ ពោជ្ឈង្គេហិ មេត្តាចេតោវិមុត្តិ សុបរិក្ខតា ហោតិ។ ឥមេ សត្ត ពោជ្ឈង្គា មេត្តាយ ចេតោវិមុត្តិយា បរិវារា ហោន្តិ។ ឥមេហិ សត្តហិ ពោជ្ឈង្គេហិ មេត្តាចេតោវិមុត្តិ សុបរិវុតា ហោតិ។ ឥមេ សត្ត ពោជ្ឈង្គា មេត្តាយ ចេតោវិមុត្តិយា អាសេវនា ហោន្តិ ភាវនា ហោន្តិ ពហុលីកតា ហោន្តិ អលង្ការា ហោន្តិ បរិក្ខារា ហោន្តិ បរិវារា ហោន្តិ បារិបូរី ហោន្តិ សហគតា ហោន្តិ សហជាតា ហោន្តិ សំសដ្ឋា ហោន្តិ សម្បយុត្តា ហោន្តិ បក្ខន្ទនា ហោន្តិ បសីទនា ហោន្តិ សន្តិដ្ឋនា ហោន្តិ វិមុច្ចនា ហោន្តិ ឯតំ សន្តន្តិ ផស្សនា ហោន្តិ យានីកតា ហោន្តិ វត្ថុកតា ហោន្តិ អនុដ្ឋិតា ហោន្តិ បរិចិតា ហោន្តិ សុសមារទ្ធា ហោន្តិ សុភាវិតា ហោន្តិ ស្វាធិដ្ឋិតា ហោន្តិ សុសមុគ្គតា ហោន្តិ សុវិមុត្តា ហោន្តិ និព្ពត្តេន្តិ ជោតេន្តិ បតាបេន្តិ។>
    text <៤។ មគ្គង្គវារោ>
      text <២៦>, <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សម្មា បស្សតិ។ សម្មាទិដ្ឋិបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សម្មា អភិនិរោបេតិ។ សម្មាសង្កប្បបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សម្មា បរិគ្គណ្ហាតិ។ សម្មាវាចាបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សម្មា សមុដ្ឋាបេតិ។ សម្មាកម្មន្តបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សម្មា វោទាបេតិ។ សម្មាអាជីវបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សម្មា បគ្គណ្ហាតិ។ សម្មាវាយាមបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សម្មា ឧបដ្ឋាបេតិ។ សម្មាសតិបរិភាវិតា ហោតិ មេត្តាចេតោវិមុត្តិ។>
      text <សព្ពេ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សម្មា សមាទហតិ។ សម្មាសមាធិបរិភាវិតា ហោតិ មេត្តាចេតោវិមុត្តិ។>
      text <ឥមេ អដ្ឋ មគ្គង្គា មេត្តាយ ចេតោវិមុត្តិយា អាសេវនា ហោន្តិ។ ឥមេហិ អដ្ឋហិ មគ្គង្គេហិ មេត្តាចេតោវិមុត្តិ អាសេវីយតិ។ ឥមេ អដ្ឋ មគ្គង្គា មេត្តាយ ចេតោវិមុត្តិយា ភាវនា ហោន្តិ។ ឥមេហិ អដ្ឋហិ មគ្គង្គេហិ មេត្តាចេតោវិមុត្តិ ភាវីយតិ។ ឥមេ អដ្ឋ មគ្គង្គា មេត្តាយ ចេតោវិមុត្តិយា ពហុលីកតា ហោន្តិ។ ឥមេហិ អដ្ឋហិ មគ្គង្គេហិ មេត្តាចេតោវិមុត្តិ ពហុលីករីយតិ។ ឥមេ អដ្ឋ មគ្គង្គា មេត្តាយ ចេតោវិមុត្តិយា អលង្ការា ហោន្តិ។ ឥមេហិ អដ្ឋហិ មគ្គង្គេហិ មេត្តាចេតោវិមុត្តិ ស្វាលង្កតា ហោន្តិ។ ឥមេ អដ្ឋ មគ្គង្គា មេត្តាយ ចេតោវិមុត្តិយា បរិក្ខារា ហោន្តិ។ ឥមេហិ អដ្ឋហិ មគ្គង្គេហិ មេត្តាចេតោវិមុត្តិ សុបរិក្ខតា ហោតិ។ ឥមេ អដ្ឋ មគ្គង្គា មេត្តាយ ចេតោវិមុត្តិយា បរិវារា ហោន្តិ។ ឥមេហិ អដ្ឋហិ មគ្គង្គេហិ មេត្តាចេតោវិមុត្តិ សុបរិវុតា ហោតិ។ ឥមេ អដ្ឋ មគ្គង្គា មេត្តាយ ចេតោវិមុត្តិយា អាសេវនា ហោន្តិ ភាវនា ហោន្តិ ពហុលីកតា ហោន្តិ អលង្ការា ហោន្តិ បរិក្ខារា ហោន្តិ បរិវារា ហោន្តិ បារិបូរី ហោន្តិ សហគតា ហោន្តិ សហជាតា ហោន្តិ សំសដ្ឋា ហោន្តិ សម្បយុត្តា ហោន្តិ បក្ខន្ទនា ហោន្តិ បសីទនា ហោន្តិ សន្តិដ្ឋនា ហោន្តិ វិមុច្ចនា ហោន្តិ ឯតំ សន្តន្តិ ផស្សនា ហោន្តិ យានីកតា ហោន្តិ វត្ថុកតា ហោន្តិ អនុដ្ឋិតា ហោន្តិ បរិចិតា ហោន្តិ សុសមារទ្ធា ហោន្តិ សុភាវិតា ហោន្តិ ស្វាធិដ្ឋិតា ហោន្តិ សុសមុគ្គតា ហោន្តិ សុវិមុត្តា ហោន្តិ និព្ពត្តេន្តិ ជោតេន្តិ បតាបេន្តិ។>
      text <២៧>, <សព្ពេសំ បាណានំ…បេ។… សព្ពេសំ ភូតានំ… សព្ពេសំ បុគ្គលានំ… សព្ពេសំ អត្តភាវបរិយាបន្នានំ… សព្ពាសំ ឥត្ថីនំ… សព្ពេសំ បុរិសានំ… សព្ពេសំ អរិយានំ… សព្ពេសំ អនរិយានំ… សព្ពេសំ ទេវានំ… សព្ពេសំ មនុស្សានំ… សព្ពេសំ វិនិបាតិកានំ បីឡនំ វជ្ជេត្វា អបីឡនាយ ឧបឃាតំ វជ្ជេត្វា អនុបឃាតេន សន្តាបំ វជ្ជេត្វា អសន្តាបេន បរិយាទានំ វជ្ជេត្វា អបរិយាទានេន វិហេសំ វជ្ជេត្វា អវិហេសាយ សព្ពេ វិនិបាតិកា អវេរិនោ ហោន្តុ មា វេរិនោ សុខិនោ ហោន្តុ មា ទុក្ខិនោ សុខិតត្តា ហោន្តុ មា ទុក្ខិតត្តាតិ ឥមេហិ អដ្ឋហាការេហិ សព្ពេ វិនិបាតិកេ មេត្តាយតីតិ មេត្តា។ តំ ធម្មំ ចេតយតីតិ ចេតោ។ សព្ពព្យាបាទបរិយុដ្ឋានេហិ វិមុច្ចតីតិ វិមុត្តិ។ មេត្តា ច ចេតោ ច វិមុត្តិ ចាតិ មេត្តាចេតោវិមុត្តិ។>
      text <សព្ពេ វិនិបាតិកា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សទ្ធាយ អធិមុច្ចតិ។ សទ្ធិន្ទ្រិយបរិភាវិតា ហោតិ មេត្តាចេតោវិមុត្តិ…បេ។… និព្ពត្តេន្តិ ជោតេន្តិ បតាបេន្តិ។>
      text <សព្ពេសំ បុរត្ថិមាយ ទិសាយ សត្តានំ…បេ។… សព្ពេសំ បច្ឆិមាយ ទិសាយ សត្តានំ… សព្ពេសំ ឧត្តរាយ ទិសាយ សត្តានំ… សព្ពេសំ ទក្ខិណាយ ទិសាយ សត្តានំ… សព្ពេសំ បុរត្ថិមាយ អនុទិសាយ សត្តានំ… សព្ពេសំ បច្ឆិមាយ អនុទិសាយ សត្តានំ… សព្ពេសំ ឧត្តរាយ អនុទិសាយ សត្តានំ… សព្ពេសំ ទក្ខិណាយ អនុទិសាយ សត្តានំ… សព្ពេសំ ហេដ្ឋិមាយ ទិសាយ សត្តានំ… សព្ពេសំ ឧបរិមាយ ទិសាយ សត្តានំ បីឡនំ វជ្ជេត្វា អបីឡនាយ ឧបឃាតំ វជ្ជេត្វា អនុបឃាតេន សន្តាបំ វជ្ជេត្វា អសន្តាបេន បរិយាទានំ វជ្ជេត្វា អបរិយាទានេន វិហេសំ វជ្ជេត្វា អវិហេសាយ សព្ពេ ឧបរិមាយ ទិសាយ សត្តា អវេរិនោ ហោន្តុ មា វេរិនោ សុខិនោ ហោន្តុ មា ទុក្ខិនោ សុខិតត្តា ហោន្តុ មា ទុក្ខិតត្តាតិ ឥមេហិ អដ្ឋហាការេហិ សព្ពេ ឧបរិមាយ ទិសាយ សត្តេ មេត្តាយតីតិ មេត្តា។ តំ ធម្មំ ចេតយតីតិ ចេតោ។ សព្ពព្យាបាទបរិយុដ្ឋានេហិ វិមុច្ចតីតិ វិមុត្តិ។ មេត្តា ច ចេតោ ច វិមុត្តិ ចាតិ មេត្តាចេតោវិមុត្តិ។>
      text <សព្ពេ ឧបរិមាយ ទិសាយ សត្តា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សទ្ធាយ អធិមុច្ចតិ។ សទ្ធិន្ទ្រិយបរិភាវិតា ហោតិ មេត្តាចេតោវិមុត្តិ…បេ។… និព្ពត្តេន្តិ ជោតេន្តិ បតាបេន្តិ។>
      text <សព្ពេសំ បុរត្ថិមាយ ទិសាយ បាណានំ…បេ។… ភូតានំ… បុគ្គលានំ អត្តភាវបរិយាបន្នានំ… សព្ពាសំ ឥត្ថីនំ… សព្ពេសំ បុរិសានំ… សព្ពេសំ អរិយានំ… សព្ពេសំ អនរិយានំ… សព្ពេសំ ទេវានំ… សព្ពេសំ មនុស្សានំ… សព្ពេសំ វិនិបាតិកានំ… សព្ពេសំ បច្ឆិមាយ ទិសាយ វិនិបាតិកានំ… សព្ពេសំ ឧត្តរាយ ទិសាយ វិនិបាតិកានំ… សព្ពេសំ ទក្ខិណាយ ទិសាយ វិនិបាតិកានំ… សព្ពេសំ បុរត្ថិមាយ អនុទិសាយ វិនិបាតិកានំ… សព្ពេសំ បច្ឆិមាយ អនុទិសាយ វិនិបាតិកានំ… សព្ពេសំ ឧត្តរាយ អនុទិសាយ វិនិបាតិកានំ… សព្ពេសំ ទក្ខិណាយ អនុទិសាយ វិនិបាតិកានំ… សព្ពេសំ ហេដ្ឋិមាយ ទិសាយ វិនិបាតិកានំ… សព្ពេសំ ឧបរិមាយ ទិសាយ វិនិបាតិកានំ បីឡនំ វជ្ជេត្វា អបីឡនាយ ឧបឃាតំ វជ្ជេត្វា អនុបឃាតេន សន្តាបំ វជ្ជេត្វា អសន្តាបេន បរិយាទានំ វជ្ជេត្វា អបរិយាទានេន វិហេសំ វជ្ជេត្វា អវិហេសាយ សព្ពេ ឧបរិមាយ ទិសាយ វិនិបាតិកា អវេរិនោ ហោន្តុ មា វេរិនោ សុខិនោ ហោន្តុ មា ទុក្ខិនោ សុខិតត្តា ហោន្តុ មា ទុក្ខិតត្តាតិ ឥមេហិ អដ្ឋហាការេហិ សព្ពេ ឧបរិមាយ ទិសាយ វិនិបាតិកេ មេត្តាយតីតិ មេត្តា។ តំ ធម្មំ ចេតយតីតិ ចេតោ។ សព្ពព្យាបាទបរិយុដ្ឋានេហិ វិមុច្ចតីតិ វិមុត្តិ។ មេត្តា ច ចេតោ ច វិមុត្តិ ចាតិ មេត្តាចេតោវិមុត្តិ។>
      text <សព្ពេ ឧបរិមាយ ទិសាយ វិនិបាតិកា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សទ្ធាយ អធិមុច្ចតិ។ សទ្ធិន្ទ្រិយបរិភាវិតា ហោតិ មេត្តាចេតោវិមុត្តិ។>
      text <សព្ពេ ឧបរិមាយ ទិសាយ វិនិបាតិកា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ វីរិយំ បគ្គណ្ហាតិ។ វីរិយិន្ទ្រិយបរិភាវិតា ហោតិ មេត្តាចេតោវិមុត្តិ។>
      text <សតិំ ឧបដ្ឋាបេតិ។ សតិន្ទ្រិយបរិភាវិតា ហោតិ មេត្តាចេតោវិមុត្តិ។ ចិត្តំ សមាទហតិ។ សមាធិន្ទ្រិយបរិភាវិតា ហោតិ មេត្តាចេតោវិមុត្តិ។ បញ្ញាយ បជានាតិ។ បញ្ញិន្ទ្រិយបរិភាវិតា ហោតិ មេត្តាចេតោវិមុត្តិ។>
      text <ឥមានិ បញ្ចិន្ទ្រិយានិ មេត្តាយ ចេតោវិមុត្តិយា អាសេវនា ហោន្តិ។ ឥមេហិ បញ្ចហិ ឥន្ទ្រិយេហិ មេត្តាចេតោវិមុត្តិ អាសេវីយតិ…បេ។… និព្ពត្តេន្តិ ជោតេន្តិ បតាបេន្តិ។>
      text <សព្ពេ ឧបរិមាយ ទិសាយ វិនិបាតិកា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ អស្សទ្ធិយេ ន កម្បតិ។ សទ្ធាពលបរិភាវិតា ហោតិ មេត្តាចេតោវិមុត្តិ។ កោសជ្ជេ ន កម្បតិ។ វីរិយពលបរិភាវិតា ហោតិ មេត្តាចេតោវិមុត្តិ។ បមាទេ ន កម្បតិ។ សតិពលបរិភាវិតា ហោតិ មេត្តាចេតោវិមុត្តិ។ ឧទ្ធច្ចេ ន កម្បតិ។ សមាធិពលបរិភាវិតា ហោតិ មេត្តាចេតោវិមុត្តិ។ អវិជ្ជាយ ន កម្បតិ។ បញ្ញាពលបរិភាវិតា ហោតិ មេត្តាចេតោវិមុត្តិ។>
      text <ឥមានិ បញ្ច ពលានិ មេត្តាយ ចេតោវិមុត្តិយា អាសេវនា ហោន្តិ។ ឥមេហិ បញ្ចហិ ពលេហិ មេត្តាចេតោវិមុត្តិ អាសេវីយតិ…បេ។… និព្ពត្តេន្តិ ជោតេន្តិ បតាបេន្តិ។>
      text <សព្ពេ ឧបរិមាយ ទិសាយ វិនិបាតិកា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សតិំ ឧបដ្ឋាបេតិ។ សតិសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។>
      text <បញ្ញាយ បវិចិនាតិ។ ធម្មវិចយសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។ វីរិយំ បគ្គណ្ហាតិ។ វីរិយសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។ បរិឡាហំ បដិប្បស្សម្ភេតិ។ បីតិសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។ ទុដ្ឋុល្លំ បដិប្បស្សម្ភេតិ។ បស្សទ្ធិសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។ ចិត្តំ សមាទហតិ។ សមាធិសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។ ញាណេន កិលេសេ បដិសង្ខាតិ។ ឧបេក្ខាសម្ពោជ្ឈង្គបរិភាវិតា ហោតិ មេត្តាចេតោវិមុត្តិ។>
      text <ឥមេ សត្ត ពោជ្ឈង្គា មេត្តាយ ចេតោវិមុត្តិយា អាសេវនា ហោន្តិ។ ឥមេហិ សត្តហិ ពោជ្ឈង្គេហិ មេត្តាចេតោវិមុត្តិ អាសេវីយតិ…បេ។… និព្ពត្តេន្តិ ជោតេន្តិ បតាបេន្តិ។>
      text <សព្ពេ ឧបរិមាយ ទិសាយ វិនិបាតិកា អវេរិនោ ហោន្តុ ខេមិនោ ហោន្តុ សុខិនោ ហោន្តូតិ សម្មា បស្សតិ។ សម្មាទិដ្ឋិ បរិភាវិតា ហោតិ មេត្តាចេតោវិមុត្តិ។ សម្មា អភិនិរោបេតិ។ សម្មាសង្កប្បបរិភាវិតា ហោតិ មេត្តាចេតោវិមុត្តិ។ សម្មា បរិគ្គណ្ហាតិ។ សម្មាវាចាបរិភាវិតា ហោតិ មេត្តាចេតោវិមុត្តិ។ សម្មា សមុដ្ឋាបេតិ។ សម្មាកម្មន្តបរិភាវិតា ហោតិ មេត្តាចេតោវិមុត្តិ។ សម្មា វោទាបេតិ។ សម្មា អាជីវបរិភាវិតា ហោតិ មេត្តាចេតោវិមុត្តិ។ សម្មា បគ្គណ្ហាតិ។ សម្មាវាយាមបរិភាវិតា ហោតិ មេត្តាចេតោវិមុត្តិ។ សម្មា ឧបដ្ឋាតិ។ សម្មាសតិបរិភាវិតា ហោតិ មេត្តាចេតោវិមុត្តិ។ សម្មា សមាទហតិ។ សម្មាសមាធិបរិភាវិតា ហោតិ មេត្តាចេតោវិមុត្តិ។>
      text <ឥមេ អដ្ឋ មគ្គង្គា មេត្តាយ ចេតោវិមុត្តិយា អាសេវនា ហោន្តិ។ ឥមេហិ អដ្ឋហិ មគ្គង្គេហិ មេត្តាចេតោវិមុត្តិ អាសេវីយតិ…បេ។… ឥមេ អដ្ឋ មគ្គង្គា មេត្តាយ ចេតោវិមុត្តិយា បរិភាវិតា ហោន្តិ។ ឥមេហិ អដ្ឋហិ មគ្គង្គេហិ មេត្តាចេតោវិមុត្តិ សុបរិវុតា ហោតិ។ ឥមេ អដ្ឋ មគ្គង្គា មេត្តាយ ចេតោវិមុត្តិយា អាសេវនា ហោន្តិ ភាវនា ហោន្តិ ពហុលីកតា ហោន្តិ អលង្ការា ហោន្តិ បរិក្ខារា ហោន្តិ បរិវារា ហោន្តិ បារិបូរី ហោន្តិ សហគតា ហោន្តិ សហជាតា ហោន្តិ សំសដ្ឋា ហោន្តិ សម្បយុត្តា ហោន្តិ បក្ខន្ទនា ហោន្តិ បសីទនា ហោន្តិ សន្តិដ្ឋនា ហោន្តិ វិមុច្ចនា ហោន្តិ ឯតំ សន្តន្តិ ផស្សនា ហោន្តិ យានីកតា ហោន្តិ វត្ថុកតា ហោន្តិ អនុដ្ឋិតា ហោន្តិ បរិចិតា ហោន្តិ សុសមារទ្ធា ហោន្តិ សុភាវិតា ហោន្តិ ស្វាធិដ្ឋិតា ហោន្តិ សុសមុគ្គតា ហោន្តិ សុវិមុត្តា ហោន្តិ និព្ពត្តេន្តិ ជោតេន្តិ បតាបេន្តីតិ។>
      stand <មេត្តាកថា និដ្ឋិតា។>
  text <៥។ វិរាគកថា>
    text <២៨>, <វិរាគោ មគ្គោ វិមុត្តិ ផលំ។ កថំ វិរាគោ មគ្គោ។ សោតាបត្តិមគ្គក្ខណេ ទស្សនដ្ឋេន សម្មាទិដ្ឋិ មិច្ឆាទិដ្ឋិយា វិរជ្ជតិ តទនុវត្តកកិលេសេហិ ច ខន្ធេហិ ច វិរជ្ជតិ ពហិទ្ធា ច សព្ពនិមិត្តេហិ វិរជ្ជតិ។ វិរាគោ វិរាគារម្មណោ វិរាគគោចរោ វិរាគេ សមុទាគតោ វិរាគេ ឋិតោ វិរាគេ បតិដ្ឋិតោ។>
    text <វិរាគោតិ ទ្វេ វិរាគា និព្ពានញ្ច វិរាគោ យេ ច និព្ពានារម្មណតាជាតា ធម្មា សព្ពេ វិរាគា ហោន្តីតិ វិរាគា។ សហជាតានិ សត្តង្គានិ វិរាគំ គច្ឆន្តីតិ វិរាគោ មគ្គោ។ ឯតេន មគ្គេន ពុទ្ធា ច សាវកា ច អគតំ ទិសំ និព្ពានំ គច្ឆន្តីតិ អដ្ឋង្គិកោ មគ្គោ។ យាវតា បុថុសមណព្រាហ្មណានំ បរប្បវាទានំ មគ្គា អយមេវ អរិយោ អដ្ឋង្គិកោ មគ្គោ អគ្គោ ច សេដ្ឋោ ច បាមោក្ខោ ច ឧត្តមោ ច បវរោ ចាតិ មគ្គានំ អដ្ឋង្គិកោ សេដ្ឋោ។>
    text <អភិនិរោបនដ្ឋេន សម្មាសង្កប្បោ មិច្ឆាសង្កប្បា វិរជ្ជតិ។ បរិគ្គហដ្ឋេន សម្មាវាចា មិច្ឆាវាចាយ វិរជ្ជតិ។ សមុដ្ឋានដ្ឋេន សម្មាកម្មន្តោ មិច្ឆាកម្មន្តា វិរជ្ជតិ។ វោទានដ្ឋេន សម្មាអាជីវោ មិច្ឆាអាជីវា វិរជ្ជតិ។ បគ្គហដ្ឋេន សម្មាវាយាមោ មិច្ឆាវាយាមា វិរជ្ជតិ។ ឧបដ្ឋានដ្ឋេន សម្មាសតិ មិច្ឆាសតិយា វិរជ្ជតិ។ អវិក្ខេបដ្ឋេន សម្មាសមាធិ មិច្ឆាសមាធិតោ វិរជ្ជតិ។ តទនុវត្តកកិលេសេហិ ច ខន្ធេហិ ច វិរជ្ជតិ។ ពហិទ្ធា ច សព្ពនិមិត្តេហិ វិរជ្ជតិ។ វិរាគោ វិរាគារម្មណោ វិរាគគោចរោ វិរាគេ សមុទាគតោ វិរាគេ ឋិតោ វិរាគេ បតិដ្ឋិតោ។>
    text <វិរាគោតិ ទ្វេ វិរាគា និព្ពានញ្ច វិរាគោ យេ ច និព្ពានារម្មណតាជាតា ធម្មា សព្ពេ វិរាគា ហោន្តីតិ វិរាគា។ សហជាតានិ សត្តង្គានិ វិរាគំ គច្ឆន្តីតិ វិរាគោ មគ្គោ។ ឯតេន មគ្គេន ពុទ្ធា ច សាវកា ច អគតំ ទិសំ និព្ពានំ គច្ឆន្តីតិ អដ្ឋង្គិកោ មគ្គោ។ យាវតា បុថុសមណព្រាហ្មណានំ បរប្បវាទានំ មគ្គា អយមេវ អរិយោ អដ្ឋង្គិកោ មគ្គោ អគ្គោ ច សេដ្ឋោ ច បាមោក្ខោ ច ឧត្តមោ ច បវរោ ចាតិ មគ្គានំ អដ្ឋង្គិកោ សេដ្ឋោ។>
    text <សកទាគាមិមគ្គក្ខណេ ទស្សនដ្ឋេន សម្មាទិដ្ឋិ…បេ។… អវិក្ខេបដ្ឋេន សម្មាសមាធិ ឱឡារិកា កាមរាគសញ្ញោជនា បដិឃសញ្ញោជនា ឱឡារិកា កាមរាគានុសយា បដិឃានុសយា វិរជ្ជតិ តទនុវត្តកកិលេសេហិ ច ខន្ធេហិ ច វិរជ្ជតិ ពហិទ្ធា ច សព្ពនិមិត្តេហិ វិរជ្ជតិ។ វិរាគោ វិរាគារម្មណោ វិរាគគោចរោ វិរាគេ សមុទាគតោ វិរាគេ ឋិតោ វិរាគេ បតិដ្ឋិតោ។>
    text <វិរាគោតិ ទ្វេ វិរាគា និព្ពានញ្ច វិរាគោ យេ ច និព្ពានារម្មណតាជាតា ធម្មា សព្ពេ វិរាគា ហោន្តីតិ វិរាគា។ សហជាតានិ សត្តង្គានិ វិរាគំ គច្ឆន្តីតិ វិរាគោ មគ្គោ។ ឯតេន មគ្គេន ពុទ្ធា ច សាវកា ច អគតំ ទិសំ និព្ពានំ គច្ឆន្តីតិ អដ្ឋង្គិកោ មគ្គោ។ យាវតា បុថុសមណព្រាហ្មណានំ បរប្បវាទានំ មគ្គា។ អយមេវ អរិយោ អដ្ឋង្គិកោ មគ្គោ អគ្គោ ច សេដ្ឋោ ច បាមោក្ខោ ច ឧត្តមោ ច បវរោ ចាតិ មគ្គានំ អដ្ឋង្គិកោ សេដ្ឋោ។>
    text <អនាគាមិមគ្គក្ខណេ ទស្សនដ្ឋេន សម្មាទិដ្ឋិ…បេ។… អវិក្ខេបដ្ឋេន សម្មាសមាធិ អនុសហគតា កាមរាគសញ្ញោជនា បដិឃសញ្ញោជនា អនុសហគតា កាមរាគានុសយា បដិឃានុសយា វិរជ្ជតិ តទនុវត្តកកិលេសេហិ ច ខន្ធេហិ ច វិរជ្ជតិ ពហិទ្ធា ច សព្ពនិមិត្តេហិ វិរជ្ជតិ។ វិរាគោ វិរាគារម្មណោ…បេ។… មគ្គានំ អដ្ឋង្គិកោ សេដ្ឋោ។>
    text <អរហត្តមគ្គក្ខណេ ទស្សនដ្ឋេន សម្មាទិដ្ឋិ…បេ។… អវិក្ខេបដ្ឋេន សម្មាសមាធិ រូបរាគា អរូបរាគា មានា ឧទ្ធច្ចា អវិជ្ជាយ មានានុសយា ភវរាគានុសយា អវិជ្ជានុសយា វិរជ្ជតិ តទនុវត្តកកិលេសេហិ ច ខន្ធេហិ ច វិរជ្ជតិ ពហិទ្ធា ច សព្ពនិមិត្តេហិ វិរជ្ជតិ វិរាគោ វិរាគារម្មណោ វិរាគគោចរោ វិរាគេ សមុទាគតោ វិរាគេ ឋិតោ វិរាគេ បតិដ្ឋិតោ។>
    text <វិរាគោតិ ទ្វេ វិរាគា និព្ពានញ្ច វិរាគោ យេ ច និព្ពានារម្មណតាជាតា ធម្មា សព្ពេ វិរាគា ហោន្តីតិ វិរាគា។ សហជាតានិ សត្តង្គានិ វិរាគំ គច្ឆន្តីតិ វិរាគោ មគ្គោ។ ឯតេន មគ្គេន ពុទ្ធា ច សាវកា ច អគតំ ទិសំ និព្ពានំ គច្ឆន្តីតិ អដ្ឋង្គិកោ មគ្គោ។ យាវតា បុថុសមណព្រាហ្មណានំ បរប្បវាទានំ មគ្គា។ អយមេវ អរិយោ អដ្ឋង្គិកោ មគ្គោ អគ្គោ ច សេដ្ឋោ ច បាមោក្ខោ ច ឧត្តមោ ច បវរោ ចាតិ មគ្គានំ អដ្ឋង្គិកោ សេដ្ឋោ។>
    text <ទស្សនវិរាគោ សម្មាទិដ្ឋិ។ អភិនិរោបនវិរាគោ សម្មាសង្កប្បោ។ បរិគ្គហវិរាគោ សម្មាវាចា។ សមុដ្ឋានវិរាគោ សម្មាកម្មន្តោ។ វោទានវិរាគោ សម្មាអាជីវោ។ បគ្គហវិរាគោ សម្មាវាយាមោ។ ឧបដ្ឋានវិរាគោ សម្មាសតិ។ អវិក្ខេបវិរាគោ សម្មាសមាធិ។ ឧបដ្ឋានវិរាគោ សតិសម្ពោជ្ឈង្គោ។ បវិចយវិរាគោ ធម្មវិចយសម្ពោជ្ឈង្គោ។ បគ្គហវិរាគោ វីរិយសម្ពោជ្ឈង្គោ។ ផរណវិរាគោ បីតិសម្ពោជ្ឈង្គោ។ ឧបសមវិរាគោ បស្សទ្ធិសម្ពោជ្ឈង្គោ។ អវិក្ខេបវិរាគោ សមាធិសម្ពោជ្ឈង្គោ។ បដិសង្ខានវិរាគោ ឧបេក្ខាសម្ពោជ្ឈង្គោ។ អស្សទ្ធិយេ អកម្បិយវិរាគោ សទ្ធាពលំ។ កោសជ្ជេ អកម្បិយវិរាគោ វីរិយពលំ។ បមាទេ អកម្បិយវិរាគោ សតិពលំ។ ឧទ្ធច្ចេ អកម្បិយវិរាគោ សមាធិពលំ។ អវិជ្ជាយ អកម្បិយវិរាគោ បញ្ញាពលំ។ អធិមោក្ខវិរាគោ សទ្ធិន្ទ្រិយំ។ បគ្គហវិរាគោ វីរិយិន្ទ្រិយំ។ ឧបដ្ឋានវិរាគោ សតិន្ទ្រិយំ។ អវិក្ខេបវិរាគោ សមាធិន្ទ្រិយំ។ ទស្សនវិរាគោ បញ្ញិន្ទ្រិយំ។ អាធិបតេយ្យដ្ឋេន ឥន្ទ្រិយានិ វិរាគោ។ អកម្បិយដ្ឋេន ពលំ វិរាគោ។ និយ្យានដ្ឋេន ពោជ្ឈង្គា វិរាគោ។ ហេតុដ្ឋេន មគ្គោ វិរាគោ។ ឧបដ្ឋានដ្ឋេន សតិបដ្ឋានា វិរាគោ។ បទហនដ្ឋេន សម្មប្បធានា វិរាគោ។ ឥជ្ឈនដ្ឋេន ឥទ្ធិបាទា វិរាគោ។ តថដ្ឋេន សច្ចា វិរាគោ។ អវិក្ខេបដ្ឋេន សមថោ វិរាគោ។ អនុបស្សនដ្ឋេន វិបស្សនា វិរាគោ។ ឯករសដ្ឋេន សមថវិបស្សនា វិរាគោ។ អនតិវត្តនដ្ឋេន យុគនទ្ធំ វិរាគោ។ សំវរដ្ឋេន សីលវិសុទ្ធិ វិរាគោ។ អវិក្ខេបដ្ឋេន ចិត្តវិសុទ្ធិ វិរាគោ។ ទស្សនដ្ឋេន ទិដ្ឋិវិសុទ្ធិ វិរាគោ។ វិមុត្តដ្ឋេន វិមោក្ខោ វិរាគោ។ បដិវេធដ្ឋេន វិជ្ជា វិរាគោ។ បរិច្ចាគដ្ឋេន វិមុត្តិ វិរាគោ។ សមុច្ឆេទដ្ឋេន ខយេ ញាណំ វិរាគោ។ ឆន្ទោ មូលដ្ឋេន វិរាគោ។ មនសិការោ សមុដ្ឋានដ្ឋេន វិរាគោ។ ផស្សោ សមោធានដ្ឋេន វិរាគោ។ វេទនា សមោសរណដ្ឋេន វិរាគោ។ សមាធិ បមុខដ្ឋេន វិរាគោ។ សតិ អាធិបតេយ្យដ្ឋេន វិរាគោ។ បញ្ញា តតុត្តរដ្ឋេន វិរាគោ។ វិមុត្តិ សារដ្ឋេន វិរាគោ។ អមតោគធំ និព្ពានំ បរិយោសានដ្ឋេន មគ្គោ។>
    text <ទស្សនមគ្គោ សម្មាទិដ្ឋិ អភិនិរោបនមគ្គោ សម្មាសង្កប្បោ…បេ។… អមតោគធំ និព្ពានំ បរិយោសានដ្ឋេន មគ្គោ។ ឯវំ វិរាគោ មគ្គោ។>
    text <២៩>, <កថំ វិមុត្តិ ផលំ។ សោតាបត្តិផលក្ខណេ ទស្សនដ្ឋេន សម្មាទិដ្ឋិ មិច្ឆាទិដ្ឋិយា វិមុត្តា ហោតិ តទនុវត្តកកិលេសេហិ ច ខន្ធេហិ ច វិមុត្តា ហោតិ ពហិទ្ធា ច សព្ពនិមិត្តេហិ វិមុត្តា ហោតិ វិមុត្តិ វិមុត្តារម្មណា វិមុត្តិគោចរា វិមុត្តិយា សមុទាគតា វិមុត្តិយា ឋិតា វិមុត្តិយា បតិដ្ឋិតា។ វិមុត្តីតិ ទ្វេ មុត្តិយោ និព្ពានញ្ច វិមុត្តិ យេ ច និព្ពានារម្មណតាជាតា ធម្មា សព្ពេ ច វិមុត្តា ហោន្តីតិ វិមុត្តិ ផលំ។>
    text <អភិនិរោបនដ្ឋេន សម្មាសង្កប្បោ មិច្ឆាសង្កប្បា វិមុត្តោ ហោតិ តទនុវត្តកកិលេសេហិ ច ខន្ធេហិ ច វិមុត្តោ ហោតិ ពហិទ្ធា ច សព្ពនិមិត្តេហិ វិមុត្តោ ហោតិ វិមុត្តិ វិមុត្តារម្មណា វិមុត្តិគោចរា វិមុត្តិយា សមុទាគតា វិមុត្តិយា ឋិតា វិមុត្តិយា បតិដ្ឋិតា។ វិមុត្តីតិ ទ្វេ វិមុត្តិយោ និព្ពានញ្ច វិមុត្តិ យេ ច និព្ពានារម្មណតាជាតា ធម្មា សព្ពេ វិមុត្តា ហោន្តីតិ វិមុត្តិ ផលំ។>
    text <បរិគ្គហដ្ឋេន សម្មាវាចា មិច្ឆាវាចាយ វិមុត្តា ហោតិ សមុដ្ឋានដ្ឋេន សម្មាកម្មន្តោ មិច្ឆាកម្មន្តា វិមុត្តោ ហោតិ វោទានដ្ឋេន សម្មាអាជីវោ មិច្ឆាអាជីវា វិមុត្តោ ហោតិ បគ្គហដ្ឋេន សម្មាវាយាមោ មិច្ឆាវាយាមា វិមុត្តោ ហោតិ ឧបដ្ឋានដ្ឋេន សម្មាសតិ មិច្ឆាសតិយា វិមុត្តា ហោតិ អវិក្ខេបដ្ឋេន សម្មាសមាធិ មិច្ឆាសមាធិតោ វិមុត្តោ ហោតិ តទនុវត្តកកិលេសេហិ ច ខន្ធេហិ ច វិមុត្តោ ហោតិ ពហិទ្ធា ច សព្ពនិមិត្តេហិ វិមុត្តោ ហោតិ វិមុត្តិ វិមុត្តារម្មណា វិមុត្តិគោចរា វិមុត្តិយា សមុទាគតា វិមុត្តិយា ឋិតា វិមុត្តិយា បតិដ្ឋិតា។ វិមុត្តីតិ។ ទ្វេ វិមុត្តិយោ និព្ពានញ្ច វិមុត្តិ យេ ច និព្ពានារម្មណតាជាតា ធម្មា សព្ពេ វិមុត្តា ហោន្តីតិ វិមុត្តិ ផលំ។>
    text <សកទាគាមិផលក្ខណេ ទស្សនដ្ឋេន សម្មាទិដ្ឋិ…បេ។… អវិក្ខេបដ្ឋេន សម្មាសមាធិ ឱឡារិកា កាមរាគសញ្ញោជនា បដិឃសញ្ញោជនា ឱឡារិកា កាមរាគានុសយា បដិឃានុសយា វិមុត្តោ ហោតិ តទនុវត្តកកិលេសេហិ ច ខន្ធេហិ ច វិមុត្តោ ហោតិ ពហិទ្ធា ច សព្ពនិមិត្តេហិ វិមុត្តោ ហោតិ វិមុត្តិ វិមុត្តារម្មណា វិមុត្តិគោចរា វិមុត្តិយា សមុទាគតា វិមុត្តិយា ឋិតា វិមុត្តិយា បតិដ្ឋិតា។ វិមុត្តីតិ ទ្វេ វិមុត្តិយោ និព្ពានញ្ច វិមុត្តិ យេ ច និព្ពានារម្មណតាជាតា ធម្មា សព្ពេ វិមុត្តា ហោន្តីតិ វិមុត្តិ ផលំ។>
    text <អនាគាមិផលក្ខណេ ទស្សនដ្ឋេន សម្មាទិដ្ឋិ…បេ។… អវិក្ខេបដ្ឋេន សម្មាសមាធិ អនុសហគតា កាមរាគសញ្ញោជនា បដិឃសញ្ញោជនា អនុសហគតា កាមរាគានុសយា បដិឃានុសយា វិមុត្តោ ហោតិ តទនុវត្តកកិលេសេហិ ច ខន្ធេហិ ច វិមុត្តោ ហោតិ ពហិទ្ធា ច សព្ពនិមិត្តេហិ វិមុត្តោ ហោតិ វិមុត្តិ វិមុត្តារម្មណា វិមុត្តិគោចរា វិមុត្តិយា សមុទាគតា វិមុត្តិយា ឋិតា វិមុត្តិយា បតិដ្ឋិតា…បេ។…។>
    text <អរហត្តផលក្ខណេ ទស្សនដ្ឋេន សម្មាទិដ្ឋិ…បេ។… អវិក្ខេបដ្ឋេន សម្មាសមាធិ រូបរាគា អរូបរាគា មានា ឧទ្ធច្ចា អវិជ្ជាយ មានានុសយា ភវរាគានុសយា អវិជ្ជានុសយា វិមុត្តោ ហោតិ តទនុវត្តកកិលេសេហិ ច ខន្ធេហិ ច វិមុត្តោ ហោតិ ពហិទ្ធា ច សព្ពនិមិត្តេហិ វិមុត្តោ ហោតិ វិមុត្តិ វិមុត្តារម្មណា វិមុត្តិគោចរា វិមុត្តិយា សមុទាគតា វិមុត្តិយា ឋិតា វិមុត្តិយា បតិដ្ឋិតា។ វិមុត្តីតិ ទ្វេ វិមុត្តិយោ និព្ពានញ្ច វិមុត្តិ យេ ច និព្ពានារម្មណតា ជាតា ធម្មា សព្ពេ វិមុត្តា ហោន្តីតិ វិមុត្តិ ផលំ។>
    text <ទស្សនវិមុត្តិ សម្មាទិដ្ឋិ…បេ។… អវិក្ខេបវិមុត្តិ សម្មាសមាធិ ឧបដ្ឋានវិមុត្តិ សតិសម្ពោជ្ឈង្គោ បដិសង្ខានវិមុត្តិ ឧបេក្ខាសម្ពោជ្ឈង្គោ។ អស្សទ្ធិយេ អកម្បិយវិមុត្តិ សទ្ធាពលំ…បេ។… អវិជ្ជាយ អកម្បិយវិមុត្តិ បញ្ញាពលំ។ អធិមោក្ខវិមុត្តិ សទ្ធិន្ទ្រិយំ…បេ។… ទស្សនវិមុត្តិ បញ្ញិន្ទ្រិយំ។>
    text <អាធិបតេយ្យដ្ឋេន ឥន្ទ្រិយា វិមុត្តិ។ អកម្បិយដ្ឋេន ពលា វិមុត្តិ និយ្យានដ្ឋេន ពោជ្ឈង្គា វិមុត្តិ ហេតុដ្ឋេន មគ្គោ វិមុត្តិ ឧបដ្ឋានដ្ឋេន សតិបដ្ឋានា វិមុត្តិ បទហនដ្ឋេន សម្មប្បធានា វិមុត្តិ ឥជ្ឈនដ្ឋេន ឥទ្ធិបាទា វិមុត្តិ តថដ្ឋេន សច្ចា វិមុត្តិ អវិក្ខេបដ្ឋេន សមថោ វិមុត្តិ អនុបស្សនដ្ឋេន វិបស្សនា វិមុត្តិ ឯករសដ្ឋេន សមថវិបស្សនា វិមុត្តិ អនតិវត្តនដ្ឋេន យុគនទ្ធំ វិមុត្តិ សំវរដ្ឋេន សីលវិសុទ្ធិ វិមុត្តិ អវិក្ខេបដ្ឋេន ចិត្តវិសុទ្ធិ វិមុត្តិ ទស្សនដ្ឋេន ទិដ្ឋិវិសុទ្ធិ វិមុត្តិ វិមុត្តដ្ឋេន វិមោក្ខោ វិមុត្តិ បដិវេធដ្ឋេន វិជ្ជា វិមុត្តិ បរិច្ចាគដ្ឋេន វិមុត្តិ វិមុត្តិ បដិប្បស្សទ្ធិយដ្ឋេន អនុប្បាទេ ញាណំ វិមុត្តិ ឆន្ទោ មូលដ្ឋេន វិមុត្តិ មនសិការោ សមុដ្ឋានដ្ឋេន វិមុត្តិ ផស្សោ សមោធានដ្ឋេន វិមុត្តិ វេទនា សមោសរណដ្ឋេន វិមុត្តិ សមាធិ បមុខដ្ឋេន វិមុត្តិ សតិ អាធិបតេយ្យដ្ឋេន វិមុត្តិ បញ្ញា តតុត្តរដ្ឋេន វិមុត្តិ វិមុត្តិ សារដ្ឋេន វិមុត្តិ អមតោគធំ និព្ពានំ បរិយោសានដ្ឋេន វិមុត្តិ។ ឯវំ វិមុត្តិ ផលំ។ ឯវំ វិរាគោ មគ្គោ វិមុត្តិ ផលន្តិ។>
    stand <វិរាគកថា និដ្ឋិតា។>
  text <៦។ បដិសម្ភិទាកថា>
    text <១។ ធម្មចក្កបវត្តនវារោ>
      text <៣០>, <ឯវំ មេ សុតំ ឯកំ សមយំ ភគវា ពារាណសិយំ វិហរតិ ឥសិបតនេ មិគទាយេ។ តត្រ ខោ ភគវា បញ្ចវគ្គិយេ ភិក្ខូ អាមន្តេសិ>
      text <ទ្វេមេ ភិក្ខវេ អន្តា បព្ពជិតេន ន សេវិតព្ពា។ កតមេ ទ្វេ។ យោ ចាយំ កាមេសុ កាមសុខល្លិកានុយោគោ ហីនោ គម្មោ បោថុជ្ជនិកោ អនរិយោ អនត្ថសំហិតោ យោ ចាយំ អត្តកិលមថានុយោគោ ទុក្ខោ អនរិយោ អនត្ថសំហិតោ។ ឯតេ ខោ ភិក្ខវេ ឧភោ អន្តេ អនុបគម្ម មជ្ឈិមា បដិបទា តថាគតេន អភិសម្ពុទ្ធា ចក្ខុករណី ញាណករណី ឧបសមាយ អភិញ្ញាយ សម្ពោធាយ និព្ពានាយ សំវត្តតិ។>
      text <កតមា ច សា ភិក្ខវេ មជ្ឈិមា បដិបទា តថាគតេន អភិសម្ពុទ្ធា ចក្ខុករណី ញាណករណី ឧបសមាយ អភិញ្ញាយ សម្ពោធាយ និព្ពានាយ សំវត្តតិ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ អយំ ខោ សា ភិក្ខវេ មជ្ឈិមា បដិបទា តថាគតេន អភិសម្ពុទ្ធា ចក្ខុករណី ញាណករណី ឧបសមាយ អភិញ្ញាយ សម្ពោធាយ និព្ពានាយ សំវត្តតិ។>
      text <ឥទំ ខោ បន ភិក្ខវេ ទុក្ខំ អរិយសច្ចំ។ ជាតិបិ ទុក្ខា ជរាបិ ទុក្ខា ព្យាធិបិ ទុក្ខោ មរណម្បិ ទុក្ខំ អប្បិយេហិ សម្បយោគោ ទុក្ខោ បិយេហិ វិប្បយោគោ ទុក្ខោ យម្បិច្ឆំ ន លភតិ តម្បិ ទុក្ខំ សំខិត្តេន បញ្ចុបាទានក្ខន្ធា ទុក្ខា។ ឥទំ ខោ បន ភិក្ខវេ ទុក្ខសមុទយំ អរិយសច្ចំ យាយំ តណ្ហា បោនោភវិកា នន្ទិរាគសហគតា តត្រតត្រាភិនន្ទិនី សេយ្យថិទំ កាមតណ្ហា ភវតណ្ហា វិភវតណ្ហា។ ឥទំ ខោ បន ភិក្ខវេ ទុក្ខនិរោធំ អរិយសច្ចំ យោ តស្សាយេវ តណ្ហាយ អសេសវិរាគនិរោធោ ចាគោ បដិនិស្សគ្គោ មុត្តិ អនាលយោ។ ឥទំ ខោ បន ភិក្ខវេ ទុក្ខនិរោធគាមិនី បដិបទា អរិយសច្ចំ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។>
      text <ឥទំ ទុក្ខំ អរិយសច្ចន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខំ អរិយសច្ចំ បរិញ្ញេយ្យន្តិ មេ ភិក្ខវេ…បេ។… បរិញ្ញាតន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ឥទំ ទុក្ខសមុទយំ អរិយសច្ចន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខសមុទយំ អរិយសច្ចំ បហាតព្ពន្តិ មេ ភិក្ខវេ…បេ។… បហីនន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ឥទំ ទុក្ខនិរោធំ អរិយសច្ចន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខនិរោធំ អរិយសច្ចំ សច្ឆិកាតព្ពន្តិ មេ ភិក្ខវេ…បេ។… សច្ឆិកតន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ឥទំ ទុក្ខនិរោធគាមិនី បដិបទា អរិយសច្ចន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខនិរោធគាមិនី បដិបទា អរិយសច្ចំ ភាវេតព្ពន្តិ មេ ភិក្ខវេ…បេ។… ភាវិតន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <យាវកីវញ្ច មេ ភិក្ខវេ ឥមេសុ ចតូសុ អរិយសច្ចេសុ ឯវំ តិបរិវដ្ដំ ទ្វាទសាការំ យថាភូតំ ញាណទស្សនំ ន សុវិសុទ្ធំ អហោសិ នេវ តាវាហំ ភិក្ខវេ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ។ យតោ ច ខោ មេ ភិក្ខវេ ឥមេសុ ចតូសុ អរិយសច្ចេសុ ឯវំ តិបរិវដ្ដំ ទ្វាទសាការំ យថាភូតំ ញាណទស្សនំ សុវិសុទ្ធំ អហោសិ អថាហំ ភិក្ខវេ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ។ ញាណញ្ច បន មេ ទស្សនំ ឧទបាទិ អកុប្បា មេ វិមុត្តិ អយមន្តិមា ជាតិ នត្ថិ ទានិ បុនព្ភវោតិ។>
      text <ឥទមវោច ភគវា។ អត្តមនា បញ្ចវគ្គិយា ភិក្ខូ ភគវតោ ភាសិតំ អភិនន្ទុន្តិ។>
      text <ឥមស្មិញ្ច បន វេយ្យាករណស្មិំ ភញ្ញមានេ អាយស្មតោ កោណ្ឌញ្ញស្ស វិរជំ វីតមលំ ធម្មចក្ខុំ ឧទបាទិ យំ កិញ្ចិ សមុទយធម្មំ សព្ពំ តំ និរោធធម្មន្តិ។>
      text <បវត្តិតេ ច បន ភគវតា ធម្មចក្កេ ភុម្មា ទេវា សទ្ទមនុស្សាវេសុំ ឯតំ ភគវតា ពារាណសិយំ ឥសិបតនេ មិគទាយេ អនុត្តរំ ធម្មចក្កំ បវត្តិតំ អប្បដិវត្តិយំ សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិន្តិ។ ភុម្មានំ ទេវានំ សទ្ទំ សុត្វា ចាតុមហារាជិកា ទេវា សទ្ទមនុស្សាវេសុំ…បេ។… ចាតុមហារាជិកានំ ទេវានំ សទ្ទំ សុត្វា តាវតិំសា ទេវា…បេ។… យាមា ទេវា…បេ។… តុសិតា ទេវា…បេ។… និម្មានរតី ទេវា…បេ។… បរនិម្មិតវសវត្តី ទេវា…បេ។… ព្រហ្មកាយិកា ទេវា សទ្ទមនុស្សាវេសុំ ឯតំ ភគវតា ពារាណសិយំ ឥសិបតនេ មិគទាយេ អនុត្តរំ ធម្មចក្កំ បវត្តិតំ អប្បដិវត្តិយំ សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិន្តិ។>
      text <ឥតិហ តេន ខណេន តេន លយេន តេន មុហុត្តេន យាវ ព្រហ្មលោកា សទ្ទោ អព្ភុគ្គច្ឆិ។ អយញ្ច ទសសហស្សី លោកធាតុ សំកម្បិ សម្បកម្បិ សម្បវេធិ អប្បមាណោ ច ឧឡារោ ឱភាសោ លោកេ បាតុរហោសិ អតិក្កម្ម ទេវានំ ទេវានុភាវន្តិ។>
      text <អថ ខោ ភគវា ឥមំ ឧទានំ ឧទានេសិ អញ្ញាសិ វត ភោ កោណ្ឌញ្ញោ អញ្ញាសិ វត ភោ កោណ្ឌញ្ញោតិ។ ឥតិ ហិទំ អាយស្មតោ កោណ្ឌញ្ញស្ស អញ្ញាសិកោណ្ឌញ្ញោ ត្វេវ នាមំ អហោសិ។>
      text <ក ឥទំ ទុក្ខំ អរិយសច្ចន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន។ ញាណំ ឧទបាទីតិ កេនដ្ឋេន។ បញ្ញា ឧទបាទីតិ កេនដ្ឋេន។ វិជ្ជា ឧទបាទីតិ កេនដ្ឋេន។ អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន។ ញាណំ ឧទបាទីតិ ញាតដ្ឋេន។ បញ្ញា ឧទបាទីតិ បជាននដ្ឋេន។ វិជ្ជា ឧទបាទីតិ បដិវេធដ្ឋេន។ អាលោកោ ឧទបាទីតិ ឱភាសដ្ឋេន។>
      text <ចក្ខុំ ធម្មោ ញាណំ ធម្មោ បញ្ញា ធម្មោ វិជ្ជា ធម្មោ អាលោកោ ធម្មោ។ ឥមេ បញ្ច ធម្មា ធម្មបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ ធម្មេសុ ញាណំ ធម្មបដិសម្ភិទា។>
      text <ទស្សនដ្ឋោ អត្ថោ ញាតដ្ឋោ អត្ថោ បជាននដ្ឋោ អត្ថោ បដិវេធដ្ឋោ អត្ថោ ឱភាសដ្ឋោ អត្ថោ។ ឥមេ បញ្ច អត្ថា អត្ថបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ អត្ថេសុ ញាណំ អត្ថបដិសម្ភិទា។>
      text <បញ្ច ធម្មេ សន្ទស្សេតុំ ព្យញ្ជននិរុត្តាភិលាបា បញ្ច អត្ថេ សន្ទស្សេតុំ ព្យញ្ជននិរុត្តាភិលាបា។ ឥមា ទស និរុត្តិយា និរុត្តិបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ និរុត្តីសុ ញាណំ និរុត្តិបដិសម្ភិទា។>
      text <បញ្ចសុ ធម្មេសុ ញាណានិ បញ្ចសុ អត្ថេសុ ញាណានិ ទសសុ និរុត្តីសុ ញាណានិ។ ឥមានិ វីសតិ ញាណានិ បដិភានបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ បដិភានេសុ ញាណំ បដិភានបដិសម្ភិទា។>
      text <តំ ខោ បនិទំ ទុក្ខំ អរិយសច្ចំ បរិញ្ញេយ្យន្តិ…បេ។… បរិញ្ញាតន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន។ ញាណំ ឧទបាទីតិ កេនដ្ឋេន។ បញ្ញា ឧទបាទីតិ កេនដ្ឋេន។ វិជ្ជា ឧទបាទីតិ កេនដ្ឋេន។ អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន។ ញាណំ ឧទបាទីតិ ញាតដ្ឋេន។ បញ្ញា ឧទបាទីតិ បជាននដ្ឋេន។ វិជ្ជា ឧទបាទីតិ បដិវេធដ្ឋេន។ អាលោកោ ឧទបាទីតិ ឱភាសដ្ឋេន។>
      text <ចក្ខុំ ធម្មោ ញាណំ ធម្មោ បញ្ញា ធម្មោ វិជ្ជា ធម្មោ អាលោកោ ធម្មោ។ ឥមេ បញ្ច ធម្មា ធម្មបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ ធម្មេសុ ញាណំ ធម្មបដិសម្ភិទា។>
      text <ទស្សនដ្ឋោ អត្ថោ ញាតដ្ឋោ អត្ថោ បជាននដ្ឋោ អត្ថោ បដិវេធដ្ឋោ អត្ថោ ឱភាសដ្ឋោ អត្ថោ។ ឥមេ បញ្ច អត្ថា អត្ថបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ អត្ថេសុ ញាណំ អត្ថបដិសម្ភិទា។>
      text <បញ្ច ធម្មេ សន្ទស្សេតុំ ព្យញ្ជននិរុត្តាភិលាបា បញ្ច អត្ថេ សន្ទស្សេតុំ ព្យញ្ជននិរុត្តាភិលាបា។ ឥមា ទស និរុត្តិយោ និរុត្តិបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ និរុត្តីសុ ញាណំ និរុត្តិបដិសម្ភិទា។>
      text <បញ្ចសុ ធម្មេសុ ញាណានិ បញ្ចសុ អត្ថេសុ ញាណានិ ទសសុ និរុត្តីសុ ញាណានិ។ ឥមានិ វីសតិ ញាណានិ បដិភានបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ បដិភានេសុ ញាណំ បដិភានបដិសម្ភិទា។>
      text <ទុក្ខេ អរិយសច្ចេ បន្នរស ធម្មា បន្នរស អត្ថា តិំស និរុត្តិយោ សដ្ឋិ ញាណានិ។>
      text <ខ ឥទំ ទុក្ខសមុទយំ អរិយសច្ចន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ តំ ខោ បនិទំ ទុក្ខសមុទយំ អរិយសច្ចំ បហាតព្ពន្តិ…បេ។… បហីនន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។ … អាលោកោ ឧទបាទិ…បេ។…។>
      text <ទុក្ខសមុទយេ អរិយសច្ចេ បន្នរស ធម្មា បន្នរស អត្ថា តិំស និរុត្តិយោ សដ្ឋិ ញាណានិ។>
      text <គ ឥទំ ទុក្ខនិរោធំ អរិយសច្ចន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ តំ ខោ បនិទំ ទុក្ខនិរោធំ អរិយសច្ចំ សច្ឆិកាតព្ពន្តិ…បេ។… សច្ឆិកតន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។…។>
      text <ទុក្ខនិរោធេ អរិយសច្ចេ បន្នរស ធម្មា បន្នរស អត្ថា តិំស និរុត្តិយោ សដ្ឋិ ញាណានិ។>
      text <ឃ ឥទំ ទុក្ខនិរោធគាមិនី បដិបទា អរិយសច្ចន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ តំ ខោ បនិទំ ទុក្ខនិរោធគាមិនី បដិបទា អរិយសច្ចំ ភាវេតព្ពន្តិ…បេ។… ភាវិតន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។…។>
      text <ទុក្ខនិរោធគាមិនិយា បដិបទាយ អរិយសច្ចេ បន្នរស ធម្មា បន្នរស អត្ថា តិំស និរុត្តិយោ សដ្ឋិ ញាណានិ។>
      text <ចតូសុ អរិយសច្ចេសុ សដ្ឋិ ធម្មា សដ្ឋិ អត្ថា វីសតិសតនិរុត្តិយោ ចត្តាលីសញ្ច ទ្វេ ច ញាណសតានិ។>
    text <២។ សតិបដ្ឋានវារោ>
      text <៣១>, <អយំ កាយេ កាយានុបស្សនាតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ សា ខោ បនាយំ កាយេ កាយានុបស្សនា ភាវេតព្ពាតិ មេ ភិក្ខវេ …បេ។… ភាវិតាតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <អយំ វេទនាសុ…បេ។… អយំ ចិត្តេ…បេ។… អយំ ធម្មេសុ ធម្មានុបស្សនាតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ សា ខោ បនាយំ ធម្មេសុ ធម្មានុបស្សនា ភាវេតព្ពា តិ…បេ។… ភាវិតាតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <ក អយំ កាយេ កាយានុបស្សនាតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។… សា ខោ បនាយំ កាយេ កាយានុបស្សនា ភាវេតព្ពាតិ…បេ។… ភាវិតាតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន។ ញាណំ ឧទបាទីតិ កេនដ្ឋេន។ បញ្ញា ឧទបាទីតិ កេនដ្ឋេន។ វិជ្ជា ឧទបាទីតិ កេនដ្ឋេន។ អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន។ ញាណំ ឧទបាទីតិ ញាតដ្ឋេន។ បញ្ញា ឧទបាទីតិ បជាននដ្ឋេន។ វិជ្ជា ឧទបាទីតិ បដិវេធដ្ឋេន។ អាលោកោ ឧទបាទីតិ ឱភាសដ្ឋេន។>
      text <ចក្ខុំ ធម្មោ ញាណំ ធម្មោ បញ្ញា ធម្មោ វិជ្ជា ធម្មោ អាលោកោ ធម្មោ។ ឥមេ បញ្ច ធម្មា ធម្មបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ ធម្មេសុ ញាណំ ធម្មបដិសម្ភិទា។>
      text <ទស្សនដ្ឋោ អត្ថោ ញាតដ្ឋោ អត្ថោ បជាននដ្ឋោ អត្ថោ បដិវេធដ្ឋោ អត្ថោ ឱភាសដ្ឋោ អត្ថោ។ ឥមេ បញ្ច អត្ថា អត្ថបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ អត្ថេសុ ញាណំ អត្ថបដិសម្ភិទា។>
      text <បញ្ច ធម្មេ សន្ទស្សេតុំ ព្យញ្ជននិរុត្តាភិលាបា បញ្ច អត្ថេ សន្ទស្សេតុំ ព្យញ្ជននិរុត្តាភិលាបា។ ឥមា ទស និរុត្តិយោ និរុត្តិបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ និរុត្តីសុ ញាណំ និរុត្តិបដិសម្ភិទា។>
      text <បញ្ចសុ ធម្មេសុ ញាណានិ បញ្ចសុ អត្ថេសុ ញាណានិ ទសសុ និរុត្តីសុ ញាណានិ។ ឥមានិ វីសតិ ញាណានិ បដិភានបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ បដិភានេសុ ញាណំ បដិភានបដិសម្ភិទា។>
      text <កាយេ កាយានុបស្សនាសតិបដ្ឋានេ បន្នរស ធម្មា បន្នរស អត្ថា តិំស និរុត្តិយោ សដ្ឋិ ញាណានិ។>
      text <ខ-ឃ អយំ វេទនាសុ…បេ។… អយំ ចិត្តេ…បេ។… អយំ ធម្មេសុ ធម្មានុបស្សនាតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។… សា ខោ បនាយំ ធម្មេសុ ធម្មានុបស្សនា ភាវេតព្ពា តិ…បេ។… ភាវិតាតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។…។>
      text <ធម្មេសុ ធម្មានុបស្សនា សតិបដ្ឋានេ បន្នរស ធម្មា បន្នរស អត្ថា តិំស និរុត្តិយោ សដ្ឋិ ញាណានិ។>
      text <ចតូសុ សតិបដ្ឋានេសុ សដ្ឋិ ធម្មា សដ្ឋិ អត្ថា វីសតិសតនិរុត្តិយោ ចត្តាលីសញ្ច ទ្វេ ច ញាណសតានិ។>
    text <៣។ ឥទ្ធិបាទវារោ>
      text <៣២>, <អយំ ឆន្ទសមាធិបធានសង្ខារសមន្នាគតោ ឥទ្ធិបាទោតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ សោ ខោ បនាយំ ឆន្ទសមាធិបធានសង្ខារសមន្នាគតោ ឥទ្ធិបាទោ ភាវេតព្ពោតិ មេ ភិក្ខវេ…បេ។… ភាវិតោតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <អយំ វីរិយសមាធិ…បេ។… អយំ ចិត្តសមាធិ…បេ។… អយំ វីមំសាសមាធិបធានសង្ខារសមន្នាគតោ ឥទ្ធិបាទោតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ សោ ខោ បនាយំ វីមំសាសមាធិបធានសង្ខារសមន្នាគតោ ឥទ្ធិបាទោ ភាវេតព្ពោតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <ក អយំ ឆន្ទសមាធិបធានសង្ខារសមន្នាគតោ ឥទ្ធិបាទោតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។… សោ ខោ បនាយំ ឆន្ទសមាធិបធានសង្ខារសមន្នាគតោ ឥទ្ធិបាទោ ភាវេតព្ពោតិ…បេ។… ភាវិតោតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន។ ញាណំ ឧទបាទីតិ កេនដ្ឋេន។ បញ្ញា ឧទបាទីតិ កេនដ្ឋេន។ វិជ្ជា ឧទបាទីតិ កេនដ្ឋេន។ អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន។ ញាណំ ឧទបាទីតិ ញាតដ្ឋេន។ បញ្ញា ឧទបាទីតិ បជាននដ្ឋេន។ វិជ្ជា ឧទបាទីតិ បដិវេធដ្ឋេន។ អាលោកោ ឧទបាទីតិ ឱភាសដ្ឋេន។>
      text <ចក្ខុំ ធម្មោ ញាណំ ធម្មោ បញ្ញា ធម្មោ វិជ្ជា ធម្មោ អាលោកោ ធម្មោ។ ឥមេ បញ្ច ធម្មា ធម្មបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ ធម្មេសុ ញាណំ ធម្មបដិសម្ភិទា។>
      text <ទស្សនដ្ឋោ អត្ថោ ញាតដ្ឋោ អត្ថោ បជាននដ្ឋោ អត្ថោ បដិវេធដ្ឋោ អត្ថោ ឱភាសដ្ឋោ អត្ថោ។ ឥមេ បញ្ច អត្ថា អត្ថបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ អត្ថេសុ ញាណំ អត្ថបដិសម្ភិទា។>
      text <បញ្ច ធម្មេ សន្ទស្សេតុំ ព្យញ្ជននិរុត្តាភិលាបា បញ្ច អត្ថេ សន្ទស្សេតុំ ព្យញ្ជននិរុត្តាភិលាបា។ ឥមា ទស និរុត្តិយោ និរុត្តិបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ និរុត្តីសុ ញាណំ និរុត្តិបដិសម្ភិទា។>
      text <បញ្ចសុ ធម្មេសុ ញាណានិ បញ្ចសុ អត្ថេសុ ញាណានិ ទសសុ និរុត្តីសុ ញាណានិ។ ឥមានិ វីសតិ ញាណានិ បដិភានបដិសម្ភិទាយ អារម្មណា ចេវ ហោន្តិ គោចរា ច។ យេ តស្សា អារម្មណា តេ តស្សា គោចរា។ យេ តស្សា គោចរា តេ តស្សា អារម្មណា។ តេន វុច្ចតិ បដិភានេសុ ញាណំ បដិភានបដិសម្ភិទា។>
      text <ឆន្ទសមាធិបធានសង្ខារសមន្នាគតេ ឥទ្ធិបាទេ បន្នរស ធម្មា បន្នរស អត្ថា តិំស និរុត្តិយោ សដ្ឋិ ញាណានិ។>
      text <ខ-ឃ អយំ វីរិយសមាធិ…បេ។… អយំ ចិត្តសមាធិ…បេ។… អយំ វីមំសាសមាធិបធានសង្ខារសមន្នាគតោ ឥទ្ធិបាទោតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។… សោ ខោ បនាយំ វីមំសាសមាធិបធានសង្ខារសមន្នាគតោ ឥទ្ធិបាទោ ភាវេតព្ពោតិ…បេ។… ភាវិតោតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។…។>
      text <វីមំសាសមាធិបធានសង្ខារសមន្នាគតេ ឥទ្ធិបាទេ បន្នរស ធម្មា បន្នរស អត្ថា តិំស និរុត្តិយោ សដ្ឋិ ញាណានិ។>
      text <ចតូសុ ឥទ្ធិបាទេសុ សដ្ឋិ ធម្មា សដ្ឋិ អត្ថា វីសតិសតនិរុត្តិយោ ចត្តាលីសញ្ច ទ្វេ ច ញាណសតានិ។>
    text <៤។ សត្តពោធិសត្តវារោ>
      text <៣៣>, <សមុទយោ សមុទយោតិ ខោ ភិក្ខវេ វិបស្សិស្ស ពោធិសត្តស្ស បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ និរោធោ និរោធោតិ ខោ ភិក្ខវេ វិបស្សិស្ស ពោធិសត្តស្ស បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ វិបស្សិស្ស ពោធិសត្តស្ស វេយ្យាករណេ ទស ធម្មា ទស អត្ថា វីសតិ និរុត្តិយោ ចត្តាលីសំ ញាណានិ។>
      text <សមុទយោ សមុទយោតិ ខោ ភិក្ខវេ សិខិស្ស ពោធិសត្តស្ស…បេ។… វេស្សភុស្ស ពោធិសត្តស្ស…បេ។… កកុសន្ធស្ស ពោធិសត្តស្ស…បេ។… កោណាគមនស្ស ពោធិសត្តស្ស…បេ។… កស្សបស្ស ពោធិសត្តស្ស បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ និរោធោ និរោធោតិ ខោ ភិក្ខវេ កស្សបស្ស ពោធិសត្តស្ស បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ កស្សបស្ស ពោធិសត្តស្ស វេយ្យាករណេ ទស ធម្មា ទស អត្ថា វីសតិ និរុត្តិយោ ចត្តាលីស ញាណានិ។>
      text <សមុទយោ សមុទយោតិ ខោ ភិក្ខវេ គោតមស្ស ពោធិសត្តស្ស បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ និរោធោ និរោធោតិ ខោ ភិក្ខវេ គោតមស្ស ពោធិសត្តស្ស បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ គោតមស្ស ពោធិសត្តស្ស វេយ្យាករណេ ទស ធម្មា ទស អត្ថា វីសតិ និរុត្តិយោ ចត្តាលីស ញាណានិ។>
      text <សត្តន្នំ ពោធិសត្តានំ សត្តសុ វេយ្យាករណេសុ សត្តតិ ធម្មា សត្តតិ អត្ថា ចត្តាលីសសតំ និរុត្តិយោ អសីតិ ច ទ្វេ ច ញាណសតានិ។>
    text <៥។ អភិញ្ញាទិវារោ>
      text <៣៤>, <យាវតា អភិញ្ញាយ អភិញ្ញដ្ឋោ ញាតោ ទិដ្ឋោ វិទិតោ សច្ឆិកតោ ផស្សិតោ បញ្ញាយ។ អផស្សិតោ បញ្ញាយ អភិញ្ញដ្ឋោ នត្ថីតិ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ អភិញ្ញាយ អភិញ្ញដ្ឋេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <យាវតា បរិញ្ញាយ បរិញ្ញដ្ឋោ…បេ។… យាវតា បហានស្ស បហានដ្ឋោ…បេ។… យាវតា ភាវនាយ ភាវនដ្ឋោ…បេ។… យាវតា សច្ឆិកិរិយាយ សច្ឆិកិរិយដ្ឋោ ញាតោ ទិដ្ឋោ វិទិតោ សច្ឆិកតោ ផស្សិតោ បញ្ញាយ។ អផស្សិតោ បញ្ញាយ សច្ឆិកិរិយដ្ឋោ នត្ថីតិ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ សច្ឆិកិរិយាយ សច្ឆិកិរិយដ្ឋេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <អភិញ្ញាយ អភិញ្ញដ្ឋេ បរិញ្ញាយ បរិញ្ញដ្ឋេ បហានាយ បហានដ្ឋេ ភាវនាយ ភាវនដ្ឋេ សច្ឆិកិរិយាយ សច្ឆិកិរិយដ្ឋេ បញ្ចវីសសតំ ធម្មា បញ្ចវីសសតំ អត្ថា អឌ្ឍតេយ្យានិ និរុត្តិសតានិ បញ្ច ញាណសតានិ។>
    text <៦។ ខន្ធាទិវារោ>
      text <៣៥>, <យាវតា ខន្ធានំ ខន្ធដ្ឋោ ញាតោ ទិដ្ឋោ វិទិតោ សច្ឆិកតោ ផស្សិតោ បញ្ញាយ។ អផស្សិតោ បញ្ញាយ ខន្ធដ្ឋោ នត្ថីតិ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ ខន្ធានំ ខន្ធដ្ឋេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <យាវតា ធាតូនំ ធាតុដ្ឋោ…បេ។… យាវតា អាយតនានំ អាយតនដ្ឋោ…បេ។… យាវតា សង្ខតានំ សង្ខតដ្ឋោ…បេ។… យាវតា អសង្ខតស្ស អសង្ខតដ្ឋោ ញាតោ ទិដ្ឋោ វិទិតោ សច្ឆិកតោ ផស្សិតោ បញ្ញាយ។ អផស្សិតោ បញ្ញាយ អសង្ខតដ្ឋោ នត្ថីតិ ចក្ខុំ ឧទបាទិ…បេ។… អាលោកោ ឧទបាទិ។ អសង្ខតស្ស អសង្ខតដ្ឋេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <ខន្ធានំ ខន្ធដ្ឋេ ធាតូនំ ធាតុដ្ឋេ អាយតនានំ អាយតនដ្ឋេ សង្ខតានំ សង្ខតដ្ឋេ អសង្ខតស្ស អសង្ខតដ្ឋេ បញ្ចវីសតិសតំ ធម្មា បញ្ចវីសតិសតំ អត្ថា អឌ្ឍតេយ្យានិ និរុត្តិសតានិ បញ្ច ញាណសតានិ។>
    text <៧។ សច្ចវារោ>
      text <៣៦>, <យាវតា ទុក្ខស្ស ទុក្ខដ្ឋោ ញាតោ ទិដ្ឋោ វិទិតោ សច្ឆិកតោ ផស្សិតោ បញ្ញាយ។ អផស្សិតោ បញ្ញាយ ទុក្ខដ្ឋោ នត្ថីតិ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ ទុក្ខស្ស ទុក្ខដ្ឋេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <យាវតា សមុទយស្ស សមុទយដ្ឋោ…បេ។… យាវតា និរោធស្ស និរោធដ្ឋោ…បេ។… យាវតា មគ្គស្ស មគ្គដ្ឋោ ញាតោ ទិដ្ឋោ វិទិតោ សច្ឆិកតោ ផស្សិតោ បញ្ញាយ។ អផស្សិតោ បញ្ញាយ មគ្គដ្ឋោ នត្ថីតិ ចក្ខុំ ឧទបាទិ…បេ។… អាលោកោ ឧទបាទិ។ មគ្គស្ស មគ្គដ្ឋេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <ចតូសុ អរិយសច្ចេសុ សតំ ធម្មា សតំ អត្ថា ទ្វេ និរុត្តិសតានិ ចត្តារិ ញាណសតានិ។>
    text <៨។ បដិសម្ភិទាវារោ>
      text <៣៧>, <យាវតា អត្ថបដិសម្ភិទាយ អត្ថបដិសម្ភិទដ្ឋោ ញាតោ ទិដ្ឋោ វិទិតោ សច្ឆិកតោ ផស្សិតោ បញ្ញាយ។ អផស្សិតោ បញ្ញាយ អត្ថបដិសម្ភិទដ្ឋោ នត្ថីតិ ចក្ខុំ ឧទបាទិ…បេ។… អាលោកោ ឧទបាទិ។ អត្ថបដិសម្ភិទាយ អត្ថបដិសម្ភិទដ្ឋេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <យាវតា ធម្មបដិសម្ភិទាយ ធម្មបដិសម្ភិទដ្ឋោ…បេ។… យាវតា និរុត្តិបដិសម្ភិទាយ និរុត្តិបដិសម្ភិទដ្ឋោ…បេ។… យាវតា បដិភានបដិសម្ភិទាយ បដិភានបដិសម្ភិទដ្ឋោ ញាតោ ទិដ្ឋោ វិទិតោ សច្ឆិកតោ ផស្សិតោ បញ្ញាយ។ អផស្សិតោ បញ្ញាយ បដិភានបដិសម្ភិទដ្ឋោ នត្ថីតិ ចក្ខុំ ឧទបាទិ …បេ។… អាលោកោ ឧទបាទិ។ បដិភានបដិសម្ភិទដ្ឋេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <ចតូសុ បដិសម្ភិទាសុ សតំ ធម្មា សតំ អត្ថា ទ្វេ និរុត្តិសតានិ ចត្តារិ ញាណសតានិ។>
    text <៩។ ឆពុទ្ធធម្មវារោ>
      text <៣៨>, <យាវតា ឥន្ទ្រិយបរោបរិយត្តេ ញាណំ ញាតំ ទិដ្ឋំ វិទិតំ សច្ឆិកតំ ផស្សិតំ បញ្ញាយ។ អផស្សិតំ បញ្ញាយ ឥន្ទ្រិយបរោបរិយត្តេ ញាណំ នត្ថីតិ ចក្ខុំ ឧទបាទិ…បេ។… អាលោកោ ឧទបាទិ។ ឥន្ទ្រិយបរោបរិយត្តេ ញាណេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <យាវតា សត្តានំ អាសយានុសយេ ញាណំ…បេ។… យាវតា យមកបាដិហីរេ ញាណំ …បេ។… យាវតា មហាករុណាសមាបត្តិយា ញាណំ…បេ។… យាវតា សព្ពញ្ញុតញ្ញាណំ…បេ។… យាវតា អនាវរណំ ញាណំ ញាតំ ទិដ្ឋំ វិទិតំ សច្ឆិកតំ ផស្សិតំ បញ្ញាយ។ អផស្សិតំ បញ្ញាយ អនាវរណំ ញាណំ នត្ថីតិ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ អនាវរណេ ញាណេ បញ្ចវីសតិ ធម្មា បញ្ចវីសតិ អត្ថា បញ្ញាស និរុត្តិយោ សតំ ញាណានិ។>
      text <ឆសុ ពុទ្ធធម្មេសុ ទិយឌ្ឍសតំ ធម្មា ទិយឌ្ឍសតំ អត្ថា តីណិ និរុត្តិសតានិ ឆ ញាណសតានិ។>
      text <បដិសម្ភិទាធិករណេ អឌ្ឍនវធម្មសតានិ អឌ្ឍនវអត្ថសតានិ និរុត្តិសហស្សញ្ច សត្ត ច និរុត្តិសតានិ តីណិ ច ញាណសហស្សានិ ចត្តារិ ច ញាណសតានីតិ។>
      stand <បដិសម្ភិទាកថា និដ្ឋិតា។>
  text <៧។ ធម្មចក្កកថា>
    text <១។ សច្ចវារោ>
      text <៣៩>, <ឯកំ សមយំ ភគវា ពារាណសិយំ វិហរតិ…បេ។… ឥតិ ហិទំ អាយស្មតោ កោណ្ឌញ្ញស្ស អញ្ញាសិកោណ្ឌញ្ញោ ត្វេវ នាមំ អហោសិ។>
      text <ក ឥទំ ទុក្ខំ អរិយសច្ចន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន។ ញាណំ ឧទបាទីតិ កេនដ្ឋេន។ បញ្ញា ឧទបាទីតិ កេនដ្ឋេន។ វិជ្ជា ឧទបាទីតិ កេនដ្ឋេន។ អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន។ ញាណំ ឧទបាទីតិ ញាតដ្ឋេន។ បញ្ញា ឧទបាទីតិ បជាននដ្ឋេន។ វិជ្ជា ឧទបាទីតិ បដិវេធដ្ឋេន។ អាលោកោ ឧទបាទីតិ ឱភាសដ្ឋេន។>
      text <ចក្ខុំ ធម្មោ ទស្សនដ្ឋោ អត្ថោ។ ញាណំ ធម្មោ ញាតដ្ឋោ អត្ថោ។ បញ្ញា ធម្មោ បជាននដ្ឋោ អត្ថោ។ វិជ្ជា ធម្មោ បដិវេធដ្ឋោ អត្ថោ។ អាលោកោ ធម្មោ ឱភាសដ្ឋោ អត្ថោ។ ឥមេ បញ្ច ធម្មា បញ្ច អត្ថា ទុក្ខវត្ថុកា សច្ចវត្ថុកា សច្ចារម្មណា សច្ចគោចរា សច្ចសង្គហិតា សច្ចបរិយាបន្នា សច្ចេ សមុទាគតា សច្ចេ ឋិតា សច្ចេ បតិដ្ឋិតា។>
      text <៤០>, <ធម្មចក្កន្តិ កេនដ្ឋេន ធម្មចក្កំ។ ធម្មញ្ច បវត្តេតិ ចក្កញ្ចាតិ ធម្មចក្កំ។ ចក្កញ្ច បវត្តេតិ ធម្មញ្ចាតិ ធម្មចក្កំ។ ធម្មេន បវត្តេតីតិ ធម្មចក្កំ។ ធម្មចរិយាយ បវត្តេតីតិ ធម្មចក្កំ។ ធម្មេ ឋិតោ បវត្តេតីតិ ធម្មចក្កំ។ ធម្មេ បតិដ្ឋិតោ បវត្តេតីតិ ធម្មចក្កំ។ ធម្មេ បតិដ្ឋាបេន្តោ បវត្តេតីតិ ធម្មចក្កំ។ ធម្មេ វសិប្បត្តោ បវត្តេតីតិ ធម្មចក្កំ។ ធម្មេ វសិំ បាបេន្តោ បវត្តេតីតិ ធម្មចក្កំ។ ធម្មេ បារមិប្បត្តោ បវត្តេតីតិ ធម្មចក្កំ។ ធម្មេ បារមិំ បាបេន្តោ បវត្តេតីតិ ធម្មចក្កំ។ ធម្មេ វេសារជ្ជប្បត្តោ បវត្តេតីតិ ធម្មចក្កំ។ ធម្មេ វេសារជ្ជំ បាបេន្តោ បវត្តេតីតិ ធម្មចក្កំ។ ធម្មំ សក្ករោន្តោ បវត្តេតីតិ ធម្មចក្កំ។ ធម្មំ គរុំ ករោន្តោ បវត្តេតីតិ ធម្មចក្កំ។ ធម្មំ មានេន្តោ បវត្តេតីតិ ធម្មចក្កំ។ ធម្មំ បូជេន្តោ បវត្តេតីតិ ធម្មចក្កំ។ ធម្មំ អបចាយមានោ បវត្តេតីតិ ធម្មចក្កំ។ ធម្មទ្ធជោ បវត្តេតីតិ ធម្មចក្កំ។ ធម្មកេតុ បវត្តេតីតិ ធម្មចក្កំ។ ធម្មាធិបតេយ្យោ បវត្តេតីតិ ធម្មចក្កំ។ តំ ខោ បន ធម្មចក្កំ អប្បដិវត្តិយំ សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិន្តិ ធម្មចក្កំ។>
      text <សទ្ធិន្ទ្រិយំ ធម្មោ។ តំ ធម្មំ បវត្តេតីតិ ធម្មចក្កំ។ វីរិយិន្ទ្រិយំ ធម្មោ។ តំ ធម្មំ បវត្តេតីតិ ធម្មចក្កំ។ សតិន្ទ្រិយំ ធម្មោ។ តំ ធម្មំ បវត្តេតីតិ ធម្មចក្កំ។ សមាធិន្ទ្រិយំ ធម្មោ។ តំ ធម្មំ បវត្តេតីតិ ធម្មចក្កំ។ បញ្ញិន្ទ្រិយំ ធម្មោ។ តំ ធម្មំ បវត្តេតីតិ ធម្មចក្កំ។ សទ្ធាពលំ ធម្មោ។ តំ ធម្មំ បវត្តេតីតិ ធម្មចក្កំ។ វីរិយពលំ ធម្មោ។ តំ ធម្មំ បវត្តេតីតិ ធម្មចក្កំ។ សតិពលំ ធម្មោ។ តំ ធម្មំ បវត្តេតីតិ ធម្មចក្កំ។ សមាធិពលំ ធម្មោ។ តំ ធម្មំ បវត្តេតីតិ ធម្មចក្កំ។ បញ្ញាពលំ ធម្មោ។ តំ ធម្មំ បវត្តេតីតិ ធម្មចក្កំ។ សតិសម្ពោជ្ឈង្គោ ធម្មោ។ តំ ធម្មំ បវត្តេតីតិ ធម្មចក្កំ។ ធម្មវិចយសម្ពោជ្ឈង្គោ ធម្មោ។ តំ ធម្មំ បវត្តេតីតិ ធម្មចក្កំ។ វីរិយសម្ពោជ្ឈង្គោ ធម្មោ។ តំ ធម្មំ បវត្តេតីតិ ធម្មចក្កំ។ បីតិសម្ពោជ្ឈង្គោ ធម្មោ។ តំ ធម្មំ បវត្តេតីតិ ធម្មចក្កំ។ បស្សទ្ធិសម្ពោជ្ឈង្គោ ធម្មោ។ តំ ធម្មំ បវត្តេតីតិ ធម្មចក្កំ។ សមាធិសម្ពោជ្ឈង្គោ ធម្មោ។ តំ ធម្មំ បវត្តេតីតិ ធម្មចក្កំ។ ឧបេក្ខាសម្ពោជ្ឈង្គោ ធម្មោ។ តំ ធម្មំ បវត្តេតីតិ ធម្មចក្កំ។ សម្មាទិដ្ឋិ ធម្មោ។ តំ ធម្មំ បវត្តេតីតិ ធម្មចក្កំ។ សម្មាសង្កប្បោ ធម្មោ។ តំ ធម្មំ បវត្តេតីតិ ធម្មចក្កំ។ សម្មាវាចា ធម្មោ។ តំ ធម្មំ បវត្តេតីតិ ធម្មចក្កំ។ សម្មាកម្មន្តោ ធម្មោ។ តំ ធម្មំ បវត្តេតីតិ ធម្មចក្កំ។ សម្មាអាជីវោ ធម្មោ។ តំ ធម្មំ បវត្តេតីតិ ធម្មចក្កំ។ សម្មាវាយាមោ ធម្មោ។ តំ ធម្មំ បវត្តេតីតិ ធម្មចក្កំ។ សម្មាសតិ ធម្មោ។ តំ ធម្មំ បវត្តេតីតិ ធម្មចក្កំ។ សម្មាសមាធិ ធម្មោ។ តំ ធម្មំ បវត្តេតីតិ ធម្មចក្កំ។>
      text <អាធិបតេយ្យដ្ឋេន ឥន្ទ្រិយំ ធម្មោ។ តំ ធម្មំ បវត្តេតីតិ ធម្មចក្កំ។ អកម្បិយដ្ឋេន ពលំ ធម្មោ។ តំ ធម្មំ បវត្តេតីតិ ធម្មចក្កំ។ និយ្យានិកដ្ឋេន ពោជ្ឈង្គោ ធម្មោ។ តំ ធម្មំ បវត្តេតីតិ ធម្មចក្កំ។ ហេតុដ្ឋេន មគ្គោ ធម្មោ។ តំ ធម្មំ បវត្តេតីតិ ធម្មចក្កំ។ ឧបដ្ឋានដ្ឋេន សតិបដ្ឋានា ធម្មោ។ តំ ធម្មំ បវត្តេតីតិ ធម្មចក្កំ។ បទហនដ្ឋេន សម្មប្បធានា ធម្មោ។ តំ ធម្មំ បវត្តេតីតិ ធម្មចក្កំ។ ឥជ្ឈនដ្ឋេន ឥទ្ធិបាទា ធម្មោ។ តំ ធម្មំ បវត្តេតីតិ ធម្មចក្កំ។ តថដ្ឋេន សច្ចា ធម្មោ។ តំ ធម្មំ បវត្តេតីតិ ធម្មចក្កំ។ អវិក្ខេបដ្ឋេន សមថោ ធម្មោ។ តំ ធម្មំ បវត្តេតីតិ ធម្មចក្កំ។ អនុបស្សនដ្ឋេន វិបស្សនា ធម្មោ។ តំ ធម្មំ បវត្តេតីតិ ធម្មចក្កំ។ ឯករសដ្ឋេន សមថវិបស្សនា ធម្មោ។ តំ ធម្មំ បវត្តេតីតិ ធម្មចក្កំ។ អនតិវត្តនដ្ឋេន យុគនទ្ធំ ធម្មោ។ តំ ធម្មំ បវត្តេតីតិ ធម្មចក្កំ។ សំវរដ្ឋេន សីលវិសុទ្ធិ ធម្មោ។ តំ ធម្មំ បវត្តេតីតិ ធម្មចក្កំ។ អវិក្ខេបដ្ឋេន ចិត្តវិសុទ្ធិ ធម្មោ។ តំ ធម្មំ បវត្តេតីតិ ធម្មចក្កំ។ ទស្សនដ្ឋេន ទិដ្ឋិវិសុទ្ធិ ធម្មោ។ តំ ធម្មំ បវត្តេតីតិ ធម្មចក្កំ។ មុត្តដ្ឋេន វិមោក្ខោ ធម្មោ។ តំ ធម្មំ បវត្តេតីតិ ធម្មចក្កំ។ បដិវេធដ្ឋេន វិជ្ជា ធម្មោ។ តំ ធម្មំ បវត្តេតីតិ ធម្មចក្កំ។ បរិច្ចាគដ្ឋេន វិមុត្តិ ធម្មោ។ តំ ធម្មំ បវត្តេតីតិ ធម្មចក្កំ។ សមុច្ឆេទដ្ឋេន ខយេ ញាណំ ធម្មោ។ តំ ធម្មំ បវត្តេតីតិ ធម្មចក្កំ។ បដិប្បស្សទ្ធដ្ឋេន អនុប្បាទេ ញាណំ ធម្មោ។ តំ ធម្មំ បវត្តេតីតិ ធម្មចក្កំ។ ឆន្ទោ មូលដ្ឋេន ធម្មោ។ តំ ធម្មោ បវត្តេតីតិ ធម្មចក្កំ។ មនសិការោ សមុដ្ឋានដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។ ផស្សោ សមោធានដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។ វេទនា សមោសរណដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។ សមាធិ បមុខដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។ សតិ អាធិបតេយ្យដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។ បញ្ញា តតុត្តរដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។ វិមុត្តិ សារដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។ អមតោគធំ និព្ពានំ បរិយោសានដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។>
      text <តំ ខោ បនិទំ ទុក្ខំ អរិយសច្ចំ បរិញ្ញេយ្យន្តិ…បេ។… បរិញ្ញាតន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន…បេ។… អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន…បេ។… អាលោកោ ឧទបាទីតិ ឱភាសដ្ឋេន។ ចក្ខុំ ធម្មោ ទស្សនដ្ឋោ អត្ថោ…បេ។… អាលោកោ ធម្មោ ឱភាសដ្ឋោ អត្ថោ។ ឥមេ បញ្ច ធម្មា បញ្ច អត្ថា ទុក្ខវត្ថុកា សច្ចវត្ថុកា សច្ចារម្មណា សច្ចគោចរា សច្ចសង្គហិតា សច្ចបរិយាបន្នា សច្ចេ សមុទាគតា សច្ចេ ឋិតា សច្ចេ បតិដ្ឋិតា។>
      text <ធម្មចក្កន្តិ កេនដ្ឋេន ធម្មចក្កំ។ ធម្មញ្ច បវត្តេតិ ចក្កញ្ចាតិ ធម្មចក្កំ។ ចក្កញ្ច បវត្តេតិ ធម្មញ្ចាតិ ធម្មចក្កំ។ ធម្មេន បវត្តេតីតិ ធម្មចក្កំ។ ធម្មបរិយាយ បវត្តេតីតិ ធម្មចក្កំ។ ធម្មេ ឋិតោ បវត្តេតីតិ ធម្មចក្កំ។ ធម្មេ បតិដ្ឋិតោ បវត្តេតីតិ ធម្មចក្កំ…បេ។… អមតោគធំ និព្ពានំ បរិយោសានដ្ឋេន ធម្មោ តំ ធម្មំ បវត្តេតីតិ ធម្មចក្កំ។>
      text <ខ-ឃ ឥទំ ទុក្ខសមុទយំ អរិយសច្ចន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។… តំ ខោ បនិទំ ទុក្ខសមុទយំ អរិយសច្ចំ បហាតព្ពន្តិ…បេ។… បហីនន្តិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន…បេ។… អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន…បេ។… អាលោកោ ឧទបាទីតិ ឱភាសដ្ឋេន។>
      text <ចក្ខុំ ធម្មោ ទស្សនដ្ឋោ អត្ថោ…បេ។… អាលោកោ ធម្មោ ឱភាសដ្ឋោ អត្ថោ។ ឥមេ បញ្ច ធម្មា បញ្ច អត្ថា សមុទយវត្ថុកា សច្ចវត្ថុកា…បេ។… និរោធវត្ថុកា សច្ចវត្ថុកា…បេ។… មគ្គវត្ថុកា សច្ចវត្ថុកា សច្ចារម្មណា សច្ចគោចរា សច្ចសង្គហិតា សច្ចបរិយាបន្នា សច្ចេ សមុទាគតា សច្ចេ ឋិតា សច្ចេ បតិដ្ឋិតា។>
      text <ធម្មចក្កន្តិ កេនដ្ឋេន ធម្មចក្កំ។ ធម្មញ្ច បវត្តេតិ ចក្កញ្ចាតិ ធម្មចក្កំ។ ចក្កញ្ច បវត្តេតិ ធម្មញ្ចាតិ ធម្មចក្កំ។ ធម្មេន បវត្តេតីតិ ធម្មចក្កំ។ ធម្មចរិយាយ បវត្តេតីតិ ធម្មចក្កំ។ ធម្មេ ឋិតោ បវត្តេតីតិ ធម្មចក្កំ។ ធម្មេ បតិដ្ឋិតោ បវត្តេតីតិ ធម្មចក្កំ…បេ។… អមតោគធំ និព្ពានំ បរិយោសានដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។>
    text <២។ សតិបដ្ឋានវារោ>
      text <៤១>, <អយំ កាយេ កាយានុបស្សនាតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ សា ខោ បនាយំ កាយេ កាយានុបស្សនា ភាវេតព្ពាតិ មេ ភិក្ខវេ …បេ។… ភាវិតាតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <អយំ វេទនាសុ…បេ។… អយំ ចិត្តេ… អយំ ធម្មេសុ ធម្មានុបស្សនាតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ សា ខោ បនាយំ ធម្មេសុ ធម្មានុបស្សនា ភាវេតព្ពាតិ មេ ភិក្ខវេ…បេ។… ភាវិតាតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <អយំ កាយេ កាយានុបស្សនាតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។… សា ខោ បនាយំ កាយេ កាយានុបស្សនា ភាវេតព្ពាតិ…បេ។… ភាវិតាតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន…បេ។… អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន…បេ។… អាលោកោ ឧទបាទីតិ ឱភាសដ្ឋេន។>
      text <ចក្ខុំ ធម្មោ ទស្សនដ្ឋោ អត្ថោ…បេ។… អាលោកោ ធម្មោ ឱភាសដ្ឋោ អត្ថោ។ ឥមេ បញ្ច ធម្មា បញ្ច អត្ថា កាយវត្ថុកា សតិបដ្ឋានវត្ថុកា…បេ។… វេទនាវត្ថុកា សតិបដ្ឋានវត្ថុកា… ចិត្តវត្ថុកា សតិបដ្ឋានវត្ថុកា… ធម្មវត្ថុកា សតិបដ្ឋានវត្ថុកា សតិបដ្ឋានារម្មណា សតិបដ្ឋានគោចរា សតិបដ្ឋានសង្គហិតា សតិបដ្ឋានបរិយាបន្នា សតិបដ្ឋានេ សមុទាគតា សតិបដ្ឋានេ ឋិតា សតិបដ្ឋានេ បតិដ្ឋិតា។>
      text <ធម្មចក្កន្តិ កេនដ្ឋេន ធម្មចក្កំ។ ធម្មញ្ច បវត្តេតិ ចក្កញ្ចាតិ ធម្មចក្កំ។ ចក្កញ្ច បវត្តេតិ ធម្មញ្ចាតិ ធម្មចក្កំ។ ធម្មេន បវត្តេតីតិ ធម្មចក្កំ។ ធម្មចរិយាយ បវត្តេតីតិ ធម្មចក្កំ។ ធម្មេ ឋិតោ បវត្តេតីតិ ធម្មចក្កំ។ ធម្មេ បតិដ្ឋិតោ បវត្តេតីតិ ធម្មចក្កំ …បេ។… អមតោគធំ និព្ពានំ បរិយោសានដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។>
    text <៣។ ឥទ្ធិបាទវារោ>
      text <៤២>, <អយំ ឆន្ទសមាធិបធានសង្ខារសមន្នាគតោ ឥទ្ធិបាទោតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ សោ ខោ បនាយំ ឆន្ទសមាធិបធានសង្ខារសមន្នាគតោ ឥទ្ធិបាទោ ភាវេតព្ពោតិ មេ ភិក្ខវេ…បេ។… ភាវិតោតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <អយំ វីរិយសមាធិ…បេ។… អយំ ចិត្តសមាធិ…បេ។… អយំ វីមំសាសមាធិបធានសង្ខារសមន្នាគតោ ឥទ្ធិបាទោតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។ សោ ខោ បនាយំ វីមំសាសមាធិបធានសង្ខារសមន្នាគតោ ឥទ្ធិបាទោ ភាវេតព្ពោតិ មេ ភិក្ខវេ…បេ។… ភាវិតោតិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <អយំ ឆន្ទសមាធិបធានសង្ខារសមន្នាគតោ ឥទ្ធិបាទោតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។… សោ ខោ បនាយំ ឆន្ទសមាធិបធានសង្ខារសមន្នាគតោ ឥទ្ធិបាទោ ភាវេតព្ពោតិ…បេ។… ភាវិតោតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន។ ញាណំ ឧទបាទីតិ កេនដ្ឋេន។ បញ្ញា ឧទបាទីតិ កេនដ្ឋេន។ វិជ្ជា ឧទបាទីតិ កេនដ្ឋេន។ អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន។ ញាណំ ឧទបាទីតិ ញាតដ្ឋេន។ បញ្ញា ឧទបាទីតិ បជាននដ្ឋេន។ វិជ្ជា ឧទបាទីតិ បដិវេធដ្ឋេន។ អាលោកោ ឧទបាទីតិ ឱភាសដ្ឋេន។>
      text <ចក្ខុំ ធម្មោ ទស្សនដ្ឋោ អត្ថោ។ ញាណំ ធម្មោ ញាតដ្ឋោ អត្ថោ។ បញ្ញា ធម្មោ បជាននដ្ឋោ អត្ថោ។ វិជ្ជា ធម្មោ បដិវេធដ្ឋោ អត្ថោ។ អាលោកោ ធម្មោ ឱភាសដ្ឋោ អត្ថោ។ ឥមេ បញ្ច ធម្មា បញ្ច អត្ថា ឆន្ទវត្ថុកា ឥទ្ធិបាទវត្ថុកា ឥទ្ធិបាទារម្មណា ឥទ្ធិបាទគោចរា ឥទ្ធិបាទសង្គហិតា ឥទ្ធិបាទបរិយាបន្នា ឥទ្ធិបាទេ សមុទាគតា ឥទ្ធិបាទេ ឋិតា ឥទ្ធិបាទេ បតិដ្ឋិតា។>
      text <ធម្មចក្កន្តិ កេនដ្ឋេន ធម្មចក្កំ។ ធម្មញ្ច បវត្តេតិ ចក្កញ្ចាតិ ធម្មចក្កំ។ ចក្កញ្ច បវត្តេតិ ធម្មញ្ចាតិ ធម្មចក្កំ។ ធម្មេន បវត្តេតីតិ ធម្មចក្កំ។ ធម្មចរិយាយ បវត្តេតីតិ ធម្មចក្កំ។ ធម្មេ ឋិតោ បវត្តេតីតិ ធម្មចក្កំ។ ធម្មេ បតិដ្ឋិតោ បវត្តេតីតិ ធម្មចក្កំ។ ធម្មេ បតិដ្ឋាបេន្តោ បវត្តេតីតិ ធម្មចក្កំ។ ធម្មេ វសិប្បត្តោ បវត្តេតីតិ ធម្មចក្កំ។ ធម្មេ វសិំ បាបេន្តោ បវត្តេតីតិ ធម្មចក្កំ។ ធម្មេ បារមិប្បត្តោ បវត្តេតីតិ ធម្មចក្កំ។ ធម្មេ បារមិំ បាបេន្តោ បវត្តេតីតិ ធម្មចក្កំ…បេ។… ធម្មំ អបចាយមានោ បវត្តេតីតិ ធម្មចក្កំ។ ធម្មទ្ធជោ បវត្តេតីតិ ធម្មចក្កំ។ ធម្មកេតុ បវត្តេតីតិ ធម្មចក្កំ។ ធម្មាធិបតេយ្យោ បវត្តេតីតិ ធម្មចក្កំ។ តំ ខោ បន ធម្មចក្កំ អប្បដិវត្តិយំ សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិន្តិ ធម្មចក្កំ។>
      text <សទ្ធិន្ទ្រិយំ ធម្មោ។ តំ ធម្មំ បវត្តេតីតិ ធម្មចក្កំ…បេ។… អមតោគធំ និព្ពានំ បរិយោសានដ្ឋេន ធម្មោ។ តំ ធម្មំ បវត្តេតីតិ ធម្មចក្កំ។>
      text <អយំ វីរិយសមាធិបធានសង្ខារសមន្នាគតោ ឥទ្ធិបាទោតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ…បេ។… សោ ខោ បនាយំ វីរិយសមាធិបធានសង្ខារសមន្នាគតោ ឥទ្ធិបាទោ ភាវេតព្ពោតិ…បេ។… ភាវិតោតិ បុព្ពេ អននុស្សុតេសុ ធម្មេសុ ចក្ខុំ ឧទបាទិ…បេ។… អាលោកោ ឧទបាទិ។>
      text <ចក្ខុំ ឧទបាទីតិ កេនដ្ឋេន…បេ។… អាលោកោ ឧទបាទីតិ កេនដ្ឋេន។ ចក្ខុំ ឧទបាទីតិ ទស្សនដ្ឋេន…បេ។… អាលោកោ ឧទបាទីតិ ឱភាសដ្ឋេន។>
      text <ចក្ខុំ ធម្មោ ទស្សនដ្ឋោ អត្ថោ…បេ។… អាលោកោ ធម្មោ ឱភាសដ្ឋោ អត្ថោ។ ឥមេ បញ្ច ធម្មា បញ្ច អត្ថា វីរិយវត្ថុកា ឥទ្ធិបាទវត្ថុកា…បេ។… ចិត្តវត្ថុកា ឥទ្ធិបាទវត្ថុកា… វីមំសាវត្ថុកា ឥទ្ធិបាទវត្ថុកា ឥទ្ធិបាទារម្មណា ឥទ្ធិបាទគោចរា ឥទ្ធិបាទសង្គហិតា ឥទ្ធិបាទបរិយាបន្នា ឥទ្ធិបាទេ សមុទាគតា ឥទ្ធិបាទេ ឋិតា ឥទ្ធិបាទេ បតិដ្ឋិតា។>
      text <ធម្មចក្កន្តិ កេនដ្ឋេន ធម្មចក្កំ។ ធម្មញ្ច បវត្តេតិ ចក្កញ្ចាតិ ធម្មចក្កំ។ ចក្កញ្ច បវត្តេតិ ធម្មញ្ចាតិ ធម្មចក្កំ។ ធម្មេន បវត្តេតីតិ ធម្មចក្កំ។ ធម្មចរិយាយ បវត្តេតីតិ ធម្មចក្កំ។ ធម្មេ ឋិតោ បវត្តេតីតិ ធម្មចក្កំ។ ធម្មេ បតិដ្ឋិតោ បវត្តេតីតិ ធម្មចក្កំ…បេ។… អមតោគធំ និព្ពានំ បរិយោសានដ្ឋេន ធម្មោ។ តំ ធម្មំ បវត្តេតីតិ ធម្មចក្កន្តិ។>
      stand <ធម្មចក្កកថា និដ្ឋិតា។>
  text <៨។ លោកុត្តរកថា>
    text <៤៣>, <កតមេ ធម្មា លោកុត្តរា។ ចត្តារោ សតិបដ្ឋានា ចត្តារោ សម្មប្បធានា ចត្តារោ ឥទ្ធិបាទា បញ្ចិន្ទ្រិយានិ បញ្ច ពលានិ សត្ត ពោជ្ឈង្គា អរិយោ អដ្ឋង្គិកោ មគ្គោ ចត្តារោ អរិយមគ្គា ចត្តារិ ច សាមញ្ញផលានិ និព្ពានញ្ច ឥមេ ធម្មា លោកុត្តរា។>
    text <លោកុត្តរាតិ កេនដ្ឋេន លោកុត្តរា។ លោកំ តរន្តីតិ លោកុត្តរា។ លោកា ឧត្តរន្តីតិ លោកុត្តរា។ លោកតោ ឧត្តរន្តីតិ លោកុត្តរា។ លោកម្ហា ឧត្តរន្តីតិ លោកុត្តរា។ លោកំ អតិក្កមន្តីតិ លោកុត្តរា។ លោកំ សមតិក្កមន្តីតិ លោកុត្តរា។ លោកំ សមតិក្កន្តាតិ លោកុត្តរា។ លោកេន អតិរេកាតិ លោកុត្តរា។ លោកន្តំ តរន្តីតិ លោកុត្តរា។ លោកា និស្សរន្តីតិ លោកុត្តរា។ លោកតោ និស្សរន្តីតិ លោកុត្តរា។ លោកម្ហា និស្សរន្តីតិ លោកុត្តរា។ លោកា និស្សដាតិ លោកុត្តរា។ លោកេន និស្សដាតិ លោកុត្តរា។ លោកម្ហា និស្សដាតិ លោកុត្តរា។ លោកេ ន តិដ្ឋន្តីតិ លោកុត្តរា។ លោកស្មិំ ន តិដ្ឋន្តីតិ លោកុត្តរា។ លោកេ ន លិម្បន្តីតិ លោកុត្តរា។ លោកេន ន លិម្បន្តីតិ លោកុត្តរា។ លោកេ អសំលិត្តាតិ លោកុត្តរា។ លោកេន អសំលិត្តាតិ លោកុត្តរា។ លោកេ អនុបលិត្តាតិ លោកុត្តរា។ លោកេន អនុបលិត្តាតិ លោកុត្តរា។ លោកេ វិប្បមុត្តាតិ លោកុត្តរា។ លោកេន វិប្បមុត្តាតិ លោកុត្តរា។ លោកា វិប្បមុត្តាតិ លោកុត្តរា។ លោកតោ វិប្បមុត្តាតិ លោកុត្តរា។ លោកម្ហា វិប្បមុត្តាតិ លោកុត្តរា។ លោកេ វិសញ្ញុត្តាតិ លោកុត្តរា។ លោកេន វិសញ្ញុត្តាតិ លោកុត្តរា។ លោកា វិសញ្ញុត្តាតិ លោកុត្តរា។ លោកស្មិំ វិសញ្ញុត្តាតិ លោកុត្តរា។ លោកតោ វិសញ្ញុត្តាតិ លោកុត្តរា។ លោកម្ហា វិសញ្ញុត្តាតិ លោកុត្តរា។ លោកា សុជ្ឈន្តីតិ លោកុត្តរា។ លោកតោ សុជ្ឈន្តីតិ លោកុត្តរា។ លោកម្ហា សុជ្ឈន្តីតិ លោកុត្តរា។ លោកា វិសុជ្ឈន្តីតិ លោកុត្តរា។ លោកតោ វិសុជ្ឈន្តីតិ លោកុត្តរា។ លោកម្ហា វិសុជ្ឈន្តីតិ លោកុត្តរា។ លោកា វុដ្ឋហន្តីតិ លោកុត្តរា។ លោកតោ វុដ្ឋហន្តីតិ លោកុត្តរា។ លោកម្ហា វុដ្ឋហន្តីតិ លោកុត្តរា។ លោកា វិវដ្ដន្តីតិ លោកុត្តរា។ លោកតោ វិវដ្ដន្តីតិ លោកុត្តរា។ លោកម្ហា វិវដ្ដន្តីតិ លោកុត្តរា។ លោកេ ន សជ្ជន្តីតិ លោកុត្តរា។ លោកេ ន គយ្ហន្តីតិ លោកុត្តរា។ លោកេ ន ពជ្ឈន្តីតិ លោកុត្តរា។ លោកំ សមុច្ឆិន្ទន្តីតិ លោកុត្តរា។ លោកំ សមុច្ឆិន្នត្តាតិ លោកុត្តរា។ លោកំ បដិប្បស្សម្ភេន្តីតិ លោកុត្តរា។ លោកំ បដិប្បស្សម្ភិតត្តាតិ លោកុត្តរា។ លោកស្ស អបថាតិ លោកុត្តរា។ លោកស្ស អគតីតិ លោកុត្តរា។ លោកស្ស អវិសយាតិ លោកុត្តរា។ លោកស្ស អសាធារណាតិ លោកុត្តរា។ លោកំ វមន្តីតិ លោកុត្តរា។ លោកំ ន បច្ចាវមន្តីតិ លោកុត្តរា។ លោកំ បជហន្តីតិ លោកុត្តរា។ លោកំ ន ឧបាទិយន្តីតិ លោកុត្តរា។ លោកំ វិសិនេន្តីតិ លោកុត្តរា។ លោកំ ន ឧស្សិនេន្តីតិ លោកុត្តរា។ លោកំ វិធូបេន្តីតិ លោកុត្តរា។ លោកំ ន សំធូបេន្តីតិ លោកុត្តរា។ លោកំ សមតិក្កម្ម អភិភុយ្យ តិដ្ឋន្តីតិ លោកុត្តរា។>
    stand <លោកុត្តរកថា និដ្ឋិតា។>
  text <៩។ ពលកថា>
    text <៤៤>, <សាវត្ថិនិទានំ។ បញ្ចិមានិ ភិក្ខវេ ពលានិ។ កតមានិ បញ្ច។ សទ្ធាពលំ វីរិយពលំ សតិពលំ សមាធិពលំ បញ្ញាពលំ ឥមានិ ខោ ភិក្ខវេ បញ្ច ពលានិ។>
    text <អបិ ច អដ្ឋសដ្ឋិ ពលានិ សទ្ធាពលំ វីរិយពលំ សតិពលំ សមាធិពលំ បញ្ញាពលំ ហិរិពលំ ឱត្តប្បពលំ បដិសង្ខានពលំ ភាវនាពលំ អនវជ្ជពលំ សង្គហពលំ ខន្តិពលំ បញ្ញត្តិពលំ និជ្ឈត្តិពលំ ឥស្សរិយពលំ អធិដ្ឋានពលំ សមថពលំ វិបស្សនាពលំ ទស សេខពលានិ ទស អសេខពលានិ ទស ខីណាសវពលានិ ទស ឥទ្ធិពលានិ ទស តថាគតពលានិ។>
    text <កតមំ សទ្ធាពលំ។ អស្សទ្ធិយេ ន កម្បតីតិ សទ្ធាពលំ។ សហជាតានំ ធម្មានំ ឧបត្ថម្ភនដ្ឋេន សទ្ធាពលំ កិលេសានំ បរិយាទានដ្ឋេន សទ្ធាពលំ បដិវេធាទិវិសោធនដ្ឋេន សទ្ធាពលំ ចិត្តស្ស អធិដ្ឋានដ្ឋេន សទ្ធាពលំ ចិត្តស្ស វោទានដ្ឋេន សទ្ធាពលំ វិសេសាធិគមដ្ឋេន សទ្ធាពលំ ឧត្តរិ បដិវេធដ្ឋេន សទ្ធាពលំ សច្ចាភិសមយដ្ឋេន សទ្ធាពលំ និរោធេ បតិដ្ឋាបកដ្ឋេន សទ្ធាពលំ។ ឥទំ សទ្ធាពលំ។>
    text <កតមំ វីរិយពលំ។ កោសជ្ជេ ន កម្បតីតិ វីរិយពលំ។ សហជាតានំ ធម្មានំ ឧបត្ថម្ភនដ្ឋេន វីរិយពលំ កិលេសានំ បរិយាទានដ្ឋេន វីរិយពលំ បដិវេធាទិវិសោធនដ្ឋេន វីរិយពលំ ចិត្តស្ស អធិដ្ឋានដ្ឋេន វីរិយពលំ ចិត្តស្ស វោទានដ្ឋេន វីរិយពលំ វិសេសាធិគមដ្ឋេន វីរិយពលំ ឧត្តរិ បដិវេធដ្ឋេន វីរិយពលំ សច្ចាភិសមយដ្ឋេន វីរិយពលំ និរោធេ បតិដ្ឋាបកដ្ឋេន វីរិយពលំ។ ឥទំ វីរិយពលំ។>
    text <កតមំ សតិពលំ។ បមាទេ ន កម្បតីតិ សតិពលំ។ សហជាតានំ ធម្មានំ ឧបត្ថម្ភនដ្ឋេន សតិពលំ…បេ។… និរោធេ បតិដ្ឋាបកដ្ឋេន សតិពលំ។ ឥទំ សតិពលំ។>
    text <កតមំ សមាធិពលំ។ ឧទ្ធច្ចេ ន កម្បតីតិ សមាធិពលំ។ សហជាតានំ ធម្មានំ ឧបត្ថម្ភនដ្ឋេន សមាធិពលំ…បេ។… និរោធេ បតិដ្ឋាបកដ្ឋេន សមាធិពលំ។ ឥទំ សមាធិពលំ។>
    text <កតមំ បញ្ញាពលំ។ អវិជ្ជាយ ន កម្បតីតិ បញ្ញាពលំ។ សហជាតានំ ធម្មានំ ឧបត្ថម្ភនដ្ឋេន បញ្ញាពលំ…បេ។… និរោធេ បតិដ្ឋាបកដ្ឋេន បញ្ញាពលំ។ ឥទំ បញ្ញាពលំ។>
    text <កតមំ ហិរិពលំ។ នេក្ខម្មេន កាមច្ឆន្ទំ ហិរីយតីតិ ហិរិពលំ។ អព្យាបាទេន ព្យាបាទំ ហិរីយតីតិ ហិរិពលំ។ អាលោកសញ្ញាយ ថិនមិទ្ធំ ហិរីយតីតិ ហិរិពលំ។ អវិក្ខេបេន ឧទ្ធច្ចំ ហិរីយតីតិ ហិរិពលំ។ ធម្មវវត្ថានេន វិចិកិច្ឆំ ហិរីយតីតិ ហិរិពលំ។ ញាណេន អវិជ្ជំ ហិរីយតីតិ ហិរិពលំ។ បាមោជ្ជេន អរតិំ ហិរីយតីតិ ហិរិពលំ។ បឋមេន ឈានេន នីវរណេ ហិរីយតីតិ ហិរិពលំ…បេ។… អរហត្តមគ្គេន សព្ពកិលេសេ ហិរីយតីតិ ហិរិពលំ។ ឥទំ ហិរិពលំ។>
    text <កតមំ ឱត្តប្បពលំ។ នេក្ខម្មេន កាមច្ឆន្ទំ ឱត្តប្បតីតិ ឱត្តប្បពលំ។ អព្យាបាទេន ព្យាបាទំ ឱត្តប្បតីតិ ឱត្តប្បពលំ។ អាលោកសញ្ញាយ ថិនមិទ្ធំ ឱត្តប្បតីតិ ឱត្តប្បពលំ។ អវិក្ខេបេន ឧទ្ធច្ចំ ឱត្តប្បតីតិ ឱត្តប្បពលំ។ ធម្មវវត្ថានេន វិចិកិច្ឆំ ឱត្តប្បតីតិ ឱត្តប្បពលំ។ ញាណេន អវិជ្ជំ ឱត្តប្បតីតិ ឱត្តប្បពលំ។ បាមោជ្ជេន អរតិំ ឱត្តប្បតីតិ ឱត្តប្បពលំ។ បឋមេន ឈានេន នីវរណេ ឱត្តប្បតីតិ ឱត្តប្បពលំ…បេ។… អរហត្តមគ្គេន សព្ពកិលេសេ ឱត្តប្បតីតិ ឱត្តប្បពលំ។ ឥទំ ឱត្តប្បពលំ។>
    text <កតមំ បដិសង្ខានពលំ។ នេក្ខម្មេន កាមច្ឆន្ទំ បដិសង្ខាតីតិ បដិសង្ខានពលំ។ អព្យាបាទេន ព្យាបាទំ បដិសង្ខាតីតិ បដិសង្ខានពលំ។ អាលោកសញ្ញាយ ថិនមិទ្ធំ បដិសង្ខាតីតិ បដិសង្ខានពលំ។ អវិក្ខេបេន ឧទ្ធច្ចំ បដិសង្ខាតីតិ បដិសង្ខានពលំ។ ធម្មវវត្ថានេន វិចិកិច្ឆំ បដិសង្ខាតីតិ បដិសង្ខានពលំ។ ញាណេន អវិជ្ជំ បដិសង្ខាតីតិ បដិសង្ខានពលំ។ បាមោជ្ជេន អរតិំ បដិសង្ខាតីតិ បដិសង្ខានពលំ។ បឋមេន ឈានេន នីវរណេ បដិសង្ខាតីតិ បដិសង្ខានពលំ…បេ។… អរហត្តមគ្គេន សព្ពកិលេសេ បដិសង្ខាតីតិ បដិសង្ខានពលំ។ ឥទំ បដិសង្ខានពលំ។>
    text <កតមំ ភាវនាពលំ។ កាមច្ឆន្ទំ បជហន្តោ នេក្ខម្មំ ភាវេតីតិ ភាវនាពលំ។ ព្យាបាទំ បជហន្តោ អព្យាបាទំ ភាវេតីតិ ភាវនាពលំ។ ថិនមិទ្ធំ បជហន្តោ អាលោកសញ្ញំ ភាវេតីតិ ភាវនាពលំ។ ឧទ្ធច្ចំ បជហន្តោ អវិក្ខេបំ ភាវេតីតិ ភាវនាពលំ។ វិចិកិច្ឆំ បជហន្តោ ធម្មវវត្ថានំ ភាវេតីតិ ភាវនាពលំ។ អវិជ្ជំ បជហន្តោ ញាណំ ភាវេតីតិ ភាវនាពលំ។ អរតិំ បជហន្តោ បាមោជ្ជំ ភាវេតីតិ ភាវនាពលំ។ នីវរណេ បជហន្តោ បឋមំ ឈានំ ភាវេតីតិ ភាវនាពលំ…បេ។… សព្ពកិលេសេ បជហន្តោ អរហត្តមគ្គំ ភាវេតីតិ ភាវនាពលំ។ ឥទំ ភាវនាពលំ។>
    text <កតមំ អនវជ្ជពលំ។ កាមច្ឆន្ទស្ស បហីនត្តា នេក្ខម្មេ នត្ថិ កិញ្ចិ វជ្ជន្តិ អនវជ្ជពលំ។ ព្យាបាទស្ស បហីនត្តា អព្យាបាទេ នត្ថិ កិញ្ចិ វជ្ជន្តិ អនវជ្ជពលំ។ ថិនមិទ្ធស្ស បហីនត្តា អាលោកសញ្ញាយ នត្ថិ កិញ្ចិ វជ្ជន្តិ អនវជ្ជពលំ។ ឧទ្ធច្ចស្ស បហីនត្តា អវិក្ខេបេ នត្ថិ កិញ្ចិ វជ្ជន្តិ អនវជ្ជពលំ។ វិចិកិច្ឆាយ បហីនត្តា ធម្មវវត្ថានេ នត្ថិ កិញ្ចិ វជ្ជន្តិ អនវជ្ជពលំ។ អវិជ្ជាយ បហីនត្តា ញាណេ នត្ថិ កិញ្ចិ វជ្ជន្តិ អនវជ្ជពលំ។ អរតិយា បហីនត្តា បាមោជ្ជេ នត្ថិ កិញ្ចិ វជ្ជន្តិ អនវជ្ជពលំ។ នីវរណានំ បហីនត្តា បឋមជ្ឈានេ នត្ថិ កិញ្ចិ វជ្ជន្តិ អនវជ្ជពលំ…បេ។… សព្ពកិលេសានំ បហីនត្តា អរហត្តមគ្គេ នត្ថិ កិញ្ចិ វជ្ជន្តិ អនវជ្ជពលំ។ ឥទំ អនវជ្ជពលំ។>
    text <កតមំ សង្គហពលំ។ កាមច្ឆន្ទំ បជហន្តោ នេក្ខម្មវសេន ចិត្តំ សង្គណ្ហាតីតិ សង្គហពលំ។ ព្យាបាទំ បជហន្តោ អព្យាបាទវសេន ចិត្តំ សង្គណ្ហាតីតិ សង្គហពលំ។ ថិនមិទ្ធំ បជហន្តោ អាលោកសញ្ញាវសេន ចិត្តំ សង្គណ្ហាតីតិ សង្គហពលំ…បេ។… សព្ពកិលេសេ បជហន្តោ អរហត្តមគ្គវសេន ចិត្តំ សង្គណ្ហាតីតិ សង្គហពលំ។ ឥទំ សង្គហពលំ។>
    text <កតមំ ខន្តិពលំ។ កាមច្ឆន្ទស្ស បហីនត្តា នេក្ខម្មំ ខមតីតិ ខន្តិពលំ។ ព្យាបាទស្ស បហីនត្តា អព្យាបាទោ ខមតីតិ ខន្តិពលំ។ ថិនមិទ្ធស្ស បហីនត្តា អាលោកសញ្ញា ខមតីតិ ខន្តិពលំ។ ឧទ្ធច្ចស្ស បហីនត្តា អវិក្ខេបោ ខមតីតិ ខន្តិពលំ។ វិចិកិច្ឆាយ បហីនត្តា ធម្មវវត្ថានំ ខមតីតិ ខន្តិពលំ។ អវិជ្ជាយ បហីនត្តា ញាណំ ខមតីតិ ខន្តិពលំ។ អរតិយា បហីនត្តា បាមោជ្ជំ ខមតីតិ ខន្តិពលំ។ នីវរណានំ បហីនត្តា បឋមំ ឈានំ ខមតីតិ ខន្តិពលំ…បេ។… សព្ពកិលេសានំ បហីនត្តា អរហត្តមគ្គោ ខមតីតិ ខន្តិពលំ។ ឥទំ ខន្តិពលំ។>
    text <កតមំ បញ្ញត្តិពលំ។ កាមច្ឆន្ទំ បជហន្តោ នេក្ខម្មវសេន ចិត្តំ បញ្ញបេតីតិ បញ្ញត្តិពលំ។ ព្យាបាទំ បជហន្តោ អព្យាបាទវសេន ចិត្តំ បញ្ញបេតីតិ បញ្ញត្តិពលំ។ ថិនមិទ្ធំ បជហន្តោ អាលោកសញ្ញាវសេន ចិត្តំ បញ្ញបេតីតិ បញ្ញត្តិពលំ…បេ។… សព្ពកិលេសេ បជហន្តោ អរហត្តមគ្គវសេន ចិត្តំ បញ្ញបេតីតិ បញ្ញត្តិពលំ។ ឥទំ បញ្ញត្តិពលំ។>
    text <កតមំ និជ្ឈត្តិពលំ។ កាមច្ឆន្ទំ បជហន្តោ នេក្ខម្មវសេន ចិត្តំ និជ្ឈាបេតីតិ និជ្ឈត្តិពលំ។ ព្យាបាទំ បជហន្តោ អព្យាបាទវសេន ចិត្តំ និជ្ឈាបេតីតិ និជ្ឈត្តិពលំ។ ថិនមិទ្ធំ បជហន្តោ អាលោកសញ្ញាវសេន ចិត្តំ និជ្ឈាបេតីតិ និជ្ឈត្តិពលំ…បេ។… សព្ពកិលេសេ បជហន្តោ អរហត្តមគ្គវសេន ចិត្តំ និជ្ឈាបេតីតិ និជ្ឈត្តិពលំ។ ឥទំ និជ្ឈត្តិពលំ។>
    text <កតមំ ឥស្សរិយពលំ។ កាមច្ឆន្ទំ បជហន្តោ នេក្ខម្មវសេន ចិត្តំ វសំ វត្តេតីតិ ឥស្សរិយពលំ។ ព្យាបាទំ បជហន្តោ អព្យាបាទវសេន ចិត្តំ វសំ វត្តេតីតិ ឥស្សរិយពលំ។ ថិនមិទ្ធំ បជហន្តោ អាលោកសញ្ញាវសេន ចិត្តំ វសំ វត្តេតីតិ ឥស្សរិយពលំ…បេ។… សព្ពកិលេសេ បជហន្តោ អរហត្តមគ្គវសេន ចិត្តំ វសំ វត្តេតីតិ ឥស្សរិយពលំ។ ឥទំ ឥស្សរិយពលំ។>
    text <កតមំ អធិដ្ឋានពលំ។ កាមច្ឆន្ទំ បជហន្តោ នេក្ខម្មវសេន ចិត្តំ អធិដ្ឋាតីតិ អធិដ្ឋានពលំ។ ព្យាបាទំ បជហន្តោ អព្យាបាទវសេន ចិត្តំ អធិដ្ឋាតីតិ អធិដ្ឋានពលំ។ ថិនមិទ្ធំ បជហន្តោ អាលោកសញ្ញាវសេន ចិត្តំ អធិដ្ឋាតីតិ អធិដ្ឋានពលំ…បេ។… សព្ពកិលេសេ បជហន្តោ អរហត្តមគ្គវសេន ចិត្តំ អធិដ្ឋាតីតិ អធិដ្ឋានពលំ។ ឥទំ អធិដ្ឋានពលំ។>
    text <កតមំ សមថពលំ។ នេក្ខម្មវសេន ចិត្តស្ស ឯកគ្គតា អវិក្ខេបោ សមថពលំ អព្យាបាទវសេន ចិត្តស្ស ឯកគ្គតា អវិក្ខេបោ សមថពលំ អាលោកសញ្ញាវសេន ចិត្តស្ស ឯកគ្គតា អវិក្ខេបោ សមថពលំ…បេ។… បដិនិស្សគ្គានុបស្សី អស្សាសវសេន ចិត្តស្ស ឯកគ្គតា អវិក្ខេបោ សមថពលំ បដិនិស្សគ្គានុបស្សី បស្សាសវសេន ចិត្តស្ស ឯកគ្គតា អវិក្ខេបោ សមថពលំ។>
    text <សមថពលន្តិ កេនដ្ឋេន សមថពលំ។ បឋមេន ឈានេន នីវរណេ ន កម្បតីតិ សមថពលំ។ ទុតិយេន ឈានេន វិតក្កវិចារេ ន កម្បតីតិ សមថពលំ។ តតិយេន ឈានេន បីតិយា ន កម្បតីតិ សមថពលំ។ ចតុត្ថេន ឈានេន សុខទុក្ខេ ន កម្បតីតិ សមថពលំ។ អាកាសានញ្ចាយតនសមាបត្តិយា រូបសញ្ញាយ បដិឃសញ្ញាយ នានត្តសញ្ញាយ ន កម្បតីតិ សមថពលំ។ វិញ្ញាណញ្ចាយតនសមាបត្តិយា អាកាសានញ្ចាយតនសញ្ញាយ ន កម្បតីតិ សមថពលំ។ អាកិញ្ចញ្ញាយតនសមាបត្តិយា វិញ្ញាណញ្ចាយតនសញ្ញាយ ន កម្បតីតិ សមថពលំ។ នេវសញ្ញានាសញ្ញាយតនសមាបត្តិយា អាកិញ្ចញ្ញាយតនសញ្ញាយ ន កម្បតីតិ សមថពលំ។ ឧទ្ធច្ចេ ច ឧទ្ធច្ចសហគតកិលេសេ ច ខន្ធេ ច ន កម្បតី ន ចលតិ ន វេធតីតិ សមថពលំ។ ឥទំ សមថពលំ។>
    text <កតមំ វិបស្សនាពលំ។ អនិច្ចានុបស្សនា វិបស្សនាពលំ ទុក្ខានុបស្សនា វិបស្សនាពលំ…បេ។… បដិនិស្សគ្គានុបស្សនា វិបស្សនាពលំ រូបេ អនិច្ចានុបស្សនា វិបស្សនាពលំ រូបេ ទុក្ខានុបស្សនា វិបស្សនាពលំ…បេ។… រូបេ បដិនស្សគ្គានុបស្សនា វិបស្សនាពលំ វេទនាយ…បេ។… សញ្ញាយ… សង្ខារេសុ… វិញ្ញាណេ… ចក្ខុស្មិំ…បេ។… ជរាមរណេ អនិច្ចានុបស្សនា វិបស្សនាពលំ ជរាមរណេ ទុក្ខានុបស្សនា វិបស្សនាពលំ…បេ។… ជរាមរណេ បដិនិស្សគ្គានុបស្សនា វិបស្សនាពលំ។ វិបស្សនាពលន្តិ កេនដ្ឋេន វិបស្សនាពលំ។ អនិច្ចានុបស្សនាយ និច្ចសញ្ញាយ ន កម្បតីតិ វិបស្សនាពលំ។ ទុក្ខានុបស្សនាយ សុខសញ្ញាយ ន កម្បតីតិ វិបស្សនាពលំ។ អនត្តានុបស្សនាយ អត្តសញ្ញាយ កម្បតីតិ វិបស្សនាពលំ។ និព្ពិទានុបស្សនាយ នន្ទិយា ន កម្បតីតិ វិបស្សនាពលំ។ វិរាគានុបស្សនាយ រាគេ ន កម្បតីតិ វិបស្សនាពលំ។ និរោធានុបស្សនា សមុទយេ ន កម្បតីតិ វិបស្សនាពលំ។ បដិនិស្សគ្គានុបស្សនាយ អាទានេ ន កម្បតីតិ វិបស្សនាពលំ។ អវិជ្ជាយ អវិជ្ជាសហគតកិលេសេ ច ខន្ធេ ច ន កម្បតិ ន ចលតិ ន វេធតីតិ វិបស្សនាពលំ។ ឥទំ វិបស្សនាពលំ។>
    text <កតមានិ ទស សេខពលានិ ទស អសេខពលានិ។ សម្មាទិដ្ឋិំ សិក្ខតីតិ សេខពលំ។ តត្ថ សិក្ខិតត្តា អសេខពលំ។ សម្មាសង្កប្បំ សិក្ខតីតិ សេខពលំ។ តត្ថ សិក្ខិតត្តា អសេខពលំ។ សម្មាវាចំ…បេ។… សម្មាកម្មន្តំ… សម្មាអាជីវំ… សម្មាវាយាមំ… សម្មាសតិំ… សម្មាសមាធិំ… សម្មាញាណំ…បេ។… សម្មាវិមុត្តិំ សិក្ខតីតិ សេខពលំ។ តត្ថ សិក្ខិតត្តា អសេខពលំ។ ឥមានិ ទស សេខពលានិ ទស អសេខពលានិ។>
    text <កតមានិ ទស ខីណាសវពលានិ។ ឥធ ខីណាសវស្ស ភិក្ខុនោ អនិច្ចតោ សព្ពេ សង្ខារា យថាភូតំ សម្មប្បញ្ញាយ សុទិដ្ឋា ហោន្តិ។ យម្បិ ខីណាសវស្ស ភិក្ខុនោ អនិច្ចតោ សព្ពេ សង្ខារា យថាភូតំ សម្មប្បញ្ញាយ សុទិដ្ឋា ហោន្តិ ឥទម្បិ ខីណាសវស្ស ភិក្ខុនោ ពលំ ហោតិ យំ ពលំ អាគម្ម ខីណាសវោ ភិក្ខុ អាសវានំ ខយំ បដិជានាតិ ខីណា មេ អាសវាតិ។>
    text <បុន ចបរំ ខីណាសវស្ស ភិក្ខុនោ អង្គារកាសូបមា កាមា យថាភូតំ សម្មប្បញ្ញាយ សុទិដ្ឋា ហោន្តិ។ យម្បិ ខីណាសវស្ស ភិក្ខុនោ អង្គារកាសូបមា កាមា យថាភូតំ សម្មប្បញ្ញាយ សុទិដ្ឋា ហោន្តិ ឥទម្បិ ខីណាសវស្ស ភិក្ខុនោ ពលំ ហោតិ យំ ពលំ អាគម្ម ខីណាសវោ ភិក្ខុ អាសវានំ ខយំ បដិជានាតិ ខីណា មេ អាសវាតិ។>
    text <បុន ចបរំ ខីណាសវស្ស ភិក្ខុនោ វិវេកនិន្នំ ចិត្តំ ហោតិ វិវេកបោណំ វិវេកបព្ភារំ វិវេកដ្ឋំ នេក្ខម្មាភិរតំ ព្យន្តីភូតំ សព្ពសោ អាសវដ្ឋានិយេហិ ធម្មេហិ។ យម្បិ ខីណាសវស្ស ភិក្ខុនោ វិវេកនិន្នំ ចិត្តំ ហោតិ វិវេកបោណំ វិវេកបព្ភារំ វិវេកដ្ឋំ នេក្ខម្មាភិរតំ ព្យន្តិភូតំ សព្ពសោ អាសវដ្ឋានិយេហិ ធម្មេហិ ឥទម្បិ ខីណាសវស្ស ភិក្ខុនោ ពលំ ហោតិ យំ ពលំ អាគម្ម ខីណាសវោ ភិក្ខុ អាសវានំ ខយំ បដិជានាតិ ខីណា មេ អាសវាតិ។>
    text <បុន ចបរំ ខីណាសវស្ស ភិក្ខុនោ ចត្តារោ សតិបដ្ឋានា ភាវិតា ហោន្តិ សុភាវិតា។ យម្បិ ខីណាសវស្ស ភិក្ខុនោ ចត្តារោ សតិបដ្ឋានា ភាវិតា ហោន្តិ សុភាវិតា ឥទម្បិ ខីណាសវស្ស ភិក្ខុនោ ពលំ ហោតិ យំ ពលំ អាគម្ម ខីណាសវោ ភិក្ខុ អាសវានំ ខយំ បដិជានាតិ ខីណា មេ អាសវាតិ។>
    text <បុន ចបរំ ខីណាសវស្ស ភិក្ខុនោ ចត្តារោ សម្មប្បធានា ភាវិតា ហោន្តិ សុភាវិតា…បេ។… ចត្តារោ ឥទ្ធិបាទា ភាវិតា ហោន្តិ សុភាវិតា… បញ្ចិន្ទ្រិយានិ ភាវិតានិ ហោន្តិ សុភាវិតានិ… បញ្ច ពលានិ ភាវិតានិ ហោន្តិ សុភាវិតានិ… សត្ត ពោជ្ឈង្គា ភាវិតា ហោន្តិ សុភាវិតា…បេ។… អរិយោ អដ្ឋង្គិកោ មគ្គោ ភាវិតោ ហោតិ សុភាវិតោ។ យម្បិ ខីណាសវស្ស ភិក្ខុនោ អដ្ឋង្គិកោ មគ្គោ ភាវិតោ ហោតិ សុភាវិតោ ឥទម្បិ ខីណាសវស្ស ភិក្ខុនោ ពលំ ហោតិ យំ ពលំ អាគម្ម ខីណាសវោ ភិក្ខុ អាសវានំ ខយំ បដិជានាតិ ខីណា មេ អាសវាតិ។ ឥមានិ ទស ខីណាសវពលានិ។>
    text <កតមានិ ទស ឥទ្ធិពលានិ។ អធិដ្ឋានា ឥទ្ធិ វិកុព្ពនា ឥទ្ធិ មនោមយា ឥទ្ធិ ញាណវិប្ផារា ឥទ្ធិ សមាធិវិប្ផារា ឥទ្ធិ អរិយា ឥទ្ធិ កម្មវិបាកជា ឥទ្ធិ បុញ្ញវតោ ឥទ្ធិ វិជ្ជាមយា ឥទ្ធិ តត្ថ តត្ថ សម្មា បយោគប្បច្ចយា ឥជ្ឈនដ្ឋេន ឥទ្ធិ ឥមានិ ទស ឥទ្ធិពលានិ។>
    text <កតមានិ ទស តថាគតពលានិ។ ឥធ តថាគតោ ឋានញ្ច ឋានតោ អដ្ឋានញ្ច អដ្ឋានតោ យថាភូតំ បជានាតិ។ យម្បិ តថាគតោ ឋានញ្ច ឋានតោ អដ្ឋានញ្ច អដ្ឋានតោ យថាភូតំ បជានាតិ ឥទម្បិ តថាគតស្ស តថាគតពលំ ហោតិ យំ ពលំ អាគម្ម តថាគតោ អាសភំ ឋានំ បដិជានាតិ បរិសាសុ សីហនាទំ នទតិ ព្រហ្មចក្កំ បវត្តេតិ។>
    text <បុន ចបរំ តថាគតោ អតីតានាគតបច្ចុប្បន្នានំ កម្មសមាទានានំ ឋានសោ ហេតុសោ វិបាកំ យថាភូតំ បជានាតិ។ យម្បិ តថាគតោ អតីតានាគតបច្ចុប្បន្នានំ កម្មសមាទានានំ ឋានសោ ហេតុសោ វិបាកំ យថាភូតំ បជានាតិ ឥទម្បិ តថាគតស្ស តថាគតពលំ ហោតិ យំ ពលំ អាគម្ម តថាគតោ អាសភំ ឋានំ បដិជានាតិ បរិសាសុ សីហនាទំ នទតិ ព្រហ្មចក្កំ បវត្តេតិ។>
    text <បុន ចបរំ តថាគតោ សព្ពត្ថគាមិនិំ បដិបទំ យថាភូតំ បជានាតិ។ យម្បិ តថាគតោ សព្ពត្ថគាមិនិំ បដិបទំ យថាភូតំ បជានាតិ ឥទម្បិ តថាគតស្ស តថាគតពលំ ហោតិ យំ ពលំ អាគម្ម តថាគតោ អាសភំ ឋានំ បដិជានាតិ បរិសាសុ សីហនាទំ នទតិ ព្រហ្មចក្កំ បវត្តេតិ។>
    text <បុន ចបរំ តថាគតោ អនេកធាតុនានាធាតុលោកំ យថាភូតំ បជានាតិ។ យម្បិ តថាគតោ អនេកធាតុនានាធាតុលោកំ យថាភូតំ បជានាតិ ឥទម្បិ តថាគតស្ស…បេ។…។>
    text <បុន ចបរំ តថាគតោ សត្តានំ នានាធិមុត្តិកតំ យថាភូតំ បជានាតិ។ យម្បិ តថាគតោ សត្តានំ នានាធិមុត្តិកតំ យថាភូតំ បជានាតិ ឥទម្បិ តថាគតស្ស…បេ។…។>
    text <បុន ចបរំ តថាគតោ បរសត្តានំ បរបុគ្គលានំ ឥន្ទ្រិយបរោបរិយត្តំ យថាភូតំ បជានាតិ។ យម្បិ តថាគតោ បរសត្តានំ បរបុគ្គលានំ ឥន្ទ្រិយបរោបរិយត្តំ យថាភូតំ បជានាតិ ឥទម្បិ តថាគតស្ស…បេ។…។>
    text <បុន ចបរំ តថាគតោ ឈានវិមោក្ខសមាធិសមាបត្តីនំ សំកិលេសំ វោទានំ វុដ្ឋានំ យថាភូតំ បជានាតិ។ យម្បិ តថាគតោ ឈានវិមោក្ខសមាធិសមាបត្តីនំ សំកិលេសំ វោទានំ វុដ្ឋានំ យថាភូតំ បជានាតិ ឥទម្បិ តថាគតស្ស…បេ។…។>
    text <បុន ចបរំ តថាគតោ អនេកវិហិតំ បុព្ពេនិវាសំ អនុស្សរតិ សេយ្យថិទំ ឯកម្បិ ជាតិំ ទ្វេបិ ជាតិយោ…បេ។… ឥតិ សាការំ សឧទ្ទេសំ អនេកវិហិតំ បុព្ពេនិវាសំ អនុស្សរតិ។ យម្បិ តថាគតោ អនេកវិហិតំ បុព្ពេនិវាសំ អនុស្សរតិ។ សេយ្យថិទំ ឯកម្បិ ជាតិំ ទ្វេបិ ជាតិយោ…បេ។… ឥទម្បិ តថាគតស្ស…បេ។…។>
    text <បុន ចបរំ តថាគតោ ទិព្ពេន ចក្ខុនា វិសុទ្ធេន អតិក្កន្តមានុសកេន សត្តេ បស្សតិ ចវមានេ ឧបបជ្ជមានេ…បេ។… យម្បិ តថាគតោ ទិព្ពេន ចក្ខុនា វិសុទ្ធេន អតិក្កន្តមានុសកេន សត្តេ បស្សតិ ចវមានេ ឧបបជ្ជមានេ…បេ។… ឥទម្បិ តថាគតស្ស…បេ។…។>
    text <បុន ចបរំ តថាគតោ អាសវានំ ខយា អនាសវំ ចេតោវិមុត្តិំ បញ្ញាវិមុត្តិំ ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរតិ។ យម្បិ តថាគតោ អាសវានំ ខយា អនាសវំ ចេតោវិមុត្តិំ បញ្ញាវិមុត្តិំ ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរតិ ឥទម្បិ តថាគតស្ស តថាគតពលំ ហោតិ យំ ពលំ អាគម្ម តថាគតោ អាសភំ ឋានំ បដិជានាតិ បរិសាសុ សីហនាទំ នទតិ ព្រហ្មចក្កំ បវត្តេតិ។ ឥមានិ ទស តថាគតពលានិ។>
    text <៤៥>, <កេនដ្ឋេន សទ្ធាពលំ។ កេនដ្ឋេន វីរិយពលំ។ កេនដ្ឋេន សតិពលំ។ កេនដ្ឋេន សមាធិពលំ។ កេនដ្ឋេន បញ្ញាពលំ។ កេនដ្ឋេន ហិរិពលំ។ កេនដ្ឋេន ឱត្តប្បពលំ។ កេនដ្ឋេន បដិសង្ខានពលំ…បេ។… កេនដ្ឋេន តថាគតពលំ។>
    text <អស្សទ្ធិយេ អកម្បិយដ្ឋេន សទ្ធាពលំ។ កោសជ្ជេ អកម្បិយដ្ឋេន វីរិយពលំ។ បមាទេ អកម្បិយដ្ឋេន សតិពលំ។ ឧទ្ធច្ចេ អកម្បិយដ្ឋេន សមាធិពលំ។ អវិជ្ជាយ អកម្បិយដ្ឋេន បញ្ញាពលំ។ ហិរីយតិ បាបកេ អកុសលេ ធម្មេតិ ហិរិពលំ។ ឱត្តប្បតិ បាបកេ អកុសលេ ធម្មេតិ ឱត្តប្បពលំ។ ញាណេន កិលេសេ បដិសង្ខាតីតិ បដិសង្ខានពលំ។ តត្ថ ជាតា ធម្មា ឯករសា ហោន្តីតិ ភាវនាពលំ។ តត្ថ នត្ថិ កិញ្ចិ វជ្ជន្តិ អនវជ្ជពលំ។ តេន ចិត្តំ សង្គណ្ហាតីតិ សង្គហពលំ។ តំ តស្ស ខមតីតិ ខន្តិពលំ។ តេន ចិត្តំ បញ្ញបេតីតិ បញ្ញត្តិពលំ។ តេន ចិត្តំ និជ្ឈាបេតីតិ និជ្ឈត្តិពលំ។ តេន ចិត្តំ វសំ វត្តេតីតិ ឥស្សរិយពលំ។ តេន ចិត្តំ អធិដ្ឋាតីតិ អធិដ្ឋានពលំ។ តេន ចិត្តំ ឯកគ្គន្តិ សមថពលំ។ តត្ថ ជាតេ ធម្មេ អនុបស្សតីតិ វិបស្សនាពលំ។ តត្ថ សិក្ខតីតិ សេខពលំ។ តត្ថ សិក្ខិតត្តា អសេខពលំ។ តេន អាសវា ខីណាតិ ខីណាសវពលំ។ តស្ស ឥជ្ឈតីតិ ឥទ្ធិពលំ។ អប្បមេយ្យដ្ឋេន តថាគតពលន្តិ។>
    stand <ពលកថា និដ្ឋិតា។>
  text <១០។ សុញ្ញកថា>
    text <៤៦>, <ឯវំ មេ សុតំ ឯកំ សមយំ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ។ អថ ខោ អាយស្មា អានន្ទោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច>
    text <សុញ្ញោ លោកោ សុញ្ញោ លោកោតិ ភន្តេ វុច្ចតិ។ កិត្តាវតា នុ ខោ ភន្តេ សុញ្ញោ លោកោតិ វុច្ចតីតិ។ យស្មា ខោ អានន្ទ សុញ្ញំ អត្តេន វា អត្តនិយេន វា តស្មា សុញ្ញោ លោកោតិ វុច្ចតិ។ កិញ្ចានន្ទ សុញ្ញំ អត្តេន វា អត្តនិយេន វា។ ចក្ខុ ខោ អានន្ទ សុញ្ញំ អត្តេន វា អត្តនិយេន វា។ រូបា សុញ្ញា អត្តេន វា អត្តនិយេន វា។ ចក្ខុវិញ្ញាណំ សុញ្ញំ អត្តេន វា អត្តនិយេន វា។ ចក្ខុសម្ផស្សោ សុញ្ញោ អត្តេន វា អត្តនិយេន វា។ យម្បិទំ ចក្ខុសម្ផស្សបច្ចយា ឧប្បជ្ជតិ វេទយិតំ សុខំ វា ទុក្ខំ វា អទុក្ខមសុខំ វា តម្បិ សុញ្ញំ អត្តេន វា អត្តនិយេន វា។>
    text <សោតំ សុញ្ញំ…បេ។… សទ្ទា សុញ្ញា… ឃានំ សុញ្ញំ… គន្ធា សុញ្ញា… ជិវ្ហា សុញ្ញា… រសា សុញ្ញា… កាយោ សុញ្ញោ… ផោដ្ឋព្ពា សុញ្ញា… មនោ សុញ្ញោ អត្តេន វា អត្តនិយេន វា។ ធម្មា សុញ្ញា អត្តេន វា អត្តនិយេន វា។ មនោវិញ្ញាណំ សុញ្ញំ អត្តេន វា អត្តនិយេន វា។ មនោសម្ផស្សោ សុញ្ញោ អត្តេន វា អត្តនិយេន វា។ យម្បិទំ មនោសម្ផស្សបច្ចយា ឧប្បជ្ជតិ វេទយិតំ សុខំ វា ទុក្ខំ វា អទុក្ខមសុខំ វា តម្បិ សុញ្ញំ អត្តេន វា អត្តនិយេន វា។ យស្មា ខោ អានន្ទ សុញ្ញំ អត្តេន វា អត្តនិយេន វា តស្មា សុញ្ញោ លោកោតិ វុច្ចតីតិ។>
    text <១។ មាតិកា>
      text <៤៧>, <សុញ្ញសុញ្ញំ សង្ខារសុញ្ញំ វិបរិណាមសុញ្ញំ អគ្គសុញ្ញំ លក្ខណសុញ្ញំ វិក្ខម្ភនសុញ្ញំ តទង្គសុញ្ញំ សមុច្ឆេទសុញ្ញំ បដិប្បស្សទ្ធិសុញ្ញំ និស្សរណសុញ្ញំ អជ្ឈត្តសុញ្ញំ ពហិទ្ធាសុញ្ញំ ទុភតោសុញ្ញំ សភាគសុញ្ញំ វិសភាគសុញ្ញំ ឯសនាសុញ្ញំ បរិគ្គហសុញ្ញំ បដិលាភសុញ្ញំ បដិវេធសុញ្ញំ ឯកត្តសុញ្ញំ នានត្តសុញ្ញំ ខន្តិសុញ្ញំ អធិដ្ឋានសុញ្ញំ បរិយោគាហណសុញ្ញំ សម្បជានស្ស បវត្តបរិយាទានំ សព្ពសុញ្ញតានំ បរមត្ថសុញ្ញំ។>
    text <២។ និទ្ទេសោ>
      text <៤៨>, <កតមំ សុញ្ញសុញ្ញំ។ ចក្ខុ សុញ្ញំ អត្តេន វា អត្តនិយេន វា និច្ចេន វា ធុវេន វា សស្សតេន វា អវិបរិណាមធម្មេន វា។ សោតំ សុញ្ញំ…បេ។… ឃានំ សុញ្ញំ… ជិវ្ហា សុញ្ញា… កាយោ សុញ្ញោ… មនោ សុញ្ញោ អត្តេន វា អត្តនិយេន វា និច្ចេន វា ធុវេន វា សស្សតេន វា អវិបរិណាមធម្មេន វា។ ឥទំ សុញ្ញសុញ្ញំ។>
      text <កតមំ សង្ខារសុញ្ញំ។ តយោ សង្ខារា បុញ្ញាភិសង្ខារោ អបុញ្ញាភិសង្ខារោ អានេញ្ជាភិសង្ខារោ។ បុញ្ញាភិសង្ខារោ អបុញ្ញាភិសង្ខារេន ច អានេញ្ជាភិសង្ខារេន ច សុញ្ញោ។ អបុញ្ញាភិសង្ខារោ បុញ្ញាភិសង្ខារេន ច អានេញ្ជាភិសង្ខារេន ច សុញ្ញោ។ អានេញ្ជាភិសង្ខារោ បុញ្ញាភិសង្ខារេន ច អបុញ្ញាភិសង្ខារេន ច សុញ្ញោ។ ឥមេ តយោ សង្ខារា។>
      text <អបរេបិ តយោ សង្ខារា កាយសង្ខារោ វចីសង្ខារោ ចិត្តសង្ខារោ។ កាយសង្ខារោ វចីសង្ខារេន ច ចិត្តសង្ខារេន ច សុញ្ញោ។ វចីសង្ខារោ កាយសង្ខារេន ច ចិត្តសង្ខារេន ច សុញ្ញោ។ ចិត្តសង្ខារោ កាយសង្ខារេន ច វចីសង្ខារេន ច សុញ្ញោ។ ឥមេ តយោ សង្ខារា។>
      text <អបរេបិ តយោ សង្ខារា អតីតា សង្ខារា អនាគតា សង្ខារា បច្ចុប្បន្នា សង្ខារា។ អតីតា សង្ខារា អនាគតេហិ ច បច្ចុប្បន្នេហិ ច សង្ខារេហិ សុញ្ញា។ អនាគតា សង្ខារា អតីតេហិ ច បច្ចុប្បន្នេហិ ច សង្ខារេហិ សុញ្ញា បច្ចុប្បន្នា សង្ខារា អតីតេហិ ច អនាគតេហិ ច សង្ខារេហិ សុញ្ញា។ ឥមេ តយោ សង្ខារា ឥទំ សង្ខារសុញ្ញំ។>
      text <កតមំ វិបរិណាមសុញ្ញំ។ ជាតំ រូបំ សភាវេន សុញ្ញំ។ វិគតំ រូបំ វិបរិណតញ្ចេវ សុញ្ញញ្ច។ ជាតា វេទនា សភាវេន សុញ្ញា។ វិគតា វេទនា វិបរិណតា ចេវ សុញ្ញា ច …បេ។… ជាតា សញ្ញា… ជាតា សង្ខារា… ជាតំ វិញ្ញាណំ… ជាតំ ចក្ខុ…បេ។… ជាតោ ភវោ សភាវេន សុញ្ញោ។ វិគតោ ភវោ វិបរិណតោ ចេវ សុញ្ញោ ច។ ឥទំ វិបរិណាមសុញ្ញំ។>
      text <កតមំ អគ្គសុញ្ញំ។ អគ្គមេតំ បទំ សេដ្ឋមេតំ បទំ វិសិដ្ឋមេតំ បទំ យទិទំ សព្ពសង្ខារសមថោ សព្ពូបធិបដិនិស្សគ្គោ តណ្ហក្ខយោ វិរាគោ និរោធោ និព្ពានំ។ ឥទំ អគ្គសុញ្ញំ។>
      text <កតមំ លក្ខណសុញ្ញំ។ ទ្វេ លក្ខណានិ ពាលលក្ខណញ្ច បណ្ឌិតលក្ខណញ្ច។ ពាលលក្ខណំ បណ្ឌិតលក្ខណេន សុញ្ញំ។ បណ្ឌិតលក្ខណំ ពាលលក្ខណេន សុញ្ញំ។ តីណិ លក្ខណានិ ឧប្បាទលក្ខណំ វយលក្ខណំ ឋិតញ្ញថត្តលក្ខណំ។ ឧប្បាទលក្ខណំ វយលក្ខណេន ច ឋិតញ្ញថត្តលក្ខណេន ច សុញ្ញំ។ វយលក្ខណំ ឧប្បាទលក្ខណេន ច ឋិតញ្ញថត្តលក្ខណេន ច សុញ្ញំ ឋិតញ្ញថត្តលក្ខណំ ឧប្បាទលក្ខណេន ច វយលក្ខណេន ច សុញ្ញំ។>
      text <រូបស្ស ឧប្បាទលក្ខណំ វយលក្ខណេន ច ឋិតញ្ញថត្តលក្ខណេន ច សុញ្ញំ។ រូបស្ស វយលក្ខណំ ឧប្បាទលក្ខណេន ច ឋិតញ្ញថត្តលក្ខណេន ច សុញ្ញំ។ រូបស្ស ឋិតញ្ញថត្តលក្ខណំ ឧប្បាទលក្ខណេន ច វយលក្ខណេន ច សុញ្ញំ។ វេទនាយ…បេ។… សញ្ញាយ… សង្ខារានំ… វិញ្ញាណស្ស… ចក្ខុស្ស… ជរាមរណស្ស ឧប្បាទលក្ខណំ វយលក្ខណេន ច ឋិតញ្ញថត្តលក្ខណេន ច សុញ្ញំ។ ជរាមរណស្ស វយលក្ខណំ ឧប្បាទលក្ខណេន ច ឋិតញ្ញថត្តលក្ខណេន ច សុញ្ញំ។ ជរាមរណស្ស ឋិតញ្ញថត្តលក្ខណំ ឧប្បាទលក្ខណេន ច វយលក្ខណេន ច សុញ្ញំ។ ឥទំ លក្ខណសុញ្ញំ។>
      text <កតមំ វិក្ខម្ភនសុញ្ញំ។ នេក្ខម្មេន កាមច្ឆន្ទោ វិក្ខម្ភិតោ ចេវ សុញ្ញោ ច។ អព្យាបាទេន ព្យាបាទោ វិក្ខម្ភិតោ ចេវ សុញ្ញោ ច។ អាលោកសញ្ញាយ ថិនមិទ្ធំ វិក្ខម្ភិតញ្ចេវ សុញ្ញញ្ច។ អវិក្ខេបេន ឧទ្ធច្ចំ វិក្ខម្ភិតញ្ចេវ សុញ្ញញ្ច។ ធម្មវវត្ថានេន វិចិកិច្ឆា វិក្ខម្ភិតា ចេវ សុញ្ញា ច។ ញាណេន អវិជ្ជា វិក្ខម្ភិតា ចេវ សុញ្ញា ច។ បាមោជ្ជេន អរតិ វិក្ខម្ភិតា ចេវ សុញ្ញា ច។ បឋមេន ឈានេន នីវរណា វិក្ខម្ភិតា ចេវ សុញ្ញា ច…បេ។… អរហត្តមគ្គេន សព្ពកិលេសា វិក្ខម្ភិតា ចេវ សុញ្ញា ច។ ឥទំ វិក្ខម្ភនសុញ្ញំ។>
      text <កតមំ តទង្គសុញ្ញំ។ នេក្ខម្មេន កាមច្ឆន្ទោ តទង្គសុញ្ញោ។ អព្យាបាទេន ព្យាបាទោ តទង្គសុញ្ញោ។ អាលោកសញ្ញាយ ថិនមិទ្ធំ តទង្គសុញ្ញំ។ អវិក្ខេបេន ឧទ្ធច្ចំ តទង្គសុញ្ញំ។ ធម្មវវត្ថានេន វិចិកិច្ឆា តទង្គសុញ្ញា។ ញាណេន អវិជ្ជា តទង្គសុញ្ញា។ បាមោជ្ជេន អរតិ តទង្គសុញ្ញា។ បឋមេន ឈានេន នីវរណា តទង្គសុញ្ញា…បេ។… វិវដ្ដនានុបស្សនាយ សញ្ញោគាភិនិវេសោ តទង្គសុញ្ញោ។ ឥទំ តទង្គសុញ្ញំ។>
      text <កតមំ សមុច្ឆេទសុញ្ញំ។ នេក្ខម្មេន កាមច្ឆន្ទោ សមុច្ឆិន្នោ ចេវ សុញ្ញោ ច។ អព្យាបាទេន ព្យាបាទោ សមុច្ឆិន្នោ ចេវ សុញ្ញោ ច។ អាលោកសញ្ញាយ ថិនមិទ្ធំ សមុច្ឆិន្នញ្ចេវ សុញ្ញញ្ច។ អវិក្ខេបេន ឧទ្ធច្ចំ សមុច្ឆិន្នញ្ចេវ សុញ្ញញ្ច។ ធម្មវវត្ថានេន វិចិកិច្ឆា សមុច្ឆិន្នា ចេវ សុញ្ញា ច។ ញាណេន អវិជ្ជា សមុច្ឆិន្នា ចេវ សុញ្ញា ច។ បាមោជ្ជេន អរតិ សមុច្ឆិន្នា ចេវ សុញ្ញា ច។ បឋមេន ឈានេន នីវរណា សមុច្ឆិន្នា ចេវ សុញ្ញា ច…បេ។… អរហត្តមគ្គេន សព្ពកិលេសា សមុច្ឆិន្នា ចេវ សុញ្ញា ច។ ឥទំ សមុច្ឆេទសុញ្ញំ។>
      text <កតមំ បដិប្បស្សទ្ធិសុញ្ញំ។ នេក្ខម្មេន កាមច្ឆន្ទោ បដិប្បស្សទ្ធោ ចេវ សុញ្ញោ ច។ អព្យាបាទេន ព្យាបាទោ បដិប្បស្សទ្ធោ ចេវ សុញ្ញោ ច។ អាលោកសញ្ញាយ ថិនមិទ្ធំ បដិប្បស្សទ្ធញ្ចេវ សុញ្ញញ្ច។ អវិក្ខេបេន ឧទ្ធច្ចំ បដិប្បស្សទ្ធញ្ចេវ សុញ្ញញ្ច។ ធម្មវវត្ថានេន វិចិកិច្ឆា បដិប្បស្សទ្ធា ចេវ សុញ្ញា ច។ ញាណេន អវិជ្ជា បដិប្បស្សទ្ធា ចេវ សុញ្ញា ច។ បាមោជ្ជេន អរតិ បដិប្បស្សទ្ធា ចេវ សុញ្ញា ច។ បឋមេន ឈានេន នីវរណា បដិប្បស្សទ្ធា ចេវ សុញ្ញា ច…បេ។… អរហត្តមគ្គេន សព្ពកិលេសា បដិប្បស្សទ្ធា ចេវ សុញ្ញា ច។ ឥទំ បដិប្បស្សទ្ធិសុញ្ញំ។>
      text <កតមំ និស្សរណសុញ្ញំ។ នេក្ខម្មេន កាមច្ឆន្ទោ និស្សដោ ចេវ សុញ្ញោ ច។ អព្យាបាទេន ព្យាបាទោ និស្សដោ ចេវ សុញ្ញោ ច។ អាលោកសញ្ញាយ ថិនមិទ្ធំ និស្សដញ្ចេវ សុញ្ញញ្ច។ អវិក្ខេបេន ឧទ្ធច្ចំ និស្សដញ្ចេវ សុញ្ញញ្ច។ ធម្មវវត្ថានេន វិចិកិច្ឆា និស្សដា ចេវ សុញ្ញា ច។ ញាណេន អវិជ្ជា និស្សដា ចេវ សុញ្ញា ច។ បាមោជ្ជេន អរតិ និស្សដា ចេវ សុញ្ញា ច។ បឋមេន ឈានេន នីវរណា និស្សដា ចេវ សុញ្ញា ច …បេ។… អរហត្តមគ្គេន សព្ពកិលេសា និស្សដា ចេវ សុញ្ញា ច។ ឥទំ និស្សរណសុញ្ញំ។>
      text <កតមំ អជ្ឈត្តសុញ្ញំ។ អជ្ឈត្តំ ចក្ខុំ សុញ្ញំ អត្តេន វា អត្តនិយេន វា និច្ចេន វា ធុវេន វា សស្សតេន វា អវិបរិណាមធម្មេន វា។ អជ្ឈត្តំ សោតំ សុញ្ញំ… អជ្ឈត្តំ ឃានំ សុញ្ញំ… អជ្ឈត្តំ ជិវ្ហា សុញ្ញា… អជ្ឈត្តំ កាយោ សុញ្ញោ… អជ្ឈត្តំ មនោ សុញ្ញោ អត្តេន វា អត្តនិយេន វា និច្ចេន វា ធុវេន វា សស្សតេន វា អវិបរិណាមធម្មេន វា។ ឥទំ អជ្ឈត្តសុញ្ញំ។>
      text <កតមំ ពហិទ្ធាសុញ្ញំ។ ពហិទ្ធា រូបា សុញ្ញា…បេ។… ពហិទ្ធា ធម្មា សុញ្ញា អត្តេន វា អត្តនិយេន វា និច្ចេន វា ធុវេន វា សស្សតេន វា អវិបរិណាមធម្មេន វា។ ឥទំ ពហិទ្ធាសុញ្ញំ។>
      text <កតមំ ទុភតោសុញ្ញំ។ យញ្ច អជ្ឈត្តំ ចក្ខុ យេ ច ពហិទ្ធា រូបា ឧភយមេតំ សុញ្ញំ អត្តេន វា អត្តនិយេន វា និច្ចេន វា ធុវេន វា សស្សតេន វា អវិបរិណាមធម្មេន វា។ យញ្ច អជ្ឈត្តំ សោតំ យេ ច ពហិទ្ធា សទ្ទា…បេ។… យញ្ច អជ្ឈត្តំ ឃានំ យេ ច ពហិទ្ធា គន្ធា… យា ច អជ្ឈត្តំ ជិវ្ហា យេ ច ពហិទ្ធា រសា… យោ ច អជ្ឈត្តំ កាយោ យេ ច ពហិទ្ធា ផោដ្ឋព្ពា… យោ ច អជ្ឈត្តំ មនោ យេ ច ពហិទ្ធា ធម្មា ឧភយមេតំ សុញ្ញំ អត្តេន វា អត្តនិយេន វា និច្ចេន វា ធុវេន វា សស្សតេន វា អវិបរិណាមធម្មេន វា។ ឥទំ ទុភតោសុញ្ញំ។>
      text <កតមំ សភាគសុញ្ញំ។ ឆ អជ្ឈត្តិកានិ អាយតនានិ សភាគានិ ចេវ សុញ្ញានិ ច។ ឆ ពាហិរានិ អាយតនានិ សភាគានិ ចេវ សុញ្ញានិ ច។ ឆ វិញ្ញាណកាយា សភាគា ចេវ សុញ្ញា ច។ ឆ ផស្សកាយា សភាគា ចេវ សុញ្ញា ច។ ឆ វេទនាកាយា សភាគា ចេវ សុញ្ញា ច។ ឆ សញ្ញាកាយា សភាគា ចេវ សុញ្ញា ច។ ឆ ចេតនាកាយា សភាគា ចេវ សុញ្ញា ច។ ឥទំ សភាគសុញ្ញំ។>
      text <កតមំ វិសភាគសុញ្ញំ។ ឆ អជ្ឈត្តិកានិ អាយតនានិ ឆហិ ពាហិរេហិ អាយតនេហិ វិសភាគានិ ចេវ សុញ្ញានិ ច។ ឆ ពាហិរានិ អាយតនានិ ឆហិ វិញ្ញាណកាយេហិ វិសភាគានិ ចេវ សុញ្ញានិ ច។ ឆ វិញ្ញាណកាយា ឆហិ ផស្សកាយេហិ វិសភាគា ចេវ សុញ្ញា ច។ ឆ ផស្សកាយា ឆហិ វេទនាកាយេហិ វិសភាគា ចេវ សុញ្ញា ច។ ឆ វេទនាកាយា ឆហិ សញ្ញាកាយេហិ វិសភាគា ចេវ សុញ្ញា ច។ ឆ សញ្ញាកាយា ឆហិ ចេតនាកាយេហិ វិសភាគា ចេវ សុញ្ញា ច។ ឥទំ វិសភាគសុញ្ញំ។>
      text <កតមំ ឯសនាសុញ្ញំ។ នេក្ខម្មេសនា កាមច្ឆន្ទេន សុញ្ញា។ អព្យាបាទេសនា ព្យាបាទេន សុញ្ញា។ អាលោកសញ្ញេសនា ថិនមិទ្ធេន សុញ្ញា។ អវិក្ខេបេសនា ឧទ្ធច្ចេន សុញ្ញា។ ធម្មវវត្ថានេសនា វិចិកិច្ឆាយ សុញ្ញា។ ញាណេសនា អវិជ្ជាយ សុញ្ញា។ បាមោជ្ជេសនា អរតិយា សុញ្ញា។ បឋមជ្ឈានេសនា នីវរណេហិ សុញ្ញា…បេ។… អរហត្តមគ្គេសនា សព្ពកិលេសេហិ សុញ្ញា។ ឥទំ ឯសនាសុញ្ញំ។>
      text <កតមំ បរិគ្គហសុញ្ញំ។ នេក្ខម្មបរិគ្គហោ កាមច្ឆន្ទេន សុញ្ញោ។ អព្យាបាទបរិគ្គហោ ព្យាបាទេន សុញ្ញោ។ អាលោកសញ្ញាបរិគ្គហោ ថិនមិទ្ធេន សុញ្ញោ។ អវិក្ខេបបរិគ្គហោ ឧទ្ធច្ចេន សុញ្ញោ។ ធម្មវវត្ថានបរិគ្គហោ វិចិកិច្ឆាយ សុញ្ញោ។ ញាណបរិគ្គហោ អវិជ្ជាយ សុញ្ញោ។ បាមោជ្ជបរិគ្គហោ អរតិយា សុញ្ញោ។ បឋមជ្ឈានបរិគ្គហោ នីវរណេហិ សុញ្ញោ…បេ។… អរហត្តមគ្គបរិគ្គហោ សព្ពកិលេសេហិ សុញ្ញោ។ ឥទំ បរិគ្គហសុញ្ញំ។>
      text <កតមំ បដិលាភសុញ្ញំ។ នេក្ខម្មបដិលាភោ កាមច្ឆន្ទេន សុញ្ញោ។ អព្យាបាទបដិលាភោ ព្យាបាទេន សុញ្ញោ។ អាលោកសញ្ញាបដិលាភោ ថិនមិទ្ធេន សុញ្ញោ។ អវិក្ខេបបដិលាភោ ឧទ្ធច្ចេន សុញ្ញោ។ ធម្មវវត្ថានបដិលាភោ វិចិកិច្ឆាយ សុញ្ញោ។ ញាណបដិលាភោ អវិជ្ជាយ សុញ្ញោ។ បាមោជ្ជបដិលាភោ អរតិយា សុញ្ញោ។ បឋមជ្ឈានបដិលាភោ នីវរណេហិ សុញ្ញោ…បេ។… អរហត្តមគ្គបដិលាភោ សព្ពកិលេសេហិ សុញ្ញោ។ ឥទំ បដិលាភសុញ្ញំ។>
      text <កតមំ បដិវេធសុញ្ញំ។ នេក្ខម្មប្បដិវេធោ កាមច្ឆន្ទេន សុញ្ញោ។ អព្យាបាទប្បដិវេធោ ព្យាបាទេន សុញ្ញោ។ អាលោកសញ្ញាប្បដិវេធោ ថិនមិទ្ធេន សុញ្ញោ។ អវិក្ខេបប្បដិវេធោ ឧទ្ធច្ចេន សុញ្ញោ។ ធម្មវវត្ថានប្បដិវេធោ វិចិកិច្ឆាយ សុញ្ញោ។ ញាណប្បដិវេធោ អវិជ្ជាយ សុញ្ញោ។ បាមោជ្ជប្បដិវេធោ អរតិយា សុញ្ញោ។ បឋមជ្ឈានប្បដិវេធោ នីវរណេហិ សុញ្ញោ…បេ។… អរហត្តមគ្គប្បដិវេធោ សព្ពកិលេសេហិ សុញ្ញោ។ ឥទំ បដិវេធសុញ្ញំ។>
      text <កតមំ ឯកត្តសុញ្ញំ នានត្តសុញ្ញំ។ កាមច្ឆន្ទោ នានត្តំ នេក្ខម្មំ ឯកត្តំ។ នេក្ខម្មេកត្តំ ចេតយតោ កាមច្ឆន្ទេន សុញ្ញំ។ ព្យាបាទោ នានត្តំ អព្យាបាទោ ឯកត្តំ។ អព្យាបាទេកត្តំ ចេតយតោ ព្យាបាទេន សុញ្ញំ។ ថិនមិទ្ធំ នានត្តំ អាលោកសញ្ញា ឯកត្តំ។ អាលោកសញ្ញេកត្តំ ចេតយតោ ថិនមិទ្ធេន សុញ្ញំ។ ឧទ្ធច្ចំ នានត្តំ អវិក្ខេបោ ឯកត្តំ។ អវិក្ខេបេកត្តំ ចេតយតោ ឧទ្ធច្ចេន សុញ្ញំ។ វិចិកិច្ឆា នានត្តំ ធម្មវវត្ថានំ ឯកត្តំ។ ធម្មវវត្ថានេកត្តំ ចេតយតោ វិចិកិច្ឆាយ សុញ្ញំ។ អវិជ្ជា នានត្តំ ញាណំ ឯកត្តំ។ ញាណេកត្តំ ចេតយតោ អវិជ្ជាយ សុញ្ញំ។ អរតិ នានត្តំ បាមោជ្ជំ ឯកត្តំ។ បាមោជ្ជេកត្តំ ចេតយតោ អរតិយា សុញ្ញំ។ នីវរណា នានត្តំ បឋមជ្ឈានំ ឯកត្តំ។ បឋមជ្ឈានេកត្តំ ចេតយតោ នីវរណេហិ សុញ្ញំ…បេ។… សព្ពកិលេសា នានត្តំ អរហត្តមគ្គោ ឯកត្តំ។ អរហត្តមគ្គេកត្តំ ចេតយតោ សព្ពកិលេសេហិ សុញ្ញំ។ ឥទំ ឯកត្តសុញ្ញំ នានត្តសុញ្ញំ។>
      text <កតមំ ខន្តិសុញ្ញំ។ នេក្ខម្មខន្តិ កាមច្ឆន្ទេន សុញ្ញា។ អព្យាបាទខន្តិ ព្យាបាទេន សុញ្ញា។ អាលោកសញ្ញាខន្តិ ថិនមិទ្ធេន សុញ្ញា។ អវិក្ខេបខន្តិ ឧទ្ធច្ចេន សុញ្ញា។ ធម្មវវត្ថានខន្តិ វិចិកិច្ឆាយ សុញ្ញា។ ញាណខន្តិ អវិជ្ជាយ សុញ្ញា។ បាមោជ្ជខន្តិ អរតិយា សុញ្ញា។ បឋមជ្ឈានខន្តិ នីវរណេហិ សុញ្ញា…បេ។… អរហត្តមគ្គខន្តិ សព្ពកិលេសេហិ សុញ្ញា។ ឥទំ ខន្តិសុញ្ញំ។>
      text <កតមំ អធិដ្ឋានសុញ្ញំ។ នេក្ខម្មាធិដ្ឋានំ កាមច្ឆន្ទេន សុញ្ញំ។ អព្យាបាទាធិដ្ឋានំ ព្យាបាទេន សុញ្ញំ។ អាលោកសញ្ញាធិដ្ឋានំ ថិនមិទ្ធេន សុញ្ញំ។ អវិក្ខេបាធិដ្ឋានំ ឧទ្ធច្ចេន សុញ្ញំ។ ធម្មវវត្ថានាធិដ្ឋានំ វិចិកិច្ឆាយ សុញ្ញំ។ ញាណាធិដ្ឋានំ អវិជ្ជាយ សុញ្ញំ។ បាមោជ្ជាធិដ្ឋានំ អរតិយា សុញ្ញំ។ បឋមជ្ឈានាធិដ្ឋានំ នីវរណេហិ សុញ្ញំ…បេ។… អរហត្តមគ្គាធិដ្ឋានំ សព្ពកិលេសេហិ សុញ្ញំ។ ឥទំ អធិដ្ឋានសុញ្ញំ។>
      text <កតមំ បរិយោគាហណសុញ្ញំ។ នេក្ខម្មបរិយោគាហណំ កាមច្ឆន្ទេន សុញ្ញំ។ អព្យាបាទបរិយោគាហណំ ព្យាបាទេន សុញ្ញំ។ អាលោកសញ្ញាបរិយោគាហណំ ថិនមិទ្ធេន សុញ្ញំ។ អវិក្ខេបបរិយោគាហណំ ឧទ្ធច្ចេន សុញ្ញំ។ ធម្មវវត្ថានបរិយោគាហណំ វិចិកិច្ឆាយ សុញ្ញំ។ ញាណបរិយោគាហណំ អវិជ្ជាយ សុញ្ញំ។ បាមោជ្ជបរិយោគាហណំ អរតិយា សុញ្ញំ។ បឋមជ្ឈានបរិយោគាហណំ នីវរណេហិ សុញ្ញំ…បេ។… អរហត្តមគ្គបរិយោគាហណំ សព្ពកិលេសេហិ សុញ្ញំ។ ឥទំ បរិយោគាហណសុញ្ញំ។>
      text <កតមំ សម្បជានស្ស បវត្តបរិយាទានំ សព្ពសុញ្ញតានំ បរមត្ថសុញ្ញំ។ ឥធ សម្បជានោ នេក្ខម្មេន កាមច្ឆន្ទស្ស បវត្តំ បរិយាទិយតិ អព្យាបាទេន ព្យាបាទស្ស បវត្តំ បរិយាទិយតិ អាលោកសញ្ញាយ ថិនមិទ្ធស្ស បវត្តំ បរិយាទិយតិ អវិក្ខេបេន ឧទ្ធច្ចស្ស បវត្តំ បរិយាទិយតិ ធម្មវវត្ថានេន វិចិកិច្ឆាយ បវត្តំ បរិយាទិយតិ ញាណេន អវិជ្ជាយ បវត្តំ បរិយាទិយតិ បាមោជ្ជេន អរតិយា បវត្តំ បរិយាទិយតិ បឋមេន ឈានេន នីវរណានំ បវត្តំ បរិយាទិយតិ…បេ។… អរហត្តមគ្គេន សព្ពកិលេសានំ បវត្តំ បរិយាទិយតិ។ អថ វា បន សម្បជានស្ស អនុបាទិសេសាយ និព្ពានធាតុយា បរិនិព្ពាយន្តស្ស ឥទំ ចេវ ចក្ខុបវត្តំ បរិយាទិយតិ អញ្ញញ្ច ចក្ខុបវត្តំ ន ឧប្បជ្ជតិ។ ឥទញ្ចេវ សោតបវត្តំ…បេ។… ឃានបវត្តំ… ជិវ្ហាបវត្តំ… កាយបវត្តំ… មនោបវត្តំ បរិយាទិយតិ អញ្ញញ្ច មនោបវត្តំ ន ឧប្បជ្ជតិ។ ឥទំ សម្បជានស្ស បវត្តបរិយាទានំ សព្ពសុញ្ញតានំ បរមត្ថសុញ្ញន្តិ។>
      stand <សុញ្ញកថា និដ្ឋិតា។>
      stand <យុគនទ្ធវគ្គោ ទុតិយោ។>
      text <តស្សុទ្ទានំ>
      stand <ឯស និកាយធរេហិ ឋបិតោ អសមោ ទុតិយោ បវរោ>
      text <វរវគ្គោតិ។>
