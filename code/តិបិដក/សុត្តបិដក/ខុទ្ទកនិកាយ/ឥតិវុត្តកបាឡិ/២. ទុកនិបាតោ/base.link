text <២។ ទុកនិបាតោ>
  text <១។ បឋមវគ្គោ>
    text <១។ ទុក្ខវិហារសុត្តំ>
      text <២៨>, <ទ្វេ ធម្មេ អនុក្កដិ វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វីហិ ភិក្ខវេ ធម្មេហិ សមន្នាគតោ ភិក្ខុ ទិដ្ឋេវ ធម្មេ ទុក្ខំ វិហរតិ សវិឃាតំ សឧបាយាសំ សបរិឡាហំ កាយស្ស ភេទា បរំ មរណា ទុគ្គតិ បាដិកង្ខា។ កតមេហិ ទ្វីហិ។ ឥន្ទ្រិយេសុ អគុត្តទ្វារតាយ ច ភោជនេ អមត្តញ្ញុតាយ ច។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ ភិក្ខុ ទិដ្ឋេវ ធម្មេ ទុក្ខំ វិហរតិ សវិធាតំ សឧបាយាសំ សបរិឡាហំ កាយស្ស ភេទា បរំ មរណា ទុគ្គតិ បាដិកង្ខាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      block
        text <ចក្ខុ សោតញ្ច ឃានញ្ច ជិវ្ហា កាយោ តថា មនោ>
        text <ឯតានិ យស្ស ទ្វារានិ អគុត្តានិធ ភិក្ខុនោ។>
        text <ភោជនម្ហិ អមត្តញ្ញូ ឥន្ទ្រិយេសុ អសំវុតោ>
        text <កាយទុក្ខំ ចេតោទុក្ខំ ទុក្ខំ សោ អធិគច្ឆតិ។>
        text <ឌយ្ហមានេន កាយេន ឌយ្ហមានេន ចេតសា>
        text <ទិវា វា យទិ វា រត្តិំ ទុក្ខំ វិហរតិ តាទិសោតិ។>
        text <ចក្ខុ សោតញ្ច ឃានញ្ច ជិវ្ហា កាយោ តថា មនោ>
        text <ឯតានិ យស្ស ទ្វារានិ សុគុត្តានិធ ភិក្ខុនោ។>
        text <ភោជនម្ហិ ច មត្តញ្ញូ ឥន្ទ្រិយេសុ ច សំវុតោ>
        text <កាយសុខំ ចេតោសុខំ សុខំ សោ អធិគច្ឆតិ។>
        text <អឌយ្ហមានេន កាយេន អឌយ្ហមានេន ចេតសា>
        text <ទិវា វា យទិ វា រត្តិំ សុខំ វិហរតិ តាទិសោតិ។>
        text <កាយទុច្ចរិតំ កត្វា វចីទុច្ចរិតានិ ច>
        text <មនោទុច្ចរិតំ កត្វា យញ្ចញ្ញំ ទោសសញ្ហិតំ។>
        text <អកត្វា កុសលំ កម្មំ កត្វានាកុសលំ ពហុំ>
        text <កាយស្ស ភេទា ទុប្បញ្ញោ និរយំ សោបបជ្ជតីតិ។>
        text <កាយទុច្ចរិតំ ហិត្វា វចីទុច្ចរិតានិ ច>
        text <មនោទុច្ចរិតំ ហិត្វា យញ្ចញ្ញំ ទោសសញ្ហិតំ។>
        text <អកត្វាកុសលំ កម្មំ កត្វាន កុសលំ ពហុំ>
        text <កាយស្ស ភេទា សប្បញ្ញោ សគ្គំ សោ ឧបបជ្ជតីតិ។>
        text <បាបកេន ច សីលេន បាបិកាយ ច ទិដ្ឋិយា>
        text <ឯតេហិ ទ្វីហិ ធម្មេហិ យោ សមន្នាគតោ នរោ>
        text <កាយស្ស ភេទា ទុប្បញ្ញោ និរយំ សោបបជ្ជតីតិ។>
        text <ភទ្ទកេន ច សីលេន ភទ្ទិកាយ ច ទិដ្ឋិយា>
        text <ឯតេហិ ទ្វីហិ ធម្មេហិ យោ សមន្នាគតោ នរោ>
        text <កាយស្ស ភេទា សប្បញ្ញោ សគ្គំ សោ ឧបបជ្ជតីតិ។>
        text <អនាតាបី អនោត្តាបី កុសីតោ ហីនវីរិយោ>
        text <យោ ថីនមិទ្ធពហុលោ អហិរីកោ អនាទរោ>
        text <អភព្ពោ តាទិសោ ភិក្ខុ ផុដ្ឋុំ សម្ពោធិមុត្តមំ។>
        text <យោ ច សតិមា និបកោ ឈាយី អាតាបី ឱត្តាបី ច អប្បមត្តោ>
        text <សំយោជនំ ជាតិជរាយ ឆេត្វា ឥធេវ សម្ពោធិមនុត្តរំ ផុសេតិ។>
        text <សំវរត្ថំ បហានត្ថំ ព្រហ្មចរិយំ អនីតិហំ>
        text <អទេសយិ សោ ភគវា និព្ពានោគធគាមិនំ។>
        text <ឯស មគ្គោ មហត្តេហិ អនុយាតោ មហេសិភិ>
        text <យេ យេ តំ បដិបជ្ជន្តិ យថា ពុទ្ធេន ទេសិតំ>
        text <ទុក្ខស្សន្តំ ករិស្សន្តិ សត្ថុសាសនការិនោតិ។>
        text <អភិញ្ញត្ថំ បរិញ្ញត្ថំ ព្រហ្មចរិយំ អនីតិហំ>
        text <អទេសយិ សោ ភគវា និព្ពានោគធគាមិនំ។>
        text <ឯស មគ្គោ មហត្តេហិ អនុយាតោ មហេសិភិ>
        text <យេ យេ តំ បដិបជ្ជន្តិ យថា ពុទ្ធេន ទេសិតំ>
        text <ទុក្ខស្សន្តំ ករិស្សន្តិ សត្ថុសាសនការិនោតិ។>
        text <សំវេជនីយដ្ឋានេសុ សំវិជ្ជេថេវ បណ្ឌិតោ>
        text <អាតាបី និបកោ ភិក្ខុ បញ្ញាយ សមវេក្ខិយ។>
        text <ឯវំ វិហារី អាតាបី សន្តវុត្តិ អនុទ្ធតោ>
        text <ចេតោសមថមនុយុត្តោ ខយំ ទុក្ខស្ស បាបុណេតិ។>
        text <ទ្វេ ច ភិក្ខូ តបនីយា តបនីយា បរត្ថេហិ>
        text <អាតាបី នកុហនា ទ្វេ សោមនស្សេន តេ ទសាតិ។>
        text <តថាគតំ ពុទ្ធមសយ្ហសាហិនំ ទុវេ វិតក្កា សមុទាចរន្តិ នំ>
        text <ខេមោ វិតក្កោ បឋមោ ឧទីរិតោ តតោ វិវេកោ ទុតិយោ បកាសិតោ។>
        text <តមោនុទំ បារគតំ មហេសិំ តំ បត្តិបត្តំ វសិមំ អនាសវំ>
        text <វិសន្តរំ តណ្ហក្ខយេ វិមុត្តំ តំ វេ មុនិំ អន្តិមទេហធារិំ>
        text <មារញ្ជហំ ព្រូមិ ជរាយ បារគុំ។>
        text <សេលេ យថា បព្ពតមុទ្ធនិដ្ឋិតោ យថាបិ បស្សេ ជនតំ សមន្តតោ>
        text <តថូបមំ ធម្មមយំ សុមេធោ បាសាទមារុយ្ហ សមន្តចក្ខុ>
        text <សោកាវតិណ្ណំ ជនតមបេតសោកោ អវេក្ខតិ ជាតិជរាភិភូតន្តិ។>
        text <តថាគតស្ស ពុទ្ធស្ស សព្ពភូតានុកម្បិនោ>
        text <បរិយាយវចនំ បស្ស ទ្វេ ច ធម្មា បកាសិតា។>
        text <បាបកំ បស្សថ ចេតំ តត្ថ ចាបិ វិរជ្ជថ>
        text <តតោ វិរត្តចិត្តាសេ ទុក្ខស្សន្តំ ករិស្សថាតិ។>
        text <យា កាចិមា ទុគ្គតិយោ អស្មិំ លោកេ បរម្ហិ ច>
        text <អវិជ្ជាមូលិកា សព្ពា ឥច្ឆាលោភសមុស្សយា។>
        text <យតោ ច ហោតិ បាបិច្ឆោ អហិរីកោ អនាទរោ>
        text <តតោ បាបំ បសវតិ អបាយំ តេន គច្ឆតិ។>
        text <តស្មា ឆន្ទញ្ច លោភញ្ច អវិជ្ជញ្ច វិរាជយំ>
        text <វិជ្ជំ ឧប្បាទយំ ភិក្ខុ សព្ពា ទុគ្គតិយោ ជហេតិ។>
        text <បញ្ញាយ បរិហានេន បស្ស លោកំ សទេវកំ>
        text <និវិដ្ឋំ នាមរូបស្មិំ ឥទំ សច្ចន្តិ មញ្ញតិ។>
        text <បញ្ញា ហិ សេដ្ឋា លោកស្មិំ យាយំ និព្ពេធគាមិនី>
        text <យាយ សម្មា បជានាតិ ជាតិភវបរិក្ខយំ។>
        text <តេសំ ទេវា មនុស្សា ច សម្ពុទ្ធានំ សតីមតំ>
        text <បិហយន្តិ ហាសបញ្ញានំ សរីរន្តិមធារិនន្តិ។>
        text <យេសំ ចេ ហិរិឱត្តប្បំ សព្ពទា ច ន វិជ្ជតិ>
        text <វោក្កន្តា សុក្កមូលា តេ ជាតិមរណគាមិនោ។>
        text <យេសញ្ច ហិរិឱត្តប្បំ សទា សម្មា ឧបដ្ឋិតា>
        text <វិរូឡ្ហព្រហ្មចរិយា តេ សន្តោ ខីណបុនព្ភវាតិ។>
        text <ជាតំ ភូតំ សមុប្បន្នំ កតំ សង្ខតមទ្ធុវំ>
        text <ជរាមរណសង្ឃាដំ រោគនីឡំ បភង្គុរំ។>
        text <អាហារនេត្តិប្បភវំ នាលំ តទភិនន្ទិតុំ>
        text <តស្ស និស្សរណំ សន្តំ អតក្កាវចរំ ធុវំ។>
        text <អជាតំ អសមុប្បន្នំ អសោកំ វិរជំ បទំ>
        text <និរោធោ ទុក្ខធម្មានំ សង្ខារូបសមោ សុខោតិ។>
        text <ទុវេ ឥមា ចក្ខុមតា បកាសិតា និព្ពានធាតូ អនិស្សិតេន តាទិនា>
        text <ឯកា ហិ ធាតុ ឥធ ទិដ្ឋធម្មិកា សឧបាទិសេសា ភវនេត្តិសង្ខយា>
        text <អនុបាទិសេសា បន សម្បរាយិកា យម្ហិ និរុជ្ឈន្តិ ភវានិ សព្ពសោ។>
        text <យេ ឯតទញ្ញាយ បទំ អសង្ខតំ វិមុត្តចិត្តា ភវនេត្តិសង្ខយា>
        text <តេ ធម្មសារាធិគមា ខយេ រតា បហំសុ តេ សព្ពភវានិ តាទិនោតិ។>
        text <យេ សន្តចិត្តា និបកា សតិមន្តោ ច ឈាយិនោ>
        text <សម្មា ធម្មំ វិបស្សន្តិ កាមេសុ អនបេក្ខិនោ។>
        text <អប្បមាទរតា សន្តា បមាទេ ភយទស្សិនោ>
        text <អភព្ពា បរិហានាយ និព្ពានស្សេវ សន្តិកេតិ។>
        text <បរិបុណ្ណសិក្ខំ អបហានធម្មំ បញ្ញុត្តរំ ជាតិខយន្តទស្សិំ>
        text <តំ វេ មុនិំ អន្តិមទេហធារិំ មារញ្ជហំ ព្រូមិ ជរាយ បារគុំ។>
        text <តស្មា សទា ឈានរតា សមាហិតា អាតាបិនោ ជាតិខយន្តទស្សិនោ>
        text <មារំ សសេនំ អភិភុយ្យ ភិក្ខវោ ភវថ ជាតិមរណស្ស បារគាតិ។>
        text <ជាគរន្តា សុណាថេតំ យេ សុត្តា តេ បពុជ្ឈថ>
        text <សុត្តា ជាគរិតំ សេយ្យោ នត្ថិ ជាគរតោ ភយំ។>
        text <យោ ជាគរោ ច សតិមា សម្បជានោ សមាហិតោ មុទិតោ វិប្បសន្នោ ច>
        text <កាលេន សោ សម្មា ធម្មំ បរិវីមំសមានោ ឯកោទិភូតោ វិហនេ តមំ សោ។>
        text <តស្មា ហវេ ជាគរិយំ ភជេថ អាតាបី ភិក្ខុ និបកោ ឈានលាភី>
        text <សំយោជនំ ជាតិជរាយ ឆេត្វា ឥធេវ សម្ពោធិមនុត្តរំ ផុសេតិ។>
        text <អភូតវាទី និរយំ ឧបេតិ យោ វាបិ កត្វា ន ករោមិ ចាហ>
        text <ឧភោបិ តេ បេច្ច សមា ភវន្តិ និហីនកម្មា មនុជា បរត្ថ។>
        text <កាសាវកណ្ឋា ពហវោ បាបធម្មា អសញ្ញតា>
        text <បាបា បាបេហិ កម្មេហិ និរយំ តេ ឧបបជ្ជរេ។>
        text <សេយ្យោ អយោគុឡោ ភុត្តោ តត្តោ អគ្គិសិខូបមោ>
        text <យញ្ចេ ភុញ្ជេយ្យ ទុស្សីលោ រដ្ឋបិណ្ឌមសញ្ញតោតិ។>
        text <យេ ភូតំ ភូតតោ ទិស្វា ភូតស្ស ច អតិក្កមំ>
        text <យថាភូតេ វិមុច្ចន្តិ ភវតណ្ហា បរិក្ខយា។>
        text <ស វេ ភូតបរិញ្ញោ សោ វីតតណ្ហោ ភវាភវេ>
        text <ភូតស្ស វិភវា ភិក្ខុ នាគច្ឆតិ បុនព្ភវន្តិ។>
        text <ទ្វេ ឥន្ទ្រិយា ទ្វេ តបនីយា សីលេន អបរេ ទុវេ>
        text <អនោត្តាបី កុហនា ទ្វេ ច សំវេជនីយេន តេ ទស។>
        text <វិតក្កា ទេសនា វិជ្ជា បញ្ញា ធម្មេន បញ្ចមំ>
        text <អជាតំ ធាតុសល្លានំ សិក្ខា ជាគរិយេន ច>
        text <អបាយទិដ្ឋិយា ចេវ ពាវីសតិ បកាសិតាតិ។>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បឋមំ។>
    text <២។ សុខវិហារសុត្តំ>
      text <២៩>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វីហិ ភិក្ខវេ ធម្មេហិ សមន្នាគតោ ភិក្ខុ ទិដ្ឋេវ ធម្មេ សុខំ វិហរតិ អវិឃាតំ អនុបាយាសំ អបរិឡាហំ កាយស្ស ភេទា បរំ មរណា សុគតិ បាដិកង្ខា។ កតមេហិ ទ្វីហិ។ ឥន្ទ្រិយេសុ គុត្តទ្វារតាយ ច ភោជនេ មត្តញ្ញុតាយ ច។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ ភិក្ខុ ទិដ្ឋេវ ធម្មេ សុខំ វិហរតិ អវិឃាតំ អនុបាយាសំ អបរិឡាហំ កាយស្ស ភេទា បរំ មរណា សុគតិ បាដិកង្ខាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទុតិយំ។>
    text <៣។ តបនីយសុត្តំ>
      text <៣០>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វេមេ ភិក្ខវេ ធម្មា តបនីយា។ កតមេ ទ្វេ។ ឥធ ភិក្ខវេ ឯកច្ចោ អកតកល្យាណោ ហោតិ អកតកុសលោ អកតភីរុត្តាណោ កតបាបោ កតលុទ្ទោ កតកិព្ពិសោ។ សោ អកតំ មេ កល្យាណន្តិបិ តប្បតិ កតំ មេ បាបន្តិបិ តប្បតិ។ ឥមេ ខោ ភិក្ខវេ ទ្វេ ធម្មា តបនីយាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ តតិយំ។>
    text <៤។ អតបនីយសុត្តំ>
      text <៣១>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វេមេ ភិក្ខវេ ធម្មា អតបនីយា។ កតមេ ទ្វេ។ ឥធ ភិក្ខវេ ឯកច្ចោ កតកល្យាណោ ហោតិ កតកុសលោ កតភីរុត្តាណោ អកតបាបោ អកតលុទ្ទោ អកតកិព្ពិសោ។ សោ កតំ មេ កល្យាណន្តិបិ ន តប្បតិ អកតំ មេ បាបន្តិបិ ន តប្បតិ។ ឥមេ ខោ ភិក្ខវេ ទ្វេ ធម្មា អតបនីយាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ចតុត្ថំ។>
    text <៥។ បឋមសីលសុត្តំ>
      text <៣២>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វីហិ ភិក្ខវេ ធម្មេហិ សមន្នាគតោ បុគ្គលោ យថាភតំ និក្ខិត្តោ ឯវំ និរយេ។ កតមេហិ ទ្វីហិ។ បាបកេន ច សីលេន បាបិកាយ ច ទិដ្ឋិយា។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ បុគ្គលោ យថាភតំ និក្ខិត្តោ ឯវំ និរយេតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បញ្ចមំ។>
    text <៦។ ទុតិយសីលសុត្តំ>
      text <៣៣>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វីហិ ភិក្ខវេ ធម្មេហិ សមន្នាគតោ បុគ្គលោ យថាភតំ និក្ខិត្តោ ឯវំ សគ្គេ។ កតមេហិ ទ្វីហិ។ ភទ្ទកេន ច សីលេន ភទ្ទិកាយ ច ទិដ្ឋិយា។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ បុគ្គលោ យថាភតំ និក្ខិត្តោ ឯវំ សគ្គេតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ឆដ្ឋំ។>
    text <៧។ អាតាបីសុត្តំ>
      text <៣៤>, <វុត្តញ្ហេតំ ភគវតា វុត្តមរហតាតិ មេ សុតំ>
      text <អនាតាបី ភិក្ខវេ ភិក្ខុ អនោត្តាបី អភព្ពោ សម្ពោធាយ អភព្ពោ និព្ពានាយ អភព្ពោ អនុត្តរស្ស យោគក្ខេមស្ស អធិគមាយ។ អាតាបី ច ខោ ភិក្ខវេ ភិក្ខុ ឱត្តាបី ភព្ពោ សម្ពោធាយ ភព្ពោ និព្ពានាយ ភព្ពោ អនុត្តរស្ស យោគក្ខេមស្ស អធិគមាយាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ សត្តមំ។>
    text <៨។ បឋមនកុហនសុត្តំ>
      text <៣៥>, <វុត្តញ្ហេតំ ភគវតា វុត្តមរហតាតិ មេ សុតំ>
      text <នយិទំ ភិក្ខវេ ព្រហ្មចរិយំ វុស្សតិ ជនកុហនត្ថំ ន ជនលបនត្ថំ ន លាភសក្ការសិលោកានិសំសត្ថំ ន ឥតិ មំ ជនោ ជានាតូតិ។ អថ ខោ ឥទំ ភិក្ខវេ ព្រហ្មចរិយំ វុស្សតិ សំវរត្ថញ្ចេវ បហានត្ថញ្ចាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ អដ្ឋមំ។>
    text <៩។ ទុតិយនកុហនសុត្តំ>
      text <៣៦>, <វុត្តញ្ហេតំ ភគវតា វុត្តមរហតាតិ មេ សុតំ>
      text <នយិទំ ភិក្ខវេ ព្រហ្មចរិយំ វុស្សតិ ជនកុហនត្ថំ ន ជនលបនត្ថំ ន លាភសក្ការសិលោកានិសំសត្ថំ ន ឥតិ មំ ជនោ ជានាតូតិ។ អថ ខោ ឥទំ ភិក្ខវេ ព្រហ្មចរិយំ វុស្សតិ អភិញ្ញត្ថញ្ចេវ បរិញ្ញត្ថញ្ចាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ នវមំ។>
    text <១០។ សោមនស្សសុត្តំ>
      text <៣៧>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វីហិ ភិក្ខវេ ធម្មេហិ សមន្នាគតោ ភិក្ខុ ទិដ្ឋេវ ធម្មេ សុខសោមនស្សពហុលោ វិហរតិ យោនិ ចស្ស អារទ្ធា ហោតិ អាសវានំ ខយាយ។ កតមេហិ ទ្វីហិ។ សំវេជនីយេសុ ឋានេសុ សំវេជនេន សំវិគ្គស្ស ច យោនិសោ បធានេន។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ ភិក្ខុ ទិដ្ឋេវ ធម្មេ សុខសោមនស្សពហុលោ វិហរតិ យោនិ ចស្ស អារទ្ធា ហោតិ អាសវានំ ខយាយាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទសមំ។>
      stand <បឋមោ វគ្គោ និដ្ឋិតោ។>
      text <តស្សុទ្ទានំ>
  text <២។ ទុតិយវគ្គោ>
    text <១។ វិតក្កសុត្តំ>
      text <៣៨>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តថាគតំ ភិក្ខវេ អរហន្តំ សម្មាសម្ពុទ្ធំ ទ្វេ វិតក្កា ពហុលំ សមុទាចរន្តិ ខេមោ ច វិតក្កោ បវិវេកោ ច។ អព្យាបជ្ឈារាមោ ភិក្ខវេ តថាគតោ អព្យាបជ្ឈរតោ។ តមេនំ ភិក្ខវេ តថាគតំ អព្យាបជ្ឈារាមំ អព្យាបជ្ឈរតំ ឯសេវ វិតក្កោ ពហុលំ សមុទាចរតិ ឥមាយាហំ ឥរិយាយ ន កិញ្ចិ ព្យាពាធេមិ តសំ វា ថាវរំ វាតិ។>
      text <បវិវេការាមោ ភិក្ខវេ តថាគតោ បវិវេករតោ។ តមេនំ ភិក្ខវេ តថាគតំ បវិវេការាមំ បវិវេករតំ ឯសេវ វិតក្កោ ពហុលំ សមុទាចរតិ យំ អកុសលំ តំ បហីនន្តិ។>
      text <តស្មាតិហ ភិក្ខវេ តុម្ហេបិ អព្យាបជ្ឈារាមា វិហរថ អព្យាបជ្ឈរតា។ តេសំ វោ ភិក្ខវេ តុម្ហាកំ អព្យាបជ្ឈារាមានំ វិហរតំ អព្យាបជ្ឈរតានំ ឯសេវ វិតក្កោ ពហុលំ សមុទាចរិស្សតិ ឥមាយ មយំ ឥរិយាយ ន កិញ្ចិ ព្យាពាធេម តសំ វា ថាវរំ វាតិ។>
      text <បវិវេការាមា ភិក្ខវេ វិហរថ បវិវេករតា។ តេសំ វោ ភិក្ខវេ តុម្ហាកំ បវិវេការាមានំ វិហរតំ បវិវេករតានំ ឯសេវ វិតក្កោ ពហុលំ សមុទាចរិស្សតិ កិំ អកុសលំ កិំ អប្បហីនំ កិំ បជហាមាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បឋមំ។>
    text <២។ ទេសនាសុត្តំ>
      text <៣៩>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តថាគតស្ស ភិក្ខវេ អរហតោ សម្មាសម្ពុទ្ធស្ស ទ្វេ ធម្មទេសនា បរិយាយេន ភវន្តិ។ កតមា ទ្វេ។ បាបំ បាបកតោ បស្សថាតិ អយំ បឋមា ធម្មទេសនា បាបំ បាបកតោ ទិស្វា តត្ថ និព្ពិន្ទថ វិរជ្ជថ វិមុច្ចថាតិ អយំ ទុតិយា ធម្មទេសនា។ តថាគតស្ស ភិក្ខវេ អរហតោ សម្មាសម្ពុទ្ធស្ស ឥមា ទ្វេ ធម្មទេសនា បរិយាយេន ភវន្តីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទុតិយំ។>
    text <៣។ វិជ្ជាសុត្តំ>
      text <៤០>, <វុត្តញ្ហេតំ ភគវតា វុត្តមរហតាតិ មេ សុតំ>
      text <អវិជ្ជា ភិក្ខវេ បុព្ពង្គមា អកុសលានំ ធម្មានំ សមាបត្តិយា អន្វទេវ អហិរិកំ អនោត្តប្បំ វិជ្ជា ច ខោ ភិក្ខវេ បុព្ពង្គមា កុសលានំ ធម្មានំ សមាបត្តិយា អន្វទេវ ហិរោត្តប្បន្តិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ តតិយំ។>
    text <៤។ បញ្ញាបរិហីនសុត្តំ>
      text <៤១>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តេ ភិក្ខវេ សត្តា សុបរិហីនា យេ អរិយាយ បញ្ញាយ បរិហីនា។ តេ ទិដ្ឋេវ ធម្មេ ទុក្ខំ វិហរន្តិ សវិឃាតំ សឧបាយាសំ សបរិឡាហំ កាយស្ស ភេទា បរំ មរណា ទុគ្គតិ បាដិកង្ខា។ តេ ភិក្ខវេ សត្តា អបរិហីនា យេ អរិយាយ បញ្ញាយ អបរិហីនា។ តេ ទិដ្ឋេវ ធម្មេ សុខំ វិហរន្តិ អវិឃាតំ អនុបាយាសំ អបរិឡាហំ កាយស្ស ភេទា បរំ មរណា សុគតិ បាដិកង្ខាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ចតុត្ថំ។>
    text <៥។ សុក្កធម្មសុត្តំ>
      text <៤២>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វេមេ ភិក្ខវេ សុក្កា ធម្មា លោកំ បាលេន្តិ។ កតមេ ទ្វេ។ ហិរី ច ឱត្តប្បញ្ច។ ឥមេ ចេ ភិក្ខវេ ទ្វេ សុក្កា ធម្មា លោកំ ន បាលេយ្យុំ នយិធ បញ្ញាយេថ មាតាតិ វា មាតុច្ឆាតិ វា មាតុលានីតិ វា អាចរិយភរិយាតិ វា គរូនំ ទារាតិ វា។ សម្ភេទំ លោកោ អគមិស្ស យថា អជេឡកា កុក្កុដសូករា សោណសិង្គាលា។ យស្មា ច ខោ ភិក្ខវេ ឥមេ ទ្វេ សុក្កា ធម្មា លោកំ បាលេន្តិ តស្មា បញ្ញាយតិ មាតាតិ វា មាតុច្ឆាតិ វា មាតុលានីតិ វា អាចរិយភរិយាតិ វា គរូនំ ទារាតិ វាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បញ្ចមំ។>
    text <៦។ អជាតសុត្តំ>
      text <៤៣>, <វុត្តញ្ហេតំ ភគវតា វុត្តមរហតាតិ មេ សុតំ>
      text <អត្ថិ ភិក្ខវេ អជាតំ អភូតំ អកតំ អសង្ខតំ។ នោ ចេតំ ភិក្ខវេ អភវិស្ស អជាតំ អភូតំ អកតំ អសង្ខតំ នយិធ ជាតស្ស ភូតស្ស កតស្ស សង្ខតស្ស និស្សរណំ បញ្ញាយេថ។ យស្មា ច ខោ ភិក្ខវេ អត្ថិ អជាតំ អភូតំ អកតំ អសង្ខតំ តស្មា ជាតស្ស ភូតស្ស កតស្ស សង្ខតស្ស និស្សរណំ បញ្ញាយតីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ឆដ្ឋំ។>
    text <៧។ និព្ពានធាតុសុត្តំ>
      text <៤៤>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វេមា ភិក្ខវេ និព្ពានធាតុយោ។ កតមេ ទ្វេ។ សឧបាទិសេសា ច និព្ពានធាតុ អនុបាទិសេសា ច និព្ពានធាតុ។>
      text <កតមា ច ភិក្ខវេ សឧបាទិសេសា និព្ពានធាតុ។ ឥធ ភិក្ខវេ ភិក្ខុ អរហំ ហោតិ ខីណាសវោ វុសិតវា កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញា វិមុត្តោ។ តស្ស តិដ្ឋន្តេវ បញ្ចិន្ទ្រិយានិ យេសំ អវិឃាតត្តា មនាបាមនាបំ បច្ចនុភោតិ សុខទុក្ខំ បដិសំវេទេតិ។ តស្ស យោ រាគក្ខយោ ទោសក្ខយោ មោហក្ខយោ អយំ វុច្ចតិ ភិក្ខវេ សឧបាទិសេសា និព្ពានធាតុ។>
      text <កតមា ច ភិក្ខវេ អនុបាទិសេសា និព្ពានធាតុ។ ឥធ ភិក្ខវេ ភិក្ខុ អរហំ ហោតិ ខីណាសវោ វុសិតវា កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញា វិមុត្តោ។ តស្ស ឥធេវ ភិក្ខវេ សព្ពវេទយិតានិ អនភិនន្ទិតានិ សីតិ ភវិស្សន្តិ។ អយំ វុច្ចតិ ភិក្ខវេ អនុបាទិសេសា និព្ពានធាតុ។ ឥមា ខោ ភិក្ខវេ ទ្វេ និព្ពានធាតុយោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ សត្តមំ។>
    text <៨។ បដិសល្លានសុត្តំ>
      text <៤៥>, <វុត្តញ្ហេតំ ភគវតា វុត្តមរហតាតិ មេ សុតំ>
      text <បដិសល្លានារាមា ភិក្ខវេ វិហរថ បដិសល្លានរតា អជ្ឈត្តំ ចេតោសមថមនុយុត្តា អនិរាកតជ្ឈានា វិបស្សនាយ សមន្នាគតា ព្រូហេតា សុញ្ញាគារានំ។ បដិសល្លានារាមានំ ភិក្ខវេ វិហរតំ បដិសល្លានរតានំ អជ្ឈត្តំ ចេតោសមថមនុយុត្តានំ អនិរាកតមជ្ឈានានំ វិបស្សនាយ សមន្នាគតានំ ព្រូហេតានំ សុញ្ញាគារានំ ទ្វិន្នំ ផលានំ អញ្ញតរំ ផលំ បាដិកង្ខំ ទិដ្ឋេវ ធម្មេ អញ្ញា សតិ វា ឧបាទិសេសេ អនាគាមិតាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ អដ្ឋមំ។>
    text <៩។ សិក្ខានិសំសសុត្តំ>
      text <៤៦>, <វុត្តញ្ហេតំ ភគវតា វុត្តមរហតាតិ មេ សុតំ>
      text <សិក្ខានិសំសា ភិក្ខវេ វិហរថ បញ្ញុត្តរា វិមុត្តិសារា សតាធិបតេយ្យា។ សិក្ខានិសំសានំ ភិក្ខវេ វិហរតំ បញ្ញុត្តរានំ វិមុត្តិសារានំ សតាធិបតេយ្យានំ ទ្វិន្នំ ផលានំ អញ្ញតរំ ផលំ បាដិកង្ខំ ទិដ្ឋេវ ធម្មេ អញ្ញា សតិ វា ឧបាទិសេសេ អនាគាមិតាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ នវមំ។>
    text <១០។ ជាគរិយសុត្តំ>
      text <៤៧>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ជាគរោ ចស្ស ភិក្ខវេ ភិក្ខុ វិហរេយ្យ សតោ សម្បជានោ សមាហិតោ បមុទិតោ វិប្បសន្នោ ច តត្ថ កាលវិបស្សី ច កុសលេសុ ធម្មេសុ។ ជាគរស្ស ភិក្ខវេ ភិក្ខុនោ វិហរតោ សតស្ស សម្បជានស្ស សមាហិតស្ស បមុទិតស្ស វិប្បសន្នស្ស តត្ថ កាលវិបស្សិនោ កុសលេសុ ធម្មេសុ ទ្វិន្នំ ផលានំ អញ្ញតរំ ផលំ បាដិកង្ខំ ទិដ្ឋេវ ធម្មេ អញ្ញា សតិ វា ឧបាទិសេសេ អនាគាមិតាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទសមំ។>
    text <១១។ អាបាយិកសុត្តំ>
      text <៤៨>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វេមេ ភិក្ខវេ អាបាយិកា នេរយិកា ឥទមប្បហាយ។ កតមេ ទ្វេ។ យោ ច អព្រហ្មចារី ព្រហ្មចារិបដិញ្ញោ យោ ច បរិបុណ្ណំ បរិសុទ្ធំ ព្រហ្មចរិយំ ចរន្តំ អមូលកេន អព្រហ្មចរិយេន អនុទ្ធំសេតិ។ ឥមេ ខោ ភិក្ខវេ ទ្វេ អាបាយិកា នេរយិកា ឥទមប្បហាយាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ឯកាទសមំ។>
    text <១២។ ទិដ្ឋិគតសុត្តំ>
      text <៤៩>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វីហិ ភិក្ខវេ ទិដ្ឋិគតេហិ បរិយុដ្ឋិតា ទេវមនុស្សា ឱលីយន្តិ ឯកេ អតិធាវន្តិ ឯកេ ចក្ខុមន្តោ ច បស្សន្តិ។>
      text <កថញ្ច ភិក្ខវេ ឱលីយន្តិ ឯកេ។ ភវារាមា ភិក្ខវេ ទេវមនុស្សា ភវរតា ភវសម្មុទិតា តេសំ ភវនិរោធាយ ធម្មេ ទេសិយមានេ ចិត្តំ ន បក្ខន្ទតិ ន បសីទតិ ន សន្តិដ្ឋតិ នាធិមុច្ចតិ។ ឯវំ ខោ ភិក្ខវេ ឱលីយន្តិ ឯកេ។>
      text <កថញ្ច ភិក្ខវេ អតិធាវន្តិ ឯកេ។ ភវេនេវ ខោ បនេកេ អដ្ដីយមានា ហរាយមានា ជិគុច្ឆមានា វិភវំ អភិនន្ទន្តិ យតោ កិរ ភោ អយំ អត្តា កាយស្ស ភេទា បរំ មរណា ឧច្ឆិជ្ជតិ វិនស្សតិ ន ហោតិ បរំ មរណា ឯតំ សន្តំ ឯតំ បណីតំ ឯតំ យាថាវន្តិ។ ឯវំ ខោ ភិក្ខវេ អតិធាវន្តិ ឯកេ។>
      text <កថញ្ច ភិក្ខវេ ចក្ខុមន្តោ បស្សន្តិ។ ឥធ ភិក្ខុ ភូតំ ភូតតោ បស្សតិ ភូតំ ភូតតោ ទិស្វា ភូតស្ស និព្ពិទាយ វិរាគាយ និរោធាយ បដិបន្នោ ហោតិ។ ឯវំ ខោ ភិក្ខវេ ចក្ខុមន្តោ បស្សន្តីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទ្វាទសមំ។>
      stand <ទុតិយោ វគ្គោ និដ្ឋិតោ។>
      text <តស្សុទ្ទានំ>
      stand <ទុកនិបាតោ និដ្ឋិតោ។>
