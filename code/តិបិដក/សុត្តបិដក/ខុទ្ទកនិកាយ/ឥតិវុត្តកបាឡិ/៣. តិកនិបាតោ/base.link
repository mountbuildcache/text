text <៣។ តិកនិបាតោ>
  text <១។ បឋមវគ្គោ>
    text <១។ មូលសុត្តំ>
      text <៥០>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីណិមានិ ភិក្ខវេ អកុសលមូលានិ។ កតមានិ តីណិ។ លោភោ អកុសលមូលំ ទោសោ អកុសលមូលំ មោហោ អកុសលមូលំ ឥមានិ ខោ ភិក្ខវេ តីណិ អកុសលមូលានីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      block
        text <លោភោ ទោសោ ច មោហោ ច បុរិសំ បាបចេតសំ>
        text <ហិំសន្តិ អត្តសម្ភូតា តចសារំវ សម្ផលន្តិ។>
        text <រូបធាតុំ បរិញ្ញាយ អរូបេសុ អសណ្ឋិតា>
        text <និរោធេ យេ វិមុច្ចន្តិ តេ ជនា មច្ចុហាយិនោ។>
        text <កាយេន អមតំ ធាតុំ ផុសយិត្វា និរូបធិំ>
        text <ឧបធិប្បដិនិស្សគ្គំ សច្ឆិកត្វា អនាសវោ>
        text <ទេសេតិ សម្មាសម្ពុទ្ធោ អសោកំ វិរជំ បទន្តិ។>
        text <សមាហិតោ សម្បជានោ សតោ ពុទ្ធស្ស សាវកោ>
        text <វេទនា ច បជានាតិ វេទនានញ្ច សម្ភវំ។>
        text <យត្ថ ចេតា និរុជ្ឈន្តិ មគ្គញ្ច ខយគាមិនំ>
        text <វេទនានំ ខយា ភិក្ខុ និច្ឆាតោ បរិនិព្ពុតោតិ។>
        text <យោ សុខំ ទុក្ខតោ អទ្ទ ទុក្ខមទ្ទក្ខិ សល្លតោ>
        text <អទុក្ខមសុខំ សន្តំ អទក្ខិ នំ អនិច្ចតោ។>
        text <ស វេ សម្មទ្ទសោ ភិក្ខុ យតោ តត្ថ វិមុច្ចតិ>
        text <អភិញ្ញាវោសិតោ សន្តោ ស វេ យោគាតិគោ មុនីតិ។>
        text <សមាហិតោ សម្បជានោ សតោ ពុទ្ធស្ស សាវកោ>
        text <ឯសនា ច បជានាតិ ឯសនានញ្ច សម្ភវំ។>
        text <យត្ថ ចេតា និរុជ្ឈន្តិ មគ្គញ្ច ខយគាមិនំ>
        text <ឯសនានំ ខយា ភិក្ខុ និច្ឆាតោ បរិនិព្ពុតោតិ។>
        text <កាមេសនា ភវេសនា ព្រហ្មចរិយេសនា សហ>
        text <ឥតិ សច្ចបរាមាសោ ទិដ្ឋិដ្ឋានា សមុស្សយា។>
        text <សព្ពរាគវិរត្តស្ស តណ្ហក្ខយវិមុត្តិនោ>
        text <ឯសនា បដិនិស្សដ្ឋា ទិដ្ឋិដ្ឋានា សមូហតា>
        text <ឯសនានំ ខយា ភិក្ខុ និរាសោ អកថំកថីតិ។>
        text <សមាហិតោ សម្បជានោ សតោ ពុទ្ធស្ស សាវកោ>
        text <អាសវេ ច បជានាតិ អាសវានញ្ច សម្ភវំ។>
        text <យត្ថ ចេតា និរុជ្ឈន្តិ មគ្គញ្ច ខយគាមិនំ>
        text <អាសវានំ ខយា ភិក្ខុ និច្ឆាតោ បរិនិព្ពុតោតិ។>
        text <យស្ស កាមាសវោ ខីណោ អវិជ្ជា ច វិរាជិតា>
        text <ភវាសវោ បរិក្ខីណោ វិប្បមុត្តោ និរូបធិ>
        text <ធារេតិ អន្តិមំ ទេហំ ជេត្វា មារំ សវាហិនិន្តិ។>
        text <តណ្ហាយោគេន សំយុត្តា រត្តចិត្តា ភវាភវេ>
        text <តេ យោគយុត្តា មារស្ស អយោគក្ខេមិនោ ជនា>
        text <សត្តា គច្ឆន្តិ សំសារំ ជាតីមរណគាមិនោ។>
        text <យេ ច តណ្ហំ បហន្ត្វាន វីតតណ្ហា ភវាភវេ>
        text <តេ វេ បារង្គតា លោកេ យេ បត្តា អាសវក្ខយន្តិ។>
        text <សីលំ សមាធិ បញ្ញា ច យស្ស ឯតេ សុភាវិតា>
        text <អតិក្កម្ម មារធេយ្យំ អាទិច្ចោវ វិរោចតីតិ។>
        text <មូលធាតុ អថ វេទនា ទុវេ ឯសនា ច ទុវេ អាសវា ទុវេ>
        text <តណ្ហាតោ ច អថ មារធេយ្យតោ វគ្គមាហុ បឋមន្តិ មុត្តមន្តិ។>
        text <បុញ្ញមេវ សោ សិក្ខេយ្យ អាយតគ្គំ សុខុទ្រយំ>
        text <ទានញ្ច សមចរិយញ្ច មេត្តចិត្តញ្ច ភាវយេ។>
        text <ឯតេ ធម្មេ ភាវយិត្វា តយោ សុខសមុទ្ទយេ>
        text <អព្យាបជ្ឈំ សុខំ លោកំ បណ្ឌិតោ ឧបបជ្ជតីតិ។>
        text <មំសចក្ខុ ទិព្ពចក្ខុ បញ្ញាចក្ខុ អនុត្តរំ>
        text <ឯតានិ តីណិ ចក្ខូនិ អក្ខាសិ បុរិសុត្តមោ។>
        text <មំសចក្ខុស្ស ឧប្បាទោ មគ្គោ ទិព្ពស្ស ចក្ខុនោ>
        text <យតោ ញាណំ ឧទបាទិ បញ្ញាចក្ខុ អនុត្តរំ>
        text <យស្ស ចក្ខុស្ស បដិលាភា សព្ពទុក្ខា បមុច្ចតីតិ។>
        text <សេខស្ស សិក្ខមានស្ស ឧជុមគ្គានុសារិនោ>
        text <ខយស្មិំ បឋមំ ញាណំ តតោ អញ្ញា អនន្តរា។>
        text <តតោ អញ្ញា វិមុត្តស្ស ញាណំ វេ ហោតិ តាទិនោ>
        text <អកុប្បា មេ វិមុត្តីតិ ភវសំយោជនក្ខយា។>
        text <ស វេ ឥន្ទ្រិយសម្បន្នោ សន្តោ សន្តិបទេ រតោ>
        text <ធារេតិ អន្តិមំ ទេហំ ជេត្វា មារំ សវាហិនិន្តិ។>
        text <អក្ខេយ្យសញ្ញិនោ សត្តា អក្ខេយ្យស្មិំ បតិដ្ឋិតា>
        text <អក្ខេយ្យំ អបរិញ្ញាយ យោគមាយន្តិ មច្ចុនោ។>
        text <អក្ខេយ្យញ្ច បរិញ្ញាយ អក្ខាតារំ ន មញ្ញតិ>
        text <ផុដ្ឋោ វិមោក្ខោ មនសា សន្តិបទមនុត្តរំ។>
        text <ស វេ អក្ខេយ្យសម្បន្នោ សន្តោ សន្តិបទេ រតោ>
        text <សង្ខាយសេវី ធម្មដ្ឋោ សង្ខ្យំ នោបេតិ វេទគូតិ។>
        text <កាយទុច្ចរិតំ កត្វា វចីទុច្ចរិតានិ ច>
        text <មនោទុច្ចរិតំ កត្វា យញ្ចញ្ញំ ទោសសំហិតំ។>
        text <អកត្វា កុសលំ កម្មំ កត្វានាកុសលំ ពហុំ>
        text <កាយស្ស ភេទា ទុប្បញ្ញោ និរយំ សោបបជ្ជតីតិ។>
        text <កាយទុច្ចរិតំ ហិត្វា វចីទុច្ចរិតានិ ច>
        text <មនោទុច្ចរិតំ ហិត្វា យញ្ចញ្ញំ ទោសសំហិតំ។>
        text <អកត្វាកុសលំ កម្មំ កត្វាន កុសលំ ពហុំ>
        text <កាយស្ស ភេទា សប្បញ្ញោ សគ្គំ សោ ឧបបជ្ជតីតិ។>
        text <កាយសុចិំ វចីសុចិំ ចេតោសុចិមនាសវំ>
        text <សុចិំ សោចេយ្យសម្បន្នំ អាហុ សព្ពប្បហាយិនន្តិ។>
        text <កាយមុនិំ វចីមុនិំ មនោមុនិមនាសវំ>
        text <មុនិំ មោនេយ្យសម្បន្នំ អាហុ និន្ហាតបាបកន្តិ។>
        text <យស្ស រាគោ ច ទោសោ ច អវិជ្ជា ច វិរាជិតា>
        text <តំ ភាវិតត្តញ្ញតរំ ព្រហ្មភូតំ តថាគតំ>
        text <ពុទ្ធំ វេរភយាតីតំ អាហុ សព្ពប្បហាយិនន្តិ។>
        text <យស្ស រាគោ ច ទោសោ ច អវិជ្ជា ច វិរាជិតា>
        text <សោមំ សមុទ្ទំ សគហំ សរក្ខសំ សឩមិភយំ ទុត្តរំ អច្ចតារិ។>
        text <សង្គាតិគោ មច្ចុជហោ និរូបធិ បហាសិ ទុក្ខំ អបុនព្ភវាយ>
        text <អត្ថង្គតោ សោ ន បមាណមេតិ អមោហយិ មច្ចុរាជន្តិ ព្រូមីតិ។>
        text <បុញ្ញំ ចក្ខុ អថ ឥន្ទ្រិយានិ អទ្ធា ច ចរិតំ ទុវេ សោចិ>
        text <មុនោ អថ រាគទុវេ បុន វគ្គមាហុ ទុតិយមុត្តមន្តិ។>
        text <មិច្ឆា មនំ បណិធាយ មិច្ឆា វាចញ្ច ភាសិយ>
        text <មិច្ឆា កម្មានិ កត្វាន កាយេន ឥធ បុគ្គលោ។>
        text <អប្បស្សុតាបុញ្ញករោ អប្បស្មិំ ឥធ ជីវិតេ>
        text <កាយស្ស ភេទា ទុប្បញ្ញោ និរយំ សោបបជ្ជតីតិ។>
        text <សម្មា មនំ បណិធាយ សម្មា វាចញ្ច ភាសិយ>
        text <សម្មា កម្មានិ កត្វាន កាយេន ឥធ បុគ្គលោ។>
        text <ពហុស្សុតោ បុញ្ញករោ អប្បស្មិំ ឥធ ជីវិតេ>
        text <កាយស្ស ភេទា សប្បញ្ញោ សគ្គំ សោ ឧបបជ្ជតីតិ។>
        text <កាមនិស្សរណំ ញត្វា រូបានញ្ច អតិក្កមំ>
        text <សព្ពសង្ខារសមថំ ផុសំ អាតាបិ សព្ពទា។>
        text <ស វេ សម្មទ្ទសោ ភិក្ខុ យតោ តត្ថ វិមុច្ចតិ>
        text <អភិញ្ញាវោសិតោ សន្តោ ស វេ យោគាតិគោ មុនីតិ។>
        text <យេ ច រូបូបគា សត្តា យេ ច អរូបដ្ឋាយិនោ>
        text <និរោធំ អប្បជានន្តា អាគន្តារោ បុនព្ភវំ។>
        text <យេ ច រូបេ បរិញ្ញាយ អរូបេសុ អសណ្ឋិតា>
        text <និរោធេ យេ វិមុច្ចន្តិ តេ ជនា មច្ចុហាយិនោ។>
        text <កាយេន អមតំ ធាតុំ ផុសយិត្វា និរូបធិំ>
        text <ឧបធិប្បដិនិស្សគ្គំ សច្ឆិកត្វា អនាសវោ>
        text <ទេសេតិ សម្មាសម្ពុទ្ធោ អសោកំ វិរជំ បទន្តិ។>
        text <អតិជាតំ អនុជាតំ បុត្តមិច្ឆន្តិ បណ្ឌិតា>
        text <អវជាតំ ន ឥច្ឆន្តិ យោ ហោតិ កុលគន្ធនោ។>
        text <ឯតេ ខោ បុត្តា លោកស្មិំ យេ ភវន្តិ ឧបាសកា>
        text <សទ្ធា សីលេន សម្បន្នា វទញ្ញូ វីតមច្ឆរា>
        text <ចន្ទោ អព្ភឃនា មុត្តោ បរិសាសុ វិរោចរេតិ។>
        text <ន សមណេ ន ព្រាហ្មណេ ន កបណទ្ធិកវនិព្ពកេ>
        text <លទ្ធាន សំវិភាជេតិ អន្នំ បានញ្ច ភោជនំ>
        text <តំ វេ អវុដ្ឋិកសមោតិ អាហុ នំ បុរិសាធមំ។>
        text <ឯកច្ចានំ ន ទទាតិ ឯកច្ចានំ បវេច្ឆតិ>
        text <តំ វេ បទេសវស្សីតិ អាហុ មេធាវិនោ ជនា។>
        text <សុភិក្ខវាចោ បុរិសោ សព្ពភូតានុកម្បកោ>
        text <អាមោទមានោ បកិរេតិ ទេថ ទេថាតិ ភាសតិ។>
        text <យថាបិ មេឃោ ថនយិត្វា គជ្ជយិត្វា បវស្សតិ>
        text <ថលំ និន្នញ្ច បូរេតិ អភិសន្ទន្តោវ វារិនា។>
        text <ឯវមេវ ឥធេកច្ចោ បុគ្គលោ ហោតិ តាទិសោ>
        text <ធម្មេន សំហរិត្វាន ឧដ្ឋានាធិគតំ ធនំ>
        text <តប្បេតិ អន្នបានេន សម្មា បត្តេ វនិព្ពកេតិ។>
        text <សីលំ រក្ខេយ្យ មេធាវី បត្ថយានោ តយោ សុខេ>
        text <បសំសំ វិត្តលាភញ្ច បេច្ច សគ្គេ បមោទនំ។>
        text <អករោន្តោបិ ចេ បាបំ ករោន្តមុបសេវតិ>
        text <សង្កិយោ ហោតិ បាបស្មិំ អវណ្ណោ ចស្ស រូហតិ។>
        text <យាទិសំ កុរុតេ មិត្តំ យាទិសំ ចូបសេវតិ>
        text <ស វេ តាទិសកោ ហោតិ សហវាសោ ហិ តាទិសោ។>
        text <សេវមានោ សេវមានំ សម្ផុដ្ឋោ សម្ផុសំ បរំ>
        text <សរោ ទិទ្ធោ កលាបំវ អលិត្តមុបលិម្បតិ>
        text <ឧបលេបភយា ធីរោ នេវ បាបសខា សិយា។>
        text <បូតិមច្ឆំ កុសគ្គេន យោ នរោ ឧបនយ្ហតិ>
        text <កុសាបិ បូតិ វាយន្តិ ឯវំ ពាលូបសេវនា។>
        text <តគរញ្ច បលាសេន យោ នរោ ឧបនយ្ហតិ>
        text <បត្តាបិ សុរភិ វាយន្តិ ឯវំ ធីរូបសេវនា។>
        text <តស្មា បត្តបុដស្សេវ ញត្វា សម្បាកមត្តនោ>
        text <អសន្តេ នុបសេវេយ្យ សន្តេ សេវេយ្យ បណ្ឌិតោ>
        text <អសន្តោ និរយំ នេន្តិ សន្តោ បាបេន្តិ សុគ្គតិន្តិ។>
        text <កាយញ្ច ភិទុរំ ញត្វា វិញ្ញាណញ្ច វិរាគុនំ>
        text <ឧបធីសុ ភយំ ទិស្វា ជាតិមរណមច្ចគា>
        text <សម្បត្វា បរមំ សន្តិំ កាលំ កង្ខតិ ភាវិតត្តោតិ។>
        text <សំសគ្គា វនថោ ជាតោ អសំសគ្គេន ឆិជ្ជតិ>
        text <បរិត្តំ ទារុមារុយ្ហ យថា សីទេ មហណ្ណវេ។>
        text <ឯវំ កុសីតមាគម្ម សាធុជីវីបិ សីទតិ>
        text <តស្មា តំ បរិវជ្ជេយ្យ កុសីតំ ហីនវីរិយំ។>
        text <បវិវិត្តេហិ អរិយេហិ បហិតត្តេហិ ឈាយិភិ>
        text <និច្ចំ អារទ្ធវីរិយេហិ បណ្ឌិតេហិ សហាវសេតិ។>
        text <កម្មារាមោ ភស្សារាមោ និទ្ទារាមោ ច ឧទ្ធតោ>
        text <អភព្ពោ តាទិសោ ភិក្ខុ ផុដ្ឋុំ សម្ពោធិមុត្តមំ។>
        text <តស្មា ហិ អប្បកិច្ចស្ស អប្បមិទ្ធោ អនុទ្ធតោ>
        text <ភព្ពោ សោ តាទិសោ ភិក្ខុ ផុដ្ឋុំ សម្ពោធិមុត្តមន្តិ។>
        text <ទ្វេ ទិដ្ឋី និស្សរណំ រូបំ បុត្តោ អវុដ្ឋិកេន ច>
        text <សុខា ច ភិទុរោ ធាតុ បរិហានេន តេ ទសាតិ។>
        text <អនវញ្ញត្តិសំយុត្តោ លាភសក្ការគារវោ>
        text <សហនន្ទី អមច្ចេហិ អារា សំយោជនក្ខយា។>
        text <យោ ច បុត្តបសុំ ហិត្វា វិវាហេ សំហរានិ ច>
        text <ភព្ពោ សោ តាទិសោ ភិក្ខុ ផុដ្ឋុំ សម្ពោធិមុត្តមន្តិ។>
        text <យស្ស សក្ករិយមានស្ស អសក្ការេន ចូភយំ>
        text <សមាធិ ន វិកម្បតិ អប្បមាទវិហារិនោ។>
        text <តំ ឈាយិនំ សាតតិកំ សុខុមំ ទិដ្ឋិវិបស្សកំ>
        text <ឧបាទានក្ខយារាមំ អាហុ សប្បុរិសោ ឥតីតិ។>
        text <ទិស្វា វិជិតសង្គាមំ សម្មាសម្ពុទ្ធសាវកំ>
        text <ទេវតាបិ នមស្សន្តិ មហន្តំ វីតសារទំ។>
        text <នមោ តេ បុរិសាជញ្ញ យោ ត្វំ ទុជ្ជយមជ្ឈភូ>
        text <ជេត្វាន មច្ចុនោ សេនំ វិមោក្ខេន អនាវរំ។>
        text <ឥតិ ហេតំ នមស្សន្តិ ទេវតា បត្តមានសំ>
        text <តញ្ហិ តស្ស ន បស្សន្តិ យេន មច្ចុវសំ វជេតិ។>
        text <យទា ទេវោ ទេវកាយា ចវតិ អាយុសង្ខយា>
        text <តយោ សទ្ទា និច្ឆរន្តិ ទេវានំ អនុមោទតំ។>
        text <ឥតោ ភោ សុគតិំ គច្ឆ មនុស្សានំ សហព្យតំ>
        text <មនុស្សភូតោ សទ្ធម្មេ លភ សទ្ធំ អនុត្តរំ។>
        text <សា តេ សទ្ធា និវិដ្ឋស្ស មូលជាតា បតិដ្ឋិតា>
        text <យាវជីវំ អសំហីរា សទ្ធម្មេ សុប្បវេទិតេ។>
        text <កាយទុច្ចរិតំ ហិត្វា វចីទុច្ចរិតានិ ច>
        text <មនោទុច្ចរិតំ ហិត្វា យញ្ចញ្ញំ ទោសសញ្ហិតំ។>
        text <កាយេន កុសលំ កត្វា វាចាយ កុសលំ ពហុំ>
        text <មនសា កុសលំ កត្វា អប្បមាណំ និរូបធិំ។>
        text <តតោ ឱបធិកំ បុញ្ញំ កត្វា ទានេន តំ ពហុំ>
        text <អញ្ញេបិ មច្ចេ សទ្ធម្មេ ព្រហ្មចរិយេ និវេសយ។>
        text <ឥមាយ អនុកម្បាយ ទេវា ទេវំ យទា វិទូ>
        text <ចវន្តំ អនុមោទេន្តិ ឯហិ ទេវ បុនប្បុនន្តិ។>
        text <សត្ថា ហិ លោកេ បឋមោ មហេសិ តស្សន្វយោ សាវកោ ភាវិតត្តោ>
        text <អថាបរោ បាដិបទោបិ សេខោ ពហុស្សុតោ សីលវតូបបន្នោ។>
        text <ឯតេ តយោ ទេវមនុស្សសេដ្ឋា បភង្ករា ធម្មមុទីរយន្តា>
        text <អបាបុរន្តិ អមតស្ស ទ្វារំ យោគា បមោចេន្តិ ហុជ្ជនំ តេ។>
        text <យេ សត្ថវាហេន អនុត្តរេន សុទេសិតំ មគ្គមនុក្កមន្តិ>
        text <ឥធេវ ទុក្ខស្ស ករោន្តិ អន្តំ យេ អប្បមត្តា សុគតស្ស សាសនេតិ។>
        text <អសុភានុបស្សី កាយស្មិំ អានាបានេ បដិស្សតោ>
        text <សព្ពសង្ខារសមថំ បស្សំ អាតាបិ សព្ពទា។>
        text <ស វេ សម្មទ្ទសោ ភិក្ខុ យតោ តត្ថ វិមុច្ចតិ>
        text <អភិញ្ញាវោសិតោ សន្តោ ស វេ យោគាតិគោ មុនីតិ។>
        text <ធម្មារាមោ ធម្មរតោ ធម្មំ អនុវិចិន្តយំ>
        text <ធម្មំ អនុស្សរំ ភិក្ខុ សទ្ធម្មា ន បរិហាយតិ។>
        text <ចរំ វា យទិ វា តិដ្ឋំ និសិន្នោ ឧទ វា សយំ>
        text <អជ្ឈត្តំ សមយំ ចិត្តំ សន្តិមេវាធិគច្ឆតីតិ។>
        text <តយោ វិតក្កេ កុសលេ វិតក្កយេ តយោ បន អកុសលេ និរាករេ>
        text <ស វេ វិតក្កានិ វិចារិតានិ សមេតិ វុដ្ឋីវ រជំ សមូហតំ>
        text <ស វេ វិតក្កូបសមេន ចេតសា ឥធេវ សោ សន្តិបទំ សមជ្ឈគាតិ។>
        text <អនត្ថជននោ លោភោ លោភោ ចិត្តប្បកោបនោ>
        text <ភយមន្តរតោ ជាតំ តំ ជនោ នាវពុជ្ឈតិ។>
        text <លុទ្ធោ អត្ថំ ន ជានាតិ លុទ្ធោ ធម្មំ ន បស្សតិ>
        text <អន្ធតមំ តទា ហោតិ យំ លោភោ សហតេ នរំ។>
        text <យោ ច លោភំ បហន្ត្វាន លោភនេយ្យេ ន លុព្ភតិ>
        text <លោភោ បហីយតេ តម្ហា ឧទពិន្ទូវ បោក្ខរា។>
        text <អនត្ថជននោ ទោសោ ទោសោ ចិត្តប្បកោបនោ>
        text <ភយមន្តរតោ ជាតំ តំ ជនោ នាវពុជ្ឈតិ។>
        text <ទុដ្ឋោ អត្ថំ ន ជានាតិ ទុដ្ឋោ ធម្មំ ន បស្សតិ>
        text <អន្ធតមំ តទា ហោតិ យំ ទោសោ សហតេ នរំ។>
        text <យោ ច ទោសំ បហន្ត្វាន ទោសនេយ្យេ ន ទុស្សតិ>
        text <ទោសោ បហីយតេ តម្ហា តាលបក្កំវ ពន្ធនា។>
        text <អនត្ថជននោ មោហោ មោហោ ចិត្តប្បកោបនោ>
        text <ភយមន្តរតោ ជាតំ តំ ជនោ នាវពុជ្ឈតិ។>
        text <មូឡ្ហោ អត្ថំ ន ជានាតិ មូឡ្ហោ ធម្មំ ន បស្សតិ>
        text <អន្ធតមំ តទា ហោតិ យំ មោហោ សហតេ នរំ។>
        text <យោ ច មោហំ បហន្ត្វាន មោហនេយ្យេ ន មុយ្ហតិ>
        text <មោហំ វិហន្តិ សោ សព្ពំ អាទិច្ចោវុទយំ តមន្តិ។>
        text <មា ជាតុ កោចិ លោកស្មិំ បាបិច្ឆោ ឧទបជ្ជថ>
        text <តទមិនាបិ ជានាថ បាបិច្ឆានំ យថា គតិ។>
        text <បណ្ឌិតោតិ សមញ្ញាតោ ភាវិតត្តោតិ សម្មតោ>
        text <ជលំវ យសសា អដ្ឋា ទេវទត្តោតិ វិស្សុតោ។>
        text <សោ បមាណមនុចិណ្ណោ អាសជ្ជ នំ តថាគតំ>
        text <អវីចិនិរយំ បត្តោ ចតុទ្វារំ ភយានកំ។>
        text <អទុដ្ឋស្ស ហិ យោ ទុព្ភេ បាបកម្មំ អកុព្ពតោ>
        text <តមេវ បាបំ ផុសតិ ទុដ្ឋចិត្តំ អនាទរំ។>
        text <សមុទ្ទំ វិសកុម្ភេន យោ មញ្ញេយ្យ បទូសិតុំ>
        text <ន សោ តេន បទូសេយ្យ ភេស្មា ហិ ឧទធិ មហា។>
        text <ឯវមេវ តថាគតំ យោ វាទេន វិហិំសតិ>
        text <សម្មគ្គតំ សន្តចិត្តំ វាទោ តម្ហិ ន រូហតិ។>
        text <តាទិសំ មិត្តំ កុព្ពេថ តញ្ច សេវេយ្យ បណ្ឌិតោ>
        text <យស្ស មគ្គានុគោ ភិក្ខុ ខយំ ទុក្ខស្ស បាបុណេតិ។>
        text <វិតក្កាសក្ការសទ្ទ ចវនលោកេ អសុភំ>
        text <ធម្មអន្ធការមលំ ទេវទត្តេន តេ ទសាតិ។>
        text <អគ្គតោ វេ បសន្នានំ អគ្គំ ធម្មំ វិជានតំ>
        text <អគ្គេ ពុទ្ធេ បសន្នានំ ទក្ខិណេយ្យេ អនុត្តរេ។>
        text <អគ្គេ ធម្មេ បសន្នានំ វិរាគូបសមេ សុខេ>
        text <អគ្គេ សង្ឃេ បសន្នានំ បុញ្ញក្ខេត្តេ អនុត្តរេ។>
        text <អគ្គស្មិំ ទានំ ទទតំ អគ្គំ បុញ្ញំ បវឌ្ឍតិ>
        text <អគ្គំ អាយុ ច វណ្ណោ ច យសោ កិត្តិ សុខំ ពលំ។>
        text <អគ្គស្ស ទាតា មេធាវី អគ្គធម្មសមាហិតោ>
        text <ទេវភូតោ មនុស្សោ វា អគ្គប្បត្តោ បមោទតីតិ។>
        text <គិហិភោគា បរិហីនោ សាមញ្ញត្ថញ្ច ទុព្ភគោ>
        text <បរិធំសមានោ បកិរេតិ ឆវាលាតំវ នស្សតិ។>
        text <កាសាវកណ្ឋា ពហវោ បាបធម្មា អសញ្ញតា>
        text <បាបា បាបេហិ កម្មេហិ និរយំ តេ ឧបបជ្ជរេ។>
        text <សេយ្យោ អយោគុឡោ ភុត្តោ តត្តោ អគ្គិសិខូបមោ>
        text <យញ្ចេ ភុញ្ជេយ្យ ទុស្សីលោ រដ្ឋបិណ្ឌមសញ្ញតោតិ។>
        text <អនុពន្ធោបិ ចេ អស្ស មហិច្ឆោ ច វិឃាតវា>
        text <ឯជានុគោ អនេជស្ស និព្ពុតស្ស អនិព្ពុតោ>
        text <គិទ្ធោ សោ វីតគេធស្ស បស្ស យាវញ្ច អារកា។>
        text <យោ ច ធម្មមភិញ្ញាយ ធម្មមញ្ញាយ បណ្ឌិតោ>
        text <រហទោវ និវាតេ ច អនេជោ វូបសម្មតិ។>
        text <អនេជោ សោ អនេជស្ស និព្ពុតស្ស ច និព្ពុតោ>
        text <អគិទ្ធោ វីតគេធស្ស បស្ស យាវញ្ច សន្តិកេតិ។>
        text <រាគគ្គិ ទហតិ មច្ចេ រត្តេ កាមេសុ មុច្ឆិតេ>
        text <ទោសគ្គិ បន ព្យាបន្នេ នរេ បាណាតិបាតិនោ។>
        text <មោហគ្គិ បន សម្មូឡ្ហេ អរិយធម្មេ អកោវិទេ>
        text <ឯតេ អគ្គី អជានន្តា សក្កាយាភិរតា បជា។>
        text <តេ វឌ្ឍយន្តិ និរយំ តិរច្ឆានញ្ច យោនិយោ>
        text <អសុរំ បេត្តិវិសយំ អមុត្តា មារពន្ធនា។>
        text <យេ ច រត្តិន្ទិវា យុត្តា សម្មាសម្ពុទ្ធសាសនេ>
        text <តេ និព្ពាបេន្តិ រាគគ្គិំ និច្ចំ អសុភសញ្ញិនោ។>
        text <ទោសគ្គិំ បន មេត្តាយ និព្ពាបេន្តិ នរុត្តមា>
        text <មោហគ្គិំ បន បញ្ញាយ យាយំ និព្ពេធគាមិនី។>
        text <តេ និព្ពាបេត្វា និបកា រត្តិន្ទិវមតន្ទិតា>
        text <អសេសំ បរិនិព្ពន្តិ អសេសំ ទុក្ខមច្ចគុំ។>
        text <អរិយទ្ទសា វេទគុនោ សម្មទញ្ញាយ បណ្ឌិតា>
        text <ជាតិក្ខយមភិញ្ញាយ នាគច្ឆន្តិ បុនព្ភវន្តិ។>
        text <សត្តសង្គប្បហីនស្ស នេត្តិច្ឆិន្នស្ស ភិក្ខុនោ>
        text <វិក្ខីណោ ជាតិសំសារោ នត្ថិ តស្ស បុនព្ភវោតិ។>
        text <បច្ចុបដ្ឋិតកាមា ច យេ ទេវា វសវត្តិនោ>
        text <និម្មានរតិនោ ទេវា យេ ចញ្ញេ កាមភោគិនោ>
        text <ឥត្ថភាវញ្ញថាភាវំ សំសារំ នាតិវត្តរេ។>
        text <ឯតមាទីនវំ ញត្វា កាមភោគេសុ បណ្ឌិតោ>
        text <សព្ពេ បរិច្ចជេ កាមេ យេ ទិព្ពា យេ ច មានុសា។>
        text <បិយរូបសាតគធិតំ ឆេត្វា សោតំ ទុរច្ចយំ>
        text <អសេសំ បរិនិព្ពន្តិ អសេសំ ទុក្ខមច្ចគុំ។>
        text <អរិយទ្ទសា វេទគុនោ សម្មទញ្ញាយ បណ្ឌិតា>
        text <ជាតិក្ខយមភិញ្ញាយ នាគច្ឆន្តិ បុនព្ភវន្តិ។>
        text <កាមយោគេន សំយុត្តា ភវយោគេន ចូភយំ>
        text <សត្តា គច្ឆន្តិ សំសារំ ជាតិមរណគាមិនោ។>
        text <យេ ច កាមេ បហន្ត្វាន អប្បត្តា អាសវក្ខយំ>
        text <ភវយោគេន សំយុត្តា អនាគាមីតិ វុច្ចរេ។>
        text <យេ ច ខោ ឆិន្នសំសយា ខីណមានបុនព្ភវា>
        text <តេ វេ បារង្គតា លោកេ យេ បត្តា អាសវក្ខយន្តិ។>
        text <យស្ស កាយេន វាចាយ មនសា នត្ថិ ទុក្កដំ>
        text <តំ វេ កល្យាណសីលោតិ អាហុ ភិក្ខុំ ហិរីមនំ។>
        text <យស្ស ធម្មា សុភាវិតា សត្ត សម្ពោធិគាមិនោ>
        text <តំ វេ កល្យាណធម្មោតិ អាហុ ភិក្ខុំ អនុស្សទំ។>
        text <យោ ទុក្ខស្ស បជានាតិ ឥធេវ ខយមត្តនោ>
        text <តំ វេ កល្យាណបញ្ញោតិ អាហុ ភិក្ខុំ អនាសវំ។>
        text <តេហិ ធម្មេហិ សម្បន្នំ អនីឃំ ឆិន្នសំសយំ>
        text <អសិតំ សព្ពលោកស្ស អាហុ សព្ពបហាយិនន្តិ។>
        text <យមាហុ ទានំ បរមំ អនុត្តរំ យំ សំវិភាគំ ភគវា អវណ្ណយិ>
        text <អគ្គម្ហិ ខេត្តម្ហិ បសន្នចិត្តោ វិញ្ញូ បជានំ កោ ន យជេថ កាលេ។>
        text <យេ ចេវ ភាសន្តិ សុណន្តិ ចូភយំ បសន្នចិត្តា សុគតស្ស សាសនេ>
        text <តេសំ សោ អត្ថោ បរមោ វិសុជ្ឈតិ យេ អប្បមត្តា សុគតស្ស សាសនេតិ។>
        text <បុព្ពេនិវាសំ យោវេទិ សគ្គាបាយញ្ច បស្សតិ>
        text <អថោ ជាតិក្ខយំ បត្តោ អភិញ្ញាវោសិតោ មុនិ។>
        text <ឯតាហិ តីហិ វិជ្ជាហិ តេវិជ្ជោ ហោតិ ព្រាហ្មណោ>
        text <តមហំ វទាមិ តេវិជ្ជំ នាញ្ញំ លបិតលាបនន្តិ។>
        text <បសាទ ជីវិត សង្ឃាដិ អគ្គិ ឧបបរិក្ខយា>
        text <ឧបបត្តិ កាម កល្យាណំ ទានំ ធម្មេន តេ ទសាតិ។>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បឋមំ។>
    text <២។ ធាតុសុត្តំ>
      text <៥១>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តិស្សោ ឥមា ភិក្ខវេ ធាតុយោ។ កតមា តិស្សោ។ រូបធាតុ អរូបធាតុ និរោធធាតុ ឥមា ខោ ភិក្ខវេ តិស្សោ ធាតុយោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទុតិយំ។>
    text <៣។ បឋមវេទនាសុត្តំ>
      text <៥២>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តិស្សោ ឥមា ភិក្ខវេ វេទនា។ កតមា តិស្សោ។ សុខា វេទនា ទុក្ខា វេទនា អទុក្ខមសុខា វេទនា>
      text <ឥមា ខោ ភិក្ខវេ តិស្សោ វេទនាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ តតិយំ។>
    text <៤។ ទុតិយវេទនាសុត្តំ>
      text <៥៣>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តិស្សោ ឥមា ភិក្ខវេ វេទនា។ កតមា តិស្សោ។ សុខា វេទនា ទុក្ខា វេទនា អទុក្ខមសុខា វេទនា។ សុខា ភិក្ខវេ វេទនា ទុក្ខតោ ទដ្ឋព្ពា ទុក្ខា វេទនា សល្លតោ ទដ្ឋព្ពា អទុក្ខមសុខា វេទនា អនិច្ចតោ ទដ្ឋព្ពា។ យតោ ខោ ភិក្ខវេ ភិក្ខុនោ សុខា វេទនា ទុក្ខតោ ទិដ្ឋា ហោតិ ទុក្ខា វេទនា សល្លតោ ទិដ្ឋា ហោតិ អទុក្ខមសុខា វេទនា អនិច្ចតោ ទិដ្ឋា ហោតិ អយំ វុច្ចតិ ភិក្ខវេ ភិក្ខុ អរិយោ សម្មទ្ទសោ អច្ឆេច្ឆិ តណ្ហំ វិវត្តយិ សំយោជនំ សម្មា មានាភិសមយា អន្តមកាសិ ទុក្ខស្សាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ចតុត្ថំ។>
    text <៥។ បឋមឯសនាសុត្តំ>
      text <៥៤>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តិស្សោ ឥមា ភិក្ខវេ ឯសនា។ កតមា តិស្សោ។ កាមេសនា ភវេសនា ព្រហ្មចរិយេសនា ឥមា ខោ ភិក្ខវេ តិស្សោ ឯសនាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បញ្ចមំ។>
    text <៦។ ទុតិយឯសនាសុត្តំ>
      text <៥៥>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តិស្សោ ឥមា ភិក្ខវេ ឯសនា។ កតមា តិស្សោ។ កាមេសនា ភវេសនា ព្រហ្មចរិយេសនា ឥមា ខោ ភិក្ខវេ តិស្សោ ឯសនាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ឆដ្ឋំ។>
    text <៧។ បឋមអាសវសុត្តំ>
      text <៥៦>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ អាសវា។ កតមេ តយោ។ កាមាសវោ ភវាសវោ អវិជ្ជាសវោ ឥមេ ខោ ភិក្ខវេ តយោ អាសវាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ សត្តមំ។>
    text <៨។ ទុតិយអាសវសុត្តំ>
      text <៥៧>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ អាសវា។ កតមេ តយោ។ កាមាសវោ ភវាសវោ អវិជ្ជាសវោ ឥមេ ខោ ភិក្ខវេ តយោ អាសវាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ អដ្ឋមំ។>
    text <៩។ តណ្ហាសុត្តំ>
      text <៥៨>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តិស្សោ ឥមា ភិក្ខវេ តណ្ហា។ កតមា តិស្សោ។ កាមតណ្ហា ភវតណ្ហា វិភវតណ្ហា ឥមា ខោ ភិក្ខវេ តិស្សោ តណ្ហាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ នវមំ។>
    text <១០។ មារធេយ្យសុត្តំ>
      text <៥៩>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីហិ ភិក្ខវេ ធម្មេហិ សមន្នាគតោ ភិក្ខុ អតិក្កម្ម មារធេយ្យំ អាទិច្ចោវ វិរោចតិ។ កតមេហិ តីហិ។ ឥធ ភិក្ខវេ ភិក្ខុ អសេខេន សីលក្ខន្ធេន សមន្នាគតោ ហោតិ អសេខេន សមាធិក្ខន្ធេន សមន្នាគតោ ហោតិ អសេខេន បញ្ញាក្ខន្ធេន សមន្នាគតោ ហោតិ ឥមេហិ ខោ ភិក្ខវេ តីហិ ធម្មេហិ សមន្នាគតោ ភិក្ខុ អតិក្កម្ម មារធេយ្យំ អាទិច្ចោវ វិរោចតីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទសមំ។>
      stand <បឋមោ វគ្គោ និដ្ឋិតោ។>
      text <តស្សុទ្ទានំ>
  text <២។ ទុតិយវគ្គោ>
    text <១។ បុញ្ញកិរិយវត្ថុសុត្តំ>
      text <៦០>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីណិមានិ ភិក្ខវេ បុញ្ញកិរិយវត្ថូនិ។ កតមានិ តីណិ។ ទានមយំ បុញ្ញកិរិយវត្ថុ សីលមយំ បុញ្ញកិរិយវត្ថុ ភាវនាមយំ បុញ្ញកិរិយវត្ថុ ឥមានិ ខោ ភិក្ខវេ តីណិ បុញ្ញកិរិយវត្ថូនីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បឋមំ។>
    text <២។ ចក្ខុសុត្តំ>
      text <៦១>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីណិមានិ ភិក្ខវេ ចក្ខូនិ។ កតមានិ តីណិ។ មំសចក្ខុ ទិព្ពចក្ខុ បញ្ញាចក្ខុ ឥមានិ ខោ ភិក្ខវេ តីណិ ចក្ខូនីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទុតិយំ។>
    text <៣។ ឥន្ទ្រិយសុត្តំ>
      text <៦២>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីណិមានិ ភិក្ខវេ ឥន្ទ្រិយានិ។ កតមានិ តីណិ។ អនញ្ញាតញ្ញស្សាមីតិន្ទ្រិយំ អញ្ញិន្ទ្រិយំ អញ្ញាតាវិន្ទ្រិយំ ឥមានិ ខោ ភិក្ខវេ តីណិ ឥន្ទ្រិយានីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ តតិយំ។>
    text <៤។ អទ្ធាសុត្តំ>
      text <៦៣>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ អទ្ធា។ កតមេ តយោ។ អតីតោ អទ្ធា អនាគតោ អទ្ធា បច្ចុប្បន្នោ អទ្ធា ឥមេ ខោ ភិក្ខវេ តយោ អទ្ធាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ចតុត្ថំ។>
    text <៥។ ទុច្ចរិតសុត្តំ>
      text <៦៤>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីណិមានិ ភិក្ខវេ ទុច្ចរិតានិ។ កតមានិ តីណិ។ កាយទុច្ចរិតំ វចីទុច្ចរិតំ មនោទុច្ចរិតំ ឥមានិ ខោ ភិក្ខវេ តីណិ ទុច្ចរិតានីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បញ្ចមំ។>
    text <៦។ សុចរិតសុត្តំ>
      text <៦៥>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីណិមានិ ភិក្ខវេ សុចរិតានិ។ កតមានិ តីណិ។ កាយសុចរិតំ វចីសុចរិតំ មនោសុចរិតំ ឥមានិ ខោ ភិក្ខវេ តីណិ សុចរិតានីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ឆដ្ឋំ។>
    text <៧។ សោចេយ្យសុត្តំ>
      text <៦៦>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីណិមានិ ភិក្ខវេ សោចេយ្យានិ។ កតមានិ តីណិ។ កាយសោចេយ្យំ វចីសោចេយ្យំ មនោសោចេយ្យំ ឥមានិ ខោ ភិក្ខវេ តីណិ សោចេយ្យានីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ សត្តមំ។>
    text <៨។ មោនេយ្យសុត្តំ>
      text <៦៧>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីណិមានិ ភិក្ខវេ មោនេយ្យានិ។ កតមានិ តីណិ។ កាយមោនេយ្យំ វចីមោនេយ្យំ មនោមោនេយ្យំ ឥមានិ ខោ ភិក្ខវេ តីណិ មោនេយ្យានីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ អដ្ឋមំ។>
    text <៩។ បឋមរាគសុត្តំ>
      text <៦៨>, <វុត្តញ្ហេតំ ភគវតា វុត្តមរហតាតិ មេ សុតំ>
      text <យស្ស កស្សចិ ភិក្ខវេ រាគោ អប្បហីនោ ទោសោ អប្បហីនោ មោហោ អប្បហីនោ អយំ វុច្ចតិ ភិក្ខវេ ពទ្ធោ មារស្ស បដិមុក្កស្ស មារបាសោ យថាកាមករណីយោ បាបិមតោ។ យស្ស កស្សចិ ភិក្ខវេ រាគោ បហីនោ ទោសោ បហីនោ មោហោ បហីនោ អយំ វុច្ចតិ ភិក្ខវេ អពទ្ធោ មារស្ស ឱមុក្កស្ស មារបាសោ ន យថា កាមករណីយោ បាបិមតោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ នវមំ។>
    text <១០។ ទុតិយរាគសុត្តំ>
      text <៦៩>, <វុត្តញ្ហេតំ ភគវតា វុត្តមរហតាតិ មេ សុតំ>
      text <យស្ស កស្សចិ ភិក្ខវេ ភិក្ខុស្ស វា ភិក្ខុនិយា វា រាគោ អប្បហីនោ ទោសោ អប្បហីនោ មោហោ អប្បហីនោ អយំ វុច្ចតិ ភិក្ខវេ ន អតរិ សមុទ្ទំ សឩមិំ សវីចិំ សាវដ្ដំ សគហំ សរក្ខសំ។ យស្ស កស្សចិ ភិក្ខវេ ភិក្ខុស្ស វា ភិក្ខុនិយា វា រាគោ បហីនោ ទោសោ បហីនោ មោហោ បហីនោ អយំ វុច្ចតិ ភិក្ខវេ អតរិ សមុទ្ទំ សឩមិំ សវីចិំ សាវដ្ដំ សគហំ សរក្ខសំ តិណ្ណោ បារង្គតោ ថលេ តិដ្ឋតិ ព្រាហ្មណោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទសមំ។>
      stand <ទុតិយោ វគ្គោ និដ្ឋិតោ។>
      text <តស្សុទ្ទានំ>
  text <៣។ តតិយវគ្គោ>
    text <១។ មិច្ឆាទិដ្ឋិកសុត្តំ>
      text <៧០>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទិដ្ឋា មយា ភិក្ខវេ សត្តា កាយទុច្ចរិតេន សមន្នាគតា វចីទុច្ចរិតេន សមន្នាគតា មនោទុច្ចរិតេន សមន្នាគតា អរិយានំ ឧបវាទកា មិច្ឆាទិដ្ឋិកា មិច្ឆាទិដ្ឋិកម្មសមាទានា។ តេ កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នា។>
      text <តំ ខោ បនាហំ ភិក្ខវេ នាញ្ញស្ស សមណស្ស វា ព្រាហ្មណស្ស វា សុត្វា វទាមិ។ ទិដ្ឋា មយា ភិក្ខវេ សត្តា កាយទុច្ចរិតេន សមន្នាគតា វចីទុច្ចរិតេន សមន្នាគតា មនោទុច្ចរិតេន សមន្នាគតា អរិយានំ ឧបវាទកា មិច្ឆាទិដ្ឋិកា មិច្ឆាទិដ្ឋិកម្មសមាទានា។ តេ កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នា។ អបិ ច ភិក្ខវេ យទេវ សាមំ ញាតំ សាមំ ទិដ្ឋំ សាមំ វិទិតំ តទេវាហំ វទាមិ។>
      text <ទិដ្ឋា មយា ភិក្ខវេ សត្តា កាយទុច្ចរិតេន សមន្នាគតា វចីទុច្ចរិតេន សមន្នាគតា មនោទុច្ចរិតេន សមន្នាគតា អរិយានំ ឧបវាទកា មិច្ឆាទិដ្ឋិកា មិច្ឆាទិដ្ឋិកម្មសមាទានា។ តេ កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បឋមំ។>
    text <២។ សម្មាទិដ្ឋិកសុត្តំ>
      text <៧១>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទិដ្ឋា មយា ភិក្ខវេ សត្តា កាយសុចរិតេន សមន្នាគតា វចីសុចរិតេន សមន្នាគតា មនោសុចរិតេន សមន្នាគតា អរិយានំ អនុបវាទកា សម្មាទិដ្ឋិកា សម្មាទិដ្ឋិកម្មសមាទានា។ តេ កាយស្ស ភេទា បរំ មរណា សុគតិំ សគ្គំ លោកំ ឧបបន្នា។>
      text <តំ ខោ បនាហំ ភិក្ខវេ នាញ្ញស្ស សមណស្ស វា ព្រាហ្មណស្ស វា សុត្វា វទាមិ។ ទិដ្ឋា មយា ភិក្ខវេ សត្តា កាយសុចរិតេន សមន្នាគតា វចីសុចរិតេន សមន្នាគតា មនោសុចរិតេន សមន្នាគតា អរិយានំ អនុបវាទកា សម្មាទិដ្ឋិកា សម្មាទិដ្ឋិកម្មសមាទានា។ តេ កាយស្ស ភេទា បរំ មរណា សុគតិំ សគ្គំ លោកំ ឧបបន្នា។ អបិ ច ភិក្ខវេ យទេវ សាមំ ញាតំ សាមំ ទិដ្ឋំ សាមំ វិទិតំ តទេវាហំ វទាមិ។>
      text <ទិដ្ឋា មយា ភិក្ខវេ សត្តា កាយសុចរិតេន សមន្នាគតា វចីសុចរិតេន សមន្នាគតា មនោសុចរិតេន សមន្នាគតា អរិយានំ អនុបវាទកា សម្មាទិដ្ឋិកា សម្មាទិដ្ឋិកម្មសមាទានា។ តេ កាយស្ស ភេទា បរំ មរណា សុគតិំ សគ្គំ លោកំ ឧបបន្នាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទុតិយំ។>
    text <៣។ និស្សរណិយសុត្តំ>
      text <៧២>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តិស្សោ ឥមា ភិក្ខវេ និស្សរណិយា ធាតុយោ។ កតមា តិស្សោ។ កាមានមេតំ និស្សរណំ យទិទំ នេក្ខម្មំ រូបានមេតំ និស្សរណំ យទិទំ អារុប្បំ យំ ខោ បន កិញ្ចិ ភូតំ សង្ខតំ បដិច្ចសមុប្បន្នំ និរោធោ តស្ស និស្សរណំ ឥមា ខោ ភិក្ខវេ តិស្សោ និស្សរណិយា ធាតុយោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ តតិយំ។>
    text <៤។ សន្តតរសុត្តំ>
      text <៧៣>, <វុត្តញ្ហេតំ ភគវតា វុត្តមរហតាតិ មេ សុតំ>
      text <រូបេហិ ភិក្ខវេ អរូបា សន្តតរា អរូបេហិ និរោធោ សន្តតរោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ចតុត្ថំ។>
    text <៥។ បុត្តសុត្តំ>
      text <៧៤>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ បុត្តា សន្តោ សំវិជ្ជមានា លោកស្មិំ។ កតមេ តយោ។ អតិជាតោ អនុជាតោ អវជាតោតិ។>
      text <កថញ្ច ភិក្ខវេ បុត្តោ អតិជាតោ ហោតិ។ ឥធ ភិក្ខវេ បុត្តស្ស មាតាបិតរោ ហោន្តិ ន ពុទ្ធំ សរណំ គតា ន ធម្មំ សរណំ គតា ន សង្ឃំ សរណំ គតា បាណាតិបាតា អប្បដិវិរតា អទិន្នាទានា អប្បដិវិរតា កាមេសុមិច្ឆាចារា អប្បដិវិរតា មុសាវាទា អប្បដិវិរតា សុរាមេរយមជ្ជបមាទដ្ឋានា អប្បដិវិរតា ទុស្សីលា បាបធម្មា។ បុត្តោ ច នេសំ ហោតិ ពុទ្ធំ សរណំ គតោ ធម្មំ សរណំ គតោ សង្ឃំ សរណំ គតោ បាណាតិបាតា បដិវិរតោ អទិន្នាទានា បដិវិរតោ កាមេសុមិច្ឆាចារា បដិវិរតោ មុសាវាទា បដិវិរតោ សុរាមេរយមជ្ជបមាទដ្ឋានា បដិវិរតោ សីលវា កល្យាណធម្មោ។ ឯវំ ខោ ភិក្ខវេ បុត្តោ អតិជាតោ ហោតិ។>
      text <កថញ្ច ភិក្ខវេ បុត្តោ អនុជាតោ ហោតិ។ ឥធ ភិក្ខវេ បុត្តស្ស មាតាបិតរោ ហោន្តិ ពុទ្ធំ សរណំ គតា ធម្មំ សរណំ គតា សង្ឃំ សរណំ គតា បាណាតិបាតា បដិវិរតា អទិន្នាទានា បដិវិរតា កាមេសុមិច្ឆាចារា បដិវិរតា មុសាវាទា បដិវិរតា សុរាមេរយមជ្ជបមាទដ្ឋានា បដិវិរតា សីលវន្តោ កល្យាណធម្មា។ បុត្តោបិ នេសំ ហោតិ ពុទ្ធំ សរណំ គតោ ធម្មំ សរណំ គតោ សង្ឃំ សរណំ គតោ បាណាតិបាតា បដិវិរតោ អទិន្នាទានា បដិវិរតោ កាមេសុមិច្ឆាចារា បដិវិរតោ មុសាវាទា បដិវិរតោ សុរាមេរយមជ្ជបមាទដ្ឋានា បដិវិរតោ សីលវា កល្យាណធម្មោ។ ឯវំ ខោ ភិក្ខវេ បុត្តោ អនុជាតោ ហោតិ។>
      text <កថញ្ច ភិក្ខវេ បុត្តោ អវជាតោ ហោតិ។ ឥធ ភិក្ខវេ បុត្តស្ស មាតាបិតរោ ហោន្តិ ពុទ្ធំ សរណំ គតា ធម្មំ សរណំ គតា សង្ឃំ សរណំ គតា បាណាតិបាតា បដិវិរតា អទិន្នាទានា បដិវិរតា កាមេសុមិច្ឆាចារា បដិវិរតា មុសាវាទា បដិវិរតា សុរាមេរយមជ្ជបមាទដ្ឋានា បដិវិរតា សីលវន្តោ កល្យាណធម្មា។ បុត្តោ ច នេសំ ហោតិ ន ពុទ្ធំ សរណំ គតោ ន ធម្មំ សរណំ គតោ ន សង្ឃំ សរណំ គតោ បាណាតិបាតា អប្បដិវិរតោ អទិន្នាទានា អប្បដិវិរតោ កាមេសុមិច្ឆាចារា អប្បដិវិរតោ មុសាវាទា អប្បដិវិរតោ សុរាមេរយមជ្ជបមាទដ្ឋានា អប្បដិវិរតោ ទុស្សីលោ បាបធម្មោ។ ឯវំ ខោ ភិក្ខវេ បុត្តោ អវជាតោ ហោតិ។ ឥមេ ខោ ភិក្ខវេ តយោ បុត្តា សន្តោ សំវិជ្ជមានា លោកស្មិន្តិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បញ្ចមំ។>
    text <៦។ អវុដ្ឋិកសុត្តំ>
      text <៧៥>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ បុគ្គលា សន្តោ សំវិជ្ជមានា លោកស្មិំ។ កតមេ តយោ។ អវុដ្ឋិកសមោ បទេសវស្សី សព្ពត្ថាភិវស្សី។>
      text <កថញ្ច ភិក្ខវេ បុគ្គលោ អវុដ្ឋិកសមោ ហោតិ។ ឥធ ភិក្ខវេ ឯកច្ចោ បុគ្គលោ សព្ពេសញ្ញេវ ន ទាតា ហោតិ សមណព្រាហ្មណកបណទ្ធិកវនិព្ពកយាចកានំ អន្នំ បានំ វត្ថំ យានំ មាលាគន្ធវិលេបនំ សេយ្យាវសថបទីបេយ្យំ។ ឯវំ ខោ ភិក្ខវេ បុគ្គលោ អវុដ្ឋិកសមោ ហោតិ។>
      text <កថញ្ច ភិក្ខវេ បុគ្គលោ បទេសវស្សី ហោតិ។ ឥធ ភិក្ខវេ ឯកច្ចោ បុគ្គលោ ឯកច្ចានំ ទាតា ហោតិ ឯកច្ចានំ ន ទាតា ហោតិ សមណព្រាហ្មណកបណទ្ធិកវនិព្ពកយាចកានំ អន្នំ បានំ វត្ថំ យានំ មាលាគន្ធវិលេបនំ សេយ្យាវសថបទីបេយ្យំ។ ឯវំ ខោ ភិក្ខវេ បុគ្គលោ បទេសវស្សី ហោតិ។>
      text <កថញ្ច ភិក្ខវេ បុគ្គលោ សព្ពត្ថាភិវស្សី ហោតិ។ ឥធ ភិក្ខវេ ឯកច្ចោ បុគ្គលោ សព្ពេសំវ ទេតិ សមណព្រាហ្មណកបណទ្ធិកវនិព្ពកយាចកានំ អន្នំ បានំ វត្ថំ យានំ មាលាគន្ធវិលេបនំ សេយ្យាវសថបទីបេយ្យំ។ ឯវំ ខោ ភិក្ខវេ បុគ្គលោ សព្ពត្ថាភិវស្សី ហោតិ។ ឥមេ ខោ ភិក្ខវេ តយោ បុគ្គលា សន្តោ សំវិជ្ជមានា លោកស្មិន្តិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ឆដ្ឋំ។>
    text <៧។ សុខបត្ថនាសុត្តំ>
      text <៧៦>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីណិមានិ ភិក្ខវេ សុខានិ បត្ថយមានោ សីលំ រក្ខេយ្យ បណ្ឌិតោ។ កតមានិ តីណិ។ បសំសា មេ អាគច្ឆតូតិ សីលំ រក្ខេយ្យ បណ្ឌិតោ ភោគា មេ ឧប្បជ្ជន្តូតិ សីលំ រក្ខេយ្យ បណ្ឌិតោ កាយស្ស ភេទា បរំ មរណា សុគតិំ សគ្គំ លោកំ ឧបបជ្ជិស្សាមីតិ សីលំ រក្ខេយ្យ បណ្ឌិតោ។ ឥមានិ ខោ ភិក្ខវេ តីណិ សុខានិ បត្ថយមានោ សីលំ រក្ខេយ្យ បណ្ឌិតោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ សត្តមំ។>
    text <៨។ ភិទុរសុត្តំ>
      text <៧៧>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ភិទុរាយំ ភិក្ខវេ កាយោ វិញ្ញាណំ វិរាគធម្មំ សព្ពេ ឧបធី អនិច្ចា ទុក្ខា វិបរិណាមធម្មាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ អដ្ឋមំ។>
    text <៩។ ធាតុសោសំសន្ទនសុត្តំ>
      text <៧៨>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ធាតុសោ ភិក្ខវេ សត្តា សត្តេហិ សទ្ធិំ សំសន្ទន្តិ សមេន្តិ។ ហីនាធិមុត្តិកា សត្តា ហីនាធិមុត្តិកេហិ សត្តេហិ សទ្ធិំ សំសន្ទន្តិ សមេន្តិ កល្យាណាធិមុត្តិកា សត្តា កល្យាណាធិមុត្តិកេហិ សត្តេហិ សទ្ធិំ សំសន្ទន្តិ សមេន្តិ។>
      text <អតីតម្បិ ភិក្ខវេ អទ្ធានំ ធាតុសោវ សត្តា សត្តេហិ សទ្ធិំ សំសន្ទិំសុ សមិំសុ។ ហីនាធិមុត្តិកា សត្តា ហីនាធិមុត្តិកេហិ សត្តេហិ សទ្ធិំ សំសន្ទិំសុ សមិំសុ កល្យាណាធិមុត្តិកា សត្តា កល្យាណាធិមុត្តិកេហិ សត្តេហិ សទ្ធិំ សំសន្ទិំសុ សមិំសុ។>
      text <អនាគតម្បិ ភិក្ខវេ អទ្ធានំ ធាតុសោវ សត្តា សត្តេហិ សទ្ធិំ សំសន្ទិស្សន្តិ សមេស្សន្តិ។ ហីនាធិមុត្តិកា សត្តា ហីនាធិមុត្តិកេហិ សត្តេហិ សទ្ធិំ សំសន្ទិស្សន្តិ សមេស្សន្តិ កល្យាណាធិមុត្តិកា សត្តា កល្យាណាធិមុត្តិកេហិ សត្តេហិ សទ្ធិំ សំសន្ទិស្សន្តិ សមេស្សន្តិ។>
      text <ឯតរហិបិ ភិក្ខវេ បច្ចុប្បនំ អទ្ធានំ ធាតុសោវ សត្តា សត្តេហិ សទ្ធិំ សំសន្ទន្តិ សមេន្តិ។ ហីនាធិមុត្តិកា សត្តា ហីនាធិមុត្តិកេហិ សត្តេហិ សទ្ធិំ សំសន្ទន្តិ សមេន្តិ កល្យាណាធិមុត្តិកា សត្តា កល្យាណាធិមុត្តិកេហិ សត្តេហិ សទ្ធិំ សំសន្ទន្តិ សមេន្តីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ នវមំ។>
    text <១០។ បរិហានសុត្តំ>
      text <៧៩>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ ធម្មា សេខស្ស ភិក្ខុនោ បរិហានាយ សំវត្តន្តិ។ កតមេ តយោ។ ឥធ ភិក្ខវេ សេខោ ភិក្ខុ កម្មារាមោ ហោតិ កម្មរតោ កម្មារាមតមនុយុត្តោ ភស្សារាមោ ហោតិ ភស្សរតោ ភស្សារាមតមនុយុត្តោ និទ្ទារាមោ ហោតិ និទ្ទារតោ និទ្ទារាមតមនុយុត្តោ។ ឥមេ ខោ ភិក្ខវេ តយោ ធម្មា សេខស្ស ភិក្ខុនោ បរិហានាយ សំវត្តន្តិ។>
      text <តយោមេ ភិក្ខវេ ធម្មា សេខស្ស ភិក្ខុនោ អបរិហានាយ សំវត្តន្តិ។ កតមេ តយោ។ ឥធ ភិក្ខវេ សេខោ ភិក្ខុ ន កម្មារាមោ ហោតិ ន កម្មរតោ ន កម្មារាមតមនុយុត្តោ ន ភស្សារាមោ ហោតិ ន ភស្សរតោ ន ភស្សារាមតមនុយុត្តោ ន និទ្ទារាមោ ហោតិ ន និទ្ទារតោ ន និទ្ទារាមតមនុយុត្តោ។ ឥមេ ខោ ភិក្ខវេ តយោ ធម្មា សេខស្ស ភិក្ខុនោ អបរិហានាយ សំវត្តន្តីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទសមំ។>
      stand <តតិយោ វគ្គោ និដ្ឋិតោ។>
      text <តស្សុទ្ទានំ>
  text <៤។ ចតុត្ថវគ្គោ>
    text <១។ វិតក្កសុត្តំ>
      text <៨០>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ អកុសលវិតក្កា។ កតមេ តយោ។ អនវញ្ញត្តិបដិសំយុត្តោ វិតក្កោ លាភសក្ការសិលោកបដិសំយុត្តោ វិតក្កោ បរានុទ្ទយតាបដិសំយុត្តោ វិតក្កោ។ ឥមេ ខោ ភិក្ខវេ តយោ អកុសលវិតក្កាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បឋមំ។>
    text <២។ សក្ការសុត្តំ>
      text <៨១>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទិដ្ឋា មយា ភិក្ខវេ សត្តា សក្ការេន អភិភូតា បរិយាទិន្នចិត្តា កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នា។>
      text <ទិដ្ឋា មយា ភិក្ខវេ សត្តា អសក្ការេន អភិភូតា បរិយាទិន្នចិត្តា កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នា។>
      text <ទិដ្ឋា មយា ភិក្ខវេ សត្តា សក្ការេន ច អសក្ការេន ច តទុភយេន អភិភូតា បរិយាទិន្នចិត្តា កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នា។>
      text <តំ ខោ បនាហំ ភិក្ខវេ នាញ្ញស្ស សមណស្ស វា ព្រាហ្មណស្ស វា សុត្វា វទាមិ អបិ ច ភិក្ខវេ យទេវ មេ សាមំ ញាតំ សាមំ ទិដ្ឋំ សាមំ វិទិតំ តមេវាហំ វទាមិ។>
      text <ទិដ្ឋា មយា ភិក្ខវេ សត្តា សក្ការេន អភិភូតា បរិយាទិន្នចិត្តា កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នា។>
      text <ទិដ្ឋា មយា ភិក្ខវេ សត្តា អសក្ការេន អភិភូតា បរិយាទិន្នចិត្តា កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នា។>
      text <ទិដ្ឋា មយា ភិក្ខវេ សត្តា សក្ការេន ច អសក្ការេន ច តទុភយេន អភិភូតា បរិយាទិន្នចិត្តា កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទុតិយំ។>
    text <៣។ ទេវសទ្ទសុត្តំ>
      text <៨២>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ ទេវេសុ ទេវសទ្ទា និច្ឆរន្តិ សមយា សមយំ ឧបាទាយ។ កតមេ តយោ។ យស្មិំ ភិក្ខវេ សមយេ អរិយសាវកោ កេសមស្សុំ ឱហារេត្វា កាសាយានិ វត្ថានិ អច្ឆាទេត្វា អគារស្មា អនគារិយំ បព្ពជ្ជាយ ចេតេតិ តស្មិំ សមយេ ទេវេសុ ទេវសទ្ទោ និច្ឆរតិ ឯសោ អរិយសាវកោ មារេន សទ្ធិំ សង្គាមាយ ចេតេតីតិ។ អយំ ភិក្ខវេ បឋមោ ទេវេសុ ទេវសទ្ទោ និច្ឆរតិ សមយា សមយំ ឧបាទាយ។>
      text <បុន ចបរំ ភិក្ខវេ យស្មិំ សមយេ អរិយសាវកោ សត្តន្នំ ពោធិបក្ខិយានំ ធម្មានំ ភាវនានុយោគមនុយុត្តោ វិហរតិ តស្មិំ សមយេ ទេវេសុ ទេវសទ្ទោ និច្ឆរតិ ឯសោ អរិយសាវកោ មារេន សទ្ធិំ សង្គាមេតីតិ។ អយំ ភិក្ខវេ ទុតិយោ ទេវេសុ ទេវសទ្ទោ និច្ឆរតិ សមយា សមយំ ឧបាទាយ។>
      text <បុន ចបរំ ភិក្ខវេ យស្មិំ សមយេ អរិយសាវកោ អាសវានំ ខយា អនាសវំ ចេតោវិមុត្តិំ បញ្ញាវិមុត្តិំ ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរតិ តស្មិំ សមយេ ទេវេសុ ទេវសទ្ទោ និច្ឆរតិ ឯសោ អរិយសាវកោ វិជិតសង្គាមោ តមេវ សង្គាមសីសំ អភិវិជិយ អជ្ឈាវសតីតិ។ អយំ ភិក្ខវេ តតិយោ ទេវេសុ ទេវសទ្ទោ និច្ឆរតិ សមយា សមយំ ឧបាទាយ។ ឥមេ ខោ ភិក្ខវេ តយោ ទេវេសុ ទេវសទ្ទា និច្ឆរន្តិ សមយា សមយំ ឧបាទាយាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ តតិយំ។>
    text <៤។ បញ្ចបុព្ពនិមិត្តសុត្តំ>
      text <៨៣>, <វុត្តញ្ហេតំ ភគវតា វុត្តមរហតាតិ មេ សុតំ>
      text <យទា ភិក្ខវេ ទេវោ ទេវកាយា ចវនធម្មោ ហោតិ បញ្ចស្ស បុព្ពនិមិត្តានិ បាតុភវន្តិ មាលា មិលាយន្តិ វត្ថានិ កិលិស្សន្តិ កច្ឆេហិ សេទា មុច្ចន្តិ កាយេ ទុព្ពណ្ណិយំ ឱក្កមតិ សកេ ទេវោ ទេវាសនេ នាភិរមតីតិ។ តមេនំ ភិក្ខវេ ទេវា ចវនធម្មោ អយំ ទេវបុត្តោតិ ឥតិ វិទិត្វា តីហិ វាចាហិ អនុមោទេន្តិ ឥតោ ភោ សុគតិំ គច្ឆ សុគតិំ គន្ត្វា សុលទ្ធលាភំ លភ សុលទ្ធលាភំ លភិត្វា សុប្បតិដ្ឋិតោ ភវាហីតិ។>
      text <ឯវំ វុត្តេ អញ្ញតរោ ភិក្ខុ ភគវន្តំ ឯតទវោច កិន្នុ ខោ ភន្តេ ទេវានំ សុគតិគមនសង្ខាតំ កិញ្ច ភន្តេ ទេវានំ សុលទ្ធលាភសង្ខាតំ កិំ បន ភន្តេ ទេវានំ សុប្បតិដ្ឋិតសង្ខាតន្តិ។>
      text <មនុស្សត្តំ ខោ ភិក្ខុ ទេវានំ សុគតិគមនសង្ខាតំ យំ មនុស្សភូតោ សមានោ តថាគតប្បវេទិតេ ធម្មវិនយេ សទ្ធំ បដិលភតិ។ ឥទំ ខោ ភិក្ខុ ទេវានំ សុលទ្ធលាភសង្ខាតំ សា ខោ បនស្ស សទ្ធា និវិដ្ឋា ហោតិ មូលជាតា បតិដ្ឋិតា ទឡ្ហា អសំហារិយា សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិំ។ ឥទំ ខោ ភិក្ខុ ទេវានំ សុប្បតិដ្ឋិតសង្ខាតន្តិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ចតុត្ថំ។>
    text <៥។ ពហុជនហិតសុត្តំ>
      text <៨៤>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ បុគ្គលា លោកេ ឧប្បជ្ជមានា ឧប្បជ្ជន្តិ ពហុជនហិតាយ ពហុជនសុខាយ លោកានុកម្បាយ អត្ថាយ ហិតាយ សុខាយ ទេវមនុស្សានំ។ កតមេ តយោ។ ឥធ ភិក្ខវេ តថាគតោ លោកេ ឧប្បជ្ជតិ អរហំ សម្មាសម្ពុទ្ធោ វិជ្ជាចរណសម្បន្នោ សុគតោ លោកវិទូ អនុត្តរោ បុរិសទម្មសារថិ សត្ថា ទេវមនុស្សានំ ពុទ្ធោ ភគវា។ សោ ធម្មំ ទេសេតិ អាទិកល្យាណំ មជ្ឈេកល្យាណំ បរិយោសានកល្យាណំ សាត្ថំ សព្យញ្ជនំ កេវលបរិបុណ្ណំ បរិសុទ្ធំ ព្រហ្មចរិយំ បកាសេតិ។ អយំ ភិក្ខវេ បឋមោ បុគ្គលោ លោកេ ឧប្បជ្ជមានោ ឧប្បជ្ជតិ ពហុជនហិតាយ ពហុជនសុខាយ លោកានុកម្បាយ អត្ថាយ ហិតាយ សុខាយ ទេវមនុស្សានំ។>
      text <បុន ចបរំ ភិក្ខវេ តស្សេវ សត្ថុ សាវកោ អរហំ ហោតិ ខីណាសវោ វុសិតវា កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញា វិមុត្តោ។ សោ ធម្មំ ទេសេតិ អាទិកល្យាណំ មជ្ឈេកល្យាណំ បរិយោសានកល្យាណំ សាត្ថំ សព្យញ្ជនំ កេវលបរិបុណ្ណំ បរិសុទ្ធំ ព្រហ្មចរិយំ បកាសេតិ។ អយំ ភិក្ខវេ ទុតិយោ បុគ្គលោ លោកេ ឧប្បជ្ជមានោ ឧប្បជ្ជតិ ពហុជនហិតាយ ពហុជនសុខាយ លោកានុកម្បាយ អត្ថាយ ហិតាយ សុខាយ ទេវមនុស្សានំ។>
      text <បុន ចបរំ ភិក្ខវេ តស្សេវ សត្ថុ សាវកោ សេខោ ហោតិ បាដិបទោ ពហុស្សុតោ សីលវតូបបន្នោ។ សោបិ ធម្មំ ទេសេតិ អាទិកល្យាណំ មជ្ឈេកល្យាណំ បរិយោសានកល្យាណំ សាត្ថំ សព្យញ្ជនំ កេវលបរិបុណ្ណំ បរិសុទ្ធំ ព្រហ្មចរិយំ បកាសេតិ។ អយំ ភិក្ខវេ តតិយោ បុគ្គលោ លោកេ ឧប្បជ្ជមានោ ឧប្បជ្ជតិ ពហុជនហិតាយ ពហុជនសុខាយ លោកានុកម្បាយ អត្ថាយ ហិតាយ សុខាយ ទេវមនុស្សានំ។ ឥមេ ខោ ភិក្ខវេ តយោ បុគ្គលា លោកេ ឧប្បជ្ជមានា ឧប្បជ្ជន្តិ ពហុជនហិតាយ ពហុជនសុខាយ លោកានុកម្បាយ អត្ថាយ ហិតាយ សុខាយ ទេវមនុស្សានន្តិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បញ្ចមំ។>
    text <៦។ អសុភានុបស្សីសុត្តំ>
      text <៨៥>, <វុត្តញ្ហេតំ ភគវតា វុត្តមរហតាតិ មេ សុតំ>
      text <អសុភានុបស្សី ភិក្ខវេ កាយស្មិំ វិហរថ អានាបានស្សតិ ច វោ អជ្ឈត្តំ បរិមុខំ សូបដ្ឋិតា ហោតុ សព្ពសង្ខារេសុ អនិច្ចានុបស្សិនោ វិហរថ។ អសុភានុបស្សីនំ ភិក្ខវេ កាយស្មិំ វិហរតំ យោ សុភាយ ធាតុយា រាគានុសយោ សោ បហីយតិ។ អានាបានស្សតិយា អជ្ឈត្តំ បរិមុខំ សូបដ្ឋិតិតាយ យេ ពាហិរា វិតក្កាសយា វិឃាតបក្ខិកា តេ ន ហោន្តិ។ សព្ពសង្ខារេសុ អនិច្ចានុបស្សីនំ វិហរតំ យា អវិជ្ជា សា បហីយតិ យា វិជ្ជា សា ឧប្បជ្ជតីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ឆដ្ឋំ។>
    text <៧។ ធម្មានុធម្មបដិបន្នសុត្តំ>
      text <៨៦>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ធម្មានុធម្មបដិបន្នស្ស ភិក្ខុនោ អយមនុធម្មោ ហោតិ វេយ្យាករណាយ ធម្មានុធម្មបដិបន្នោយន្តិ ភាសមានោ ធម្មញ្ញេវ ភាសតិ នោ អធម្មំ វិតក្កយមានោ វា ធម្មវិតក្កញ្ញេវ វិតក្កេតិ នោ អធម្មវិតក្កំ តទុភយំ វា បន អភិនិវេជ្ជេត្វា ឧបេក្ខកោ វិហរតិ សតោ សម្បជានោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ សត្តមំ។>
    text <៨។ អន្ធករណសុត្តំ>
      text <៨៧>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ អកុសលវិតក្កា អន្ធករណា អចក្ខុករណា អញ្ញាណករណា បញ្ញានិរោធិកា វិឃាតបក្ខិកា អនិព្ពានសំវត្តនិកា។ កតមេ តយោ។ កាមវិតក្កោ ភិក្ខវេ អន្ធករណោ អចក្ខុករណោ អញ្ញាណករណោ បញ្ញានិរោធិកោ វិឃាតបក្ខិកោ អនិព្ពានសំវត្តនិកោ។ ព្យាបាទវិតក្កោ ភិក្ខវេ អន្ធករណោ អចក្ខុករណោ អញ្ញាណករណោ បញ្ញានិរោធិកោ វិឃាតបក្ខិកោ អនិព្ពានសំវត្តនិកោ។ វិហិំសាវិតក្កោ ភិក្ខវេ អន្ធករណោ អចក្ខុករណោ អញ្ញាណករណោ បញ្ញានិរោធិកោ វិឃាតបក្ខិកោ អនិព្ពានសំវត្តនិកោ។ ឥមេ ខោ ភិក្ខវេ តយោ អកុសលវិតក្កា អន្ធករណា អចក្ខុករណា អញ្ញាណករណា បញ្ញានិរោធិកា វិឃាតបក្ខិកា អនិព្ពានសំវត្តនិកា។>
      text <តយោមេ ភិក្ខវេ កុសលវិតក្កា អនន្ធករណា ចក្ខុករណា ញាណករណា បញ្ញាវុទ្ធិកា អវិឃាតបក្ខិកា និព្ពានសំវត្តនិកា។ កតមេ តយោ។ នេក្ខម្មវិតក្កោ ភិក្ខវេ អនន្ធករណោ ចក្ខុករណោ ញាណករណោ បញ្ញាវុទ្ធិកោ អវិឃាតបក្ខិកោ និព្ពានសំវត្តនិកោ។ អព្យាបាទវិតក្កោ ភិក្ខវេ អនន្ធករណោ ចក្ខុករណោ ញាណករណោ បញ្ញាវុទ្ធិកោ អវិឃាតបក្ខិកោ និព្ពានសំវត្តនិកោ។ អវិហិំសាវិតក្កោ ភិក្ខវេ អនន្ធករណោ ចក្ខុករណោ ញាណករណោ បញ្ញាវុទ្ធិកោ អវិឃាតបក្ខិកោ និព្ពានសំវត្តនិកោ។ ឥមេ ខោ ភិក្ខវេ តយោ កុសលវិតក្កា អនន្ធករណា ចក្ខុករណា ញាណករណា បញ្ញាវុទ្ធិកា អវិឃាតបក្ខិកា និព្ពានសំវត្តនិកាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ អដ្ឋមំ។>
    text <៩។ អន្តរាមលសុត្តំ>
      text <៨៨>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ អន្តរាមលា អន្តរាអមិត្តា អន្តរាសបត្តា អន្តរាវធកា អន្តរាបច្ចត្ថិកា។ កតមេ តយោ។ លោភោ ភិក្ខវេ អន្តរាមលោ អន្តរាអមិត្តោ អន្តរាសបត្តោ អន្តរាវធកោ អន្តរាបច្ចត្ថិកោ។ ទោសោ ភិក្ខវេ អន្តរាមលោ អន្តរាអមិត្តោ អន្តរាសបត្តោ អន្តរាវធកោ អន្តរាបច្ចត្ថិកោ។ មោហោ ភិក្ខវេ អន្តរាមលោ អន្តរាអមិត្តោ អន្តរាសបត្តោ អន្តរាវធកោ អន្តរាបច្ចត្ថិកោ។ ឥមេ ខោ ភិក្ខវេ តយោ អន្តរាមលា អន្តរាអមិត្តា អន្តរាសបត្តា អន្តរាវធកា អន្តរាបច្ចត្ថិកាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ នវមំ។>
    text <១០។ ទេវទត្តសុត្តំ>
      text <៨៩>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តីហិ ភិក្ខវេ អសទ្ធម្មេហិ អភិភូតោ បរិយាទិន្នចិត្តោ ទេវទត្តោ អាបាយិកោ នេរយិកោ កប្បដ្ឋោ អតេកិច្ឆោ។ កតមេហិ តីហិ។ បាបិច្ឆតាយ ភិក្ខវេ អភិភូតោ បរិយាទិន្នចិត្តោ ទេវទត្តោ អាបាយិកោ នេរយិកោ កប្បដ្ឋោ អតេកិច្ឆោ។ បាបមិត្តតាយ ភិក្ខវេ អភិភូតោ បរិយាទិន្នចិត្តោ ទេវទត្តោ អាបាយិកោ នេរយិកោ កប្បដ្ឋោ អតេកិច្ឆោ។ សតិ ខោ បន ឧត្តរិករណីយេ ឱរមត្តកេន វិសេសាធិគមេន អន្តរា វោសានំ អាបាទិ។ ឥមេហិ ខោ ភិក្ខវេ តីហិ អសទ្ធម្មេហិ អភិភូតោ បរិយាទិន្នចិត្តោ ទេវទត្តោ អាបាយិកោ នេរយិកោ កប្បដ្ឋោ អតេកិច្ឆោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទសមំ។>
      stand <ចតុត្ថោ វគ្គោ និដ្ឋិតោ។>
      text <តស្សុទ្ទានំ>
  text <៥។ បញ្ចមវគ្គោ>
    text <១។ អគ្គប្បសាទសុត្តំ>
      text <៩០>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ អគ្គប្បសាទា។ កតមេ តយោ។ យាវតា ភិក្ខវេ សត្តា អបទា វា ទ្វិបទា វា ចតុប្បទា វា ពហុប្បទា វា រូបិនោ វា អរូបិនោ វា សញ្ញិនោ វា អសញ្ញិនោ វា នេវសញ្ញិនាសញ្ញិនោ វា តថាគតោ តេសំ អគ្គមក្ខាយតិ អរហំ សម្មាសម្ពុទ្ធោ។ យេ ភិក្ខវេ ពុទ្ធេ បសន្នា អគ្គេ តេ បសន្នា។ អគ្គេ ខោ បន បសន្នានំ អគ្គោ វិបាកោ ហោតិ។>
      text <យាវតា ភិក្ខវេ ធម្មា សង្ខតា វា អសង្ខតា វា វិរាគោ តេសំ អគ្គមក្ខាយតិ យទិទំ មទនិម្មទនោ បិបាសវិនយោ អាលយសមុគ្ឃាតោ វដ្ដុបច្ឆេទោ តណ្ហក្ខយោ វិរាគោ និរោធោ និព្ពានំ។ យេ ភិក្ខវេ វិរាគេ ធម្មេ បសន្នា អគ្គេ តេ បសន្នា។ អគ្គេ ខោ បន បសន្នានំ អគ្គោ វិបាកោ ហោតិ។>
      text <យាវតា ភិក្ខវេ សង្ឃា វា គណា វា តថាគតសាវកសង្ឃោ តេសំ អគ្គមក្ខាយតិ យទិទំ ចត្តារិ បុរិសយុគានិ អដ្ឋ បុរិសបុគ្គលា ឯស ភគវតោ សាវកសង្ឃោ អាហុនេយ្យោ បាហុនេយ្យោ ទក្ខិណេយ្យោ អញ្ជលិករណីយោ អនុត្តរំ បុញ្ញក្ខេត្តំ លោកស្ស។ យេ ភិក្ខវេ សង្ឃេ បសន្នា អគ្គេ តេ បសន្នា។ អគ្គេ ខោ បន បសន្នានំ អគ្គោ វិបាកោ ហោតិ។ ឥមេ ខោ ភិក្ខវេ តយោ អគ្គប្បសាទាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បឋមំ។>
    text <២។ ជីវិកសុត្តំ>
      text <៩១>, <វុត្តញ្ហេតំ ភគវតា វុត្តមរហតាតិ មេ សុតំ>
      text <អន្តមិទំ ភិក្ខវេ ជីវិកានំ យទិទំ បិណ្ឌោល្យំ។ អភិសាបោយំ ភិក្ខវេ លោកស្មិំ បិណ្ឌោលោ វិចរសិ បត្តបាណីតិ។ តញ្ច ខោ ឯតំ ភិក្ខវេ កុលបុត្តា ឧបេន្តិ អត្ថវសិកា អត្ថវសំ បដិច្ច នេវ រាជាភិនីតា ន ចោរាភិនីតា ន ឥណដ្ដា ន ភយដ្ដា ន អាជីវិកាបកតា។ អបិ ច ខោ ឱតិណ្ណម្ហា ជាតិយា ជរាយ មរណេន សោកេហិ បរិទេវេហិ ទុក្ខេហិ ទោមនស្សេហិ ឧបាយាសេហិ ទុក្ខោតិណ្ណា ទុក្ខបរេតា អប្បេវ នាម ឥមស្ស កេវលស្ស ទុក្ខក្ខន្ធស្ស អន្តកិរិយា បញ្ញាយេថាតិ។ ឯវំ បព្ពជិតោ ចាយំ ភិក្ខវេ កុលបុត្តោ សោ ច ហោតិ អភិជ្ឈាលុ កាមេសុ តិព្ពសារាគោ ព្យាបន្នចិត្តោ បទុដ្ឋមនសង្កប្បោ មុដ្ឋស្សតិ អសម្បជានោ អសមាហិតោ វិព្ភន្តចិត្តោ បាកតិន្ទ្រិយោ។ សេយ្យថាបិ ភិក្ខវេ ឆវាលាតំ ឧភតោបទិត្តំ មជ្ឈេ គូថគតំ នេវ គាមេ កដ្ឋត្ថំ ផរតិ ន អរញ្ញេः តថូបមាហំ ភិក្ខវេ ឥមំ បុគ្គលំ វទាមិ គិហិភោគា បរិហីនោ សាមញ្ញត្ថញ្ច ន បរិបូរេតីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទុតិយំ។>
    text <៣។ សង្ឃាដិកណ្ណសុត្តំ>
      text <៩២>, <វុត្តញ្ហេតំ ភគវតា វុត្តមរហតាតិ មេ សុតំ>
      text <សង្ឃាដិកណ្ណេ ចេបិ ភិក្ខវេ ភិក្ខុ គហេត្វា បិដ្ឋិតោ បិដ្ឋិតោ អនុពន្ធោ អស្ស បាទេ បាទំ និក្ខិបន្តោ សោ ច ហោតិ អភិជ្ឈាលុ កាមេសុ តិព្ពសារាគោ ព្យាបន្នចិត្តោ បទុដ្ឋមនសង្កប្បោ មុដ្ឋស្សតិ អសម្បជានោ អសមាហិតោ វិព្ភន្តចិត្តោ បាកតិន្ទ្រិយោ អថ ខោ សោ អារកាវ មយ្ហំ អហញ្ច តស្ស។ តំ កិស្ស ហេតុ។ ធម្មញ្ហិ សោ ភិក្ខវេ ភិក្ខុ ន បស្សតិ។ ធម្មំ អបស្សន្តោ ន មំ បស្សតិ។>
      text <យោជនសតេ ចេបិ សោ ភិក្ខវេ ភិក្ខុ វិហរេយ្យ។ សោ ច ហោតិ អនភិជ្ឈាលុ កាមេសុ ន តិព្ពសារាគោ អព្យាបន្នចិត្តោ អបទុដ្ឋមនសង្កប្បោ ឧបដ្ឋិតស្សតិ សម្បជានោ សមាហិតោ ឯកគ្គចិត្តោ សំវុតិន្ទ្រិយោ អថ ខោ សោ សន្តិកេវ មយ្ហំ អហញ្ច តស្ស។ តំ កិស្ស ហេតុ។ ធម្មំ ហិ សោ ភិក្ខវេ ភិក្ខុ បស្សតិ ធម្មំ បស្សន្តោ មំ បស្សតីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ តតិយំ។>
    text <៤។ អគ្គិសុត្តំ>
      text <៩៣>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តយោមេ ភិក្ខវេ អគ្គី។ កតមេ តយោ។ រាគគ្គិ ទោសគ្គិ មោហគ្គិ ឥមេ ខោ ភិក្ខវេ តយោ អគ្គីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ចតុត្ថំ។>
    text <៥។ ឧបបរិក្ខសុត្តំ>
      text <៩៤>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តថា តថា ភិក្ខវេ ភិក្ខុ ឧបបរិក្ខេយ្យ យថា យថាស្ស ឧបបរិក្ខតោ ពហិទ្ធា ចស្ស វិញ្ញាណំ អវិក្ខិត្តំ អវិសដំ អជ្ឈត្តំ អសណ្ឋិតំ អនុបាទាយ ន បរិតស្សេយ្យ។ ពហិទ្ធា ភិក្ខវេ វិញ្ញាណេ អវិក្ខិត្តេ អវិសដេ សតិ អជ្ឈត្តំ អសណ្ឋិតេ អនុបាទាយ អបរិតស្សតោ អាយតិំ ជាតិជរាមរណទុក្ខសមុទយសម្ភវោ ន ហោតីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ បញ្ចមំ។>
    text <៦។ កាមូបបត្តិសុត្តំ>
      text <៩៥>, <វុត្តញ្ហេតំ ភគវតា វុត្តមរហតាតិ មេ សុតំ>
      text <តិស្សោ ឥមា ភិក្ខវេ កាមូបបត្តិយោ។ កតមា តិស្សោ។ បច្ចុបដ្ឋិតកាមា និម្មានរតិនោ បរនិម្មិតវសវត្តិនោ ឥមា ខោ ភិក្ខវេ តិស្សោ កាមូបបត្តិយោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ឆដ្ឋំ។>
    text <៧។ កាមយោគសុត្តំ>
      text <៩៦>, <វុត្តញ្ហេតំ ភគវតា វុត្តមរហតាតិ មេ សុតំ>
      text <កាមយោគយុត្តោ ភិក្ខវេ ភវយោគយុត្តោ អាគាមី ហោតិ អាគន្តា ឥត្ថត្តំ។ កាមយោគវិសំយុត្តោ ភិក្ខវេ ភវយោគយុត្តោ អនាគាមី ហោតិ អនាគន្តា ឥត្ថត្តំ។ កាមយោគវិសំយុត្តោ ភិក្ខវេ ភវយោគវិសំយុត្តោ អរហា ហោតិ ខីណាសវោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ សត្តមំ។>
    text <កល្យាណសីលសុត្តំ>
      text <៩៧>, <វុត្តញ្ហេតំ ភគវតា វុត្តមរហតាតិ មេ សុតំ>
      text <កល្យាណសីលោ ភិក្ខវេ ភិក្ខុ កល្យាណធម្មោ កល្យាណបញ្ញោ ឥមស្មិំ ធម្មវិនយេ កេវលី វុសិតវា ឧត្តមបុរិសោតិ វុច្ចតិ>
      text <កថញ្ច ភិក្ខវេ ភិក្ខុ កល្យាណសីលោ ហោតិ។ ឥធ ភិក្ខវេ ភិក្ខុ សីលវា ហោតិ បាតិមោក្ខសំវរសំវុតោ វិហរតិ អាចារគោចរសម្បន្នោ អណុមត្តេសុ វជ្ជេសុ ភយទស្សាវី សមាទាយ សិក្ខតិ សិក្ខាបទេសុ។ ឯវំ ខោ ភិក្ខវេ ភិក្ខុ កល្យាណសីលោ ហោតិ។ ឥតិ កល្យាណសីលោ។>
      text <កល្យាណធម្មោ ច កថំ ហោតិ។ ឥធ ភិក្ខវេ ភិក្ខុ សត្តន្នំ ពោធិបក្ខិយានំ ធម្មានំ ភាវនានុយោគមនុយុត្តោ វិហរតិ។ ឯវំ ខោ ភិក្ខវេ ភិក្ខុ កល្យាណធម្មោ ហោតិ។ ឥតិ កល្យាណសីលោ កល្យាណធម្មោ។>
      text <កល្យាណបញ្ញោ ច កថំ ហោតិ។ ឥធ ភិក្ខវេ ភិក្ខុ អាសវានំ ខយា អនាសវំ ចេតោវិមុត្តិំ បញ្ញាវិមុត្តិំ ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរតិ។ ឯវំ ខោ ភិក្ខវេ ភិក្ខុ កល្យាណបញ្ញោ ហោតិ។>
      text <ឥតិ កល្យាណសីលោ កល្យាណធម្មោ កល្យាណបញ្ញោ ឥមស្មិំ ធម្មវិនយេ កេវលី វុសិតវា ឧត្តមបុរិសោតិ វុច្ចតីតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ អដ្ឋមំ។>
    text <៩។ ទានសុត្តំ>
      text <៩៨>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ទ្វេមានិ ភិក្ខវេ ទានានិ អាមិសទានញ្ច ធម្មទានញ្ច។ ឯតទគ្គំ ភិក្ខវេ ឥមេសំ ទ្វិន្នំ ទានានំ យទិទំ ធម្មទានំ។>
      text <ទ្វេមេ ភិក្ខវេ សំវិភាគា អាមិសសំវិភាគោ ច ធម្មសំវិភាគោ ច។ ឯតទគ្គំ ភិក្ខវេ ឥមេសំ ទ្វិន្នំ សំវិភាគានំ យទិទំ ធម្មសំវិភាគោ។>
      text <ទ្វេមេ ភិក្ខវេ អនុគ្គហា អាមិសានុគ្គហោ ច ធម្មានុគ្គហោ ច។ ឯតទគ្គំ ភិក្ខវេ ឥមេសំ ទ្វិន្នំ អនុគ្គហានំ យទិទំ ធម្មានុគ្គហោតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ នវមំ។>
    text <១០។ តេវិជ្ជសុត្តំ>
      text <៩៩>, <វុត្តញ្ហេតំ ភគវតា វុត្តមរហតាតិ មេ សុតំ>
      text <ធម្មេនាហំ ភិក្ខវេ តេវិជ្ជំ ព្រាហ្មណំ បញ្ញាបេមិ នាញ្ញំ លបិតលាបនមត្តេន។>
      text <កថញ្ចាហំ ភិក្ខវេ ធម្មេន តេវិជ្ជំ ព្រាហ្មណំ បញ្ញាបេមិ នាញ្ញំ លបិតលាបនមត្តេន។ ឥធ ភិក្ខវេ ភិក្ខុ អនេកវិហិតំ បុព្ពេនិវាសំ អនុស្សរតិ សេយ្យថិទំ ឯកម្បិ ជាតិំ ទ្វេបិ ជាតិយោ តិស្សោបិ ជាតិយោ ចតស្សោបិ ជាតិយោ បញ្ចបិ ជាតិយោ ទសបិ ជាតិយោ វីសម្បិ ជាតិយោ តិំសម្បិ ជាតិយោ ចត្តាលីសម្បិ ជាតិយោ បញ្ញាសម្បិ ជាតិយោ ជាតិសតម្បិ ជាតិសហស្សម្បិ ជាតិសតសហស្សម្បិ អនេកេបិ សំវដ្ដកប្បេ អនេកេបិ វិវដ្ដកប្បេ អនេកេបិ សំវដ្ដវិវដ្ដកប្បេ អមុត្រាសិំ ឯវំនាមោ ឯវំគោត្តោ ឯវំវណ្ណោ ឯវមាហារោ ឯវំសុខទុក្ខប្បដិសំវេទី ឯវមាយុបរិយន្តោ។ សោ តតោ ចុតោ អមុត្រ ឧទបាទិំ។ តត្រាបាសិំ ឯវំនាមោ ឯវំគោត្តោ ឯវំវណ្ណោ ឯវមាហារោ ឯវំសុខទុក្ខប្បដិសំវេទី ឯវមាយុបរិយន្តោ។ សោ តតោ ចុតោ ឥធូបបន្នោតិ។ ឥតិ សាការំ សឧទ្ទេសំ អនេកវិហិតំ បុព្ពេនិវាសំ អនុស្សរតិ។ អយមស្ស បឋមា វិជ្ជា អធិគតា ហោតិ អវិជ្ជា វិហតា វិជ្ជា ឧប្បន្នា តមោ វិហតោ អាលោកោ ឧប្បន្នោ យថា តំ អប្បមត្តស្ស អាតាបិនោ បហិតត្តស្ស វិហរតោ។>
      text <បុន ចបរំ ភិក្ខវេ ភិក្ខុ ទិព្ពេន ចក្ខុនា វិសុទ្ធេន អតិក្កន្តមានុសកេន សត្តេ បស្សតិ ចវមានេ ឧបបជ្ជមានេ ហីនេ បណីតេ សុវណ្ណេ ទុព្ពណ្ណេ សុគតេ ទុគ្គតេ យថាកម្មូបគេ សត្តេ បជានាតិ ឥមេ វត ភោន្តោ សត្តា កាយទុច្ចរិតេន សមន្នាគតា វចីទុច្ចរិតេន សមន្នាគតា មនោទុច្ចរិតេន សមន្នាគតា អរិយានំ ឧបវាទកា មិច្ឆាទិដ្ឋិកា មិច្ឆាទិដ្ឋិកម្មសមាទានា។ តេ កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបន្នា។ ឥមេ វា បន ភោន្តោ សត្តា កាយសុចរិតេន សមន្នាគតា វចីសុចរិតេន សមន្នាគតា មនោសុចរិតេន សមន្នាគតា អរិយានំ អនុបវាទកា សម្មាទិដ្ឋិកា សម្មាទិដ្ឋិកម្មសមាទានា។ តេ កាយស្ស ភេទា បរំ មរណា សុគតិំ សគ្គំ លោកំ ឧបបន្នាតិ។ ឥតិ ទិព្ពេន ចក្ខុនា វិសុទ្ធេន អតិក្កន្តមានុសកេន សត្តេ បស្សតិ ចវមានេ ឧបបជ្ជមានេ ហីនេ បណីតេ សុវណ្ណេ ទុព្ពណ្ណេ សុគតេ ទុគ្គតេ យថាកម្មូបគេ សត្តេ បជានាតិ។ អយមស្ស ទុតិយា វិជ្ជា អធិគតា ហោតិ អវិជ្ជា វិហតា វិជ្ជា ឧប្បន្នា តមោ វិហតោ អាលោកោ ឧប្បន្នោ យថា តំ អប្បមត្តស្ស អាតាបិនោ បហិតត្តស្ស វិហរតោ។>
      text <បុន ចបរំ ភិក្ខវេ ភិក្ខុ អាសវានំ ខយា អនាសវំ ចេតោវិមុត្តិំ បញ្ញាវិមុត្តិំ ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរតិ។ អយមស្ស តតិយា វិជ្ជា អធិគតា ហោតិ អវិជ្ជា វិហតា វិជ្ជា ឧប្បន្នា តមោ វិហតោ អាលោកោ ឧប្បន្នោ យថា តំ អប្បមត្តស្ស អាតាបិនោ បហិតត្តស្ស វិហរតោ។ ឯវំ ខោ អហំ ភិក្ខវេ ធម្មេន តេវិជ្ជំ ព្រាហ្មណំ បញ្ញាបេមិ នាញ្ញំ លបិតលាបនមត្តេនាតិ។ ឯតមត្ថំ ភគវា អវោច។ តត្ថេតំ ឥតិ វុច្ចតិ>
      text <អយម្បិ អត្ថោ វុត្តោ ភគវតា ឥតិ មេ សុតន្តិ។ ទសមំ។>
      stand <បញ្ចមោ វគ្គោ និដ្ឋិតោ។>
      text <តស្សុទ្ទានំ>
      stand <តិកនិបាតោ និដ្ឋិតោ។>
