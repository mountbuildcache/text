text <១២។ សច្ចសំយុត្តំ>
  text <១។ សមាធិវគ្គោ>
    text <១។ សមាធិសុត្តំ>
      text <១០៧១>, <សាវត្ថិនិទានំ។ សមាធិំ ភិក្ខវេ ភាវេថ។ សមាហិតោ ភិក្ខវេ ភិក្ខុ យថាភូតំ បជានាតិ។ កិញ្ច យថាភូតំ បជានាតិ។ ឥទំ ទុក្ខន្តិ យថាភូតំ បជានាតិ អយំ ទុក្ខសមុទយោតិ យថាភូតំ បជានាតិ អយំ ទុក្ខនិរោធោតិ យថាភូតំ បជានាតិ អយំ ទុក្ខនិរោធគាមិនី បដិបទាតិ យថាភូតំ បជានាតិ។ សមាធិំ ភិក្ខវេ ភាវេថ។ សមាហិតោ ភិក្ខវេ ភិក្ខុ យថាភូតំ បជានាតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ អយំ ទុក្ខសមុទយោតិ យោគោ ករណីយោ អយំ ទុក្ខនិរោធោតិ យោគោ ករណីយោ អយំ ទុក្ខនិរោធគាមិនី បដិបទាតិ យោគោ ករណីយោតិ។ បឋមំ។>
    text <២។ បដិសល្លានសុត្តំ>
      text <១០៧២>, <បដិសល្លានេ ភិក្ខវេ យោគមាបជ្ជថ។ បដិសល្លីនោ ភិក្ខវេ ភិក្ខុ យថាភូតំ បជានាតិ។ កិញ្ច យថាភូតំ បជានាតិ។ ឥទំ ទុក្ខន្តិ យថាភូតំ បជានាតិ អយំ ទុក្ខសមុទយោតិ យថាភូតំ បជានាតិ អយំ ទុក្ខនិរោធោតិ យថាភូតំ បជានាតិ អយំ ទុក្ខនិរោធគាមិនី បដិបទាតិ យថាភូតំ បជានាតិ។ បដិសល្លានេ ភិក្ខវេ យោគមាបជ្ជថ។ បដិសល្លីនោ ភិក្ខវេ ភិក្ខុ យថាភូតំ បជានាតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ អយំ ទុក្ខសមុទយោតិ យោគោ ករណីយោ អយំ ទុក្ខនិរោធោតិ យោគោ ករណីយោ អយំ ទុក្ខនិរោធគាមិនី បដិបទាតិ យោគោ ករណីយោតិ។ ទុតិយំ។>
    text <៣។ បឋមកុលបុត្តសុត្តំ>
      text <១០៧៣>, <យេ ហិ កេចិ ភិក្ខវេ អតីតមទ្ធានំ កុលបុត្តា សម្មា អគារស្មា អនគារិយំ បព្ពជិំសុ សព្ពេ តេ ចតុន្នំ អរិយសច្ចានំ យថាភូតំ អភិសមយាយ។ យេ ហិ កេចិ ភិក្ខវេ អនាគតមទ្ធានំ កុលបុត្តា សម្មា អគារស្មា អនគារិយំ បព្ពជិស្សន្តិ សព្ពេ តេ ចតុន្នំ អរិយសច្ចានំ យថាភូតំ អភិសមយាយ។ យេ ហិ កេចិ ភិក្ខវេ ឯតរហិ កុលបុត្តា សម្មា អគារស្មា អនគារិយំ បព្ពជន្តិ សព្ពេ តេ ចតុន្នំ អរិយសច្ចានំ យថាភូតំ អភិសមយាយ។>
      text <កតមេសំ ចតុន្នំ។ ទុក្ខស្ស អរិយសច្ចស្ស ទុក្ខសមុទយស្ស អរិយសច្ចស្ស ទុក្ខនិរោធស្ស អរិយសច្ចស្ស ទុក្ខនិរោធគាមិនិយា បដិបទាយ អរិយសច្ចស្ស។ យេ ហិ កេចិ ភិក្ខវេ អតីតមទ្ធានំ កុលបុត្តា សម្មា អគារស្មា អនគារិយំ បព្ពជិំសុ…បេ។… បព្ពជិស្សន្តិ…បេ។… បព្ពជន្តិ សព្ពេ តេ ឥមេសំយេវ ចតុន្នំ អរិយសច្ចានំ យថាភូតំ អភិសមយាយ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ អយំ ទុក្ខសមុទយោតិ យោគោ ករណីយោ អយំ ទុក្ខនិរោធោតិ យោគោ ករណីយោ អយំ ទុក្ខនិរោធគាមិនី បដិបទាតិ យោគោ ករណីយោតិ។ តតិយំ។>
    text <៤។ ទុតិយកុលបុត្តសុត្តំ>
      text <១០៧៤>, <យេ ហិ កេចិ ភិក្ខវេ អតីតមទ្ធានំ កុលបុត្តា សម្មា អគារស្មា អនគារិយំ បព្ពជិតា យថាភូតំ អភិសមេសុំ សព្ពេ តេ ចត្តារិ អរិយសច្ចានិ យថាភូតំ អភិសមេសុំ។ យេ ហិ កេចិ ភិក្ខវេ អនាគតមទ្ធានំ កុលបុត្តា សម្មា អគារស្មា អនគារិយំ បព្ពជិតា យថាភូតំ អភិសមេស្សន្តិ សព្ពេ តេ ចត្តារិ អរិយសច្ចានិ យថាភូតំ អភិសមេស្សន្តិ។ យេ ហិ កេចិ ភិក្ខវេ ឯតរហិ កុលបុត្តា សម្មា អគារស្មា អនគារិយំ បព្ពជិតា យថាភូតំ អភិសមេន្តិ សព្ពេ តេ ចត្តារិ អរិយសច្ចានិ យថាភូតំ អភិសមេន្តិ។>
      text <កតមានិ ចត្តារិ។ ទុក្ខំ អរិយសច្ចំ ទុក្ខសមុទយំ អរិយសច្ចំ ទុក្ខនិរោធំ អរិយសច្ចំ ទុក្ខនិរោធគាមិនី បដិបទា អរិយសច្ចំ។ យេ ហិ កេចិ ភិក្ខវេ អតីតមទ្ធានំ កុលបុត្តា សម្មា អគារស្មា អនគារិយំ បព្ពជិតា យថាភូតំ អភិសមេសុំ …បេ។… អភិសមេស្សន្តិ…បេ។… អភិសមេន្តិ សព្ពេ តេ ឥមានិ ចត្តារិ អរិយសច្ចានិ យថាភូតំ អភិសមេន្តិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ចតុត្ថំ។>
    text <៥។ បឋមសមណព្រាហ្មណសុត្តំ>
      text <១០៧៥>, <យេ ហិ កេចិ ភិក្ខវេ អតីតមទ្ធានំ សមណា វា ព្រាហ្មណា វា យថាភូតំ អភិសម្ពោជ្ឈិំសុ សព្ពេ តេ ចត្តារិ អរិយសច្ចានិ យថាភូតំ អភិសម្ពោជ្ឈិំសុ។ យេ ហិ កេចិ ភិក្ខវេ អនាគតមទ្ធានំ សមណា វា ព្រាហ្មណា វា យថាភូតំ អភិសម្ពោជ្ឈិស្សន្តិ សព្ពេ តេ ចត្តារិ អរិយសច្ចានិ យថាភូតំ អភិសម្ពោជ្ឈិស្សន្តិ។ យេ ហិ កេចិ ភិក្ខវេ ឯតរហិ សមណា វា ព្រាហ្មណា វា យថាភូតំ អភិសម្ពោជ្ឈន្តិ សព្ពេ តេ ចត្តារិ អរិយសច្ចានិ យថាភូតំ អភិសម្ពោជ្ឈន្តិ។>
      text <កតមានិ ចត្តារិ។ ទុក្ខំ អរិយសច្ចំ…បេ។… ទុក្ខនិរោធគាមិនី បដិបទា អរិយសច្ចំ។ យេ ហិ កេចិ ភិក្ខវេ អតីតមទ្ធានំ សមណា វា ព្រាហ្មណា វា យថាភូតំ អភិសម្ពោជ្ឈិំសុ…បេ។… អភិសម្ពោជ្ឈិស្សន្តិ…បេ។… អភិសម្ពោជ្ឈន្តិ សព្ពេ តេ ឥមានិ ចត្តារិ អរិយសច្ចានិ យថាភូតំ អភិសម្ពោជ្ឈន្តិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ បញ្ចមំ។>
    text <៦។ ទុតិយសមណព្រាហ្មណសុត្តំ>
      text <១០៧៦>, <យេ ហិ កេចិ ភិក្ខវេ អតីតមទ្ធានំ សមណា វា ព្រាហ្មណា វា យថាភូតំ អភិសម្ពុទ្ធំ បកាសេសុំ សព្ពេ តេ ចត្តារិ អរិយសច្ចានិ យថាភូតំ អភិសម្ពុទ្ធំ បកាសេសុំ។ យេ ហិ កេចិ ភិក្ខវេ អនាគតមទ្ធានំ សមណា វា ព្រាហ្មណា វា យថាភូតំ អភិសម្ពុទ្ធំ បកាសេស្សន្តិ សព្ពេ តេ ចត្តារិ អរិយសច្ចានិ យថាភូតំ អភិសម្ពុទ្ធំ បកាសេស្សន្តិ។ យេ ហិ កេចិ ភិក្ខវេ ឯតរហិ សមណា វា ព្រាហ្មណា វា យថាភូតំ អភិសម្ពុទ្ធំ បកាសេន្តិ សព្ពេ តេ ចត្តារិ អរិយសច្ចានិ យថាភូតំ អភិសម្ពុទ្ធំ បកាសេន្តិ។>
      text <កតមានិ ចត្តារិ។ ទុក្ខំ អរិយសច្ចំ…បេ។… ទុក្ខនិរោធគាមិនី បដិបទា អរិយសច្ចំ។ យេ ហិ កេចិ ភិក្ខវេ អតីតមទ្ធានំ សមណា វា ព្រាហ្មណា វា យថាភូតំ អភិសម្ពុទ្ធំ បកាសេសុំ…បេ។… បកាសេស្សន្តិ…បេ។… បកាសេន្តិ សព្ពេ តេ ឥមានិ ចត្តារិ អរិយសច្ចានិ យថាភូតំ អភិសម្ពុទ្ធំ បកាសេន្តិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ឆដ្ឋំ។>
    text <៧។ វិតក្កសុត្តំ>
      text <១០៧៧>, <មា ភិក្ខវេ បាបកេ អកុសលេ វិតក្កេ វិតក្កេយ្យាថ សេយ្យថិទំ កាមវិតក្កំ ព្យាបាទវិតក្កំ វិហិំសាវិតក្កំ។ តំ កិស្ស ហេតុ។ នេតេ ភិក្ខវេ វិតក្កា អត្ថសំហិតា នាទិព្រហ្មចរិយកា ន និព្ពិទាយ ន វិរាគាយ ន និរោធាយ ន ឧបសមាយ ន អភិញ្ញាយ ន សម្ពោធាយ ន និព្ពានាយ សំវត្តន្តិ។>
      text <វិតក្កេន្តា ច ខោ តុម្ហេ ភិក្ខវេ ឥទំ ទុក្ខន្តិ វិតក្កេយ្យាថ អយំ ទុក្ខសមុទយោតិ វិតក្កេយ្យាថ អយំ ទុក្ខនិរោធោតិ វិតក្កេយ្យាថ អយំ ទុក្ខនិរោធគាមិនី បដិបទាតិ វិតក្កេយ្យាថ។ តំ កិស្ស ហេតុ។ ឯតេ ភិក្ខវេ វិតក្កា អត្ថសំហិតា ឯតេ អាទិព្រហ្មចរិយកា ឯតេ និព្ពិទាយ វិរាគាយ និរោធាយ ឧបសមាយ អភិញ្ញាយ សម្ពោធាយ និព្ពានាយ សំវត្តន្តិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ សត្តមំ។>
    text <៨។ ចិន្តសុត្តំ>
      text <១០៧៨>, <មា ភិក្ខវេ បាបកំ អកុសលំ ចិត្តំ ចិន្តេយ្យាថ សស្សតោ លោកោតិ វា អសស្សតោ លោកោតិ វា អន្តវា លោកោតិ វា អនន្តវា លោកោតិ វា តំ ជីវំ តំ សរីរន្តិ វា អញ្ញំ ជីវំ អញ្ញំ សរីរន្តិ វា ហោតិ តថាគតោ បរំ មរណាតិ វា ន ហោតិ តថាគតោ បរំ មរណាតិ វា ហោតិ ច ន ច ហោតិ តថាគតោ បរំ មរណាតិ វា នេវ ហោតិ ន ន ហោតិ តថាគតោ បរំ មរណាតិ វា។ តំ កិស្ស ហេតុ។ នេសា ភិក្ខវេ ចិន្តា អត្ថសំហិតា នាទិព្រហ្មចរិយកា ន និព្ពិទាយ ន វិរាគាយ ន និរោធាយ ន ឧបសមាយ ន អភិញ្ញាយ ន សម្ពោធាយ ន និព្ពានាយ សំវត្តតិ។>
      text <ចិន្តេន្តា ច ខោ តុម្ហេ ភិក្ខវេ ឥទំ ទុក្ខន្តិ ចិន្តេយ្យាថ អយំ ទុក្ខសមុទយោតិ ចិន្តេយ្យាថ អយំ ទុក្ខនិរោធោតិ ចិន្តេយ្យាថ អយំ ទុក្ខនិរោធគាមិនី បដិបទាតិ ចិន្តេយ្យាថ។ តំ កិស្ស ហេតុ។ ឯសា ភិក្ខវេ ចិន្តា អត្ថសំហិតា ឯសា អាទិព្រហ្មចរិយកា ឯសា និព្ពិទាយ វិរាគាយ និរោធាយ ឧបសមាយ អភិញ្ញាយ សម្ពោធាយ និព្ពានាយ សំវត្តតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ អដ្ឋមំ។>
    text <៩។ វិគ្គាហិកកថាសុត្តំ>
      text <១០៧៩>, <មា ភិក្ខវេ វិគ្គាហិកកថំ កថេយ្យាថ ន ត្វំ ឥមំ ធម្មវិនយំ អាជានាសិ អហំ ឥមំ ធម្មវិនយំ អាជានាមិ។ កិំ ត្វំ ឥមំ ធម្មវិនយំ អាជានិស្សសិ។ មិច្ឆាបដិបន្នោ ត្វមសិ អហមស្មិ សម្មាបដិបន្នោ។ សហិតំ មេ អសហិតំ តេ។ បុរេវចនីយំ បច្ឆា អវច បច្ឆាវចនីយំ បុរេ អវច។ អធិចិណ្ណំ តេ វិបរាវត្តំ។ អារោបិតោ តេ វាទោ ចរ វាទប្បមោក្ខាយ។ និគ្គហិតោសិ និព្ពេឋេហិ វា សចេ បហោសីតិ។ តំ កិស្ស ហេតុ។ នេសា ភិក្ខវេ កថា អត្ថសំហិតា នាទិព្រហ្មចរិយកា ន និព្ពិទាយ ន វិរាគាយ ន និរោធាយ ន ឧបសមាយ ន អភិញ្ញាយ ន សម្ពោធាយ ន និព្ពានាយ សំវត្តតិ។>
      text <កថេន្តា ច ខោ តុម្ហេ ភិក្ខវេ ឥទំ ទុក្ខន្តិ កថេយ្យាថ អយំ ទុក្ខសមុទយោតិ កថេយ្យាថ អយំ ទុក្ខនិរោធោតិ កថេយ្យាថ អយំ ទុក្ខនិរោធគាមិនី បដិបទាតិ កថេយ្យាថ…បេ។… យោគោ ករណីយោតិ។ នវមំ។>
    text <១០។ តិរច្ឆានកថាសុត្តំ>
      text <១០៨០>, <មា ភិក្ខវេ អនេកវិហិតំ តិរច្ឆានកថំ កថេយ្យាថ សេយ្យថិទំ រាជកថំ ចោរកថំ មហាមត្តកថំ សេនាកថំ ភយកថំ យុទ្ធកថំ អន្នកថំ បានកថំ វត្ថកថំ សយនកថំ មាលាកថំ គន្ធកថំ ញាតិកថំ យានកថំ គាមកថំ និគមកថំ នគរកថំ ជនបទកថំ ឥត្ថិកថំ សូរកថំ វិសិខាកថំ កុម្ភដ្ឋានកថំ បុព្ពបេតកថំ នានត្តកថំ លោកក្ខាយិកំ សមុទ្ទក្ខាយិកំ ឥតិភវាភវកថំ ឥតិ វា។ តំ កិស្ស ហេតុ។ នេសា ភិក្ខវេ កថា អត្ថសំហិតា នាទិព្រហ្មចរិយកា ន និព្ពិទាយ ន វិរាគាយ ន និរោធាយ ន ឧបសមាយ ន អភិញ្ញាយ ន សម្ពោធាយ ន និព្ពានាយ សំវត្តតិ។>
      text <កថេន្តា ច ខោ តុម្ហេ ភិក្ខវេ ឥទំ ទុក្ខន្តិ កថេយ្យាថ អយំ ទុក្ខសមុទយោតិ កថេយ្យាថ អយំ ទុក្ខនិរោធោតិ កថេយ្យាថ អយំ ទុក្ខនិរោធគាមិនី បដិបទាតិ កថេយ្យាថ។ តំ កិស្ស ហេតុ។ ឯសា ភិក្ខវេ កថា អត្ថសំហិតា ឯសា អាទិព្រហ្មចរិយកា ឯសា និព្ពិទាយ វិរាគាយ និរោធាយ ឧបសមាយ អភិញ្ញាយ សម្ពោធាយ និព្ពានាយ សំវត្តតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ទសមំ។>
      stand <សមាធិវគ្គោ បឋមោ។>
      text <តស្សុទ្ទានំ>
      block
        text <សមាធិ បដិសល្លានា កុលបុត្តា អបរេ ទុវេ>
        text <សមណព្រាហ្មណា វិតក្កំ ចិន្តា វិគ្គាហិកា កថាតិ។>
        text <ធម្មចក្កំ តថាគតំ ខន្ធា អាយតនេន ច>
        text <ធារណា ច ទ្វេ អវិជ្ជា វិជ្ជា សង្កាសនា តថាតិ។>
        text <ចតុន្នំ អរិយសច្ចានំ យថាភូតំ អទស្សនា>
        text <សំសិតំ ទីឃមទ្ធានំ តាសុ តាស្វេវ ជាតិសុ។>
        text <តានិ ឯតានិ ទិដ្ឋានិ ភវនេត្តិ សមូហតា>
        text <ឧច្ឆិន្នំ មូលំ ទុក្ខស្ស នត្ថិទានិ បុនព្ភវោតិ។ បឋមំ>
        text <យេ ទុក្ខំ នប្បជានន្តិ អថោ ទុក្ខស្ស សម្ភវំ>
        text <យត្ថ ច សព្ពសោ ទុក្ខំ អសេសំ ឧបរុជ្ឈតិ។>
        text <តញ្ច មគ្គំ ន ជានន្តិ ទុក្ខូបសមគាមិនំ>
        text <ចេតោវិមុត្តិហីនា តេ អថោ បញ្ញាវិមុត្តិយា>
        text <អភព្ពា តេ អន្តកិរិយាយ តេ វេ ជាតិជរូបគា។>
        text <យេ ច ទុក្ខំ បជានន្តិ អថោ ទុក្ខស្ស សម្ភវំ>
        text <យត្ថ ច សព្ពសោ ទុក្ខំ អសេសំ ឧបរុជ្ឈតិ។>
        text <តញ្ច មគ្គំ បជានន្តិ ទុក្ខូបសមគាមិនំ>
        text <ចេតោវិមុត្តិសម្បន្នា អថោ បញ្ញាវិមុត្តិយា>
        text <សព្ពា តេ អន្តកិរិយាយ ន តេ ជាតិជរូបគាតិ។ ទុតិយំ>
        text <ទ្វេ វជ្ជី សម្មាសម្ពុទ្ធោ អរហំ អាសវក្ខយោ>
        text <មិត្តំ តថា ច លោកោ ច បរិញ្ញេយ្យំ គវម្បតីតិ។>
        text <សីសបា ខទិរោ ទណ្ឌោ ចេលា សត្តិសតេន ច>
        text <បាណា សុរិយូបមា ទ្វេធា ឥន្ទខីលោ ច វាទិនោតិ។>
        text <ចិន្តា បបាតោ បរិឡាហោ កូដំ វាលន្ធការោ ច>
        text <ឆិគ្គឡេន ច ទ្វេ វុត្តា សិនេរុ អបរេ ទុវេតិ។>
        text <នខសិខា បោក្ខរណី សំភេជ្ជ អបរេ ទុវេ>
        text <បថវី ទ្វេ សមុទ្ទា ទ្វេ ទ្វេមា ច បព្ពតូបមាតិ។>
        text <អញ្ញត្រ បច្ចន្តំ បញ្ញា សុរាមេរយឱទកា>
        text <មត្តេយ្យ បេត្តេយ្យា ចាបិ សាមញ្ញំ ព្រហ្មបចាយិកន្តិ។>
        text <បាណំ អទិន្នំ កាមេសុ មុសាវាទញ្ច បេសុញ្ញំ>
        text <ផរុសំ សម្ផប្បលាបំ ពីជញ្ច វិកាលំ គន្ធន្តិ។>
        text <នច្ចំ សយនំ រជតំ ធញ្ញំ មំសំ កុមារិកា>
        text <ទាសី អជេឡកញ្ចេវ កុក្កុដសូករហត្ថីតិ។>
        text <ខេត្តំ កាយំ ទូតេយ្យញ្ច តុលាកូដំ ឧក្កោដនំ>
        text <ឆេទនំ វធពន្ធនំ វិបរាលោបំ សាហសន្តិ។>
        text <មនុស្សតោ ចុតា ឆាបិ ទេវា ចុតា និរយតោ>
        text <តិរច្ឆានបេត្តិវិសយា តិំសមត្តោ គតិវគ្គោតិ។>
        text <មគ្គពោជ្ឈង្គំ សតិយា ឥន្ទ្រិយំ សម្មប្បធានំ>
        text <ពលិទ្ធិបាទានុរុទ្ធា ឈានានាបានសំយុតំ>
        text <សោតាបត្តិ សច្ចញ្ចាតិ មហាវគ្គោតិ វុច្ចតីតិ។>
  text <២។ ធម្មចក្កប្បវត្តនវគ្គោ>
    text <១។ ធម្មចក្កប្បវត្តនសុត្តំ>
      text <១០៨១>, <ឯកំ សមយំ ភគវា ពារាណសិយំ វិហរតិ ឥសិបតនេ មិគទាយេ។ តត្រ ខោ ភគវា បញ្ចវគ្គិយេ ភិក្ខូ អាមន្តេសិ ទ្វេមេ ភិក្ខវេ អន្តា បព្ពជិតេន ន សេវិតព្ពា។ កតមេ ទ្វេ។ យោ ចាយំ កាមេសុ កាមសុខល្លិកានុយោគោ ហីនោ គម្មោ បោថុជ្ជនិកោ អនរិយោ អនត្ថសំហិតោ យោ ចាយំ អត្តកិលមថានុយោគោ ទុក្ខោ អនរិយោ អនត្ថសំហិតោ។ ឯតេ ខោ ភិក្ខវេ ឧភោ អន្តេ អនុបគម្ម មជ្ឈិមា បដិបទា តថាគតេន អភិសម្ពុទ្ធា ចក្ខុករណី ញាណករណី ឧបសមាយ អភិញ្ញាយ សម្ពោធាយ និព្ពានាយ សំវត្តតិ។>
      text <កតមា ច សា ភិក្ខវេ មជ្ឈិមា បដិបទា តថាគតេន អភិសម្ពុទ្ធា ចក្ខុករណី ញាណករណី ឧបសមាយ អភិញ្ញាយ សម្ពោធាយ និព្ពានាយ សំវត្តតិ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ សម្មាសង្កប្បោ សម្មាវាចា សម្មាកម្មន្តោ សម្មាអាជីវោ សម្មាវាយាមោ សម្មាសតិ សម្មាសមាធិ។ អយំ ខោ សា ភិក្ខវេ មជ្ឈិមា បដិបទា តថាគតេន អភិសម្ពុទ្ធា ចក្ខុករណី ញាណករណី ឧបសមាយ អភិញ្ញាយ សម្ពោធាយ និព្ពានាយ សំវត្តតិ។>
      text <ឥទំ ខោ បន ភិក្ខវេ ទុក្ខំ អរិយសច្ចំ ជាតិបិ ទុក្ខា ជរាបិ ទុក្ខា ព្យាធិបិ ទុក្ខោ មរណម្បិ ទុក្ខំ អប្បិយេហិ សម្បយោគោ ទុក្ខោ បិយេហិ វិប្បយោគោ ទុក្ខោ យម្បិច្ឆំ ន លភតិ តម្បិ ទុក្ខំ សំខិត្តេន បញ្ចុបាទានក្ខន្ធា ទុក្ខា។ ឥទំ ខោ បន ភិក្ខវេ ទុក្ខសមុទយំ អរិយសច្ចំ យាយំ តណ្ហា បោនោព្ភវិកា នន្ទិរាគសហគតា តត្រតត្រាភិនន្ទិនី សេយ្យថិទំ កាមតណ្ហា ភវតណ្ហា វិភវតណ្ហា។ ឥទំ ខោ បន ភិក្ខវេ ទុក្ខនិរោធំ អរិយសច្ចំ យោ តស្សាយេវ តណ្ហាយ អសេសវិរាគនិរោធោ ចាគោ បដិនិស្សគ្គោ មុត្តិ អនាលយោ។ ឥទំ ខោ បន ភិក្ខវេ ទុក្ខនិរោធគាមិនី បដិបទា អរិយសច្ចំ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។>
      text <ឥទំ ទុក្ខំ អរិយសច្ចន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខំ អរិយសច្ចំ បរិញ្ញេយ្យន្តិ មេ ភិក្ខវេ បុព្ពេ…បេ។… ឧទបាទិ។ តំ ខោ បនិទំ ទុក្ខំ អរិយសច្ចំ បរិញ្ញាតន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ឥទំ ទុក្ខសមុទយំ អរិយសច្ចន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខសមុទយំ អរិយសច្ចំ បហាតព្ពន្តិ មេ ភិក្ខវេ បុព្ពេ…បេ។… ឧទបាទិ។ តំ ខោ បនិទំ ទុក្ខសមុទយំ អរិយសច្ចំ បហីនន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ឥទំ ទុក្ខនិរោធំ អរិយសច្ចន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខនិរោធំ អរិយសច្ចំ សច្ឆិកាតព្ពន្តិ មេ ភិក្ខវេ បុព្ពេ…បេ។… ឧទបាទិ។ តំ ខោ បនិទំ ទុក្ខនិរោធំ អរិយសច្ចំ សច្ឆិកតន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ឥទំ ទុក្ខនិរោធគាមិនី បដិបទា អរិយសច្ចន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខនិរោធគាមិនី បដិបទា អរិយសច្ចំ ភាវេតព្ពន្តិ មេ ភិក្ខវេ បុព្ពេ…បេ។… ឧទបាទិ។ តំ ខោ បនិទំ ទុក្ខនិរោធគាមិនី បដិបទា អរិយសច្ចំ ភាវិតន្តិ មេ ភិក្ខវេ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <យាវកីវញ្ច មេ ភិក្ខវេ ឥមេសុ ចតូសុ អរិយសច្ចេសុ ឯវំ តិបរិវដ្ដំ ទ្វាទសាការំ យថាភូតំ ញាណទស្សនំ ន សុវិសុទ្ធំ អហោសិ នេវ តាវាហំ ភិក្ខវេ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ។>
      text <យតោ ច ខោ មេ ភិក្ខវេ ឥមេសុ ចតូសុ អរិយសច្ចេសុ ឯវំ តិបរិវដ្ដំ ទ្វាទសាការំ យថាភូតំ ញាណទស្សនំ សុវិសុទ្ធំ អហោសិ អថាហំ ភិក្ខវេ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ។ ញាណញ្ច បន មេ ទស្សនំ ឧទបាទិ អកុប្បា មេ វិមុត្តិ អយមន្តិមា ជាតិ នត្ថិទានិ បុនព្ភវោតិ។ ឥទមវោច ភគវា។ អត្តមនា បញ្ចវគ្គិយា ភិក្ខូ ភគវតោ ភាសិតំ អភិនន្ទុន្តិ។>
      text <ឥមស្មិញ្ច បន វេយ្យាករណស្មិំ ភញ្ញមានេ អាយស្មតោ កោណ្ឌញ្ញស្ស វិរជំ វីតមលំ ធម្មចក្ខុំ ឧទបាទិ យំ កិញ្ចិ សមុទយធម្មំ សព្ពំ តំ និរោធធម្មន្តិ។>
      text <បវត្តិតេ ច បន ភគវតា ធម្មចក្កេ ភុម្មា ទេវា សទ្ទមនុស្សាវេសុំ ឯតំ ភគវតា ពារាណសិយំ ឥសិបតនេ មិគទាយេ អនុត្តរំ ធម្មចក្កំ បវត្តិតំ អប្បដិវត្តិយំ សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិន្តិ។ ភុម្មានំ ទេវានំ សទ្ទំ សុត្វា ចាតុមហារាជិកា ទេវា សទ្ទមនុស្សាវេសុំ ឯតំ ភគវតា ពារាណសិយំ ឥសិបតនេ មិគទាយេ អនុត្តរំ ធម្មចក្កំ បវត្តិតំ អប្បដិវត្តិយំ សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិន្តិ។ ចាតុមហារាជិកានំ ទេវានំ សទ្ទំ សុត្វា តាវតិំសា ទេវា…បេ។… យាមា ទេវា…បេ។… តុសិតា ទេវា…បេ។… និម្មានរតី ទេវា…បេ។… បរនិម្មិតវសវត្តី ទេវា…បេ។… ព្រហ្មកាយិកា ទេវា សទ្ទមនុស្សាវេសុំ ឯតំ ភគវតា ពារាណសិយំ ឥសិបតនេ មិគទាយេ អនុត្តរំ ធម្មចក្កំ បវត្តិតំ អប្បដិវត្តិយំ សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិន្តិ។>
      text <ឥតិហ តេន ខណេន តេន លយេន តេន មុហុត្តេន យាវ ព្រហ្មលោកា សទ្ទោ អព្ភុគ្គច្ឆិ។ អយញ្ច ទសសហស្សិលោកធាតុ សង្កម្បិ សម្បកម្បិ សម្បវេធិ អប្បមាណោ ច ឧឡារោ ឱភាសោ លោកេ បាតុរហោសិ អតិក្កម្ម ទេវានំ ទេវានុភាវន្តិ។>
      text <អថ ខោ ភគវា ឥមំ ឧទានំ ឧទានេសិ អញ្ញាសិ វត ភោ កោណ្ឌញ្ញោ អញ្ញាសិ វត ភោ កោណ្ឌញ្ញោតិ។ ឥតិ ហិទំ អាយស្មតោ កោណ្ឌញ្ញស្ស អញ្ញាសិកោណ្ឌញ្ញោ ត្វេវ នាមំ អហោសីតិ។ បឋមំ។>
    text <២។ តថាគតសុត្តំ>
      text <១០៨២>, <ឥទំ ទុក្ខំ អរិយសច្ចន្តិ ភិក្ខវេ តថាគតានំ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខំ អរិយសច្ចំ បរិញ្ញេយ្យន្តិ ភិក្ខវេ តថាគតានំ បុព្ពេ…បេ។… ឧទបាទិ។ តំ ខោ បនិទំ ទុក្ខំ អរិយសច្ចំ បរិញ្ញាតន្តិ ភិក្ខវេ តថាគតានំ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ឥទំ ទុក្ខសមុទយំ អរិយសច្ចន្តិ ភិក្ខវេ តថាគតានំ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខសមុទយំ អរិយសច្ចំ បហាតព្ពន្តិ ភិក្ខវេ តថាគតានំ បុព្ពេ…បេ។… ឧទបាទិ។ តំ ខោ បនិទំ ទុក្ខសមុទយំ អរិយសច្ចំ បហីនន្តិ ភិក្ខវេ តថាគតានំ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ឥទំ ទុក្ខនិរោធំ អរិយសច្ចន្តិ ភិក្ខវេ តថាគតានំ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខនិរោធំ អរិយសច្ចំ សច្ឆិកាតព្ពន្តិ ភិក្ខវេ តថាគតានំ បុព្ពេ…បេ។ … ឧទបាទិ។ តំ ខោ បនិទំ ទុក្ខនិរោធំ អរិយសច្ចំ សច្ឆិកតន្តិ ភិក្ខវេ តថាគតានំ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។>
      text <ឥទំ ទុក្ខនិរោធគាមិនី បដិបទា អរិយសច្ចន្តិ ភិក្ខវេ តថាគតានំ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទិ។ តំ ខោ បនិទំ ទុក្ខនិរោធគាមិនី បដិបទា អរិយសច្ចំ ភាវេតព្ពន្តិ ភិក្ខវេ តថាគតានំ បុព្ពេ…បេ។… ឧទបាទិ។ តំ ខោ បនិទំ ទុក្ខនិរោធគាមិនី បដិបទា អរិយសច្ចំ ភាវិតន្តិ ភិក្ខវេ តថាគតានំ បុព្ពេ អននុស្សុតេសុ ធម្មេសុ ចក្ខុំ ឧទបាទិ ញាណំ ឧទបាទិ បញ្ញា ឧទបាទិ វិជ្ជា ឧទបាទិ អាលោកោ ឧទបាទីតិ។ ទុតិយំ។>
    text <៣។ ខន្ធសុត្តំ>
      text <១០៨៣>, <ចត្តារិមានិ ភិក្ខវេ អរិយសច្ចានិ។ កតមានិ ចត្តារិ។ ទុក្ខំ អរិយសច្ចំ ទុក្ខសមុទយំ អរិយសច្ចំ ទុក្ខនិរោធំ អរិយសច្ចំ ទុក្ខនិរោធគាមិនី បដិបទា អរិយសច្ចំ។>
      text <កតមញ្ច ភិក្ខវេ ទុក្ខំ អរិយសច្ចំ។ បញ្ចុបាទានក្ខន្ធា តិស្ស វចនីយំ សេយ្យថិទំ រូបុបាទានក្ខន្ធោ…បេ។… វិញ្ញាណុបាទានក្ខន្ធោ។ ឥទំ វុច្ចតិ ភិក្ខវេ ទុក្ខំ អរិយសច្ចំ។>
      text <កតមញ្ច ភិក្ខវេ ទុក្ខសមុទយំ អរិយសច្ចំ។ យាយំ តណ្ហា បោនោព្ភវិកា នន្ទិរាគសហគតា តត្រតត្រាភិនន្ទិនី សេយ្យថិទំ កាមតណ្ហា ភវតណ្ហា វិភវតណ្ហា។ ឥទំ វុច្ចតិ ភិក្ខវេ ទុក្ខសមុទយំ អរិយសច្ចំ។>
      text <កតមញ្ច ភិក្ខវេ ទុក្ខនិរោធំ អរិយសច្ចំ។ យោ តស្សាយេវ តណ្ហាយ អសេសវិរាគនិរោធោ ចាគោ បដិនិស្សគ្គោ មុត្តិ អនាលយោ ឥទំ វុច្ចតិ ភិក្ខវេ ទុក្ខនិរោធំ អរិយសច្ចំ។>
      text <កតមញ្ច ភិក្ខវេ ទុក្ខនិរោធគាមិនី បដិបទា អរិយសច្ចំ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ ឥទំ វុច្ចតិ ភិក្ខវេ ទុក្ខនិរោធគាមិនី បដិបទា អរិយសច្ចំ។ ឥមានិ ខោ ភិក្ខវេ ចត្តារិ អរិយសច្ចានិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ តតិយំ។>
    text <៤។ អជ្ឈត្តិកាយតនសុត្តំ>
      text <១០៨៤>, <ចត្តារិមានិ ភិក្ខវេ អរិយសច្ចានិ។ កតមានិ ចត្តារិ។ ទុក្ខំ អរិយសច្ចំ ទុក្ខសមុទយំ អរិយសច្ចំ ទុក្ខនិរោធំ អរិយសច្ចំ ទុក្ខនិរោធគាមិនី បដិបទា អរិយសច្ចំ។>
      text <កតមញ្ច ភិក្ខវេ ទុក្ខំ អរិយសច្ចំ។ ឆ អជ្ឈត្តិកានិ អាយតនានី តិស្ស វចនីយំ។ កតមានិ ឆ។ ចក្ខាយតនំ…បេ។… មនាយតនំ ឥទំ វុច្ចតិ ភិក្ខវេ ទុក្ខំ អរិយសច្ចំ។>
      text <កតមញ្ច ភិក្ខវេ ទុក្ខសមុទយំ អរិយសច្ចំ។ យាយំ តណ្ហា បោនោព្ភវិកា នន្ទិរាគសហគតា តត្រតត្រាភិនន្ទិនី សេយ្យថិទំ កាមតណ្ហា ភវតណ្ហា វិភវតណ្ហា ឥទំ វុច្ចតិ ភិក្ខវេ ទុក្ខសមុទយំ អរិយសច្ចំ។>
      text <កតមញ្ច ភិក្ខវេ ទុក្ខនិរោធំ អរិយសច្ចំ។ យោ តស្សាយេវ តណ្ហាយ អសេសវិរាគនិរោធោ ចាគោ បដិនិស្សគ្គោ មុត្តិ អនាលយោ ឥទំ វុច្ចតិ ភិក្ខវេ ទុក្ខនិរោធំ អរិយសច្ចំ។>
      text <កតមញ្ច ភិក្ខវេ ទុក្ខនិរោធគាមិនី បដិបទា អរិយសច្ចំ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ ឥទំ វុច្ចតិ ភិក្ខវេ ទុក្ខនិរោធគាមិនី បដិបទា អរិយសច្ចំ។ ឥមានិ ខោ ភិក្ខវេ ចត្តារិ អរិយសច្ចានិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ចតុត្ថំ។>
    text <៥។ បឋមធារណសុត្តំ>
      text <១០៨៥>, <ធារេថ នោ តុម្ហេ ភិក្ខវេ មយា ចត្តារិ អរិយសច្ចានិ ទេសិតានីតិ។ ឯវំ វុត្តេ អញ្ញតរោ ភិក្ខុ ភគវន្តំ ឯតទវោច អហំ ខោ ភន្តេ ធារេមិ ភគវតា ចត្តារិ អរិយសច្ចានិ ទេសិតានីតិ។ យថា កថំ បន ត្វំ ភិក្ខុ ធារេសិ មយា ចត្តារិ អរិយសច្ចានិ ទេសិតានីតិ។ ទុក្ខំ ខ្វាហំ ភន្តេ ភគវតា បឋមំ អរិយសច្ចំ ទេសិតំ ធារេមិ ទុក្ខសមុទយំ ខ្វាហំ ភន្តេ ភគវតា ទុតិយំ អរិយសច្ចំ ទេសិតំ ធារេមិ ទុក្ខនិរោធំ ខ្វាហំ ភន្តេ ភគវតា តតិយំ អរិយសច្ចំ ទេសិតំ ធារេមិ ទុក្ខនិរោធគាមិនិំ បដិបទំ ខ្វាហំ ភន្តេ ភគវតា ចតុត្ថំ អរិយសច្ចំ ទេសិតំ ធារេមិ។ ឯវំ ខ្វាហំ ភន្តេ ធារេមិ ភគវតា ចត្តារិ អរិយសច្ចានិ ទេសិតានីតិ។>
      text <សាធុ សាធុ ភិក្ខុ។ សាធុ ខោ ត្វំ ភិក្ខុ ធារេសិ មយា ចត្តារិ អរិយសច្ចានិ ទេសិតានីតិ។ ទុក្ខំ ខោ ភិក្ខុ មយា បឋមំ អរិយសច្ចំ ទេសិតំ តថា នំ ធារេហិ ទុក្ខសមុទយំ ខោ ភិក្ខុ មយា ទុតិយំ អរិយសច្ចំ ទេសិតំ តថា នំ ធារេហិ ទុក្ខនិរោធំ ខោ ភិក្ខុ មយា តតិយំ អរិយសច្ចំ ទេសិតំ តថា នំ ធារេហិ ទុក្ខនិរោធគាមិនី បដិបទា ខោ ភិក្ខុ មយា ចតុត្ថំ អរិយសច្ចំ ទេសិតំ តថា នំ ធារេហិ។ ឯវំ ខោ ភិក្ខុ ធារេហិ មយា ចត្តារិ អរិយសច្ចានិ ទេសិតានីតិ។>
      text <តស្មាតិហ ភិក្ខុ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ បញ្ចមំ។>
    text <៦។ ទុតិយធារណសុត្តំ>
      text <១០៨៦>, <ធារេថ នោ តុម្ហេ ភិក្ខវេ មយា ចត្តារិ អរិយសច្ចានិ ទេសិតានីតិ។ ឯវំ វុត្តេ អញ្ញតរោ ភិក្ខុ ភគវន្តំ ឯតទវោច អហំ ខោ ភន្តេ ធារេមិ ភគវតា ចត្តារិ អរិយសច្ចានិ ទេសិតានីតិ។>
      text <យថា កថំ បន ត្វំ ភិក្ខុ ធារេសិ មយា ចត្តារិ អរិយសច្ចានិ ទេសិតានីតិ។ ទុក្ខំ ខ្វាហំ ភន្តេ ភគវតា បឋមំ អរិយសច្ចំ ទេសិតំ ធារេមិ។ យោ ហិ កោចិ ភន្តេ សមណោ វា ព្រាហ្មណោ វា ឯវំ វទេយ្យ នេតំ ទុក្ខំ បឋមំ អរិយសច្ចំ យំ សមណេន គោតមេន ទេសិតំ។ អហមេតំ ទុក្ខំ បឋមំ អរិយសច្ចំ បច្ចក្ខាយ អញ្ញំ ទុក្ខំ បឋមំ អរិយសច្ចំ បញ្ញបេស្សាមីតិ នេតំ ឋានំ វិជ្ជតិ។ ទុក្ខសមុទយំ ខ្វាហំ ភន្តេ ភគវតា…បេ។… ទុក្ខនិរោធគាមិនិំ បដិបទំ ខ្វាហំ ភន្តេ ភគវតា ចតុត្ថំ អរិយសច្ចំ ទេសិតំ ធារេមិ។ យោ ហិ កោចិ ភន្តេ សមណោ វា ព្រាហ្មណោ វា ឯវំ វទេយ្យ នេតំ ទុក្ខនិរោធគាមិនី បដិបទា ចតុត្ថំ អរិយសច្ចំ យំ សមណេន គោតមេន ទេសិតំ។ អហមេតំ ទុក្ខនិរោធគាមិនិំ បដិបទំ ចតុត្ថំ អរិយសច្ចំ បច្ចក្ខាយ អញ្ញំ ទុក្ខនិរោធគាមិនិំ បដិបទំ ចតុត្ថំ អរិយសច្ចំ បញ្ញបេស្សាមីតិ នេតំ ឋានំ វិជ្ជតិ។ ឯវំ ខ្វាហំ ភន្តេ ធារេមិ ភគវតា ចត្តារិ អរិយសច្ចានិ ទេសិតានីតិ។>
      text <សាធុ សាធុ ភិក្ខុ។ សាធុ ខោ ត្វំ ភិក្ខុ ធារេសិ មយា ចត្តារិ អរិយសច្ចានិ ទេសិតានីតិ។ ទុក្ខំ ខោ ភិក្ខុ មយា បឋមំ អរិយសច្ចំ ទេសិតំ តថា នំ ធារេហិ។ យោ ហិ កោចិ ភិក្ខុ សមណោ វា ព្រាហ្មណោ វា ឯវំ វទេយ្យ នេតំ ទុក្ខំ បឋមំ អរិយសច្ចំ យំ សមណេន គោតមេន ទេសិតំ។ អហមេតំ ទុក្ខំ បឋមំ អរិយសច្ចំ បច្ចក្ខាយ អញ្ញំ ទុក្ខំ បឋមំ អរិយសច្ចំ បញ្ញបេស្សាមីតិ នេតំ ឋានំ វិជ្ជតិ។ ទុក្ខសមុទយំ ខោ ភិក្ខុ…បេ។… ទុក្ខនិរោធំ ខោ ភិក្ខុ…បេ។… ទុក្ខនិរោធគាមិនី បដិបទា ខោ ភិក្ខុ មយា ចតុត្ថំ អរិយសច្ចំ ទេសិតំ តថា នំ ធារេហិ។ យោ ហិ កោចិ ភិក្ខុ សមណោ វា ព្រាហ្មណោ វា ឯវំ វទេយ្យ នេតំ ទុក្ខនិរោធគាមិនី បដិបទា ចតុត្ថំ អរិយសច្ចំ យំ សមណេន គោតមេន ទេសិតំ។ អហមេតំ ទុក្ខនិរោធគាមិនិំ បដិបទំ ចតុត្ថំ អរិយសច្ចំ បច្ចក្ខាយ អញ្ញំ ទុក្ខនិរោធគាមិនិំ បដិបទំ ចតុត្ថំ អរិយសច្ចំ បញ្ញបេស្សាមីតិ នេតំ ឋានំ វិជ្ជតិ។ ឯវំ ខោ ត្វំ ភិក្ខុ ធារេហិ មយា ចត្តារិ អរិយសច្ចានិ ទេសិតានីតិ។>
      text <តស្មាតិហ ភិក្ខុ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ឆដ្ឋំ។>
    text <៧។ អវិជ្ជាសុត្តំ>
      text <១០៨៧>, <ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច អវិជ្ជា អវិជ្ជាតិ ភន្តេ វុច្ចតិ។ កតមា នុ ខោ ភន្តេ អវិជ្ជា កិត្តាវតា ច អវិជ្ជាគតោ ហោតីតិ។ យំ ខោ ភិក្ខុ ទុក្ខេ អញ្ញាណំ ទុក្ខសមុទយេ អញ្ញាណំ ទុក្ខនិរោធេ អញ្ញាណំ ទុក្ខនិរោធគាមិនិយា បដិបទាយ អញ្ញាណំ អយំ វុច្ចតិ ភិក្ខុ អវិជ្ជា ឯត្តាវតា ច អវិជ្ជាគតោ ហោតីតិ។>
      text <តស្មាតិហ ភិក្ខុ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ សត្តមំ។>
    text <៨។ វិជ្ជាសុត្តំ>
      text <១០៨៨>, <អថ ខោ អញ្ញតរោ ភិក្ខុ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច វិជ្ជា វិជ្ជាតិ ភន្តេ វុច្ចតិ។ កតមា នុ ខោ ភន្តេ វិជ្ជា កិត្តាវតា ច វិជ្ជាគតោ ហោតីតិ។ យំ ខោ ភិក្ខុ ទុក្ខេ ញាណំ ទុក្ខសមុទយេ ញាណំ ទុក្ខនិរោធេ ញាណំ ទុក្ខនិរោធគាមិនិយា បដិបទាយ ញាណំ អយំ វុច្ចតិ ភិក្ខុ វិជ្ជា ឯត្តាវតា ច វិជ្ជាគតោ ហោតីតិ។>
      text <តស្មាតិហ ភិក្ខុ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ អដ្ឋមំ។>
    text <៩។ សង្កាសនសុត្តំ>
      text <១០៨៩>, <ឥទំ ទុក្ខំ អរិយសច្ចន្តិ ភិក្ខវេ មយា បញ្ញត្តំ។ តត្ថ អបរិមាណា វណ្ណា អបរិមាណា ព្យញ្ជនា អបរិមាណា សង្កាសនា ឥតិបិទំ ទុក្ខំ អរិយសច្ចន្តិ ឥទំ ទុក្ខសមុទយំ…បេ។… ឥទំ ទុក្ខនិរោធំ…បេ។… ឥទំ ទុក្ខនិរោធគាមិនី បដិបទា អរិយសច្ចន្តិ ភិក្ខវេ មយា បញ្ញត្តំ។ តត្ថ អបរិមាណា វណ្ណា អបរិមាណា ព្យញ្ជនា អបរិមាណា សង្កាសនា ឥតិបិទំ ទុក្ខនិរោធគាមិនី បដិបទា អរិយសច្ចន្តិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ នវមំ។>
    text <១០។ តថសុត្តំ>
      text <១០៩០>, <ចត្តារិមានិ ភិក្ខវេ តថានិ អវិតថានិ អនញ្ញថានិ។ កតមានិ ចត្តារិ។ ឥទំ ទុក្ខន្តិ ភិក្ខវេ តថមេតំ អវិតថមេតំ អនញ្ញថមេតំ អយំ ទុក្ខសមុទយោតិ តថមេតំ អវិតថមេតំ អនញ្ញថមេតំ អយំ ទុក្ខនិរោធោតិ តថមេតំ អវិតថមេតំ អនញ្ញថមេតំ អយំ ទុក្ខនិរោធគាមិនី បដិបទាតិ តថមេតំ អវិតថមេតំ អនញ្ញថមេតំ ឥមានិ ខោ ភិក្ខវេ ចត្តារិ តថានិ អវិតថានិ អនញ្ញថានិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ទសមំ។>
      stand <ធម្មចក្កប្បវត្តនវគ្គោ ទុតិយោ។>
      text <តស្សុទ្ទានំ>
  text <៣។ កោដិគាមវគ្គោ>
    text <១។ បឋមកោដិគាមសុត្តំ>
      text <១០៩១>, <ឯកំ សមយំ ភគវា វជ្ជីសុ វិហរតិ កោដិគាមេ។ តត្រ ខោ ភគវា ភិក្ខូ អាមន្តេសិ ចតុន្នំ ភិក្ខវេ អរិយសច្ចានំ អននុពោធា អប្បដិវេធា ឯវមិទំ ទីឃមទ្ធានំ សន្ធាវិតំ សំសរិតំ មមញ្ចេវ តុម្ហាកញ្ច។>
      text <កតមេសំ ចតុន្នំ។ ទុក្ខស្ស ភិក្ខវេ អរិយសច្ចស្ស អននុពោធា អប្បដិវេធា ឯវមិទំ ទីឃមទ្ធានំ សន្ធាវិតំ សំសរិតំ មមញ្ចេវ តុម្ហាកញ្ច។ ទុក្ខសមុទយស្ស អរិយសច្ចស្ស…បេ។… ទុក្ខនិរោធស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស អននុពោធា អប្បដិវេធា ឯវមិទំ ទីឃមទ្ធានំ សន្ធាវិតំ សំសរិតំ មមញ្ចេវ តុម្ហាកញ្ច។ តយិទំ ភិក្ខវេ ទុក្ខំ អរិយសច្ចំ អនុពុទ្ធំ បដិវិទ្ធំ ទុក្ខសមុទយំ អរិយសច្ចំ អនុពុទ្ធំ បដិវិទ្ធំ ទុក្ខនិរោធំ អរិយសច្ចំ អនុពុទ្ធំ បដិវិទ្ធំ ទុក្ខនិរោធគាមិនី បដិបទា អរិយសច្ចំ អនុពុទ្ធំ បដិវិទ្ធំ ឧច្ឆិន្នា ភវតណ្ហា ខីណា ភវនេត្តិ នត្ថិទានិ បុនព្ភវោតិ។>
      text <ឥទមវោច ភគវា។ ឥទំ វត្វាន សុគតោ អថាបរំ ឯតទវោច សត្ថា>
    text <២។ ទុតិយកោដិគាមសុត្តំ>
      text <១០៩២>, <យេ ហិ កេចិ ភិក្ខវេ សមណា វា ព្រាហ្មណា វា ឥទំ ទុក្ខន្តិ យថាភូតំ នប្បជានន្តិ អយំ ទុក្ខសមុទយោតិ យថាភូតំ នប្បជានន្តិ អយំ ទុក្ខនិរោធោតិ យថាភូតំ នប្បជានន្តិ អយំ ទុក្ខនិរោធគាមិនី បដិបទាតិ យថាភូតំ នប្បជានន្តិ ន មេ តេ ភិក្ខវេ សមណា វា ព្រាហ្មណា វា សមណេសុ វា សមណសម្មតា ព្រាហ្មណេសុ វា ព្រាហ្មណសម្មតា ន ច បនេតេ អាយស្មន្តោ សាមញ្ញត្ថំ វា ព្រហ្មញ្ញត្ថំ វា ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តិ។>
      text <យេ ច ខោ កេចិ ភិក្ខវេ សមណា វា ព្រាហ្មណា វា ឥទំ ទុក្ខន្តិ យថាភូតំ បជានន្តិ អយំ ទុក្ខសមុទយោតិ យថាភូតំ បជានន្តិ អយំ ទុក្ខនិរោធោតិ យថាភូតំ បជានន្តិ អយំ ទុក្ខនិរោធគាមិនី បដិបទាតិ យថាភូតំ បជានន្តិ តេ ខោ មេ ភិក្ខវេ សមណា វា ព្រាហ្មណា វា សមណេសុ ចេវ សមណសម្មតា ព្រាហ្មណេសុ ច ព្រាហ្មណសម្មតា តេ ច បនាយស្មន្តោ សាមញ្ញត្ថញ្ច ព្រហ្មញ្ញត្ថញ្ច ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តីតិ។>
      text <ឥទមវោច ភគវា។ ឥទំ វត្វាន សុគតោ អថាបរំ ឯតទវោច សត្ថា>
    text <៣។ សម្មាសម្ពុទ្ធសុត្តំ>
      text <១០៩៣>, <សាវត្ថិនិទានំ។ ចត្តារិមានិ ភិក្ខវេ អរិយសច្ចានិ។ កតមានិ ចត្តារិ។ ទុក្ខំ អរិយសច្ចំ…បេ។… ទុក្ខនិរោធគាមិនី បដិបទា អរិយសច្ចំ ឥមានិ ខោ ភិក្ខវេ ចត្តារិ អរិយសច្ចានិ។ ឥមេសំ ខោ ភិក្ខវេ ចតុន្នំ អរិយសច្ចានំ យថាភូតំ អភិសម្ពុទ្ធត្តា តថាគតោ អរហំ សម្មាសម្ពុទ្ធោតិ វុច្ចតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ តតិយំ។>
    text <៤។ អរហន្តសុត្តំ>
      text <១០៩៤>, <សាវត្ថិនិទានំ។ យេ ហិ កេចិ ភិក្ខវេ អតីតមទ្ធានំ អរហន្តោ សម្មាសម្ពុទ្ធា យថាភូតំ អភិសម្ពុជ្ឈិំសុ សព្ពេ តេ ចត្តារិ អរិយសច្ចានិ យថាភូតំ អភិសម្ពុជ្ឈិំសុ។ យេ ហិ កេចិ ភិក្ខវេ អនាគតមទ្ធានំ អរហន្តោ សម្មាសម្ពុទ្ធា យថាភូតំ អភិសម្ពុជ្ឈិស្សន្តិ សព្ពេ តេ ចត្តារិ អរិយសច្ចានិ យថាភូតំ អភិសម្ពុជ្ឈិស្សន្តិ។ យេ ហិ កេចិ ភិក្ខវេ ឯតរហិ អរហន្តោ សម្មាសម្ពុទ្ធា យថាភូតំ អភិសម្ពុជ្ឈន្តិ សព្ពេ តេ ចត្តារិ អរិយសច្ចានិ យថាភូតំ អភិសម្ពុជ្ឈន្តិ។>
      text <កតមានិ ចត្តារិ។ ទុក្ខំ អរិយសច្ចំ ទុក្ខសមុទយំ អរិយសច្ចំ ទុក្ខនិរោធំ អរិយសច្ចំ ទុក្ខនិរោធគាមិនី បដិបទា អរិយសច្ចំ។ យេ ហិ កេចិ ភិក្ខវេ អតីតមទ្ធានំ អរហន្តោ សម្មាសម្ពុទ្ធា យថាភូតំ អភិសម្ពុជ្ឈិំសុ…បេ។… អភិសម្ពុជ្ឈិស្សន្តិ…បេ។… អភិសម្ពុជ្ឈន្តិ សព្ពេ តេ ឥមានិ ចត្តារិ អរិយសច្ចានិ យថាភូតំ អភិសម្ពុជ្ឈន្តិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ចតុត្ថំ។>
    text <៥។ អាសវក្ខយសុត្តំ>
      text <១០៩៥>, <ជានតោហំ ភិក្ខវេ បស្សតោ អាសវានំ ខយំ វទាមិ នោ អជានតោ អបស្សតោ។ កិញ្ច ភិក្ខវេ ជានតោ បស្សតោ អាសវានំ ខយោ ហោតិ។ ឥទំ ទុក្ខន្តិ ភិក្ខវេ ជានតោ បស្សតោ អាសវានំ ខយោ ហោតិ អយំ ទុក្ខសមុទយោតិ ជានតោ បស្សតោ អាសវានំ ខយោ ហោតិ អយំ ទុក្ខនិរោធោតិ ជានតោ បស្សតោ អាសវានំ ខយោ ហោតិ អយំ ទុក្ខនិរោធគាមិនី បដិបទាតិ ជានតោ បស្សតោ អាសវានំ ខយោ ហោតិ។ ឯវំ ខោ ភិក្ខវេ ជានតោ ឯវំ បស្សតោ អាសវានំ ខយោ ហោតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ បញ្ចមំ។>
    text <៦។ មិត្តសុត្តំ>
      text <១០៩៦>, <យេ ហិ កេចិ ភិក្ខវេ អនុកម្បេយ្យាថ យេ ច សោតព្ពំ មញ្ញេយ្យុំ មិត្តា វា អមច្ចា វា ញាតី វា សាលោហិតា វា តេ វោ ភិក្ខវេ ចតុន្នំ អរិយសច្ចានំ យថាភូតំ អភិសមយាយ សមាទបេតព្ពា និវេសេតព្ពា បតិដ្ឋាបេតព្ពា។>
      text <កតមេសំ ចតុន្នំ។ ទុក្ខស្ស អរិយសច្ចស្ស ទុក្ខសមុទយស្ស អរិយសច្ចស្ស ទុក្ខនិរោធស្ស អរិយសច្ចស្ស ទុក្ខនិរោធគាមិនិយា បដិបទាយ អរិយសច្ចស្ស។ យេ ហិ កេចិ ភិក្ខវេ អនុកម្បេយ្យាថ យេ ច សោតព្ពំ មញ្ញេយ្យុំ មិត្តា វា អមច្ចា វា ញាតី វា សាលោហិតា វា តេ វោ ភិក្ខវេ ឥមេសំ ចតុន្នំ អរិយសច្ចានំ យថាភូតំ អភិសមយាយ សមាទបេតព្ពា និវេសេតព្ពា បតិដ្ឋាបេតព្ពា។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ឆដ្ឋំ។>
    text <៧។ តថសុត្តំ>
      text <១០៩៧>, <ចត្តារិមានិ ភិក្ខវេ អរិយសច្ចានិ។ កតមានិ ចត្តារិ។ ទុក្ខំ អរិយសច្ចំ ទុក្ខសមុទយំ អរិយសច្ចំ ទុក្ខនិរោធំ អរិយសច្ចំ ទុក្ខនិរោធគាមិនី បដិបទា អរិយសច្ចំ ឥមានិ ខោ ភិក្ខវេ ចត្តារិ អរិយសច្ចានិ តថានិ អវិតថានិ អនញ្ញថានិ តស្មា អរិយសច្ចានីតិ វុច្ចន្តិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ សត្តមំ។>
    text <៨។ លោកសុត្តំ>
      text <១០៩៨>, <ចត្តារិមានិ ភិក្ខវេ អរិយសច្ចានិ។ កតមានិ ចត្តារិ។ ទុក្ខំ អរិយសច្ចំ ទុក្ខសមុទយំ អរិយសច្ចំ ទុក្ខនិរោធំ អរិយសច្ចំ ទុក្ខនិរោធគាមិនី បដិបទា អរិយសច្ចំ។ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ តថាគតោ អរិយោ តស្មា អរិយសច្ចានីតិ វុច្ចន្តិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ អដ្ឋមំ។>
    text <៩។ បរិញ្ញេយ្យសុត្តំ>
      text <១០៩៩>, <ចត្តារិមានិ ភិក្ខវេ អរិយសច្ចានិ។ កតមានិ ចត្តារិ។ ទុក្ខំ អរិយសច្ចំ ទុក្ខសមុទយំ អរិយសច្ចំ ទុក្ខនិរោធំ អរិយសច្ចំ ទុក្ខនិរោធគាមិនី បដិបទា អរិយសច្ចំ ឥមានិ ខោ ភិក្ខវេ ចត្តារិ អរិយសច្ចានិ។ ឥមេសំ ខោ ភិក្ខវេ ចតុន្នំ អរិយសច្ចានំ អត្ថិ អរិយសច្ចំ បរិញ្ញេយ្យំ អត្ថិ អរិយសច្ចំ បហាតព្ពំ អត្ថិ អរិយសច្ចំ សច្ឆិកាតព្ពំ អត្ថិ អរិយសច្ចំ ភាវេតព្ពំ។>
      text <កតមញ្ច ភិក្ខវេ អរិយសច្ចំ បរិញ្ញេយ្យំ។ ទុក្ខំ ភិក្ខវេ អរិយសច្ចំ បរិញ្ញេយ្យំ ទុក្ខសមុទយំ អរិយសច្ចំ បហាតព្ពំ ទុក្ខនិរោធំ អរិយសច្ចំ សច្ឆិកាតព្ពំ ទុក្ខនិរោធគាមិនី បដិបទា អរិយសច្ចំ ភាវេតព្ពំ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ នវមំ។>
    text <១០។ គវម្បតិសុត្តំ>
      text <១១០០>, <ឯកំ សមយំ សម្ពហុលា ថេរា ភិក្ខូ ចេតេសុ វិហរន្តិ សហញ្ចនិកេ។ តេន ខោ បន សមយេន សម្ពហុលានំ ថេរានំ ភិក្ខូនំ បច្ឆាភត្តំ បិណ្ឌបាតបដិក្កន្តានំ មណ្ឌលមាឡេ សន្និសិន្នានំ សន្និបតិតានំ អយមន្តរាកថា ឧទបាទិ យោ នុ ខោ អាវុសោ ទុក្ខំ បស្សតិ ទុក្ខសមុទយម្បិ សោ បស្សតិ ទុក្ខនិរោធម្បិ បស្សតិ ទុក្ខនិរោធគាមិនិំ បដិបទម្បិ បស្សតីតិ។>
      text <ឯវំ វុត្តេ អាយស្មា គវម្បតិ ថេរោ ភិក្ខូ ឯតទវោច សម្មុខា មេតំ អាវុសោ ភគវតោ សុតំ សម្មុខា បដិគ្គហិតំ យោ ភិក្ខវេ ទុក្ខំ បស្សតិ ទុក្ខសមុទយម្បិ សោ បស្សតិ ទុក្ខនិរោធម្បិ បស្សតិ ទុក្ខនិរោធគាមិនិំ បដិបទម្បិ បស្សតិ។ យោ ទុក្ខសមុទយំ បស្សតិ ទុក្ខម្បិ សោ បស្សតិ ទុក្ខនិរោធម្បិ បស្សតិ ទុក្ខនិរោធគាមិនិំ បដិបទម្បិ បស្សតិ។ យោ ទុក្ខនិរោធំ បស្សតិ ទុក្ខម្បិ សោ បស្សតិ ទុក្ខសមុទយម្បិ បស្សតិ ទុក្ខនិរោធគាមិនិំ បដិបទម្បិ បស្សតិ។ យោ ទុក្ខនិរោធគាមិនិំ បដិបទំ បស្សតិ ទុក្ខម្បិ សោ បស្សតិ ទុក្ខសមុទយម្បិ បស្សតិ ទុក្ខនិរោធម្បិ បស្សតីតិ។ ទសមំ។>
      stand <កោដិគាមវគ្គោ តតិយោ។>
      text <តស្សុទ្ទានំ>
  text <៤។ សីសបាវនវគ្គោ>
    text <១។ សីសបាវនសុត្តំ>
      text <១១០១>, <ឯកំ សមយំ ភគវា កោសម្ពិយំ វិហរតិ សីសបាវនេ។ អថ ខោ ភគវា បរិត្តានិ សីសបាបណ្ណានិ បាណិនា គហេត្វា ភិក្ខូ អាមន្តេសិ តំ កិំ មញ្ញថ ភិក្ខវេ កតមំ នុ ខោ ពហុតរំ យានិ វា មយា បរិត្តានិ សីសបាបណ្ណានិ បាណិនា គហិតានិ យទិទំ ឧបរិ សីសបាវនេតិ។ អប្បមត្តកានិ ភន្តេ ភគវតា បរិត្តានិ សីសបាបណ្ណានិ បាណិនា គហិតានិ អថ ខោ ឯតានេវ ពហុតរានិ យទិទំ ឧបរិ សីសបាវនេតិ។ ឯវមេវ ខោ ភិក្ខវេ ឯតទេវ ពហុតរំ យំ វោ មយា អភិញ្ញាយ អនក្ខាតំ។ កស្មា ចេតំ ភិក្ខវេ មយា អនក្ខាតំ។ ន ហេតំ ភិក្ខវេ អត្ថសំហិតំ នាទិព្រហ្មចរិយកំ ន និព្ពិទាយ ន វិរាគាយ ន និរោធាយ ន ឧបសមាយ ន អភិញ្ញាយ ន សម្ពោធាយ ន និព្ពានាយ សំវត្តតិ តស្មា តំ មយា អនក្ខាតំ។>
      text <កិញ្ច ភិក្ខវេ មយា អក្ខាតំ។ ឥទំ ទុក្ខន្តិ ភិក្ខវេ មយា អក្ខាតំ អយំ ទុក្ខសមុទយោតិ មយា អក្ខាតំ អយំ ទុក្ខនិរោធោតិ មយា អក្ខាតំ អយំ ទុក្ខនិរោធគាមិនី បដិបទាតិ មយា អក្ខាតំ។>
      text <កស្មា ចេតំ ភិក្ខវេ មយា អក្ខាតំ។ ឯតញ្ហិ ភិក្ខវេ អត្ថសំហិតំ ឯតំ អាទិព្រហ្មចរិយកំ ឯតំ និព្ពិទាយ វិរាគាយ និរោធាយ ឧបសមាយ អភិញ្ញាយ សម្ពោធាយ និព្ពានាយ សំវត្តតិ តស្មា តំ មយា អក្ខាតំ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ បឋមំ។>
    text <២។ ខទិរបត្តសុត្តំ>
      text <១១០២>, <យោ ភិក្ខវេ ឯវំ វទេយ្យ អហំ ទុក្ខំ អរិយសច្ចំ យថាភូតំ អនភិសមេច្ច ទុក្ខសមុទយំ អរិយសច្ចំ យថាភូតំ អនភិសមេច្ច ទុក្ខនិរោធំ អរិយសច្ចំ យថាភូតំ អនភិសមេច្ច ទុក្ខនិរោធគាមិនិំ បដិបទំ អរិយសច្ចំ យថាភូតំ អនភិសមេច្ច សម្មា ទុក្ខស្សន្តំ ករិស្សាមីតិ នេតំ ឋានំ វិជ្ជតិ។>
      text <សេយ្យថាបិ ភិក្ខវេ យោ ឯវំ វទេយ្យ អហំ ខទិរបត្តានំ វា សរលបត្តានំ វា អាមលកបត្តានំ វា បុដំ ករិត្វា ឧទកំ វា តាលបត្តំ វា អាហរិស្សាមីតិ នេតំ ឋានំ វិជ្ជតិ ឯវមេវ ខោ ភិក្ខវេ យោ ឯវំ វទេយ្យ អហំ ទុក្ខំ អរិយសច្ចំ យថាភូតំ អនភិសមេច្ច…បេ។… ទុក្ខនិរោធគាមិនិំ បដិបទំ អរិយសច្ចំ យថាភូតំ អនភិសមេច្ច សម្មា ទុក្ខស្សន្តំ ករិស្សាមីតិ នេតំ ឋានំ វិជ្ជតិ។>
      text <យោ ច ខោ ភិក្ខវេ ឯវំ វទេយ្យ អហំ ទុក្ខំ អរិយសច្ចំ យថាភូតំ អភិសមេច្ច ទុក្ខសមុទយំ អរិយសច្ចំ យថាភូតំ អភិសមេច្ច ទុក្ខនិរោធំ អរិយសច្ចំ យថាភូតំ អភិសមេច្ច ទុក្ខនិរោធគាមិនិំ បដិបទំ អរិយសច្ចំ យថាភូតំ អភិសមេច្ច សម្មា ទុក្ខស្សន្តំ ករិស្សាមីតិ ឋានមេតំ វិជ្ជតិ។>
      text <សេយ្យថាបិ ភិក្ខវេ យោ ឯវំ វទេយ្យ អហំ បទុមបត្តានំ វា បលាសបត្តានំ វា មាលុវបត្តានំ វា បុដំ ករិត្វា ឧទកំ វា តាលបត្តំ វា អាហរិស្សាមីតិ ឋានមេតំ វិជ្ជតិ ឯវមេវ ខោ ភិក្ខវេ យោ ឯវំ វទេយ្យ អហំ ទុក្ខំ អរិយសច្ចំ យថាភូតំ អភិសមេច្ច …បេ។… ទុក្ខនិរោធគាមិនិំ បដិបទំ អរិយសច្ចំ យថាភូតំ អភិសមេច្ច សម្មា ទុក្ខស្សន្តំ ករិស្សាមីតិ ឋានមេតំ វិជ្ជតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ទុតិយំ។>
    text <៣។ ទណ្ឌសុត្តំ>
      text <១១០៣>, <សេយ្យថាបិ ភិក្ខវេ ទណ្ឌោ ឧបរិវេហាសំ ខិត្តោ សកិម្បិ មូលេន និបតតិ សកិម្បិ អគ្គេន និបតតិ ឯវមេវ ខោ ភិក្ខវេ អវិជ្ជានីវរណា សត្តា តណ្ហាសំយោជនា សន្ធាវន្តា សំសរន្តា សកិម្បិ អស្មា លោកា បរំ លោកំ គច្ឆន្តិ សកិម្បិ បរស្មា លោកា ឥមំ លោកំ អាគច្ឆន្តិ។ តំ កិស្ស ហេតុ។ អទិដ្ឋត្តា ភិក្ខវេ ចតុន្នំ អរិយសច្ចានំ។ កតមេសំ ចតុន្នំ។ ទុក្ខស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ តតិយំ។>
    text <៤។ ចេលសុត្តំ>
      text <១១០៤>, <អាទិត្តេ ភិក្ខវេ ចេលេ វា សីសេ វា កិមស្ស ករណីយន្តិ។ អាទិត្តេ ភន្តេ ចេលេ វា សីសេ វា តស្សេវ ចេលស្ស វា សីសស្ស វា និព្ពាបនាយ អធិមត្តោ ឆន្ទោ ច វាយាមោ ច ឧស្សាហោ ច ឧស្សោឡ្ហី ច អប្បដិវានី ច សតិ ច សម្បជញ្ញញ្ច ករណីយន្តិ។>
      text <អាទិត្តំ ភិក្ខវេ ចេលំ វា សីសំ វា អជ្ឈុបេក្ខិត្វា អមនសិករិត្វា អនភិសមេតានំ ចតុន្នំ អរិយសច្ចានំ យថាភូតំ អភិសមយាយ អធិមត្តោ ឆន្ទោ ច វាយាមោ ច ឧស្សាហោ ច ឧស្សោឡ្ហី ច អប្បដិវានី ច សតិ ច សម្បជញ្ញញ្ច ករណីយំ។ កតមេសំ ចតុន្នំ។ ទុក្ខស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ចតុត្ថំ។>
    text <៥។ សត្តិសតសុត្តំ>
      text <១១០៥>, <សេយ្យថាបិ ភិក្ខវេ បុរិសោ វស្សសតាយុកោ វស្សសតជីវី។ តមេនំ ឯវំ វទេយ្យ ឯហម្ភោ បុរិស បុព្ពណ្ហសមយំ តំ សត្តិសតេន ហនិស្សន្តិ មជ្ឈន្ហិកសមយំ សត្តិសតេន ហនិស្សន្តិ សាយន្ហសមយំ សត្តិសតេន ហនិស្សន្តិ។ សោ ខោ ត្វំ អម្ភោ បុរិស ទិវសេ ទិវសេ តីហិ តីហិ សត្តិសតេហិ ហញ្ញមានោ វស្សសតាយុកោ វស្សសតជីវី វស្សសតស្ស អច្ចយេន អនភិសមេតានិ ចត្តារិ អរិយសច្ចានិ អភិសមេស្សសីតិ។>
      text <អត្ថវសិកេន ភិក្ខវេ កុលបុត្តេន អលំ ឧបគន្តុំ។ តំ កិស្ស ហេតុ។ អនមតគ្គោយំ ភិក្ខវេ សំសារោ បុព្ពា កោដិ នប្បញ្ញាយតិ សត្តិប្បហារានំ អសិប្បហារានំ ឧសុប្បហារានំ ផរសុប្បហារានំ។ ឯវញ្ចេតំ ភិក្ខវេ អស្ស។ ន ខោ បនាហំ ភិក្ខវេ សហ ទុក្ខេន សហ ទោមនស្សេន ចតុន្នំ អរិយសច្ចានំ អភិសមយំ វទាមិ អបិ ចាហំ ភិក្ខវេ សហាវ សុខេន សហាវ សោមនស្សេន ចតុន្នំ អរិយសច្ចានំ អភិសមយំ វទាមិ។ កតមេសំ ចតុន្នំ។ ទុក្ខស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ បញ្ចមំ។>
    text <៦។ បាណសុត្តំ>
      text <១១០៦>, <សេយ្យថាបិ ភិក្ខវេ បុរិសោ យំ ឥមស្មិំ ជម្ពុទីបេ តិណកដ្ឋសាខាបលាសំ តច្ឆេត្វា ឯកជ្ឈំ សំហរេយ្យ ឯកជ្ឈំ សំហរិត្វា សូលំ ករេយ្យ។ សូលំ ករិត្វា យេ មហាសមុទ្ទេ មហន្តកា បាណា តេ មហន្តកេសុ សូលេសុ អាវុនេយ្យ យេ មហាសមុទ្ទេ មជ្ឈិមកា បាណា តេ មជ្ឈិមកេសុ សូលេសុ អាវុនេយ្យ យេ មហាសមុទ្ទេ សុខុមកា បាណា តេ សុខុមកេសុ សូលេសុ អាវុនេយ្យ។ អបរិយាទិន្នា ច ភិក្ខវេ មហាសមុទ្ទេ ឱឡារិកា បាណា អស្សុ។>
      text <អថ ឥមស្មិំ ជម្ពុទីបេ តិណកដ្ឋសាខាបលាសំ បរិក្ខយំ បរិយាទានំ គច្ឆេយ្យ។ ឥតោ ពហុតរា ខោ ភិក្ខវេ មហាសមុទ្ទេ សុខុមកា បាណា យេ ន សុករា សូលេសុ អាវុនិតុំ។ តំ កិស្ស ហេតុ។ សុខុមត្តា ភិក្ខវេ អត្តភាវស្ស។ ឯវំ មហា ខោ ភិក្ខវេ អបាយោ។ ឯវំ មហន្តស្មា ខោ ភិក្ខវេ អបាយស្មា បរិមុត្តោ ទិដ្ឋិសម្បន្នោ បុគ្គលោ ឥទំ ទុក្ខន្តិ យថាភូតំ បជានាតិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានាតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ឆដ្ឋំ។>
    text <៧។ បឋមសូរិយសុត្តំ>
      text <១១០៧>, <សូរិយស្ស ភិក្ខវេ ឧទយតោ ឯតំ បុព្ពង្គមំ ឯតំ បុព្ពនិមិត្តំ យទិទំ អរុណុគ្គំ។ ឯវមេវ ខោ ភិក្ខវេ ភិក្ខុនោ ចតុន្នំ អរិយសច្ចានំ យថាភូតំ អភិសមយាយ ឯតំ បុព្ពង្គមំ ឯតំ បុព្ពនិមិត្តំ យទិទំ សម្មាទិដ្ឋិ។ តស្សេតំ ភិក្ខវេ ភិក្ខុនោ បាដិកង្ខំ ឥទំ ទុក្ខន្តិ យថាភូតំ បជានិស្សតិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានិស្សតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ សត្តមំ។>
    text <៨។ ទុតិយសូរិយសុត្តំ>
      text <១១០៨>, <យាវកីវញ្ច ភិក្ខវេ ចន្ទិមសូរិយា លោកេ នុប្បជ្ជន្តិ នេវ តាវ មហតោ អាលោកស្ស បាតុភាវោ ហោតិ មហតោ ឱភាសស្ស។ អន្ធតមំ តទា ហោតិ អន្ធការតិមិសា។ នេវ តាវ រត្តិន្ទិវា បញ្ញាយន្តិ ន មាសទ្ធមាសា បញ្ញាយន្តិ ន ឧតុសំវច្ឆរា បញ្ញាយន្តិ។>
      text <យតោ ច ខោ ភិក្ខវេ ចន្ទិមសូរិយា លោកេ ឧប្បជ្ជន្តិ អថ មហតោ អាលោកស្ស បាតុភាវោ ហោតិ មហតោ ឱភាសស្ស។ នេវ អន្ធការតមំ តទា ហោតិ ន អន្ធការតិមិសា។ អថ រត្តិន្ទិវា បញ្ញាយន្តិ មាសទ្ធមាសា បញ្ញាយន្តិ ឧតុសំវច្ឆរា បញ្ញាយន្តិ។ ឯវមេវ ខោ ភិក្ខវេ យាវកីវញ្ច តថាគតោ លោកេ នុប្បជ្ជតិ អរហំ សម្មាសម្ពុទ្ធោ នេវ តាវ មហតោ អាលោកស្ស បាតុភាវោ ហោតិ មហតោ ឱភាសស្ស។ អន្ធតមំ តទា ហោតិ អន្ធការតិមិសា។ នេវ តាវ ចតុន្នំ អរិយសច្ចានំ អាចិក្ខណា ហោតិ ទេសនា បញ្ញាបនា បដ្ឋបនា វិវរណា វិភជនា ឧត្តានីកម្មំ។>
      text <យតោ ច ខោ ភិក្ខវេ តថាគតោ លោកេ ឧប្បជ្ជតិ អរហំ សម្មាសម្ពុទ្ធោ អថ មហតោ អាលោកស្ស បាតុភាវោ ហោតិ មហតោ ឱភាសស្ស។ នេវ អន្ធតមំ តទា ហោតិ ន អន្ធការតិមិសា។ អថ ខោ ចតុន្នំ អរិយសច្ចានំ អាចិក្ខណា ហោតិ ទេសនា បញ្ញាបនា បដ្ឋបនា វិវរណា វិភជនា ឧត្តានីកម្មំ។ កតមេសំ ចតុន្នំ។ ទុក្ខស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ អដ្ឋមំ។>
    text <៩។ ឥន្ទខីលសុត្តំ>
      text <១១០៩>, <យេ ហិ កេចិ ភិក្ខវេ សមណា វា ព្រាហ្មណា វា ឥទំ ទុក្ខន្តិ យថាភូតំ នប្បជានន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ នប្បជានន្តិ តេ អញ្ញស្ស សមណស្ស វា ព្រាហ្មណស្ស វា មុខំ ឧល្លោកេន្តិ អយំ នូន ភវំ ជានំ ជានាតិ បស្សំ បស្សតីតិ។>
      text <សេយ្យថាបិ ភិក្ខវេ តូលបិចុ វា កប្បាសបិចុ វា លហុកោ វាតូបាទានោ សមេ ភូមិភាគេ និក្ខិត្តោ។ តមេនំ បុរត្ថិមោ វាតោ បច្ឆិមេន សំហរេយ្យ បច្ឆិមោ វាតោ បុរត្ថិមេន សំហរេយ្យ ឧត្តរោ វាតោ ទក្ខិណេន សំហរេយ្យ ទក្ខិណោ វាតោ ឧត្តរេន សំហរេយ្យ។ តំ កិស្ស ហេតុ។ លហុកត្តា ភិក្ខវេ កប្បាសបិចុនោ។ ឯវមេវ ខោ ភិក្ខវេ យេ ហិ កេចិ សមណា វា ព្រាហ្មណា វា ឥទំ ទុក្ខន្តិ យថាភូតំ នប្បជានន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ នប្បជានន្តិ តេ អញ្ញស្ស សមណស្ស វា ព្រាហ្មណស្ស វា មុខំ ឧល្លោកេន្តិ អយំ នូន ភវំ ជានំ ជានាតិ បស្សំ បស្សតីតិ។ តំ កិស្ស ហេតុ។ អទិដ្ឋត្តា ភិក្ខវេ ចតុន្នំ អរិយសច្ចានំ។>
      text <យេ ច ខោ កេចិ ភិក្ខវេ សមណា វា ព្រាហ្មណា វា ឥទំ ទុក្ខន្តិ យថាភូតំ បជានន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានន្តិ តេ ន អញ្ញស្ស សមណស្ស វា ព្រាហ្មណស្ស វា មុខំ ឧល្លោកេន្តិ អយំ នូន ភវំ ជានំ ជានាតិ បស្សំ បស្សតីតិ។>
      text <សេយ្យថាបិ ភិក្ខវេ អយោខីលោ វា ឥន្ទខីលោ វា គម្ភីរនេមោ សុនិខាតោ អចលោ អសម្បកម្បី។ បុរត្ថិមាយ ចេបិ ទិសាយ អាគច្ឆេយ្យ ភុសា វាតវុដ្ឋិ នេវ សង្កម្បេយ្យ ន សម្បកម្បេយ្យ ន សម្បចាលេយ្យ បច្ឆិមាយ ចេបិ ទិសាយ…បេ។… ឧត្តរាយ ចេបិ ទិសាយ…បេ។… ទក្ខិណាយ ចេបិ ទិសាយ អាគច្ឆេយ្យ ភុសា វាតវុដ្ឋិ នេវ សង្កម្បេយ្យ ន សម្បកម្បេយ្យ ន សម្បចាលេយ្យ។ តំ កិស្ស ហេតុ។ គម្ភីរត្តា ភិក្ខវេ នេមស្ស សុនិខាតត្តា ឥន្ទខីលស្ស។ ឯវមេវ ខោ ភិក្ខវេ យេ ច ខោ កេចិ សមណា វា ព្រាហ្មណា វា ឥទំ ទុក្ខន្តិ យថាភូតំ បជានន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានន្តិ តេ ន អញ្ញស្ស សមណស្ស វា ព្រាហ្មណស្ស វា មុខំ ឧល្លោកេន្តិ អយំ នូន ភវំ ជានំ ជានាតិ បស្សំ បស្សតីតិ។ តំ កិស្ស ហេតុ។ សុទិដ្ឋត្តា ភិក្ខវេ ចតុន្នំ អរិយសច្ចានំ។ កតមេសំ ចតុន្នំ។ ទុក្ខស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ នវមំ។>
    text <១០។ វាទត្ថិកសុត្តំ>
      text <១១១០>, <យោ ហិ កោចិ ភិក្ខវេ ភិក្ខុ ឥទំ ទុក្ខន្តិ យថាភូតំ បជានាតិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានាតិ បុរត្ថិមាយ ចេបិ ទិសាយ អាគច្ឆេយ្យ សមណោ វា ព្រាហ្មណោ វា វាទត្ថិកោ វាទគវេសី វាទមស្ស អារោបេស្សាមីតិ តំ វត សហធម្មេន សង្កម្បេស្សតិ វា សម្បកម្បេស្សតិ វា សម្បចាលេស្សតិ វាតិ នេតំ ឋានំ វិជ្ជតិ។ បច្ឆិមាយ ចេបិ ទិសាយ…បេ។… ឧត្តរាយ ចេបិ ទិសាយ…បេ។… ទក្ខិណាយ ចេបិ ទិសាយ អាគច្ឆេយ្យ សមណោ វា ព្រាហ្មណោ វា វាទត្ថិកោ វាទគវេសី វាទមស្ស អារោបេស្សាមីតិ តំ វត សហធម្មេន សង្កម្បេស្សតិ វា សម្បកម្បេស្សតិ វា សម្បចាលេស្សតិ វាតិ នេតំ ឋានំ វិជ្ជតិ។>
      text <សេយ្យថាបិ ភិក្ខវេ សិលាយូបោ សោឡស កុក្កុកោ។ តស្សស្សុ អដ្ឋ កុក្កុ ហេដ្ឋា នេមង្គមា អដ្ឋ កុក្កុ ឧបរិនេមស្ស។ បុរត្ថិមាយ ចេបិ ទិសាយ អាគច្ឆេយ្យ ភុសា វាតវុដ្ឋិ នេវ សង្កម្បេយ្យ ន សម្បកម្បេយ្យ ន សម្បចាលេយ្យ បច្ឆិមាយ ចេបិ ទិសាយ…បេ។… ឧត្តរាយ ចេបិ ទិសាយ…បេ។… ទក្ខិណាយ ចេបិ ទិសាយ អាគច្ឆេយ្យ ភុសា វាតវុដ្ឋិ នេវ សង្កម្បេយ្យ ន សម្បកម្បេយ្យ ន សម្បចាលេយ្យ។ តំ កិស្ស ហេតុ។ គម្ភីរត្តា ភិក្ខវេ នេមស្ស សុនិខាតត្តា សិលាយូបស្ស។ ឯវមេវ ខោ ភិក្ខវេ យោ ហិ កោចិ ភិក្ខុ ឥទំ ទុក្ខន្តិ យថាភូតំ បជានាតិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានាតិ បុរត្ថិមាយ ចេបិ ទិសាយ អាគច្ឆេយ្យ សមណោ វា ព្រាហ្មណោ វា វាទត្ថិកោ វាទគវេសី វាទមស្ស អារោបេស្សាមីតិ តំ វត សហធម្មេន សង្កម្បេស្សតិ វា សម្បកម្បេស្សតិ វា សម្បចាលេស្សតិ វាតិ នេតំ ឋានំ វិជ្ជតិ។ បច្ឆិមាយ ចេបិ ទិសាយ…បេ។… ឧត្តរាយ ចេបិ ទិសាយ…បេ។… ទក្ខិណាយ ចេបិ ទិសាយ អាគច្ឆេយ្យ សមណោ វា ព្រាហ្មណោ វា វាទត្ថិកោ វាទគវេសី វាទមស្ស អារោបេស្សាមីតិ តំ វត សហធម្មេន សង្កម្បេស្សតិ វា សម្បកម្បេស្សតិ វា សម្បចាលេស្សតិ វាតិ នេតំ ឋានំ វិជ្ជតិ។ តំ កិស្ស ហេតុ។ សុទិដ្ឋត្តា ភិក្ខវេ ចតុន្នំ អរិយសច្ចានំ។ កតមេសំ ចតុន្នំ។ ទុក្ខស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ទសមំ។>
      stand <សីសបាវនវគ្គោ ចតុត្ថោ។>
      text <តស្សុទ្ទានំ>
  text <៥។ បបាតវគ្គោ>
    text <១។ លោកចិន្តាសុត្តំ>
      text <១១១១>, <ឯកំ សមយំ ភគវា រាជគហេ វិហរតិ វេឡុវនេ កលន្ទកនិវាបេ។ តត្រ ខោ ភគវា ភិក្ខូ អាមន្តេសិ ភូតបុព្ពំ ភិក្ខវេ អញ្ញតរោ បុរិសោ រាជគហា និក្ខមិត្វា លោកចិន្តំ ចិន្តេស្សាមីតិ យេន សុមាគធា បោក្ខរណី តេនុបសង្កមិ ឧបសង្កមិត្វា សុមាគធាយ បោក្ខរណិយា តីរេ និសីទិ លោកចិន្តំ ចិន្តេន្តោ។ អទ្ទសា ខោ ភិក្ខវេ សោ បុរិសោ សុមាគធាយ បោក្ខរណិយា តីរេ ចតុរង្គិនិំ សេនំ ភិសមុឡាលំ បវិសន្តំ។ ទិស្វានស្ស ឯតទហោសិ ឧម្មត្តោស្មិ នាមាហំ វិចេតោស្មិ នាមាហំ។ យំ លោកេ នត្ថិ តំ មយា ទិដ្ឋន្តិ។>
      text <អថ ខោ សោ ភិក្ខវេ បុរិសោ នគរំ បវិសិត្វា មហាជនកាយស្ស អារោចេសិ ឧម្មត្តោស្មិ នាមាហំ ភន្តេ វិចេតោស្មិ នាមាហំ ភន្តេ។ យំ លោកេ នត្ថិ តំ មយា ទិដ្ឋន្តិ។ កថំ បន ត្វំ អម្ភោ បុរិស ឧម្មត្តោ កថំ វិចេតោ។ កិញ្ច លោកេ នត្ថិ យំ តយា ទិដ្ឋន្តិ។ ឥធាហំ ភន្តេ រាជគហា និក្ខមិត្វា លោកចិន្តំ ចិន្តេស្សាមីតិ យេន សុមាគធា បោក្ខរណី តេនុបសង្កមិំ ឧបសង្កមិត្វា សុមាគធាយ បោក្ខរណិយា តីរេ និសីទិំ លោកចិន្តំ ចិន្តេន្តោ។ អទ្ទសំ ខ្វាហំ ភន្តេ សុមាគធាយ បោក្ខរណិយា តីរេ ចតុរង្គិនិំ សេនំ ភិសមុឡាលំ បវិសន្តំ។ ឯវំ ខ្វាហំ ភន្តេ ឧម្មត្តោ ឯវំ វិចេតោ។ ឥទញ្ច លោកេ នត្ថិ យំ មយា ទិដ្ឋន្តិ។ តគ្ឃ ត្វំ អម្ភោ បុរិស ឧម្មត្តោ តគ្ឃ វិចេតោ។ ឥទញ្ច លោកេ នត្ថិ យំ តយា ទិដ្ឋន្តិ។>
      text <តំ ខោ បន ភិក្ខវេ សោ បុរិសោ ភូតំយេវ អទ្ទស នោ អភូតំ។ ភូតបុព្ពំ ភិក្ខវេ ទេវាសុរសង្គាមោ សមុបព្យូឡ្ហោ អហោសិ។ តស្មិំ ខោ បន ភិក្ខវេ សង្គាមេ ទេវា ជិនិំសុ អសុរា បរាជិនិំសុ។ បរាជិតា ច ខោ ភិក្ខវេ អសុរា ភីតា ភិសមុឡាលេន អសុរបុរំ បវិសិំសុ ទេវានំយេវ មោហយមានា។>
      text <តស្មាតិហ ភិក្ខវេ មា លោកចិន្តំ ចិន្តេថ សស្សតោ លោកោតិ វា អសស្សតោ លោកោតិ វា អន្តវា លោកោតិ វា អនន្តវា លោកោតិ វា តំ ជីវំ តំ សរីរន្តិ វា អញ្ញំ ជីវំ អញ្ញំ សរីរន្តិ វា ហោតិ តថាគតោ បរំ មរណាតិ វា ន ហោតិ តថាគតោ បរំ មរណាតិ វា ហោតិ ច ន ច ហោតិ តថាគតោ បរំ មរណាតិ វា នេវ ហោតិ ន ន ហោតិ តថាគតោ បរំ មរណាតិ វា។ តំ កិស្ស ហេតុ។ នេសា ភិក្ខវេ ចិន្តា អត្ថសំហិតា នាទិព្រហ្មចរិយកា ន និព្ពិទាយ ន វិរាគាយ ន និរោធាយ ន ឧបសមាយ ន អភិញ្ញាយ ន សម្ពោធាយ ន និព្ពានាយ សំវត្តតិ។>
      text <ចិន្តេន្តា ខោ តុម្ហេ ភិក្ខវេ ឥទំ ទុក្ខន្តិ ចិន្តេយ្យាថ…បេ។… អយំ ទុក្ខនិរោធគាមិនី បដិបទាតិ ចិន្តេយ្យាថ។ តំ កិស្ស ហេតុ។ ឯសា ភិក្ខវេ ចិន្តា អត្ថសំហិតា ឯសា អាទិព្រហ្មចរិយកា ឯសា និព្ពិទាយ វិរាគាយ និរោធាយ ឧបសមាយ អភិញ្ញាយ សម្ពោធាយ និព្ពានាយ សំវត្តតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ បឋមំ។>
    text <២។ បបាតសុត្តំ>
      text <១១១២>, <ឯកំ សមយំ ភគវា រាជគហេ វិហរតិ គិជ្ឈកូដេ បព្ពតេ។ អថ ខោ ភគវា ភិក្ខូ អាមន្តេសិ អាយាម ភិក្ខវេ យេន បដិភានកូដោ តេនុបសង្កមិស្សាម ទិវាវិហារាយាតិ។ ឯវំ ភន្តេតិ ខោ តេ ភិក្ខូ ភគវតោ បច្ចស្សោសុំ។ អថ ខោ ភគវា សម្ពហុលេហិ ភិក្ខូហិ សទ្ធិំ យេន បដិភានកូដោ តេនុបសង្កមិ។ អទ្ទសា ខោ អញ្ញតរោ ភិក្ខុ បដិភានកូដេ មហន្តំ បបាតំ។ ទិស្វាន ភគវន្តំ ឯតទវោច មហា វតាយំ ភន្តេ បបាតោ សុភយានកោ ភន្តេ បបាតោ។ អត្ថិ នុ ខោ ភន្តេ ឥមម្ហា បបាតា អញ្ញោ បបាតោ មហន្តតរោ ច ភយានកតរោ ចាតិ។ អត្ថិ ខោ ភិក្ខុ ឥមម្ហា បបាតា អញ្ញោ បបាតោ មហន្តតរោ ច ភយានកតរោ ចាតិ។>
      text <កតមោ បន ភន្តេ ឥមម្ហា បបាតា អញ្ញោ បបាតោ មហន្តតរោ ច ភយានកតរោ ចាតិ។ យេ ហិ កេចិ ភិក្ខវេ សមណា វា ព្រាហ្មណា វា ឥទំ ទុក្ខន្តិ យថាភូតំ នប្បជានន្តិ អយំ ទុក្ខសមុទយោតិ យថាភូតំ នប្បជានន្តិ អយំ ទុក្ខនិរោធោតិ យថាភូតំ នប្បជានន្តិ អយំ ទុក្ខនិរោធគាមិនី បដិបទាតិ យថាភូតំ នប្បជានន្តិ តេ ជាតិសំវត្តនិកេសុ សង្ខារេសុ អភិរមន្តិ ជរាសំវត្តនិកេសុ សង្ខារេសុ អភិរមន្តិ មរណសំវត្តនិកេសុ សង្ខារេសុ អភិរមន្តិ សោកបរិទេវទុក្ខទោមនស្សុបាយាសសំវត្តនិកេសុ សង្ខារេសុ អភិរមន្តិ។ តេ ជាតិសំវត្តនិកេសុ សង្ខារេសុ អភិរតា ជរាសំវត្តនិកេសុ សង្ខារេសុ អភិរតា មរណសំវត្តនិកេសុ សង្ខារេសុ អភិរតា សោកបរិទេវទុក្ខទោមនស្សុបាយាសសំវត្តនិកេសុ សង្ខារេសុ អភិរតា ជាតិសំវត្តនិកេបិ សង្ខារេ អភិសង្ខរោន្តិ ជរាសំវត្តនិកេបិ សង្ខារេ អភិសង្ខរោន្តិ មរណសំវត្តនិកេបិ សង្ខារេ អភិសង្ខរោន្តិ សោកបរិទេវទុក្ខទោមនស្សុបាយាសសំវត្តនិកេបិ សង្ខារេ អភិសង្ខរោន្តិ។ តេ ជាតិសំវត្តនិកេបិ សង្ខារេ អភិសង្ខរិត្វា ជរាសំវត្តនិកេបិ សង្ខារេ អភិសង្ខរិត្វា មរណសំវត្តនិកេបិ សង្ខារេ អភិសង្ខរិត្វា សោកបរិទេវទុក្ខទោមនស្សុបាយាសសំវត្តនិកេបិ សង្ខារេ អភិសង្ខរិត្វា ជាតិបបាតម្បិ បបតន្តិ ជរាបបាតម្បិ បបតន្តិ មរណបបាតម្បិ បបតន្តិ សោកបរិទេវទុក្ខទោមនស្សុបាយាសបបាតម្បិ បបតន្តិ។ តេ ន បរិមុច្ចន្តិ ជាតិយា ជរាយ មរណេន សោកេហិ បរិទេវេហិ ទុក្ខេហិ ទោមនស្សេហិ ឧបាយាសេហិ។ ន បរិមុច្ចន្តិ ទុក្ខស្មាតិ វទាមិ។>
      text <យេ ច ខោ កេចិ ភិក្ខវេ សមណា វា ព្រាហ្មណា វា ឥទំ ទុក្ខន្តិ យថាភូតំ បជានន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានន្តិ តេ ជាតិសំវត្តនិកេសុ សង្ខារេសុ នាភិរមន្តិ ជរាសំវត្តនិកេសុ សង្ខារេសុ នាភិរមន្តិ មរណសំវត្តនិកេសុ សង្ខារេសុ នាភិរមន្តិ សោកបរិទេវទុក្ខទោមនស្សុបាយាសសំវត្តនិកេសុ សង្ខារេសុ នាភិរមន្តិ។ តេ ជាតិសំវត្តនិកេសុ សង្ខារេសុ អនភិរតា ជរាសំវត្តនិកេសុ សង្ខារេសុ អនភិរតា មរណសំវត្តនិកេសុ សង្ខារេសុ អនភិរតា សោកបរិទេវទុក្ខទោមនស្សុបាយាសសំវត្តនិកេសុ សង្ខារេសុ អនភិរតា ជាតិសំវត្តនិកេបិ សង្ខារេ នាភិសង្ខរោន្តិ ជរាសំវត្តនិកេបិ សង្ខារេ នាភិសង្ខរោន្តិ មរណសំវត្តនិកេបិ សង្ខារេ នាភិសង្ខរោន្តិ សោកបរិទេវទុក្ខទោមនស្សុបាយាសសំវត្តនិកេបិ សង្ខារេ នាភិសង្ខរោន្តិ។ តេ ជាតិសំវត្តនិកេបិ សង្ខារេ អនភិសង្ខរិត្វា ជរាសំវត្តនិកេបិ សង្ខារេ អនភិសង្ខរិត្វា មរណសំវត្តនិកេបិ សង្ខារេ អនភិសង្ខរិត្វា សោកបរិទេវទុក្ខទោមនស្សុបាយាសសំវត្តនិកេបិ សង្ខារេ អនភិសង្ខរិត្វា ជាតិបបាតម្បិ នប្បបតន្តិ ជរាបបាតម្បិ នប្បបតន្តិ មរណបបាតម្បិ នប្បបតន្តិ សោកបរិទេវទុក្ខទោមនស្សុបាយាសបបាតម្បិ នប្បបតន្តិ។ តេ បរិមុច្ចន្តិ ជាតិយា ជរាយ មរណេន សោកេហិ បរិទេវេហិ ទុក្ខេហិ ទោមនស្សេហិ ឧបាយាសេហិ។ បរិមុច្ចន្តិ ទុក្ខស្មាតិ វទាមិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ទុតិយំ។>
    text <៣។ មហាបរិឡាហសុត្តំ>
      text <១១១៣>, <អត្ថិ ភិក្ខវេ មហាបរិឡាហោ នាម និរយោ។ តត្ថ យំ កិញ្ចិ ចក្ខុនា រូបំ បស្សតិ អនិដ្ឋរូបញ្ញេវ បស្សតិ នោ ឥដ្ឋរូបំ អកន្តរូបញ្ញេវ បស្សតិ នោ កន្តរូបំ អមនាបរូបញ្ញេវ បស្សតិ នោ មនាបរូបំ។ យំ កិញ្ចិ សោតេន សទ្ទំ សុណាតិ…បេ។… យំ កិញ្ចិ កាយេន ផោដ្ឋព្ពំ ផុសតិ…បេ។… យំ កិញ្ចិ មនសា ធម្មំ វិជានាតិ អនិដ្ឋរូបញ្ញេវ វិជានាតិ នោ ឥដ្ឋរូបំ អកន្តរូបញ្ញេវ វិជានាតិ នោ កន្តរូបំ អមនាបរូបញ្ញេវ វិជានាតិ នោ មនាបរូបន្តិ។>
      text <ឯវំ វុត្តេ អញ្ញតរោ ភិក្ខុ ភគវន្តំ ឯតទវោច មហា វត សោ ភន្តេ បរិឡាហោ សុមហា វត សោ ភន្តេ បរិឡាហោ។ អត្ថិ នុ ខោ ភន្តេ ឯតម្ហា បរិឡាហា អញ្ញោ បរិឡាហោ មហន្តតរោ ចេវ ភយានកតរោ ចាតិ។ អត្ថិ ខោ ភិក្ខុ ឯតម្ហា បរិឡាហា អញ្ញោ បរិឡាហោ មហន្តតរោ ច ភយានកតរោ ចាតិ។>
      text <កតមោ បន ភន្តេ ឯតម្ហា បរិឡាហា អញ្ញោ បរិឡាហោ មហន្តតរោ ច ភយានកតរោ ចាតិ។ យេ ហិ កេចិ ភិក្ខវេ សមណា វា ព្រាហ្មណា វា ឥទំ ទុក្ខន្តិ យថាភូតំ នប្បជានន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ នប្បជានន្តិ តេ ជាតិសំវត្តនិកេសុ សង្ខារេសុ អភិរមន្តិ…បេ។… អភិរតា…បេ។… អភិសង្ខរោន្តិ…បេ។… អភិសង្ខរិត្វា ជាតិបរិឡាហេនបិ បរិឌយ្ហន្តិ ជរាបរិឡាហេនបិ បរិឌយ្ហន្តិ មរណបរិឡាហេនបិ បរិឌយ្ហន្តិ សោកបរិទេវទុក្ខទោមនស្សុបាយាសបរិឡាហេនបិ បរិឌយ្ហន្តិ។ តេ ន បរិមុច្ចន្តិ ជាតិយា ជរាយ មរណេន សោកេហិ បរិទេវេហិ ទុក្ខេហិ ទោមនស្សេហិ ឧបាយាសេហិ។ ន បរិមុច្ចន្តិ ទុក្ខស្មាតិ វទាមិ។>
      text <យេ ច ខោ កេចិ ភិក្ខវេ សមណា វា ព្រាហ្មណា វា ឥទំ ទុក្ខន្តិ យថាភូតំ បជានន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានន្តិ។ តេ ជាតិសំវត្តនិកេសុ សង្ខារេសុ នាភិរមន្តិ…បេ។… អនភិរតា…បេ។… នាភិសង្ខរោន្តិ…បេ។… អនភិសង្ខរិត្វា ជាតិបរិឡាហេនបិ ន បរិឌយ្ហន្តិ ជរាបរិឡាហេនបិ ន បរិឌយ្ហន្តិ មរណបរិឡាហេនបិ ន បរិឌយ្ហន្តិ សោកបរិទេវទុក្ខទោមនស្សុបាយាសបរិឡាហេនបិ ន បរិឌយ្ហន្តិ។ តេ បរិមុច្ចន្តិ ជាតិយា ជរាយ មរណេន សោកេហិ បរិទេវេហិ ទុក្ខេហិ ទោមនស្សេហិ ឧបាយាសេហិ។ បរិមុច្ចន្តិ ទុក្ខស្មាតិ វទាមិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ តតិយំ។>
    text <៤។ កូដាគារសុត្តំ>
      text <១១១៤>, <យោ ហិ ភិក្ខវេ ឯវំ វទេយ្យ អហំ ទុក្ខំ អរិយសច្ចំ យថាភូតំ អនភិសមេច្ច…បេ។… ទុក្ខនិរោធគាមិនិំ បដិបទំ អរិយសច្ចំ យថាភូតំ អនភិសមេច្ច សម្មា ទុក្ខស្សន្តំ ករិស្សាមីតិ នេតំ ឋានំ វិជ្ជតិ។>
      text <សេយ្យថាបិ ភិក្ខវេ យោ ឯវំ វទេយ្យ អហំ កូដាគារស្ស ហេដ្ឋិមំ ឃរំ អករិត្វា ឧបរិមំ ឃរំ អារោបេស្សាមីតិ នេតំ ឋានំ វិជ្ជតិ ឯវមេវ ខោ ភិក្ខវេ យោ ឯវំ វទេយ្យ អហំ ទុក្ខំ អរិយសច្ចំ យថាភូតំ អនភិសមេច្ច…បេ។… ទុក្ខនិរោធគាមិនិំ បដិបទំ អរិយសច្ចំ យថាភូតំ អនភិសមេច្ច សម្មា ទុក្ខស្សន្តំ ករិស្សាមីតិ នេតំ ឋានំ វិជ្ជតិ។>
      text <យោ ច ខោ ភិក្ខវេ ឯវំ វទេយ្យ អហំ ទុក្ខំ អរិយសច្ចំ យថាភូតំ អភិសមេច្ច…បេ។… ទុក្ខនិរោធគាមិនិំ បដិបទំ អរិយសច្ចំ យថាភូតំ អភិសមេច្ច សម្មា ទុក្ខស្សន្តំ ករិស្សាមីតិ ឋានមេតំ វិជ្ជតិ។>
      text <សេយ្យថាបិ ភិក្ខវេ យោ ឯវំ វទេយ្យ អហំ កូដាគារស្ស ហេដ្ឋិមំ ឃរំ ករិត្វា ឧបរិមំ ឃរំ អារោបេស្សាមីតិ ឋានមេតំ វិជ្ជតិ ឯវមេវ ខោ ភិក្ខវេ យោ ឯវំ វទេយ្យ អហំ ទុក្ខំ អរិយសច្ចំ យថាភូតំ អភិសមេច្ច…បេ។… ទុក្ខនិរោធគាមិនិំ បដិបទំ អរិយសច្ចំ យថាភូតំ អភិសមេច្ច សម្មា ទុក្ខស្សន្តំ ករិស្សាមីតិ ឋានមេតំ វិជ្ជតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ចតុត្ថំ។>
    text <៥។ វាលសុត្តំ>
      text <១១១៥>, <ឯកំ សមយំ ភគវា វេសាលិយំ វិហរតិ មហាវនេ កូដាគារសាលាយំ។ អថ ខោ អាយស្មា អានន្ទោ បុព្ពណ្ហសមយំ និវាសេត្វា បត្តចីវរមាទាយ វេសាលិំ បិណ្ឌាយ បាវិសិ។ អទ្ទសា ខោ អាយស្មា អានន្ទោ សម្ពហុលេ លិច្ឆវិកុមារកេ សន្ថាគារេ ឧបាសនំ ករោន្តេ ទូរតោវ សុខុមេន តាឡច្ឆិគ្គឡេន អសនំ អតិបាតេន្តេ បោង្ខានុបោង្ខំ អវិរាធិតំ។ ទិស្វានស្ស ឯតទហោសិ សិក្ខិតា វតិមេ លិច្ឆវិកុមារកា សុសិក្ខិតា វតិមេ លិច្ឆវិកុមារកា យត្រ ហិ នាម ទូរតោវ សុខុមេន តាឡច្ឆិគ្គឡេន អសនំ អតិបាតេស្សន្តិ បោង្ខានុបោង្ខំ អវិរាធិតន្តិ។>
      text <អថ ខោ អាយស្មា អានន្ទោ វេសាលិំ បិណ្ឌាយ ចរិត្វា បច្ឆាភត្តំ បិណ្ឌបាតបដិក្កន្តោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច ឥធាហំ ភន្តេ បុព្ពណ្ហសមយំ និវាសេត្វា បត្តចីវរមាទាយ វេសាលិំ បិណ្ឌាយ បាវិសិំ។ អទ្ទសំ ខ្វាហំ ភន្តេ សម្ពហុលេ លិច្ឆវិកុមារកេ សន្ថាគារេ ឧបាសនំ ករោន្តេ ទូរតោវ សុខុមេន តាឡច្ឆិគ្គឡេន អសនំ អតិបាតេន្តេ បោង្ខានុបោង្ខំ អវិរាធិតំ។ ទិស្វាន មេ ឯតទហោសិ សិក្ខិតា វតិមេ លិច្ឆវិកុមារកា សុសិក្ខិតា វតិមេ លិច្ឆវិកុមារកា យត្រ ហិ នាម ទូរតោវ សុខុមេន តាឡច្ឆិគ្គឡេន អសនំ អតិបាតេស្សន្តិ បោង្ខានុបោង្ខំ អវិរាធិតន្តិ។>
      text <តំ កិំ មញ្ញសិ អានន្ទ កតមំ នុ ខោ ទុក្ករតរំ វា ទុរភិសម្ភវតរំ វា យោ ទូរតោវ សុខុមេន តាឡច្ឆិគ្គឡេន អសនំ អតិបាតេយ្យ បោង្ខានុបោង្ខំ អវិរាធិតំ យោ វា សត្តធា ភិន្នស្ស វាលស្ស កោដិយា កោដិំ បដិវិជ្ឈេយ្យាតិ។ ឯតទេវ ភន្តេ ទុក្ករតរញ្ចេវ ទុរភិសម្ភវតរញ្ច យោ វា សត្តធា ភិន្នស្ស វាលស្ស កោដិយា កោដិំ បដិវិជ្ឈេយ្យាតិ។ អថ ខោ អានន្ទ ទុប្បដិវិជ្ឈតរំ បដិវិជ្ឈន្តិ យេ ឥទំ ទុក្ខន្តិ យថាភូតំ បដិវិជ្ឈន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ បដិវិជ្ឈន្តិ។>
      text <តស្មាតិហានន្ទ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ បញ្ចមំ។>
    text <៦។ អន្ធការសុត្តំ>
      text <១១១៦>, <អត្ថិ ភិក្ខវេ លោកន្តរិកា អឃា អសំវុតា អន្ធការា អន្ធការតិមិសា យត្ថមិមេសំ ចន្ទិមសូរិយានំ ឯវំមហិទ្ធិកានំ ឯវំ មហានុភាវានំ អាភាយ នានុភោន្តីតិ។>
      text <ឯវំ វុត្តេ អញ្ញតរោ ភិក្ខុ ភគវន្តំ ឯតទវោច មហា វត សោ ភន្តេ អន្ធការោ សុមហា វត សោ ភន្តេ អន្ធការោ។ អត្ថិ នុ ខោ ភន្តេ ឯតម្ហា អន្ធការា អញ្ញោ អន្ធការោ មហន្តតរោ ច ភយានកតរោ ចាតិ។ អត្ថិ ខោ ភិក្ខុ ឯតម្ហា អន្ធការា អញ្ញោ អន្ធការោ មហន្តតរោ ច ភយានកតរោ ចាតិ។>
      text <កតមោ បន ភន្តេ ឯតម្ហា អន្ធការា អញ្ញោ អន្ធការោ មហន្តតរោ ច ភយានកតរោ ចាតិ។ យេ ហិ កេចិ ភិក្ខុ សមណា វា ព្រាហ្មណា វា ឥទំ ទុក្ខន្តិ យថាភូតំ នប្បជានន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ នប្បជានន្តិ តេ ជាតិសំវត្តនិកេសុ សង្ខារេសុ អភិរមន្តិ…បេ។… អភិរតា…បេ។… អភិសង្ខរោន្តិ…បេ។… អភិសង្ខរិត្វា ជាតន្ធការម្បិ បបតន្តិ ជរន្ធការម្បិ បបតន្តិ មរណន្ធការម្បិ បបតន្តិ សោកបរិទេវទុក្ខទោមនស្សុបាយាសន្ធការម្បិ បបតន្តិ។ តេ ន បរិមុច្ចន្តិ ជាតិយា ជរាយ មរណេន សោកេហិ បរិទេវេហិ ទុក្ខេហិ ទោមនស្សេហិ ឧបាយាសេហិ។ ន បរិមុច្ចន្តិ ទុក្ខស្មាតិ វទាមិ។>
      text <យេ ច ខោ កេចិ ភិក្ខុ សមណា វា ព្រាហ្មណា វា ឥទំ ទុក្ខន្តិ យថាភូតំ បជានន្តិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានន្តិ តេ ជាតិសំវត្តនិកេសុ សង្ខារេសុ នាភិរមន្តិ…បេ។… អនភិរតា…បេ។… នាភិសង្ខរោន្តិ…បេ។… អនភិសង្ខរិត្វា ជាតន្ធការម្បិ នប្បបតន្តិ ជរន្ធការម្បិ នប្បបតន្តិ មរណន្ធការម្បិ នប្បបតន្តិ សោកបរិទេវទុក្ខទោមនស្សុបាយាសន្ធការម្បិ នប្បបតន្តិ។ តេ បរិមុច្ចន្តិ ជាតិយា ជរាយ មរណេន សោកេហិ បរិទេវេហិ ទុក្ខេហិ ទោមនស្សេហិ ឧបាយាសេហិ។ បរិមុច្ចន្តិ ទុក្ខស្មាតិ វទាមិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ឆដ្ឋំ។>
    text <៧។ បឋមឆិគ្គឡយុគសុត្តំ>
      text <១១១៧>, <សេយ្យថាបិ ភិក្ខវេ បុរិសោ មហាសមុទ្ទេ ឯកច្ឆិគ្គឡំ យុគំ បក្ខិបេយ្យ។ តត្រាបិស្ស កាណោ កច្ឆបោ។ សោ វស្សសតស្ស វស្សសតស្ស អច្ចយេន សកិំ សកិំ ឧម្មុជ្ជេយ្យ។ តំ កិំ មញ្ញថ ភិក្ខវេ អបិ នុ ខោ កាណោ កច្ឆបោ វស្សសតស្ស វស្សសតស្ស អច្ចយេន សកិំ សកិំ ឧម្មុជ្ជន្តោ អមុស្មិំ ឯកច្ឆិគ្គឡេ យុគេ គីវំ បវេសេយ្យាតិ។ យទិ នូន ភន្តេ កទាចិ ករហចិ ទីឃស្ស អទ្ធុនោ អច្ចយេនាតិ។>
      text <ខិប្បតរំ ខោ សោ ភិក្ខវេ កាណោ កច្ឆបោ វស្សសតស្ស វស្សសតស្ស អច្ចយេន សកិំ សកិំ ឧម្មុជ្ជន្តោ អមុស្មិំ ឯកច្ឆិគ្គឡេ យុគេ គីវំ បវេសេយ្យ ន ត្វេវាហំ ភិក្ខវេ សកិំ វិនិបាតគតេន ពាលេន មនុស្សត្តំ វទាមិ។>
      text <តំ កិស្ស ហេតុ។ ន ហេត្ថ ភិក្ខវេ អត្ថិ ធម្មចរិយា សមចរិយា កុសលកិរិយា បុញ្ញកិរិយា។ អញ្ញមញ្ញខាទិកា ឯត្ថ ភិក្ខវេ វត្តតិ ទុព្ពលខាទិកា។ តំ កិស្ស ហេតុ។ អទិដ្ឋត្តា ភិក្ខវេ ចតុន្នំ អរិយសច្ចានំ។ កតមេសំ ចតុន្នំ។ ទុក្ខស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ សត្តមំ។>
    text <៨។ ទុតិយឆិគ្គឡយុគសុត្តំ>
      text <១១១៨>, <សេយ្យថាបិ ភិក្ខវេ អយំ មហាបថវី ឯកោទកា អស្ស។ តត្រ បុរិសោ ឯកច្ឆិគ្គឡំ យុគំ បក្ខិបេយ្យ។ តមេនំ បុរត្ថិមោ វាតោ បច្ឆិមេន សំហរេយ្យ បច្ឆិមោ វាតោ បុរត្ថិមេន សំហរេយ្យ ឧត្តរោ វាតោ ទក្ខិណេន សំហរេយ្យ ទក្ខិណោ វាតោ ឧត្តរេន សំហរេយ្យ។ តត្រស្ស កាណោ កច្ឆបោ។ សោ វស្សសតស្ស វស្សសតស្ស អច្ចយេន សកិំ សកិំ ឧម្មុជ្ជេយ្យ។ តំ កិំ មញ្ញថ ភិក្ខវេ អបិ នុ ខោ កាណោ កច្ឆបោ វស្សសតស្ស វស្សសតស្ស អច្ចយេន សកិំ សកិំ ឧម្មុជ្ជន្តោ អមុស្មិំ ឯកច្ឆិគ្គឡេ យុគេ គីវំ បវេសេយ្យាតិ។ អធិច្ចមិទំ ភន្តេ យំ សោ កាណោ កច្ឆបោ វស្សសតស្ស វស្សសតស្ស អច្ចយេន សកិំ សកិំ ឧម្មុជ្ជន្តោ អមុស្មិំ ឯកច្ឆិគ្គឡេ យុគេ គីវំ បវេសេយ្យាតិ។>
      text <ឯវំ អធិច្ចមិទំ ភិក្ខវេ យំ មនុស្សត្តំ លភតិ។ ឯវំ អធិច្ចមិទំ ភិក្ខវេ យំ តថាគតោ លោកេ ឧប្បជ្ជតិ អរហំ សម្មាសម្ពុទ្ធោ។ ឯវំ អធិច្ចមិទំ ភិក្ខវេ យំ តថាគតប្បវេទិតោ ធម្មវិនយោ លោកេ ទិព្ពតិ។ តស្សិទំ ភិក្ខវេ មនុស្សត្តំ លទ្ធំ តថាគតោ លោកេ ឧប្បន្នោ អរហំ សម្មាសម្ពុទ្ធោ តថាគតប្បវេទិតោ ច ធម្មវិនយោ លោកេ ទិព្ពតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ អដ្ឋមំ។>
    text <៩។ បឋមសិនេរុបព្ពតរាជសុត្តំ>
      text <១១១៩>, <សេយ្យថាបិ ភិក្ខវេ បុរិសោ សិនេរុស្ស បព្ពតរាជស្ស សត្ត មុគ្គមត្តិយោ បាសាណសក្ខរា ឧបនិក្ខិបេយ្យ។ តំ កិំ មញ្ញថ ភិក្ខវេ កតមំ នុ ខោ ពហុតរំ យា វា សត្ត មុគ្គមត្តិយោ បាសាណសក្ខរា ឧបនិក្ខិត្តា យោ វា សិនេរុបព្ពតរាជាតិ។ ឯតទេវ ភន្តេ ពហុតរំ យទិទំ សិនេរុបព្ពតរាជា អប្បមត្តិកា សត្ត មុគ្គមត្តិយោ បាសាណសក្ខរា ឧបនិក្ខិត្តា។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ សិនេរុបព្ពតរាជានំ ឧបនិធាយ សត្ត មុគ្គមត្តិយោ បាសាណសក្ខរា ឧបនិក្ខិត្តាតិ។ ឯវមេវ ខោ ភិក្ខវេ អរិយសាវកស្ស ទិដ្ឋិសម្បន្នស្ស បុគ្គលស្ស អភិសមេតាវិនោ ឯតទេវ ពហុតរំ ទុក្ខំ យទិទំ បរិក្ខីណំ បរិយាទិន្នំ អប្បមត្តកំ អវសិដ្ឋំ។ សង្ខម្បិ ន ឧបេតិ ឧបនិធម្បិ ន ឧបេតិ កលភាគម្បិ ន ឧបេតិ បុរិមំ ទុក្ខក្ខន្ធំ បរិក្ខីណំ បរិយាទិន្នំ ឧបនិធាយ យទិទំ សត្តក្ខត្តុបរមតា យោ ឥទំ ទុក្ខន្តិ យថាភូតំ បជានាតិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានាតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ នវមំ។>
    text <១០។ ទុតិយសិនេរុបព្ពតរាជសុត្តំ>
      text <១១២០>, <សេយ្យថាបិ ភិក្ខវេ សិនេរុបព្ពតរាជាយំ បរិក្ខយំ បរិយាទានំ គច្ឆេយ្យ ឋបេត្វា សត្ត មុគ្គមត្តិយោ បាសាណសក្ខរា។ តំ កិំ មញ្ញថ ភិក្ខវេ កតមំ នុ ខោ ពហុតរំ យំ វា សិនេរុស្ស បព្ពតរាជស្ស បរិក្ខីណំ បរិយាទិន្នំ យា វា សត្ត មុគ្គមត្តិយោ បាសាណសក្ខរា អវសិដ្ឋាតិ។ ឯតទេវ ភន្តេ ពហុតរំ សិនេរុស្ស បព្ពតរាជស្ស យទិទំ បរិក្ខីណំ បរិយាទិន្នំ អប្បមត្តិកា សត្ត មុគ្គមត្តិយោ បាសាណសក្ខរា អវសិដ្ឋា។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ សិនេរុស្ស បព្ពតរាជស្ស បរិក្ខីណំ បរិយាទិន្នំ ឧបនិធាយ សត្ត មុគ្គមត្តិយោ បាសាណសក្ខរា អវសិដ្ឋាតិ។ ឯវមេវ ខោ ភិក្ខវេ អរិយសាវកស្ស ទិដ្ឋិសម្បន្នស្ស បុគ្គលស្ស អភិសមេតាវិនោ ឯតទេវ ពហុតរំ ទុក្ខំ យទិទំ បរិក្ខីណំ បរិយាទិន្នំ អប្បមត្តកំ អវសិដ្ឋំ។ សង្ខម្បិ ន ឧបេតិ ឧបនិធម្បិ ន ឧបេតិ កលភាគម្បិ ន ឧបេតិ បុរិមំ ទុក្ខក្ខន្ធំ បរិក្ខីណំ បរិយាទិន្នំ ឧបនិធាយ យទិទំ សត្តក្ខត្តុបរមតា យោ ឥទំ ទុក្ខន្តិ យថាភូតំ បជានាតិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានាតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ទសមំ។>
      stand <បបាតវគ្គោ បញ្ចមោ។>
      text <តស្សុទ្ទានំ>
  text <៦។ អភិសមយវគ្គោ>
    text <១។ នខសិខសុត្តំ>
      text <១១២១>, <អថ ខោ ភគវា បរិត្តំ នខសិខាយំ បំសុំ អារោបេត្វា ភិក្ខូ អាមន្តេសិ តំ កិំ មញ្ញថ ភិក្ខវេ កតមំ នុ ខោ ពហុតរំ យោ វាយំ មយា បរិត្តោ នខសិខាយំ បំសុ អារោបិតោ អយំ វា មហាបថវីតិ។ ឯតទេវ ភន្តេ ពហុតរំ យទិទំ មហាបថវី អប្បមត្តកាយំ ភគវតា បរិត្តោ នខសិខាយំ បំសុ អារោបិតោ។ សង្ខម្បិ ន ឧបេតិ ឧបនិធម្បិ ន ឧបេតិ កលភាគម្បិ ន ឧបេតិ មហាបថវិំ ឧបនិធាយ ភគវតា បរិត្តោ នខសិខាយំ បំសុ អារោបិតោតិ។ ឯវមេវ ខោ ភិក្ខវេ អរិយសាវកស្ស ទិដ្ឋិសម្បន្នស្ស បុគ្គលស្ស អភិសមេតាវិនោ ឯតទេវ ពហុតរំ ទុក្ខំ យទិទំ បរិក្ខីណំ បរិយាទិន្នំ អប្បមត្តកំ អវសិដ្ឋំ។ សង្ខម្បិ ន ឧបេតិ ឧបនិធម្បិ ន ឧបេតិ កលភាគម្បិ ន ឧបេតិ បុរិមំ ទុក្ខក្ខន្ធំ បរិក្ខីណំ បរិយាទិន្នំ ឧបនិធាយ យទិទំ សត្តក្ខត្តុបរមតា យោ ឥទំ ទុក្ខន្តិ យថាភូតំ បជានាតិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានាតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ បឋមំ។>
    text <២។ បោក្ខរណីសុត្តំ>
      text <១១២២>, <សេយ្យថាបិ ភិក្ខវេ បោក្ខរណី បញ្ញាសយោជនានិ អាយាមេន បញ្ញាសយោជនានិ វិត្ថារេន បញ្ញាសយោជនានិ ឧព្ពេធេន បុណ្ណា ឧទកស្ស សមតិត្តិកា កាកបេយ្យា។ តតោ បុរិសោ កុសគ្គេន ឧទកំ ឧទ្ធរេយ្យ។ តំ កិំ មញ្ញថ ភិក្ខវេ កតមំ នុ ខោ ពហុតរំ យំ វា កុសគ្គេន ឧព្ភតំ យំ វា បោក្ខរណិយា ឧទកន្តិ។ ឯតទេវ ភន្តេ ពហុតរំ យទិទំ បោក្ខរណិយា ឧទកំ អប្បមត្តកំ កុសគ្គេន ឧទកំ ឧព្ភតំ។ សង្ខម្បិ ន ឧបេតិ ឧបនិធម្បិ ន ឧបេតិ កលភាគម្បិ ន ឧបេតិ បោក្ខរណិយា ឧទកំ ឧបនិធាយ កុសគ្គេន ឧទកំ ឧព្ភតន្តិ។ ឯវមេវ ខោ ភិក្ខវេ អរិយសាវកស្ស…បេ។… យោគោ ករណីយោតិ។ ទុតិយំ។>
    text <៣។ បឋមសំភេជ្ជសុត្តំ>
      text <១១២៣>, <សេយ្យថាបិ ភិក្ខវេ យត្ថិមា មហានទិយោ សំសន្ទន្តិ សមេន្តិ សេយ្យថិទំ គង្គា យមុនា អចិរវតី សរភូ មហី តតោ បុរិសោ ទ្វេ វា តីណិ វា ឧទកផុសិតានិ ឧទ្ធរេយ្យ។ តំ កិំ មញ្ញថ ភិក្ខវេ កតមំ នុ ខោ ពហុតរំ យានិ ទ្វេ វា តីណិ វា ឧទកផុសិតានិ ឧព្ភតានិ យំ វា សំភេជ្ជឧទកន្តិ។ ឯតទេវ ភន្តេ ពហុតរំ យទិទំ សំភេជ្ជឧទកំ អប្បមត្តកានិ ទ្វេ វា តីណិ វា ឧទកផុសិតានិ ឧព្ភតានិ។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ សំភេជ្ជឧទកំ ឧបនិធាយ ទ្វេ វា តីណិ វា ឧទកផុសិតានិ ឧព្ភតានីតិ។ ឯវមេវ ខោ ភិក្ខវេ អរិយសាវកស្ស…បេ។… យោគោ ករណីយោតិ។ តតិយំ។>
    text <៤។ ទុតិយសំភេជ្ជសុត្តំ>
      text <១១២៤>, <សេយ្យថាបិ ភិក្ខវេ យត្ថិមា មហានទិយោ សំសន្ទន្តិ សមេន្តិ សេយ្យថិទំ គង្គា យមុនា អចិរវតី សរភូ មហី តំ ឧទកំ បរិក្ខយំ បរិយាទានំ គច្ឆេយ្យ ឋបេត្វា ទ្វេ វា តីណិ វា ឧទកផុសិតានិ។ តំ កិំ មញ្ញថ ភិក្ខវេ កតមំ នុ ខោ ពហុតរំ យំ វា សំភេជ្ជឧទកំ បរិក្ខីណំ បរិយាទិន្នំ យានិ ទ្វេ វា តីណិ វា ឧទកផុសិតានិ អវសិដ្ឋានីតិ។ ឯតទេវ ភន្តេ ពហុតរំ សំភេជ្ជឧទកំ យទិទំ បរិក្ខីណំ បរិយាទិន្នំ អប្បមត្តកានិ ទ្វេ វា តីណិ វា ឧទកផុសិតានិ អវសិដ្ឋានិ។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ សំភេជ្ជឧទកំ បរិក្ខីណំ បរិយាទិន្នំ ឧបនិធាយ ទ្វេ វា តីណិ វា ឧទកផុសិតានិ អវសិដ្ឋានីតិ។ ឯវមេវ ខោ ភិក្ខវេ អរិយសាវកស្ស…បេ។… យោគោ ករណីយោតិ។ ចតុត្ថំ។>
    text <៥។ បឋមមហាបថវីសុត្តំ>
      text <១១២៥>, <សេយ្យថាបិ ភិក្ខវេ បុរិសោ មហាបថវិយា សត្ត កោលដ្ឋិមត្តិយោ គុឡិកា ឧបនិក្ខិបេយ្យ។ តំ កិំ មញ្ញថ ភិក្ខវេ កតមំ នុ ខោ ពហុតរំ យា វា សត្ត កោលដ្ឋិមត្តិយោ គុឡិកា ឧបនិក្ខិត្តា អយំ វា មហាបថវីតិ។ ឯតទេវ ភន្តេ ពហុតរំ យទិទំ មហាបថវី អប្បមត្តិកា សត្ត កោលដ្ឋិមត្តិយោ គុឡិកា ឧបនិក្ខិត្តា។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ មហាបថវិំ ឧបនិធាយ សត្ត កោលដ្ឋិមត្តិយោ គុឡិកា ឧបនិក្ខិត្តាតិ។ ឯវមេវ ខោ ភិក្ខវេ អរិយសាវកស្ស…បេ។… យោគោ ករណីយោតិ។ បញ្ចមំ។>
    text <៦។ ទុតិយមហាបថវីសុត្តំ>
      text <១១២៦>, <សេយ្យថាបិ ភិក្ខវេ មហាបថវី បរិក្ខយំ បរិយាទានំ គច្ឆេយ្យ ឋបេត្វា សត្ត កោលដ្ឋិមត្តិយោ គុឡិកា។ តំ កិំ មញ្ញថ ភិក្ខវេ កតមំ នុ ខោ ពហុតរំ យំ វា មហាបថវិយា បរិក្ខីណំ បរិយាទិន្នំ យា វា សត្ត កោលដ្ឋិមត្តិយោ គុឡិកា អវសិដ្ឋាតិ។ ឯតទេវ ភន្តេ ពហុតរំ មហាបថវិយា យទិទំ បរិក្ខីណំ បរិយាទិន្នំ អប្បមត្តិកា សត្ត កោលដ្ឋិមត្តិយោ គុឡិកា អវសិដ្ឋា។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ មហាបថវិយា បរិក្ខីណំ បរិយាទិន្នំ ឧបនិធាយ សត្ត កោលដ្ឋិមត្តិយោ គុឡិកា អវសិដ្ឋាតិ។ ឯវមេវ ខោ ភិក្ខវេ អរិយសាវកស្ស…បេ។… យោគោ ករណីយោតិ។ ឆដ្ឋំ។>
    text <៧។ បឋមមហាសមុទ្ទសុត្តំ>
      text <១១២៧>, <សេយ្យថាបិ ភិក្ខវេ បុរិសោ មហាសមុទ្ទតោ ទ្វេ វា តីណិ វា ឧទកផុសិតានិ ឧទ្ធរេយ្យ។ តំ កិំ មញ្ញថ ភិក្ខវេ កតមំ នុ ខោ ពហុតរំ យានិ ទ្វេ វា តីណិ វា ឧទកផុសិតានិ ឧព្ភតានិ យំ វា មហាសមុទ្ទេ ឧទកន្តិ។ ឯតទេវ ភន្តេ ពហុតរំ យទិទំ មហាសមុទ្ទេ ឧទកំ អប្បមត្តកានិ ទ្វេ វា តីណិ វា ឧទកផុសិតានិ ឧព្ភតានិ។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ មហាសមុទ្ទេ ឧទកំ ឧបនិធាយ ទ្វេ វា តីណិ វា ឧទកផុសិតានិ ឧព្ភតានីតិ។ ឯវមេវ ខោ ភិក្ខវេ អរិយសាវកស្ស…បេ។… យោគោ ករណីយោតិ។ សត្តមំ។>
    text <៨។ ទុតិយមហាសមុទ្ទសុត្តំ>
      text <១១២៨>, <សេយ្យថាបិ ភិក្ខវេ មហាសមុទ្ទេ ឧទកំ បរិក្ខយំ បរិយាទានំ គច្ឆេយ្យ ឋបេត្វា ទ្វេ វា តីណិ វា ឧទកផុសិតានិ។ តំ កិំ មញ្ញថ ភិក្ខវេ កតមំ នុ ខោ ពហុតរំ យំ វា មហាសមុទ្ទេ ឧទកំ បរិក្ខីណំ បរិយាទិន្នំ យានិ ទ្វេ វា តីណិ វា ឧទកផុសិតានិ អវសិដ្ឋានីតិ។ ឯតទេវ ភន្តេ ពហុតរំ មហាសមុទ្ទេ ឧទកំ យទិទំ បរិក្ខីណំ បរិយាទិន្នំ អប្បមត្តកានិ ទ្វេ វា តីណិ វា ឧទកផុសិតានិ អវសិដ្ឋានិ។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ មហាសមុទ្ទេ ឧទកំ បរិក្ខីណំ បរិយាទិន្នំ ឧបនិធាយ ទ្វេ វា តីណិ វា ឧទកផុសិតានិ អវសិដ្ឋានីតិ។ ឯវមេវ ខោ ភិក្ខវេ អរិយសាវកស្ស…បេ។… យោគោ ករណីយោតិ។ អដ្ឋមំ។>
    text <៩។ បឋមបព្ពតូបមសុត្តំ>
      text <១១២៩>, <សេយ្យថាបិ ភិក្ខវេ បុរិសោ ហិមវតោ បព្ពតរាជស្ស សត្ត សាសបមត្តិយោ បាសាណសក្ខរា ឧបនិក្ខិបេយ្យ។ តំ កិំ មញ្ញថ ភិក្ខវេ កតមំ នុ ខោ ពហុតរំ យា វា សត្ត សាសបមត្តិយោ បាសាណសក្ខរា ឧបនិក្ខិត្តា អយំ វា ហិមវា បព្ពតរាជាតិ។ ឯតទេវ ភន្តេ ពហុតរំ យទិទំ ហិមវា បព្ពតរាជា អប្បមត្តិកា សត្ត សាសបមត្តិយោ បាសាណសក្ខរា ឧបនិក្ខិត្តា។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ ហិមវន្តំ បព្ពតរាជានំ ឧបនិធាយ សត្ត សាសបមត្តិយោ បាសាណសក្ខរា ឧបនិក្ខិត្តាតិ។ ឯវមេវ ខោ ភិក្ខវេ អរិយសាវកស្ស…បេ។… យោគោ ករណីយោតិ។ នវមំ។>
    text <១០។ ទុតិយបព្ពតូបមសុត្តំ>
      text <១១៣០>, <សេយ្យថាបិ ភិក្ខវេ ហិមវា បព្ពតរាជា បរិក្ខយំ បរិយាទានំ គច្ឆេយ្យ ឋបេត្វា សត្ត សាសបមត្តិយោ បាសាណសក្ខរា។ តំ កិំ មញ្ញថ ភិក្ខវេ កតមំ នុ ខោ ពហុតរំ យំ វា ហិមវតោ បព្ពតរាជស្ស បរិក្ខីណំ បរិយាទិន្នំ យា វា សត្ត សាសបមត្តិយោ បាសាណសក្ខរា អវសិដ្ឋាតិ។ ឯតទេវ ភន្តេ ពហុតរំ ហិមវតោ បព្ពតរាជស្ស យទិទំ បរិក្ខីណំ បរិយាទិន្នំ អប្បមត្តិកា សត្ត សាសបមត្តិយោ បាសាណសក្ខរា អវសិដ្ឋា។ សង្ខម្បិ ន ឧបេន្តិ ឧបនិធម្បិ ន ឧបេន្តិ កលភាគម្បិ ន ឧបេន្តិ ហិមវតោ បព្ពតរាជស្ស បរិក្ខីណំ បរិយាទិន្នំ ឧបនិធាយ សត្ត សាសបមត្តិយោ បាសាណសក្ខរា អវសិដ្ឋាតិ។ ឯវមេវ ខោ ភិក្ខវេ អរិយសាវកស្ស ទិដ្ឋិសម្បន្នស្ស បុគ្គលស្ស អភិសមេតាវិនោ ឯតទេវ ពហុតរំ ទុក្ខំ យទិទំ បរិក្ខីណំ បរិយាទិន្នំ អប្បមត្តកំ អវសិដ្ឋំ។ សង្ខម្បិ ន ឧបេតិ ឧបនិធម្បិ ន ឧបេតិ កលភាគម្បិ ន ឧបេតិ បុរិមំ ទុក្ខក្ខន្ធំ បរិក្ខីណំ បរិយាទិន្នំ ឧបនិធាយ យទិទំ សត្តក្ខត្តុបរមតា យោ ឥទំ ទុក្ខន្តិ យថាភូតំ បជានាតិ…បេ។… អយំ ទុក្ខនិរោធគាមិនី បដិបទាតិ យថាភូតំ បជានាតិ។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ទសមំ។>
      stand <អភិសមយវគ្គោ ឆដ្ឋោ។>
      text <តស្សុទ្ទានំ>
  text <៧។ បឋមអាមកធញ្ញបេយ្យាលវគ្គោ>
    text <១។ អញ្ញត្រសុត្តំ>
      text <១១៣១>, <អថ ខោ ភគវា បរិត្តំ នខសិខាយំ បំសុំ អារោបេត្វា ភិក្ខូ អាមន្តេសិ តំ កិំ មញ្ញថ ភិក្ខវេ កតមំ នុ ខោ ពហុតរំ យោ វាយំ មយា បរិត្តោ នខសិខាយំ បំសុ អារោបិតោ អយំ វា មហាបថវីតិ។ ឯតទេវ ភន្តេ ពហុតរំ យទិទំ មហាបថវី អប្បមត្តកាយំ ភគវតា បរិត្តោ នខសិខាយំ បំសុ អារោបិតោ។ សង្ខម្បិ ន ឧបេតិ ឧបនិធម្បិ ន ឧបេតិ កលភាគម្បិ ន ឧបេតិ មហាបថវិំ ឧបនិធាយ ភគវតា បរិត្តោ នខសិខាយំ បំសុ អារោបិតោតិ។>
      text <ឯវមេវ ខោ ភិក្ខវេ អប្បមត្តកា តេ សត្តា យេ មនុស្សេសុ បច្ចាជាយន្តិ អថ ខោ ឯតេវ ពហុតរា សត្តា យេ អញ្ញត្រ មនុស្សេហិ បច្ចាជាយន្តិ។ តំ កិស្ស ហេតុ។ អទិដ្ឋត្តា ភិក្ខវេ ចតុន្នំ អរិយសច្ចានំ។ កតមេសំ ចតុន្នំ។ ទុក្ខស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ បឋមំ។>
    text <២។ បច្ចន្តសុត្តំ>
      text <១១៣២>, <អថ ខោ ភគវា បរិត្តំ នខសិខាយំ បំសុំ អារោបេត្វា ភិក្ខូ អាមន្តេសិ តំ កិំ មញ្ញថ ភិក្ខវេ កតមំ នុ ខោ ពហុតរំ យោ វាយំ មយា បរិត្តោ នខសិខាយំ បំសុ អារោបិតោ អយំ វា មហាបថវីតិ។ ឯតទេវ ភន្តេ ពហុតរំ យទិទំ មហាបថវី អប្បមត្តកាយំ ភគវតា បរិត្តោ នខសិខាយំ បំសុ អារោបិតោ។ សង្ខម្បិ ន ឧបេតិ ឧបនិធម្បិ ន ឧបេតិ កលភាគម្បិ ន ឧបេតិ មហាបថវិំ ឧបនិធាយ ភគវតា បរិត្តោ នខសិខាយំ បំសុ អារោបិតោតិ។>
      text <ឯវមេវ ខោ ភិក្ខវេ អប្បមត្តកា តេ សត្តា យេ មជ្ឈិមេសុ ជនបទេសុ បច្ចាជាយន្តិ អថ ខោ ឯតេវ ពហុតរា សត្តា យេ បច្ចន្តិមេសុ ជនបទេសុ បច្ចាជាយន្តិ អវិញ្ញាតារេសុ មិលក្ខេសុ …បេ។…។ ទុតិយំ។>
    text <៣។ បញ្ញាសុត្តំ>
      text <១១៣៣>, <… ឯវមេវ ខោ ភិក្ខវេ អប្បកា តេ សត្តា យេ បន អរិយេន បញ្ញាចក្ខុនា សមន្នាគតា អថ ខោ ឯតេវ ពហុតរា សត្តា យេ អវិជ្ជាគតា សម្មុឡ្ហា…បេ។…។ តតិយំ។>
    text <៤។ សុរាមេរយសុត្តំ>
      text <១១៣៤>, <… ឯវមេវ ខោ ភិក្ខវេ អប្បកា តេ សត្តា យេ សុរាមេរយមជ្ជប្បមាទដ្ឋានា បដិវិរតា អថ ខោ ឯតេវ ពហុតរា សត្តា យេ សុរាមេរយមជ្ជប្បមាទដ្ឋានា អបដិវិរតា…បេ។…។ ចតុត្ថំ។>
    text <៥។ ឱទកសុត្តំ>
      text <១១៣៥>, <… ឯវមេវ ខោ ភិក្ខវេ អប្បកា តេ សត្តា យេ ថលជា អថ ខោ ឯតេវ ពហុតរា សត្តា យេ ឧទកជា។ តំ កិស្ស ហេតុ…បេ។…។ បញ្ចមំ។>
    text <៦។ មត្តេយ្យសុត្តំ>
      text <១១៣៦>, <… ឯវមេវ ខោ ភិក្ខវេ អប្បកា តេ សត្តា យេ មត្តេយ្យា អថ ខោ ឯតេវ ពហុតរា សត្តា យេ អមត្តេយ្យា…បេ។…។ ឆដ្ឋំ។>
    text <៧។ បេត្តេយ្យសុត្តំ>
      text <១១៣៧>, <… ឯវមេវ ខោ ភិក្ខវេ អប្បកា តេ សត្តា យេ បេត្តេយ្យា អថ ខោ ឯតេវ ពហុតរា សត្តា យេ អបេត្តេយ្យា…បេ។…។ សត្តមំ។>
    text <៨។ សាមញ្ញសុត្តំ>
      text <១១៣៨>, <… ឯវមេវ ខោ ភិក្ខវេ អប្បកា តេ សត្តា យេ សាមញ្ញា អថ ខោ ឯតេវ ពហុតរា សត្តា យេ អសាមញ្ញា…បេ។…។ អដ្ឋមំ។>
    text <៩។ ព្រហ្មញ្ញសុត្តំ>
      text <១១៣៩>, <… ឯវមេវ ខោ ភិក្ខវេ អប្បកា តេ សត្តា យេ ព្រហ្មញ្ញា អថ ខោ ឯតេវ ពហុតរា សត្តា យេ អព្រហ្មញ្ញា…បេ។…។ នវមំ។>
    text <១០។ បចាយិកសុត្តំ>
      text <១១៤០>, <… ឯវមេវ ខោ ភិក្ខវេ អប្បកា តេ សត្តា យេ កុលេ ជេដ្ឋាបចាយិនោ អថ ខោ ឯតេវ ពហុតរា សត្តា យេ កុលេ អជេដ្ឋាបចាយិនោតិ …បេ។…។ ទសមំ។>
      stand <បឋមអាមកធញ្ញបេយ្យាលវគ្គោ សត្តមោ។>
      text <តស្សុទ្ទានំ>
  text <៨។ ទុតិយអាមកធញ្ញបេយ្យាលវគ្គោ>
    text <១។ បាណាតិបាតសុត្តំ>
      text <១១៤១>, <…បេ។… ឯវមេវ ខោ ភិក្ខវេ អប្បកា តេ សត្តា យេ បាណាតិបាតា បដិវិរតា អថ ខោ ឯតេវ ពហុតរា សត្តា យេ បាណាតិបាតា អប្បដិវិរតា។ តំ កិស្ស ហេតុ។ …បេ។…។ បឋមំ។>
    text <២។ អទិន្នាទានសុត្តំ>
      text <១១៤២>, <…បេ។… ឯវមេវ ខោ ភិក្ខវេ អប្បកា តេ សត្តា យេ អទិន្នាទានា បដិវិរតា អថ ខោ ឯតេវ ពហុតរា សត្តា យេ អទិន្នាទានា អប្បដិវិរតា…បេ។…។ ទុតិយំ។>
    text <៣។ កាមេសុមិច្ឆាចារសុត្តំ>
      text <១១៤៣>, <…បេ។… ឯវមេវ ខោ ភិក្ខវេ អប្បកា តេ សត្តា យេ កាមេសុមិច្ឆាចារា បដិវិរតា អថ ខោ ឯតេវ ពហុតរា សត្តា យេ កាមេសុមិច្ឆាចារា អប្បដិវិរតា…បេ។…។ តតិយំ។>
    text <៤។ មុសាវាទសុត្តំ>
      text <១១៤៤>, <…បេ។… ឯវមេវ ខោ ភិក្ខវេ អប្បកា តេ សត្តា យេ មុសាវាទា បដិវិរតា អថ ខោ ឯតេវ ពហុតរា សត្តា យេ មុសាវាទា អប្បដិវិរតា…បេ។…។ ចតុត្ថំ។>
    text <៥។ បេសុញ្ញសុត្តំ>
      text <១១៤៥>, <…បេ។… ឯវមេវ ខោ ភិក្ខវេ អប្បកា តេ សត្តា យេ បិសុណាយ វាចាយ បដិវិរតា អថ ខោ ឯតេវ ពហុតរា សត្តា យេ បិសុណាយ វាចាយ អប្បដិវិរតា…បេ។…។ បញ្ចមំ។>
    text <៦។ ផរុសវាចាសុត្តំ>
      text <១១៤៦>, <…បេ។… ឯវមេវ ខោ ភិក្ខវេ អប្បកា តេ សត្តា យេ ផរុសាយ វាចាយ បដិវិរតា អថ ខោ ឯតេវ ពហុតរា សត្តា យេ ផរុសាយ វាចាយ អប្បដិវិរតា…បេ។…។ ឆដ្ឋំ។>
    text <៧។ សម្ផប្បលាបសុត្តំ>
      text <១១៤៧>, <…បេ។… ឯវមេវ ខោ ភិក្ខវេ អប្បកា តេ សត្តា យេ សម្ផប្បលាបា បដិវិរតា អថ ខោ ឯតេវ ពហុតរា សត្តា យេ សម្ផប្បលាបា អប្បដិវិរតា…បេ។…។ សត្តមំ។>
    text <៨។ ពីជគាមសុត្តំ>
      text <១១៤៨>, <…បេ។… ឯវមេវ ខោ ភិក្ខវេ អប្បកា តេ សត្តា យេ ពីជគាមភូតគាមសមារម្ភា បដិវិរតា អថ ខោ ឯតេវ ពហុតរា សត្តា យេ ពីជគាមភូតគាមសមារម្ភា អប្បដិវិរតា…បេ។…។ អដ្ឋមំ។>
    text <៩។ វិកាលភោជនសុត្តំ>
      text <១១៤៩>, <…បេ។… ឯវមេវ ខោ ភិក្ខវេ អប្បកា តេ សត្តា យេ វិកាលភោជនា បដិវិរតា អថ ខោ ឯតេវ ពហុតរា សត្តា យេ វិកាលភោជនា អប្បដិវិរតា…បេ។…។ នវមំ។>
    text <១០។ គន្ធវិលេបនសុត្តំ>
      text <១១៥០>, <…បេ។… ឯវមេវ ខោ ភិក្ខវេ អប្បកា តេ សត្តា យេ មាលាគន្ធវិលេបនធារណមណ្ឌនវិភូសនដ្ឋានា បដិវិរតា អថ ខោ ឯតេវ ពហុតរា សត្តា យេ មាលាគន្ធវិលេបនធារណមណ្ឌនវិភូសនដ្ឋានា អប្បដិវិរតា…បេ។…។ ទសមំ។>
      stand <ទុតិយអាមកធញ្ញបេយ្យាលវគ្គោ អដ្ឋមោ។>
      text <តស្សុទ្ទានំ>
  text <៩។ តតិយអាមកធញ្ញបេយ្យាលវគ្គោ>
    text <១។ នច្ចគីតសុត្តំ>
      text <១១៥១>, <…បេ។…។>
      text <ឯវមេវ ខោ ភិក្ខវេ អប្បកា តេ សត្តា យេ នច្ចគីតវាទិតវិសូកទស្សនា បដិវិរតា អថ ខោ ឯតេវ ពហុតរា សត្តា យេ នច្ចគីតវាទិតវិសូកទស្សនា អប្បដិវិរតា។ តំ កិស្ស ហេតុ…បេ។…។ បឋមំ។>
    text <២។ ឧច្ចាសយនសុត្តំ>
      text <១១៥២>, <…បេ។… ឯវមេវ ខោ ភិក្ខវេ អប្បកា តេ សត្តា យេ ឧច្ចាសយនមហាសយនា បដិវិរតា អថ ខោ ឯតេវ ពហុតរា សត្តា យេ ឧច្ចាសយនមហាសយនា អប្បដិវិរតា…បេ។…។ ទុតិយំ។>
    text <៣។ ជាតរូបរជតសុត្តំ>
      text <១១៥៣>, <…បេ។… ឯវមេវ ខោ ភិក្ខវេ អប្បកា តេ សត្តា យេ ជាតរូបរជតបដិគ្គហណា បដិវិរតា អថ ខោ ឯតេវ ពហុតរា សត្តា យេ ជាតរូបរជតបដិគ្គហណា អប្បដិវិរតា…បេ។…។ តតិយំ។>
    text <៤។ អាមកធញ្ញសុត្តំ>
      text <១១៥៤>, <…បេ។… ឯវមេវ ខោ ភិក្ខវេ អប្បកា តេ សត្តា យេ អាមកធញ្ញបដិគ្គហណា បដិវិរតា អថ ខោ ឯតេវ ពហុតរា សត្តា យេ អាមកធញ្ញបដិគ្គហណា អប្បដិវិរតា…បេ។…។ ចតុត្ថំ។>
    text <៥។ អាមកមំសសុត្តំ>
      text <១១៥៥>, <…បេ។… ឯវមេវ ខោ ភិក្ខវេ អប្បកា តេ សត្តា យេ អាមកមំសបដិគ្គហណា បដិវិរតា អថ ខោ ឯតេវ ពហុតរា សត្តា យេ អាមកមំសបដិគ្គហណា អប្បដិវិរតា…បេ។…។ បញ្ចមំ។>
    text <៦។ កុមារិកសុត្តំ>
      text <១១៥៦>, <…បេ។… ឯវមេវ ខោ ភិក្ខវេ អប្បកា តេ សត្តា យេ ឥត្ថិកុមារិកបដិគ្គហណា បដិវិរតា អថ ខោ ឯតេវ ពហុតរា សត្តា យេ ឥត្ថិកុមារិកបដិគ្គហណា អប្បដិវិរតា…បេ។…។ ឆដ្ឋំ។>
    text <៧។ ទាសិទាសសុត្តំ>
      text <១១៥៧>, <…បេ។… ឯវមេវ ខោ ភិក្ខវេ អប្បកា តេ សត្តា យេ ទាសិទាសបដិគ្គហណា បដិវិរតា អថ ខោ ឯតេវ ពហុតរា សត្តា យេ ទាសិទាសបដិគ្គហណា អប្បដិវិរតា…បេ។…។ សត្តមំ។>
    text <៨។ អជេឡកសុត្តំ>
      text <១១៥៨>, <…បេ។… ឯវមេវ ខោ ភិក្ខវេ អប្បកា តេ សត្តា យេ អជេឡកបដិគ្គហណា បដិវិរតា អថ ខោ ឯតេវ ពហុតរា សត្តា យេ អជេឡកបដិគ្គហណា អប្បដិវិរតា…បេ។…។ អដ្ឋមំ។>
    text <៩។ កុក្កុដសូករសុត្តំ>
      text <១១៥៩>, <…បេ។… ឯវមេវ ខោ ភិក្ខវេ អប្បកា តេ សត្តា យេ កុក្កុដសូករបដិគ្គហណា បដិវិរតា អថ ខោ ឯតេវ ពហុតរា សត្តា យេ កុក្កុដសូករបដិគ្គហណា អប្បដិវិរតា…បេ។…។ នវមំ។>
    text <១០។ ហត្ថិគវស្សសុត្តំ>
      text <១១៦០>, <…បេ។… ឯវមេវ ខោ ភិក្ខវេ អប្បកា តេ សត្តា យេ ហត្ថិគវស្សវឡវបដិគ្គហណា បដិវិរតា អថ ខោ ឯតេវ ពហុតរា សត្តា យេ ហត្ថិគវស្សវឡវបដិគ្គហណា អប្បដិវិរតា…បេ។…។ ទសមំ។>
      stand <តតិយអាមកធញ្ញបេយ្យាលវគ្គោ នវមោ។>
      text <តស្សុទ្ទានំ>
  text <១០។ ចតុត្ថអាមកធញ្ញបេយ្យាលវគ្គោ>
    text <១។ ខេត្តវត្ថុសុត្តំ>
      text <១១៦១>, <…បេ។… ឯវមេវ ខោ ភិក្ខវេ អប្បកា តេ សត្តា យេ ខេត្តវត្ថុបដិគ្គហណា បដិវិរតា អថ ខោ ឯតេវ ពហុតរា សត្តា យេ ខេត្តវត្ថុបដិគ្គហណា អប្បដិវិរតា…បេ។…។ បឋមំ។>
    text <២។ កយវិក្កយសុត្តំ>
      text <១១៦២>, <…បេ។… ឯវមេវ ខោ ភិក្ខវេ អប្បកា តេ សត្តា យេ កយវិក្កយា បដិវិរតា អថ ខោ ឯតេវ ពហុតរា សត្តា យេ កយវិក្កយា អប្បដិវិរតា…បេ។…។ ទុតិយំ។>
    text <៣។ ទូតេយ្យសុត្តំ>
      text <១១៦៣>, <…បេ។… ឯវមេវ ខោ ភិក្ខវេ អប្បកា តេ សត្តា យេ ទូតេយ្យបហិនគមនានុយោគា បដិវិរតា អថ ខោ ឯតេវ ពហុតរា សត្តា យេ ទូតេយ្យបហិនគមនានុយោគា អប្បដិវិរតា…បេ។…។ តតិយំ។>
    text <៤។ តុលាកូដសុត្តំ>
      text <១១៦៤>, <…បេ។… ឯវមេវ ខោ ភិក្ខវេ អប្បកា តេ សត្តា យេ តុលាកូដកំសកូដមានកូដា បដិវិរតា អថ ខោ ឯតេវ ពហុតរា សត្តា យេ តុលាកូដកំសកូដមានកូដា អប្បដិវិរតា…បេ។…។ ចតុត្ថំ។>
    text <៥។ ឧក្កោដនសុត្តំ>
      text <១១៦៥>, <…បេ។… ឯវមេវ ខោ ភិក្ខវេ អប្បកា តេ សត្តា យេ ឧក្កោដនវញ្ចននិកតិសាចិយោគា បដិវិរតា អថ ខោ ឯតេវ ពហុតរា សត្តា យេ ឧក្កោដនវញ្ចននិកតិសាចិយោគា អប្បដិវិរតា…បេ។…។ បញ្ចមំ។>
    text <៦-១១។ ឆេទនាទិសុត្តំ>
      text <១១៦៦-១១៧១>, <…បេ។… ឯវមេវ ខោ ភិក្ខវេ អប្បកា តេ សត្តា យេ ឆេទនវធពន្ធនវិបរាមោសអាលោបសហសាការា បដិវិរតា អថ ខោ ឯតេវ ពហុតរា សត្តា យេ ឆេទនវធពន្ធនវិបរាមោសអាលោបសហសាការា អប្បដិវិរតា។ តំ កិស្ស ហេតុ។ អទិដ្ឋត្តា ភិក្ខវេ ចតុន្នំ អរិយសច្ចានំ។ កតមេសំ ចតុន្នំ។ ទុក្ខស្ស អរិយសច្ចស្ស…បេ។… ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ…បេ។… អយំ ទុក្ខនិរោធគាមិនី បដិបទាតិ យោគោ ករណីយោតិ។ ឯកាទសមំ។>
      stand <ចតុត្ថអាមកធញ្ញបេយ្យាលវគ្គោ ទសមោ។>
      text <តស្សុទ្ទានំ>
  text <១១។ បញ្ចគតិបេយ្យាលវគ្គោ>
    text <១។ មនុស្សចុតិនិរយសុត្តំ>
      text <១១៧២>, <អថ ខោ ភគវា បរិត្តំ នខសិខាយំ បំសុំ អារោបេត្វា ភិក្ខូ អាមន្តេសិ តំ កិំ មញ្ញថ ភិក្ខវេ កតមំ នុ ខោ ពហុតរំ យោ វាយំ មយា បរិត្តោ នខសិខាយំ បំសុ អារោបិតោ អយំ វា មហាបថវីតិ។ ឯតទេវ ភន្តេ ពហុតរំ យទិទំ មហាបថវី អប្បមត្តកាយំ ភគវតា បរិត្តោ នខសិខាយំ បំសុ អារោបិតោ។ សង្ខម្បិ ន ឧបេតិ ឧបនិធម្បិ ន ឧបេតិ កលភាគម្បិ ន ឧបេតិ មហាបថវិំ ឧបនិធាយ ភគវតា បរិត្តោ នខសិខាយំ បំសុ អារោបិតោតិ។ ឯវមេវ ខោ ភិក្ខវេ អប្បកា តេ សត្តា យេ មនុស្សា ចុតា មនុស្សេសុ បច្ចាជាយន្តិ អថ ខោ ឯតេវ ពហុតរា សត្តា យេ មនុស្សា ចុតា និរយេ បច្ចាជាយន្តិ…បេ។…។ បឋមំ។>
    text <២។ មនុស្សចុតិតិរច្ឆានសុត្តំ>
      text <១១៧៣>, <…បេ។… ឯវមេវ ខោ ភិក្ខវេ អប្បកា តេ សត្តា យេ មនុស្សា ចុតា មនុស្សេសុ បច្ចាជាយន្តិ អថ ខោ ឯតេវ ពហុតរា សត្តា យេ មនុស្សា ចុតា តិរច្ឆានយោនិយា បច្ចាជាយន្តិ…បេ។…។ ទុតិយំ។>
    text <៣។ មនុស្សចុតិបេត្តិវិសយសុត្តំ>
      text <១១៧៤>, <…បេ។… ឯវមេវ ខោ ភិក្ខវេ អប្បកា តេ សត្តា យេ មនុស្សា ចុតា មនុស្សេសុ បច្ចាជាយន្តិ អថ ខោ ឯតេវ ពហុតរា សត្តា យេ មនុស្សា ចុតា បេត្តិវិសយេ បច្ចាជាយន្តិ…បេ។…។ តតិយំ។>
    text <៤-៥-៦។ មនុស្សចុតិទេវនិរយាទិសុត្តំ>
      text <១១៧៥-១១៧៧>, <…បេ។… ឯវមេវ ខោ ភិក្ខវេ អប្បកា តេ សត្តា យេ មនុស្សា ចុតា ទេវេសុ បច្ចាជាយន្តិ អថ ខោ ឯតេវ ពហុតរា សត្តា យេ មនុស្សា ចុតា និរយេ បច្ចាជាយន្តិ…បេ។… តិរច្ឆានយោនិយា បច្ចាជាយន្តិ…បេ។… បេត្តិវិសយេ បច្ចាជាយន្តិ…បេ។…។ ឆដ្ឋំ។>
    text <៧-៩។ ទេវចុតិនិរយាទិសុត្តំ>
      text <១១៧៨-១១៨០>, <…បេ។… ឯវមេវ ខោ ភិក្ខវេ អប្បកា តេ សត្តា យេ ទេវា ចុតា ទេវេសុ បច្ចាជាយន្តិ អថ ខោ ឯតេវ ពហុតរា សត្តា យេ ទេវា ចុតា និរយេ បច្ចាជាយន្តិ…បេ។… តិរច្ឆានយោនិយា បច្ចាជាយន្តិ…បេ។… បេត្តិវិសយេ បច្ចាជាយន្តិ…បេ។…។ នវមំ។>
    text <១០-១២។ ទេវមនុស្សនិរយាទិសុត្តំ>
      text <១១៨១-១១៨៣>, <…បេ។… ឯវមេវ ខោ ភិក្ខវេ អប្បកា តេ សត្តា យេ ទេវា ចុតា មនុស្សេសុ បច្ចាជាយន្តិ អថ ខោ ឯតេវ ពហុតរា សត្តា យេ ទេវា ចុតា និរយេ បច្ចាជាយន្តិ…បេ។… តិរច្ឆានយោនិយា បច្ចាជាយន្តិ…បេ។… បេត្តិវិសយេ បច្ចាជាយន្តិ…បេ។…។ ទ្វាទសមំ។>
    text <១៣-១៥។ និរយមនុស្សនិរយាទិសុត្តំ>
      text <១១៨៤-១១៨៦>, <…បេ។… ឯវមេវ ខោ ភិក្ខវេ អប្បកា តេ សត្តា យេ និរយា ចុតា មនុស្សេសុ បច្ចាជាយន្តិ អថ ខោ ឯតេវ ពហុតរា សត្តា យេ និរយា ចុតា និរយេ បច្ចាជាយន្តិ…បេ។… តិរច្ឆានយោនិយា បច្ចាជាយន្តិ…បេ។… បេត្តិវិសយេ បច្ចាជាយន្តិ…បេ។…។ បន្នរសមំ។>
    text <១៦-១៨។ និរយទេវនិរយាទិសុត្តំ>
      text <១១៨៧-១១៨៩>, <…បេ។… ឯវមេវ ខោ ភិក្ខវេ អប្បកា តេ សត្តា យេ និរយា ចុតា ទេវេសុ បច្ចាជាយន្តិ អថ ខោ ឯតេវ ពហុតរា សត្តា យេ និរយា ចុតា និរយេ បច្ចាជាយន្តិ…បេ។… តិរច្ឆានយោនិយា បច្ចាជាយន្តិ…បេ។… បេត្តិវិសយេ បច្ចាជាយន្តិ…បេ។…។ អដ្ឋារសមំ។>
    text <១៩-២១។ តិរច្ឆានមនុស្សនិរយាទិសុត្តំ>
      text <១១៩០-១១៩២>, <…បេ។… ឯវមេវ ខោ ភិក្ខវេ អប្បកា តេ សត្តា យេ តិរច្ឆានយោនិយា ចុតា មនុស្សេសុ បច្ចាជាយន្តិ អថ ខោ ឯតេវ ពហុតរា សត្តា យេ តិរច្ឆានយោនិយា ចុតា និរយេ បច្ចាជាយន្តិ…បេ។… តិរច្ឆានយោនិយា បច្ចាជាយន្តិ…បេ។… បេត្តិវិសយេ បច្ចាជាយន្តិ…បេ។…។ ឯកវីសតិមំ។>
    text <២២-២៤។ តិរច្ឆានទេវនិរយាទិសុត្តំ>
      text <១១៩៣-១១៩៥>, <…បេ។… ឯវមេវ ខោ ភិក្ខវេ អប្បកា តេ សត្តា យេ តិរច្ឆានយោនិយា ចុតា ទេវេសុ បច្ចាជាយន្តិ អថ ខោ ឯតេវ ពហុតរា សត្តា យេ តិរច្ឆានយោនិយា ចុតា និរយេ បច្ចាជាយន្តិ…បេ។… តិរច្ឆានយោនិយា បច្ចាជាយន្តិ…បេ។… បេត្តិវិសយេ បច្ចាជាយន្តិ…បេ។…។ ចតុវីសតិមំ។>
    text <២៥-២៧។ បេត្តិមនុស្សនិរយាទិសុត្តំ>
      text <១១៩៦-១១៩៨>, <…បេ។… ឯវមេវ ខោ ភិក្ខវេ អប្បកា តេ សត្តា យេ បេត្តិវិសយា ចុតា មនុស្សេសុ បច្ចាជាយន្តិ អថ ខោ ឯតេវ ពហុតរា សត្តា យេ បេត្តិវិសយា ចុតា និរយេ បច្ចាជាយន្តិ…បេ។… តិរច្ឆានយោនិយា បច្ចាជាយន្តិ…បេ។… បេត្តិវិសយេ បច្ចាជាយន្តិ…បេ។…។ សត្តវីសតិមំ។>
    text <២៨-២៩។ បេត្តិទេវនិរយាទិសុត្តំ>
      text <១១៩៩-១២០០>, <…បេ។… ឯវមេវ ខោ ភិក្ខវេ អប្បកា តេ សត្តា យេ បេត្តិវិសយា ចុតា ទេវេសុ បច្ចាជាយន្តិ អថ ខោ ឯតេវ ពហុតរា សត្តា យេ បេត្តិវិសយា ចុតា និរយេ បច្ចាជាយន្តិ…បេ។… ឯវមេវ ខោ ភិក្ខវេ អប្បកា តេ សត្តា យេ បេត្តិវិសយា ចុតា ទេវេសុ បច្ចាជាយន្តិ អថ ខោ ឯតេវ ពហុតរា សត្តា យេ បេត្តិវិសយា ចុតា តិរច្ឆានយោនិយា បច្ចាជាយន្តិ…បេ។…។ ឯកូនតិំសតិមំ។>
    text <៣០។ បេត្តិទេវបេត្តិវិសយសុត្តំ>
      text <១២០១>, <…បេ។… ឯវមេវ ខោ ភិក្ខវេ អប្បកា តេ សត្តា យេ បេត្តិវិសយា ចុតា ទេវេសុ បច្ចាជាយន្តិ អថ ខោ ឯតេវ ពហុតរា សត្តា យេ បេត្តិវិសយា ចុតា បេត្តិវិសយេ បច្ចាជាយន្តិ។ តំ កិស្ស ហេតុ។ អទិដ្ឋត្តា ភិក្ខវេ ចតុន្នំ អរិយសច្ចានំ។ កតមេសំ ចតុន្នំ។ ទុក្ខស្ស អរិយសច្ចស្ស ទុក្ខសមុទយស្ស អរិយសច្ចស្ស ទុក្ខនិរោធស្ស អរិយសច្ចស្ស ទុក្ខនិរោធគាមិនិយា បដិបទាយ អរិយសច្ចស្ស។>
      text <តស្មាតិហ ភិក្ខវេ ឥទំ ទុក្ខន្តិ យោគោ ករណីយោ អយំ ទុក្ខសមុទយោតិ យោគោ ករណីយោ អយំ ទុក្ខនិរោធោតិ យោគោ ករណីយោ អយំ ទុក្ខនិរោធគាមិនី បដិបទាតិ យោគោ ករណីយោតិ។ ឥទមវោច ភគវា។ អត្តមនា តេ ភិក្ខូ ភគវតោ ភាសិតំ អភិនន្ទុន្តិ។ តិំសតិមំ។>
      stand <បញ្ចគតិបេយ្យាលវគ្គោ ឯកាទសមោ។>
      text <តស្សុទ្ទានំ>
      stand <សច្ចសំយុត្តំ ទ្វាទសមំ។>
      stand <មហាវគ្គោ បញ្ចមោ។>
      text <តស្សុទ្ទានំ>
      stand <មហាវគ្គសំយុត្តបាឡិ និដ្ឋិតា។>
