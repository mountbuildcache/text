text <៤។ ឥន្ទ្រិយសំយុត្តំ>
  text <១។ សុទ្ធិកវគ្គោ>
    text <១។ សុទ្ធិកសុត្តំ>
      text <៤៧១>, <សាវត្ថិនិទានំ។ បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានីតិ។ បឋមំ។>
    text <២។ បឋមសោតាបន្នសុត្តំ>
      text <៤៧២>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ។ យតោ ខោ ភិក្ខវេ អរិយសាវកោ ឥមេសំ បញ្ចន្នំ ឥន្ទ្រិយានំ អស្សាទញ្ច អាទីនវញ្ច និស្សរណញ្ច យថាភូតំ បជានាតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយណោតិ។ ទុតិយំ។>
    text <៣។ ទុតិយសោតាបន្នសុត្តំ>
      text <៤៧៣>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ។ យតោ ខោ ភិក្ខវេ អរិយសាវកោ ឥមេសំ បញ្ចន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ បជានាតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយណោតិ។ តតិយំ។>
    text <៤។ បឋមអរហន្តសុត្តំ>
      text <៤៧៤>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ។ យតោ ខោ ភិក្ខវេ អរិយសាវកោ ឥមេសំ បញ្ចន្នំ ឥន្ទ្រិយានំ អស្សាទញ្ច អាទីនវញ្ច និស្សរណញ្ច យថាភូតំ វិទិត្វា អនុបាទាវិមុត្តោ ហោតិ អយំ វុច្ចតិ ភិក្ខវេ ភិក្ខុ អរហំ ខីណាសវោ វុសិតវា កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញា វិមុត្តោតិ។ ចតុត្ថំ។>
    text <៥។ ទុតិយអរហន្តសុត្តំ>
      text <៤៧៥>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ។ យតោ ខោ ភិក្ខវេ ភិក្ខុ ឥមេសំ បញ្ចន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ វិទិត្វា អនុបាទាវិមុត្តោ ហោតិ អយំ វុច្ចតិ ភិក្ខវេ ភិក្ខុ អរហំ ខីណាសវោ វុសិតវា កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញា វិមុត្តោតិ។ បញ្ចមំ។>
    text <៦។ បឋមសមណព្រាហ្មណសុត្តំ>
      text <៤៧៦>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ។ យេ ហិ កេចិ ភិក្ខវេ សមណា វា ព្រាហ្មណា វា ឥមេសំ បញ្ចន្នំ ឥន្ទ្រិយានំ អស្សាទញ្ច អាទីនវញ្ច និស្សរណញ្ច យថាភូតំ នប្បជានន្តិ ន មេ តេ ភិក្ខវេ សមណា វា ព្រាហ្មណា វា សមណេសុ វា សមណសម្មតា ព្រាហ្មណេសុ វា ព្រាហ្មណសម្មតា ន ច បនេតេ អាយស្មន្តោ សាមញ្ញត្ថំ វា ព្រហ្មញ្ញត្ថំ វា ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តិ។>
      text <យេ ច ខោ កេចិ ភិក្ខវេ សមណា វា ព្រាហ្មណា វា ឥមេសំ បញ្ចន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ បជានន្តិ តេ ខោ មេ ភិក្ខវេ សមណា វា ព្រាហ្មណា វា សមណេសុ ចេវ សមណសម្មតា ព្រាហ្មណេសុ ច ព្រាហ្មណសម្មតា តេ ច បនាយស្មន្តោ សាមញ្ញត្ថញ្ច ព្រហ្មញ្ញត្ថញ្ច ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តីតិ។ ឆដ្ឋំ។>
    text <៧។ ទុតិយសមណព្រាហ្មណសុត្តំ>
      text <៤៧៧>, <យេ ហិ កេចិ ភិក្ខវេ សមណា វា ព្រាហ្មណា វា សទ្ធិន្ទ្រិយំ នប្បជានន្តិ សទ្ធិន្ទ្រិយសមុទយំ នប្បជានន្តិ សទ្ធិន្ទ្រិយនិរោធំ នប្បជានន្តិ សទ្ធិន្ទ្រិយនិរោធគាមិនិំ បដិបទំ នប្បជានន្តិ វីរិយិន្ទ្រិយំ នប្បជានន្តិ…បេ។… សតិន្ទ្រិយំ នប្បជានន្តិ …បេ។… សមាធិន្ទ្រិយំ នប្បជានន្តិ…បេ។… បញ្ញិន្ទ្រិយំ នប្បជានន្តិ បញ្ញិន្ទ្រិយសមុទយំ នប្បជានន្តិ បញ្ញិន្ទ្រិយនិរោធំ នប្បជានន្តិ បញ្ញិន្ទ្រិយនិរោធគាមិនិំ បដិបទំ នប្បជានន្តិ ន មេ តេ ភិក្ខវេ សមណា វា ព្រាហ្មណា វា សមណេសុ វា សមណសម្មតា ព្រាហ្មណេសុ វា ព្រាហ្មណសម្មតា ន ច បនេតេ អាយស្មន្តោ សាមញ្ញត្ថំ វា ព្រហ្មញ្ញត្ថំ វា ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តិ។>
      text <យេ ច ខោ កេចិ ភិក្ខវេ សមណា វា ព្រាហ្មណា វា សទ្ធិន្ទ្រិយំ បជានន្តិ សទ្ធិន្ទ្រិយសមុទយំ បជានន្តិ សទ្ធិន្ទ្រិយនិរោធំ បជានន្តិ សទ្ធិន្ទ្រិយនិរោធគាមិនិំ បដិបទំ បជានន្តិ វីរិយិន្ទ្រិយំ បជានន្តិ វីរិយិន្ទ្រិយសមុទយំ បជានន្តិ វីរិយិន្ទ្រិយនិរោធំ បជានន្តិ វីរិយិន្ទ្រិយនិរោធគាមិនិំ បដិបទំ បជានន្តិ សតិន្ទ្រិយំ បជានន្តិ…បេ។… សមាធិន្ទ្រិយំ បជានន្តិ…បេ។… បញ្ញិន្ទ្រិយំ បជានន្តិ បញ្ញិន្ទ្រិយសមុទយំ បជានន្តិ បញ្ញិន្ទ្រិយនិរោធំ បជានន្តិ បញ្ញិន្ទ្រិយនិរោធគាមិនិំ បដិបទំ បជានន្តិ តេ ខោ មេ ភិក្ខវេ សមណា វា ព្រាហ្មណា វា សមណេសុ ចេវ សមណសម្មតា ព្រាហ្មណេសុ ច ព្រាហ្មណសម្មតា តេ ច បនាយស្មន្តោ សាមញ្ញត្ថញ្ច ព្រហ្មញ្ញត្ថញ្ច ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តីតិ។ សត្តមំ។>
    text <៨។ ទដ្ឋព្ពសុត្តំ>
      text <៤៧៨>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ។ កត្ថ ច ភិក្ខវេ សទ្ធិន្ទ្រិយំ ទដ្ឋព្ពំ។ ចតូសុ សោតាបត្តិយង្គេសុ ឯត្ថ សទ្ធិន្ទ្រិយំ ទដ្ឋព្ពំ។ កត្ថ ច ភិក្ខវេ វីរិយិន្ទ្រិយំ ទដ្ឋព្ពំ។ ចតូសុ សម្មប្បធានេសុ ឯត្ថ វីរិយិន្ទ្រិយំ ទដ្ឋព្ពំ។ កត្ថ ច ភិក្ខវេ សតិន្ទ្រិយំ ទដ្ឋព្ពំ។ ចតូសុ សតិបដ្ឋានេសុ ឯត្ថ សតិន្ទ្រិយំ ទដ្ឋព្ពំ។ កត្ថ ច ភិក្ខវេ សមាធិន្ទ្រិយំ ទដ្ឋព្ពំ។ ចតូសុ ឈានេសុ ឯត្ថ សមាធិន្ទ្រិយំ ទដ្ឋព្ពំ។ កត្ថ ច ភិក្ខវេ បញ្ញិន្ទ្រិយំ ទដ្ឋព្ពំ។ ចតូសុ អរិយសច្ចេសុ ឯត្ថ បញ្ញិន្ទ្រិយំ ទដ្ឋព្ពំ។ ឥមានិ ខោ ភិក្ខវេ បញ្ចិន្ទ្រិយានីតិ។ អដ្ឋមំ។>
    text <៩។ បឋមវិភង្គសុត្តំ>
      text <៤៧៩>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ។ កតមញ្ច ភិក្ខវេ សទ្ធិន្ទ្រិយំ។ ឥធ ភិក្ខវេ អរិយសាវកោ សទ្ធោ ហោតិ សទ្ទហតិ តថាគតស្ស ពោធិំ ឥតិបិ សោ ភគវា អរហំ សម្មាសម្ពុទ្ធោ វិជ្ជាចរណសម្បន្នោ សុគតោ លោកវិទូ អនុត្តរោ បុរិសទម្មសារថិ សត្ថា ទេវមនុស្សានំ ពុទ្ធោ ភគវាតិ ឥទំ វុច្ចតិ ភិក្ខវេ សទ្ធិន្ទ្រិយំ។>
      text <កតមញ្ច ភិក្ខវេ វីរិយិន្ទ្រិយំ។ ឥធ ភិក្ខវេ អរិយសាវកោ អារទ្ធវីរិយោ វិហរតិ អកុសលានំ ធម្មានំ បហានាយ កុសលានំ ធម្មានំ ឧបសម្បទាយ ថាមវា ទឡ្ហបរក្កមោ អនិក្ខិត្តធុរោ កុសលេសុ ធម្មេសុ ឥទំ វុច្ចតិ ភិក្ខវេ វីរិយិន្ទ្រិយំ។>
      text <កតមញ្ច ភិក្ខវេ សតិន្ទ្រិយំ។ ឥធ ភិក្ខវេ អរិយសាវកោ សតិមា ហោតិ បរមេន សតិនេបក្កេន សមន្នាគតោ ចិរកតម្បិ ចិរភាសិតម្បិ សរិតា អនុស្សរិតា ឥទំ វុច្ចតិ ភិក្ខវេ សតិន្ទ្រិយំ។>
      text <កតមញ្ច ភិក្ខវេ សមាធិន្ទ្រិយំ។ ឥធ ភិក្ខវេ អរិយសាវកោ វោស្សគ្គារម្មណំ ករិត្វា លភតិ សមាធិំ លភតិ ចិត្តស្ស ឯកគ្គតំ ឥទំ វុច្ចតិ ភិក្ខវេ សមាធិន្ទ្រិយំ។>
      text <កតមញ្ច ភិក្ខវេ បញ្ញិន្ទ្រិយំ។ ឥធ ភិក្ខវេ អរិយសាវកោ បញ្ញវា ហោតិ ឧទយត្ថគាមិនិយា បញ្ញាយ សមន្នាគតោ អរិយាយ និព្ពេធិកាយ សម្មា ទុក្ខក្ខយគាមិនិយា ឥទំ វុច្ចតិ ភិក្ខវេ បញ្ញិន្ទ្រិយំ។ ឥមានិ ខោ ភិក្ខវេ បញ្ចិន្ទ្រិយានីតិ។ នវមំ។>
    text <១០។ ទុតិយវិភង្គសុត្តំ>
      text <៤៨០>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ។ កតមញ្ច ភិក្ខវេ សទ្ធិន្ទ្រិយំ។ ឥធ ភិក្ខវេ អរិយសាវកោ សទ្ធោ ហោតិ សទ្ទហតិ តថាគតស្ស ពោធិំ ឥតិបិ សោ ភគវា អរហំ សម្មាសម្ពុទ្ធោ វិជ្ជាចរណសម្បន្នោ សុគតោ លោកវិទូ អនុត្តរោ បុរិសទម្មសារថិ សត្ថា ទេវមនុស្សានំ ពុទ្ធោ ភគវាតិ ឥទំ វុច្ចតិ ភិក្ខវេ សទ្ធិន្ទ្រិយំ។>
      text <កតមញ្ច ភិក្ខវេ វីរិយិន្ទ្រិយំ។ ឥធ ភិក្ខវេ អរិយសាវកោ អារទ្ធវីរិយោ វិហរតិ អកុសលានំ ធម្មានំ បហានាយ កុសលានំ ធម្មានំ ឧបសម្បទាយ ថាមវា ទឡ្ហបរក្កមោ អនិក្ខិត្តធុរោ កុសលេសុ ធម្មេសុ។ សោ អនុប្បន្នានំ បាបកានំ អកុសលានំ ធម្មានំ អនុប្បាទាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឧប្បន្នានំ បាបកានំ អកុសលានំ ធម្មានំ បហានាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ អនុប្បន្នានំ កុសលានំ ធម្មានំ ឧប្បាទាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឧប្បន្នានំ កុសលានំ ធម្មានំ ឋិតិយា អសម្មោសាយ ភិយ្យោភាវាយ វេបុល្លាយ ភាវនាយ បារិបូរិយា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឥទំ វុច្ចតិ ភិក្ខវេ វីរិយិន្ទ្រិយំ។>
      text <កតមញ្ច ភិក្ខវេ សតិន្ទ្រិយំ។ ឥធ ភិក្ខវេ អរិយសាវកោ សតិមា ហោតិ បរមេន សតិនេបក្កេន សមន្នាគតោ ចិរកតម្បិ ចិរភាសិតម្បិ សរិតា អនុស្សរិតា។ សោ កាយេ កាយានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ វេទនាសុ…បេ។… ចិត្តេ…បេ។… ធម្មេសុ ធម្មានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ ឥទំ វុច្ចតិ ភិក្ខវេ សតិន្ទ្រិយំ។>
      text <កតមញ្ច ភិក្ខវេ សមាធិន្ទ្រិយំ។ ឥធ ភិក្ខវេ អរិយសាវកោ វោស្សគ្គារម្មណំ ករិត្វា លភតិ សមាធិំ លភតិ ចិត្តស្ស ឯកគ្គតំ។ សោ វិវិច្ចេវ កាមេហិ វិវិច្ច អកុសលេហិ ធម្មេហិ សវិតក្កំ សវិចារំ វិវេកជំ បីតិសុខំ បឋមំ ឈានំ ឧបសម្បជ្ជ វិហរតិ។ វិតក្កវិចារានំ វូបសមា អជ្ឈត្តំ សម្បសាទនំ ចេតសោ ឯកោទិភាវំ អវិតក្កំ អវិចារំ សមាធិជំ បីតិសុខំ ទុតិយំ ឈានំ ឧបសម្បជ្ជ វិហរតិ។ បីតិយា ច វិរាគា ឧបេក្ខកោ ច វិហរតិ សតោ ច សម្បជានោ សុខញ្ច កាយេន បដិសំវេទេតិ យំ តំ អរិយា អាចិក្ខន្តិ ឧបេក្ខកោ សតិមា សុខវិហារីតិ តតិយំ ឈានំ ឧបសម្បជ្ជ វិហរតិ។ សុខស្ស ច បហានា ទុក្ខស្ស ច បហានា បុព្ពេវ សោមនស្សទោមនស្សានំ អត្ថង្គមា អទុក្ខមសុខំ ឧបេក្ខាសតិបារិសុទ្ធិំ ចតុត្ថំ ឈានំ ឧបសម្បជ្ជ វិហរតិ ឥទំ វុច្ចតិ ភិក្ខវេ សមាធិន្ទ្រិយំ។>
      text <កតមញ្ច ភិក្ខវេ បញ្ញិន្ទ្រិយំ។ ឥធ ភិក្ខវេ អរិយសាវកោ បញ្ញវា ហោតិ ឧទយត្ថគាមិនិយា បញ្ញាយ សមន្នាគតោ អរិយាយ និព្ពេធិកាយ សម្មា ទុក្ខក្ខយគាមិនិយា។ សោ ឥទំ ទុក្ខន្តិ យថាភូតំ បជានាតិ អយំ ទុក្ខសមុទយោតិ យថាភូតំ បជានាតិ អយំ ទុក្ខនិរោធោតិ យថាភូតំ បជានាតិ អយំ ទុក្ខនិរោធគាមិនី បដិបទាតិ យថាភូតំ បជានាតិ ឥទំ វុច្ចតិ ភិក្ខវេ បញ្ញិន្ទ្រិយំ។ ឥមានិ ខោ ភិក្ខវេ បញ្ចិន្ទ្រិយានីតិ។ ទសមំ។>
      stand <សុទ្ធិកវគ្គោ បឋមោ។>
      text <តស្សុទ្ទានំ>
      block
        text <សុទ្ធិកញ្ចេវ ទ្វេ សោតា អរហន្តា អបរេ ទុវេ>
        text <សមណព្រាហ្មណា ទដ្ឋព្ពំ វិភង្គា អបរេ ទុវេតិ។>
        text <បដិលាភោ តយោ សំខិត្តា វិត្ថារា អបរេ តយោ>
        text <បដិបន្នោ ច សម្បន្នោ ទសមំ អាសវក្ខយន្តិ។>
        text <បុនព្ភវោ ជីវិតញ្ញាយ ឯកពីជី ច សុទ្ធកំ>
        text <សោតោ អរហសម្ពុទ្ធោ ទ្វេ ច សមណព្រាហ្មណាតិ។>
        text <សុទ្ធិកញ្ច សោតោ អរហា ទុវេ សមណព្រាហ្មណា>
        text <វិភង្គេន តយោ វុត្តា កដ្ឋោ ឧប្បដិបាដិកន្តិ។>
        text <ធី តំ ជម្មិ ជរេ អត្ថុ ទុព្ពណ្ណករណី ជរេ>
        text <តាវ មនោរមំ ពិម្ពំ ជរាយ អភិមទ្ទិតំ។>
        text <យោបិ វស្សសតំ ជីវេ សោបិ មច្ចុបរាយណោ>
        text <ន កិញ្ចិ បរិវជ្ជេតិ សព្ពមេវាភិមទ្ទតីតិ។ បឋមំ>
        text <ជរា ឧណ្ណាភោ ព្រាហ្មណោ សាកេតោ បុព្ពកោដ្ឋកោ>
        text <បុព្ពារាមេ ច ចត្តារិ បិណ្ឌោលោ អាបណេន ចាតិ។>
        text <សាលំ មល្លិកំ សេខោ ច បទំ សារំ បតិដ្ឋិតំ>
        text <ព្រហ្មសូករខតាយោ ឧប្បាទា អបរេ ទុវេតិ។>
        text <សំយោជនា អនុសយា បរិញ្ញា អាសវក្ខយា>
        text <ទ្វេ ផលា ចតុរោ រុក្ខា វគ្គោ តេន បវុច្ចតីតិ។>
        text <ឆ បាចីនតោ និន្នា ឆ និន្នា ច សមុទ្ទតោ>
        text <ទ្វេតេ ឆ ទ្វាទស ហោន្តិ វគ្គោ តេន បវុច្ចតីតិ។>
        text <តថាគតំ បទំ កូដំ មូលំ សារេន វស្សិកំ>
        text <រាជា ចន្ទិមសូរិយា វត្ថេន ទសមំ បទន្តិ។>
        text <ពលំ ពីជញ្ច នាគោ ច រុក្ខោ កុម្ភេន សូកិយា>
        text <អាកាសេន ច ទ្វេ មេឃា នាវា អាគន្តុកា នទីតិ។>
        text <ឯសនា វិធា អាសវោ ភវោ ច ទុក្ខតា តិស្សោ>
        text <ខិលំ មលញ្ច នីឃោ ច វេទនា តណ្ហា តសិនា ចាតិ។>
        text <ឱឃោ យោគោ ឧបាទានំ គន្ថា អនុសយេន ច>
        text <កាមគុណា នីវរណា ខន្ធា ឱរុទ្ធម្ភាគិយាតិ។>
        text <ឆ បាចីនតោ និន្នា ឆ និន្នា ច សមុទ្ទតោ>
        text <ទ្វេតេ ឆ ទ្វាទស ហោន្តិ វគ្គោ តេន បវុច្ចតីតិ។>
        text <ឱឃោ យោគោ ឧបាទានំ គន្ថា អនុសយេន ច>
        text <កាមគុណា នីវរណា ខន្ធា ឱរុទ្ធម្ភាគិយាតិ។>
  text <២។ មុទុតរវគ្គោ>
    text <១។ បដិលាភសុត្តំ>
      text <៤៨១>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ…បេ។…។ កតមញ្ច ភិក្ខវេ សទ្ធិន្ទ្រិយំ។ ឥធ ភិក្ខវេ អរិយសាវកោ សទ្ធោ ហោតិ សទ្ទហតិ តថាគតស្ស ពោធិំ ឥតិបិ សោ ភគវា អរហំ សម្មាសម្ពុទ្ធោ វិជ្ជាចរណសម្បន្នោ សុគតោ លោកវិទូ អនុត្តរោ បុរិសទម្មសារថិ សត្ថា ទេវមនុស្សានំ ពុទ្ធោ ភគវាតិ ឥទំ វុច្ចតិ ភិក្ខវេ សទ្ធិន្ទ្រិយំ។>
      text <កតមញ្ច ភិក្ខវេ វីរិយិន្ទ្រិយំ។ យំ ខោ ភិក្ខវេ ចត្តារោ សម្មប្បធានេ អារព្ភ វីរិយំ បដិលភតិ ឥទំ វុច្ចតិ ភិក្ខវេ វីរិយិន្ទ្រិយំ។>
      text <កតមញ្ច ភិក្ខវេ សតិន្ទ្រិយំ។ យំ ខោ ភិក្ខវេ ចត្តារោ សតិបដ្ឋានេ អារព្ភ សតិំ បដិលភតិ ឥទំ វុច្ចតិ ភិក្ខវេ សតិន្ទ្រិយំ។>
      text <កតមញ្ច ភិក្ខវេ សមាធិន្ទ្រិយំ។ ឥធ ភិក្ខវេ អរិយសាវកោ វោស្សគ្គារម្មណំ ករិត្វា លភតិ សមាធិំ លភតិ ចិត្តស្ស ឯកគ្គតំ ឥទំ វុច្ចតិ ភិក្ខវេ សមាធិន្ទ្រិយំ។>
      text <កតមញ្ច ភិក្ខវេ បញ្ញិន្ទ្រិយំ។ ឥធ ភិក្ខវេ អរិយសាវកោ បញ្ញវា ហោតិ ឧទយត្ថគាមិនិយា បញ្ញាយ សមន្នាគតោ អរិយាយ និព្ពេធិកាយ សម្មា ទុក្ខក្ខយគាមិនិយា ឥទំ វុច្ចតិ ភិក្ខវេ បញ្ញិន្ទ្រិយំ។ ឥមានិ ខោ ភិក្ខវេ បញ្ចិន្ទ្រិយានីតិ។ បឋមំ។>
    text <២។ បឋមសំខិត្តសុត្តំ>
      text <៤៨២>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ សមត្តា បរិបូរត្តា អរហំ ហោតិ តតោ មុទុតរេហិ អនាគាមី ហោតិ តតោ មុទុតរេហិ សកទាគាមី ហោតិ តតោ មុទុតរេហិ សោតាបន្នោ ហោតិ តតោ មុទុតរេហិ ធម្មានុសារី ហោតិ តតោ មុទុតរេហិ សទ្ធានុសារី ហោតីតិ។ ទុតិយំ។>
    text <៣។ ទុតិយសំខិត្តសុត្តំ>
      text <៤៨៣>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ សមត្តា បរិបូរត្តា អរហំ ហោតិ តតោ មុទុតរេហិ អនាគាមី ហោតិ តតោ មុទុតរេហិ សកទាគាមី ហោតិ តតោ មុទុតរេហិ សោតាបន្នោ ហោតិ តតោ មុទុតរេហិ ធម្មានុសារី ហោតិ តតោ មុទុតរេហិ សទ្ធានុសារី ហោតិ។ ឥតិ ខោ ភិក្ខវេ ឥន្ទ្រិយវេមត្តតា ផលវេមត្តតា ហោតិ ផលវេមត្តតា បុគ្គលវេមត្តតាតិ។ តតិយំ។>
    text <៤។ តតិយសំខិត្តសុត្តំ>
      text <៤៨៤>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ សមត្តា បរិបូរត្តា អរហំ ហោតិ តតោ មុទុតរេហិ អនាគាមី ហោតិ តតោ មុទុតរេហិ សកទាគាមី ហោតិ តតោ មុទុតរេហិ សោតាបន្នោ ហោតិ តតោ មុទុតរេហិ ធម្មានុសារី ហោតិ តតោ មុទុតរេហិ សទ្ធានុសារី ហោតិ។ ឥតិ ខោ ភិក្ខវេ បរិបូរំ បរិបូរការី អារាធេតិ បទេសំ បទេសការី អារាធេតិ។ អវញ្ឈានិ ត្វេវាហំ ភិក្ខវេ បញ្ចិន្ទ្រិយានីតិ វទាមីតិ។ ចតុត្ថំ។>
    text <៥។ បឋមវិត្ថារសុត្តំ>
      text <៤៨៥>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ សមត្តា បរិបូរត្តា អរហំ ហោតិ តតោ មុទុតរេហិ អន្តរាបរិនិព្ពាយី ហោតិ តតោ មុទុតរេហិ ឧបហច្ចបរិនិព្ពាយី ហោតិ តតោ មុទុតរេហិ អសង្ខារបរិនិព្ពាយី ហោតិ តតោ មុទុតរេហិ សសង្ខារបរិនិព្ពាយី ហោតិ តតោ មុទុតរេហិ ឧទ្ធំសោតោ ហោតិ អកនិដ្ឋគាមី តតោ មុទុតរេហិ សកទាគាមី ហោតិ តតោ មុទុតរេហិ សោតាបន្នោ ហោតិ តតោ មុទុតរេហិ ធម្មានុសារី ហោតិ តតោ មុទុតរេហិ សទ្ធានុសារី ហោតីតិ។ បញ្ចមំ។>
    text <៦។ ទុតិយវិត្ថារសុត្តំ>
      text <៤៨៦>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ សមត្តា បរិបូរត្តា អរហំ ហោតិ តតោ មុទុតរេហិ អន្តរាបរិនិព្ពាយី ហោតិ តតោ មុទុតរេហិ ឧបហច្ចបរិនិព្ពាយី ហោតិ តតោ មុទុតរេហិ អសង្ខារបរិនិព្ពាយី ហោតិ តតោ មុទុតរេហិ សសង្ខារបរិនិព្ពាយី ហោតិ តតោ មុទុតរេហិ ឧទ្ធំសោតោ ហោតិ អកនិដ្ឋគាមី តតោ មុទុតរេហិ សកទាគាមី ហោតិ តតោ មុទុតរេហិ សោតាបន្នោ ហោតិ តតោ មុទុតរេហិ ធម្មានុសារី ហោតិ តតោ មុទុតរេហិ សទ្ធានុសារី ហោតិ។ ឥតិ ខោ ភិក្ខវេ ឥន្ទ្រិយវេមត្តតា ផលវេមត្តតា ហោតិ ផលវេមត្តតា បុគ្គលវេមត្តតា ហោតីតិ។ ឆដ្ឋំ។>
    text <៧។ តតិយវិត្ថារសុត្តំ>
      text <៤៨៧>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ សមត្តា បរិបូរត្តា អរហំ ហោតិ តតោ មុទុតរេហិ អន្តរាបរិនិព្ពាយី ហោតិ តតោ មុទុតរេហិ ឧបហច្ចបរិនិព្ពាយី ហោតិ តតោ មុទុតរេហិ អសង្ខារបរិនិព្ពាយី ហោតិ តតោ មុទុតរេហិ សសង្ខារបរិនិព្ពាយី ហោតិ តតោ មុទុតរេហិ ឧទ្ធំសោតោ ហោតិ អកនិដ្ឋគាមី តតោ មុទុតរេហិ សកទាគាមី ហោតិ តតោ មុទុតរេហិ សោតាបន្នោ ហោតិ តតោ មុទុតរេហិ ធម្មានុសារី ហោតិ តតោ មុទុតរេហិ សទ្ធានុសារី ហោតិ។ ឥតិ ខោ ភិក្ខវេ បរិបូរំ បរិបូរការី អារាធេតិ បទេសំ បទេសការី អារាធេតិ។ អវញ្ឈានិ ត្វេវាហំ ភិក្ខវេ បញ្ចិន្ទ្រិយានីតិ វទាមីតិ។ សត្តមំ។>
    text <៨។ បដិបន្នសុត្តំ>
      text <៤៨៨>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ សមត្តា បរិបូរត្តា អរហំ ហោតិ តតោ មុទុតរេហិ អរហត្តផលសច្ឆិកិរិយាយ បដិបន្នោ ហោតិ តតោ មុទុតរេហិ អនាគាមី ហោតិ តតោ មុទុតរេហិ អនាគាមិផលសច្ឆិកិរិយាយ បដិបន្នោ ហោតិ តតោ មុទុតរេហិ សកទាគាមី ហោតិ តតោ មុទុតរេហិ សកទាគាមិផលសច្ឆិកិរិយាយ បដិបន្នោ ហោតិ តតោ មុទុតរេហិ សោតាបន្នោ ហោតិ តតោ មុទុតរេហិ សោតាបត្តិផលសច្ឆិកិរិយាយ បដិបន្នោ ហោតិ។ យស្ស ខោ ភិក្ខវេ ឥមានិ បញ្ចិន្ទ្រិយានិ សព្ពេន សព្ពំ សព្ពថា សព្ពំ នត្ថិ តមហំ ពាហិរោ បុថុជ្ជនបក្ខេ ឋិតោតិ វទាមីតិ។ អដ្ឋមំ។>
    text <៩។ សម្បន្នសុត្តំ>
      text <៤៨៩>, <អថ ខោ អញ្ញតរោ ភិក្ខុ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច>
      text <ឥន្ទ្រិយសម្បន្នោ ឥន្ទ្រិយសម្បន្នោតិ ភន្តេ វុច្ចតិ។ កិត្តាវតា នុ ខោ ភន្តេ ឥន្ទ្រិយសម្បន្នោ ហោតីតិ។ ឥធ ភិក្ខុ ភិក្ខុ សទ្ធិន្ទ្រិយំ ភាវេតិ ឧបសមគាមិំ សម្ពោធគាមិំ វីរិយិន្ទ្រិយំ ភាវេតិ ឧបសមគាមិំ សម្ពោធគាមិំ សតិន្ទ្រិយំ ភាវេតិ ឧបសមគាមិំ សម្ពោធគាមិំ សមាធិន្ទ្រិយំ ភាវេតិ ឧបសមគាមិំ សម្ពោធគាមិំ បញ្ញិន្ទ្រិយំ ភាវេតិ ឧបសមគាមិំ សម្ពោធគាមិំ។ ឯត្តាវតា ខោ ភិក្ខុ ភិក្ខុ ឥន្ទ្រិយសម្បន្នោ ហោតីតិ។ នវមំ។>
    text <១០។ អាសវក្ខយសុត្តំ>
      text <៤៩០>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ ភាវិតត្តា ពហុលីកតត្តា ភិក្ខុ អាសវានំ ខយា អនាសវំ ចេតោវិមុត្តិំ បញ្ញាវិមុត្តិំ ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរតីតិ។ ទសមំ។>
      stand <មុទុតរវគ្គោ ទុតិយោ។>
      text <តស្សុទ្ទានំ>
  text <៣។ ឆឡិន្ទ្រិយវគ្គោ>
    text <១។ បុនព្ភវសុត្តំ>
      text <៤៩១>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ។ យាវកីវញ្ចាហំ ភិក្ខវេ ឥមេសំ បញ្ចន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ នាព្ភញ្ញាសិំ នេវ តាវាហំ ភិក្ខវេ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ។ យតោ ច ខ្វាហំ ភិក្ខវេ ឥមេសំ បញ្ចន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ អព្ភញ្ញាសិំ អថាហំ ភិក្ខវេ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ។ ញាណញ្ច បន មេ ទស្សនំ ឧទបាទិ អកុប្បា មេ វិមុត្តិ អយមន្តិមា ជាតិ នត្ថិទានិ បុនព្ភវោតិ។ បឋមំ។>
    text <២។ ជីវិតិន្ទ្រិយសុត្តំ>
      text <៤៩២>, <តីណិមានិ ភិក្ខវេ ឥន្ទ្រិយានិ។ កតមានិ តីណិ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ ឥមានិ ខោ ភិក្ខវេ តីណិ ឥន្ទ្រិយានីតិ។ ទុតិយំ។>
    text <៣។ អញ្ញិន្ទ្រិយសុត្តំ>
      text <៤៩៣>, <តីណិមានិ ភិក្ខវេ ឥន្ទ្រិយានិ។ កតមានិ តីណិ។ អនញ្ញាតញ្ញស្សាមីតិន្ទ្រិយំ អញ្ញិន្ទ្រិយំ អញ្ញាតាវិន្ទ្រិយំ ឥមានិ ខោ ភិក្ខវេ តីណិ ឥន្ទ្រិយានីតិ។ តតិយំ។>
    text <៤។ ឯកពីជីសុត្តំ>
      text <៤៩៤>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ សមត្តា បរិបូរត្តា អរហំ ហោតិ តតោ មុទុតរេហិ អន្តរាបរិនិព្ពាយី ហោតិ តតោ មុទុតរេហិ ឧបហច្ចបរិនិព្ពាយី ហោតិ តតោ មុទុតរេហិ អសង្ខារបរិនិព្ពាយី ហោតិ តតោ មុទុតរេហិ សសង្ខារបរិនិព្ពាយី ហោតិ តតោ មុទុតរេហិ ឧទ្ធំសោតោ ហោតិ អកនិដ្ឋគាមី តតោ មុទុតរេហិ សកទាគាមី ហោតិ តតោ មុទុតរេហិ ឯកពីជី ហោតិ តតោ មុទុតរេហិ កោលំកោលោ ហោតិ តតោ មុទុតរេហិ សត្តក្ខត្តុបរមោ ហោតិ តតោ មុទុតរេហិ ធម្មានុសារី ហោតិ តតោ មុទុតរេហិ សទ្ធានុសារី ហោតីតិ។ ចតុត្ថំ។>
    text <៥។ សុទ្ធកសុត្តំ>
      text <៤៩៥>, <ឆយិមានិ ភិក្ខវេ ឥន្ទ្រិយានិ។ កតមានិ ឆ។ ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ មនិន្ទ្រិយំ ឥមានិ ខោ ភិក្ខវេ ឆ ឥន្ទ្រិយានីតិ។ បញ្ចមំ។>
    text <៦។ សោតាបន្នសុត្តំ>
      text <៤៩៦>, <ឆយិមានិ ភិក្ខវេ ឥន្ទ្រិយានិ។ កតមានិ ឆ។ ចក្ខុន្ទ្រិយំ…បេ។… មនិន្ទ្រិយំ។ យតោ ខោ ភិក្ខវេ អរិយសាវកោ ឥមេសំ ឆន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ បជានាតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយណោតិ។ ឆដ្ឋំ។>
    text <៧។ អរហន្តសុត្តំ>
      text <៤៩៧>, <ឆយិមានិ ភិក្ខវេ ឥន្ទ្រិយានិ។ កតមានិ ឆ។ ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ មនិន្ទ្រិយំ។ យតោ ខោ ភិក្ខវេ ភិក្ខុ ឥមេសំ ឆន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ វិទិត្វា អនុបាទាវិមុត្តោ ហោតិ អយំ វុច្ចតិ ភិក្ខវេ ភិក្ខុ អរហំ ខីណាសវោ វុសិតវា កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញា វិមុត្តោតិ។ សត្តមំ។>
    text <៨។ សម្ពុទ្ធសុត្តំ>
      text <៤៩៨>, <ឆយិមានិ ភិក្ខវេ ឥន្ទ្រិយានិ។ កតមានិ ឆ។ ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ មនិន្ទ្រិយំ។ យាវកីវញ្ចាហំ ភិក្ខវេ ឥមេសំ ឆន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ នាព្ភញ្ញាសិំ នេវ តាវាហំ ភិក្ខវេ សទេវកេ លោកេ សមារកេ សព្រហ្មកេ សស្ស មណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ។ យតោ ច ខ្វាហំ ភិក្ខវេ ឥមេសំ ឆន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ អព្ភញ្ញាសិំ អថាហំ ភិក្ខវេ សទេវកេ លោកេ សមារកេ សព្រហ្មកេ សស្សមណព្រាហ្មណិយា បជាយ សទេវមនុស្សាយ អនុត្តរំ សម្មាសម្ពោធិំ អភិសម្ពុទ្ធោតិ បច្ចញ្ញាសិំ។ ញាណញ្ច បន មេ ទស្សនំ ឧទបាទិ អកុប្បា មេ វិមុត្តិ អយមន្តិមា ជាតិ នត្ថិទានិ បុនព្ភវោតិ។ អដ្ឋមំ។>
    text <៩។ បឋមសមណព្រាហ្មណសុត្តំ>
      text <៤៩៩>, <ឆយិមានិ ភិក្ខវេ ឥន្ទ្រិយានិ។ កតមានិ ឆ។ ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ មនិន្ទ្រិយំ។ យេ ហិ កេចិ ភិក្ខវេ សមណា វា ព្រាហ្មណា វា ឥមេសំ ឆន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ នប្បជានន្តិ ន មេ តេ ភិក្ខវេ សមណា វា ព្រាហ្មណា វា សមណេសុ វា សមណសម្មតា ព្រាហ្មណេសុ វា ព្រាហ្មណសម្មតា ន ច បនេតេ អាយស្មន្តោ សាមញ្ញត្ថំ វា ព្រហ្មញ្ញត្ថំ វា ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តិ។ យេ ច ខោ កេចិ ភិក្ខវេ សមណា វា ព្រាហ្មណា វា ឥមេសំ ឆន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ បជានន្តិ តេ ខោ មេ ភិក្ខវេ សមណា វា ព្រាហ្មណា វា សមណេសុ ចេវ សមណសម្មតា ព្រាហ្មណេសុ ច ព្រាហ្មណសម្មតា តេ ច បនាយស្មន្តោ សាមញ្ញត្ថញ្ច ព្រហ្មញ្ញត្ថញ្ច ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តីតិ។ នវមំ។>
    text <១០។ ទុតិយសមណព្រាហ្មណសុត្តំ>
      text <៥០០>, <យេ ហិ កេចិ ភិក្ខវេ សមណា វា ព្រាហ្មណា វា ចក្ខុន្ទ្រិយំ នប្បជានន្តិ ចក្ខុន្ទ្រិយសមុទយំ នប្បជានន្តិ ចក្ខុន្ទ្រិយនិរោធំ នប្បជានន្តិ ចក្ខុន្ទ្រិយនិរោធគាមិនិំ បដិបទំ នប្បជានន្តិ សោតិន្ទ្រិយំ…បេ។… ឃានិន្ទ្រិយំ…បេ។… ជិវ្ហិន្ទ្រិយំ…បេ។… កាយិន្ទ្រិយំ…បេ។… មនិន្ទ្រិយំ នប្បជានន្តិ មនិន្ទ្រិយសមុទយំ នប្បជានន្តិ មនិន្ទ្រិយនិរោធំ នប្បជានន្តិ មនិន្ទ្រិយនិរោធគាមិនិំ បដិបទំ នប្បជានន្តិ។ ន មេ តេ ភិក្ខវេ…បេ។… សយំ អភិញ្ញា សច្ឆិកត្វា ឧបសម្បជ្ជ វិហរន្តិ។>
      text <យេ ច ខោ កេចិ ភិក្ខវេ សមណា វា ព្រាហ្មណា វា ចក្ខុន្ទ្រិយំ បជានន្តិ ចក្ខុន្ទ្រិយសមុទយំ បជានន្តិ ចក្ខុន្ទ្រិយនិរោធំ បជានន្តិ ចក្ខុន្ទ្រិយនិរោធគាមិនិំ បដិបទំ បជានន្តិ សោតិន្ទ្រិយំ…បេ។… ឃានិន្ទ្រិយំ…បេ។… ជិវ្ហិន្ទ្រិយំ…បេ។… កាយិន្ទ្រិយំ…បេ។… មនិន្ទ្រិយំ បជានន្តិ មនិន្ទ្រិយសមុទយំ បជានន្តិ មនិន្ទ្រិយនិរោធំ បជានន្តិ មនិន្ទ្រិយនិរោធគាមិនិំ បដិបទំ បជានន្តិ តេ ខោ មេ ភិក្ខវេ សមណា វា ព្រាហ្មណា វា សមណេសុ ចេវ សមណសម្មតា ព្រាហ្មណេសុ ច ព្រាហ្មណសម្មតា តេ ច បនាយស្មន្តោ សាមញ្ញត្ថញ្ច ព្រហ្មញ្ញត្ថញ្ច ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តីតិ។ ទសមំ។>
      stand <ឆឡិន្ទ្រិយវគ្គោ តតិយោ។>
      text <តស្សុទ្ទានំ>
  text <៤។ សុខិន្ទ្រិយវគ្គោ>
    text <១។ សុទ្ធិកសុត្តំ>
      text <៥០១>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សុខិន្ទ្រិយំ ទុក្ខិន្ទ្រិយំ សោមនស្សិន្ទ្រិយំ ទោមនស្សិន្ទ្រិយំ ឧបេក្ខិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានីតិ។ បឋមំ។>
    text <២។ សោតាបន្នសុត្តំ>
      text <៥០២>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សុខិន្ទ្រិយំ ទុក្ខិន្ទ្រិយំ សោមនស្សិន្ទ្រិយំ ទោមនស្សិន្ទ្រិយំ ឧបេក្ខិន្ទ្រិយំ។ យតោ ខោ ភិក្ខវេ អរិយសាវកោ ឥមេសំ បញ្ចន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ បជានាតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយណោតិ។ ទុតិយំ។>
    text <៣។ អរហន្តសុត្តំ>
      text <៥០៣>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សុខិន្ទ្រិយំ ទុក្ខិន្ទ្រិយំ សោមនស្សិន្ទ្រិយំ ទោមនស្សិន្ទ្រិយំ ឧបេក្ខិន្ទ្រិយំ។ យតោ ខោ ភិក្ខវេ ភិក្ខុ ឥមេសំ បញ្ចន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ វិទិត្វា អនុបាទាវិមុត្តោ ហោតិ អយំ វុច្ចតិ ភិក្ខវេ ភិក្ខុ អរហំ ខីណាសវោ វុសិតវា កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញា វិមុត្តោតិ។ តតិយំ។>
    text <៤។ បឋមសមណព្រាហ្មណសុត្តំ>
      text <៥០៤>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សុខិន្ទ្រិយំ ទុក្ខិន្ទ្រិយំ សោមនស្សិន្ទ្រិយំ ទោមនស្សិន្ទ្រិយំ ឧបេក្ខិន្ទ្រិយំ។ យេ ហិ កេចិ ភិក្ខវេ សមណា វា ព្រាហ្មណា វា ឥមេសំ បញ្ចន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ នប្បជានន្តិ ន មេ តេ ភិក្ខវេ សមណា វា ព្រាហ្មណា វា សមណេសុ វា សមណសម្មតា ព្រាហ្មណេសុ វា ព្រាហ្មណសម្មតា ន ច បនេតេ អាយស្មន្តោ សាមញ្ញត្ថំ វា ព្រហ្មញ្ញត្ថំ វា ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តិ។>
      text <យេ ច ខោ កេចិ ភិក្ខវេ សមណា វា ព្រាហ្មណា វា ឥមេសំ បញ្ចន្នំ ឥន្ទ្រិយានំ សមុទយញ្ច អត្ថង្គមញ្ច អស្សាទញ្ច អាទីនវញ្ច និស្សរណញ្ច យថាភូតំ បជានន្តិ តេ ខោ មេ ភិក្ខវេ សមណា វា ព្រាហ្មណា វា សមណេសុ ចេវ សមណសម្មតា ព្រាហ្មណេសុ ច ព្រាហ្មណសម្មតា តេ ច បនាយស្មន្តោ សាមញ្ញត្ថញ្ច ព្រហ្មញ្ញត្ថញ្ច ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តីតិ។ ចតុត្ថំ។>
    text <៥។ ទុតិយសមណព្រាហ្មណសុត្តំ>
      text <៥០៥>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សុខិន្ទ្រិយំ ទុក្ខិន្ទ្រិយំ សោមនស្សិន្ទ្រិយំ ទោមនស្សិន្ទ្រិយំ ឧបេក្ខិន្ទ្រិយំ។ យេ ហិ កេចិ ភិក្ខវេ សមណា វា ព្រាហ្មណា វា សុខិន្ទ្រិយំ នប្បជានន្តិ សុខិន្ទ្រិយសមុទយំ នប្បជានន្តិ សុខិន្ទ្រិយនិរោធំ នប្បជានន្តិ សុខិន្ទ្រិយនិរោធគាមិនិំ បដិបទំ នប្បជានន្តិ ទុក្ខិន្ទ្រិយំ នប្បជានន្តិ…បេ។… សោមនស្សិន្ទ្រិយំ នប្បជានន្តិ…បេ។… ទោមនស្សិន្ទ្រិយំ នប្បជានន្តិ …បេ។… ឧបេក្ខិន្ទ្រិយំ នប្បជានន្តិ ឧបេក្ខិន្ទ្រិយសមុទយំ នប្បជានន្តិ ឧបេក្ខិន្ទ្រិយនិរោធំ នប្បជានន្តិ ឧបេក្ខិន្ទ្រិយនិរោធគាមិនិំ បដិបទំ នប្បជានន្តិ ន មេ តេ ភិក្ខវេ សមណា វា ព្រាហ្មណា វា សមណេសុ វា សមណសម្មតា ព្រាហ្មណេសុ វា ព្រាហ្មណសម្មតា ន ច បនេតេ អាយស្មន្តោ សាមញ្ញត្ថំ វា ព្រហ្មញ្ញត្ថំ វា ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តិ។>
      text <យេ ច ខោ កេចិ ភិក្ខវេ សមណា វា ព្រាហ្មណា វា សុខិន្ទ្រិយំ បជានន្តិ សុខិន្ទ្រិយសមុទយំ បជានន្តិ សុខិន្ទ្រិយនិរោធំ បជានន្តិ សុខិន្ទ្រិយនិរោធគាមិនិំ បដិបទំ បជានន្តិ ទុក្ខិន្ទ្រិយំ បជានន្តិ…បេ។… សោមនស្សិន្ទ្រិយំ បជានន្តិ… ទោមនស្សិន្ទ្រិយំ បជានន្តិ… ឧបេក្ខិន្ទ្រិយំ បជានន្តិ ឧបេក្ខិន្ទ្រិយសមុទយំ បជានន្តិ ឧបេក្ខិន្ទ្រិយនិរោធំ បជានន្តិ ឧបេក្ខិន្ទ្រិយនិរោធគាមិនិំ បដិបទំ បជានន្តិ តេ ច ខោ មេ ភិក្ខវេ សមណា វា ព្រាហ្មណា វា សមណេសុ ចេវ សមណសម្មតា ព្រាហ្មណេសុ ច ព្រាហ្មណសម្មតា តេ ច បនាយស្មន្តោ សាមញ្ញត្ថញ្ច ព្រហ្មញ្ញត្ថញ្ច ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរន្តីតិ។ បញ្ចមំ។>
    text <៦។ បឋមវិភង្គសុត្តំ>
      text <៥០៦>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សុខិន្ទ្រិយំ ទុក្ខិន្ទ្រិយំ សោមនស្សិន្ទ្រិយំ ទោមនស្សិន្ទ្រិយំ ឧបេក្ខិន្ទ្រិយំ។>
      text <កតមញ្ច ភិក្ខវេ សុខិន្ទ្រិយំ។ យំ ខោ ភិក្ខវេ កាយិកំ សុខំ កាយិកំ សាតំ កាយសម្ផស្សជំ សុខំ សាតំ វេទយិតំ ឥទំ វុច្ចតិ ភិក្ខវេ សុខិន្ទ្រិយំ។>
      text <កតមញ្ច ភិក្ខវេ ទុក្ខិន្ទ្រិយំ។ យំ ខោ ភិក្ខវេ កាយិកំ ទុក្ខំ កាយិកំ អសាតំ កាយសម្ផស្សជំ ទុក្ខំ អសាតំ វេទយិតំ ឥទំ វុច្ចតិ ភិក្ខវេ ទុក្ខិន្ទ្រិយំ។>
      text <កតមញ្ច ភិក្ខវេ សោមនស្សិន្ទ្រិយំ។ យំ ខោ ភិក្ខវេ ចេតសិកំ សុខំ ចេតសិកំ សាតំ មនោសម្ផស្សជំ សុខំ សាតំ វេទយិតំ ឥទំ វុច្ចតិ ភិក្ខវេ សោមនស្សិន្ទ្រិយំ។>
      text <កតមញ្ច ភិក្ខវេ ទោមនស្សិន្ទ្រិយំ។ យំ ខោ ភិក្ខវេ ចេតសិកំ ទុក្ខំ ចេតសិកំ អសាតំ មនោសម្ផស្សជំ ទុក្ខំ អសាតំ វេទយិតំ ឥទំ វុច្ចតិ ភិក្ខវេ ទោមនស្សិន្ទ្រិយំ។>
      text <កតមញ្ច ភិក្ខវេ ឧបេក្ខិន្ទ្រិយំ។ យំ ខោ ភិក្ខវេ កាយិកំ វា ចេតសិកំ វា នេវសាតំ នាសាតំ វេទយិតំ ឥទំ វុច្ចតិ ភិក្ខវេ ឧបេក្ខិន្ទ្រិយំ។ ឥមានិ ខោ ភិក្ខវេ បញ្ចិន្ទ្រិយានីតិ។ ឆដ្ឋំ។>
    text <៧។ ទុតិយវិភង្គសុត្តំ>
      text <៥០៧>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សុខិន្ទ្រិយំ ទុក្ខិន្ទ្រិយំ សោមនស្សិន្ទ្រិយំ ទោមនស្សិន្ទ្រិយំ ឧបេក្ខិន្ទ្រិយំ។>
      text <កតមញ្ច ភិក្ខវេ សុខិន្ទ្រិយំ។ យំ ខោ ភិក្ខវេ កាយិកំ សុខំ កាយិកំ សាតំ កាយសម្ផស្សជំ សុខំ សាតំ វេទយិតំ ឥទំ វុច្ចតិ ភិក្ខវេ សុខិន្ទ្រិយំ។>
      text <កតមញ្ច ភិក្ខវេ ទុក្ខិន្ទ្រិយំ។ យំ ខោ ភិក្ខវេ កាយិកំ ទុក្ខំ កាយិកំ អសាតំ កាយសម្ផស្សជំ ទុក្ខំ អសាតំ វេទយិតំ ឥទំ វុច្ចតិ ភិក្ខវេ ទុក្ខិន្ទ្រិយំ។>
      text <កតមញ្ច ភិក្ខវេ សោមនស្សិន្ទ្រិយំ។ យំ ខោ ភិក្ខវេ ចេតសិកំ សុខំ ចេតសិកំ សាតំ មនោសម្ផស្សជំ សុខំ សាតំ វេទយិតំ ឥទំ វុច្ចតិ ភិក្ខវេ សោមនស្សិន្ទ្រិយំ។>
      text <កតមញ្ច ភិក្ខវេ ទោមនស្សិន្ទ្រិយំ។ យំ ខោ ភិក្ខវេ ចេតសិកំ ទុក្ខំ ចេតសិកំ អសាតំ មនោសម្ផស្សជំ ទុក្ខំ អសាតំ វេទយិតំ ឥទំ វុច្ចតិ ភិក្ខវេ ទោមនស្សិន្ទ្រិយំ។>
      text <កតមញ្ច ភិក្ខវេ ឧបេក្ខិន្ទ្រិយំ។ យំ ខោ ភិក្ខវេ កាយិកំ វា ចេតសិកំ វា នេវសាតំ នាសាតំ វេទយិតំ ឥទំ វុច្ចតិ ភិក្ខវេ ឧបេក្ខិន្ទ្រិយំ។>
      text <តត្រ ភិក្ខវេ យញ្ច សុខិន្ទ្រិយំ យញ្ច សោមនស្សិន្ទ្រិយំ សុខា សា វេទនា ទដ្ឋព្ពា។ តត្រ ភិក្ខវេ យញ្ច ទុក្ខិន្ទ្រិយំ យញ្ច ទោមនស្សិន្ទ្រិយំ ទុក្ខា សា វេទនា ទដ្ឋព្ពា។ តត្រ ភិក្ខវេ យទិទំ ឧបេក្ខិន្ទ្រិយំ អទុក្ខមសុខា សា វេទនា ទដ្ឋព្ពា។ ឥមានិ ខោ ភិក្ខវេ បញ្ចិន្ទ្រិយានីតិ។ សត្តមំ។>
    text <៨។ តតិយវិភង្គសុត្តំ>
      text <៥០៨>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សុខិន្ទ្រិយំ ទុក្ខិន្ទ្រិយំ សោមនស្សិន្ទ្រិយំ ទោមនស្សិន្ទ្រិយំ ឧបេក្ខិន្ទ្រិយំ។>
      text <កតមញ្ច ភិក្ខវេ សុខិន្ទ្រិយំ។ យំ ខោ ភិក្ខវេ កាយិកំ សុខំ កាយិកំ សាតំ កាយសម្ផស្សជំ សុខំ សាតំ វេទយិតំ ឥទំ វុច្ចតិ ភិក្ខវេ សុខិន្ទ្រិយំ។>
      text <កតមញ្ច ភិក្ខវេ ទុក្ខិន្ទ្រិយំ។ យំ ខោ ភិក្ខវេ កាយិកំ ទុក្ខំ កាយិកំ អសាតំ កាយសម្ផស្សជំ ទុក្ខំ អសាតំ វេទយិតំ ឥទំ វុច្ចតិ ភិក្ខវេ ទុក្ខិន្ទ្រិយំ។>
      text <កតមញ្ច ភិក្ខវេ សោមនស្សិន្ទ្រិយំ។ យំ ខោ ភិក្ខវេ ចេតសិកំ សុខំ ចេតសិកំ សាតំ មនោសម្ផស្សជំ សុខំ សាតំ វេទយិតំ ឥទំ វុច្ចតិ ភិក្ខវេ សោមនស្សិន្ទ្រិយំ។>
      text <កតមញ្ច ភិក្ខវេ ទោមនស្សិន្ទ្រិយំ។ យំ ខោ ភិក្ខវេ ចេតសិកំ ទុក្ខំ ចេតសិកំ អសាតំ មនោសម្ផស្សជំ ទុក្ខំ អសាតំ វេទយិតំ ឥទំ វុច្ចតិ ភិក្ខវេ ទោមនស្សិន្ទ្រិយំ។>
      text <កតមញ្ច ភិក្ខវេ ឧបេក្ខិន្ទ្រិយំ។ យំ ខោ ភិក្ខវេ កាយិកំ វា ចេតសិកំ វា នេវ សាតំ នាសាតំ វេទយិតំ ឥទំ វុច្ចតិ ភិក្ខវេ ឧបេក្ខិន្ទ្រិយំ។>
      text <តត្រ ភិក្ខវេ យញ្ច សុខិន្ទ្រិយំ យញ្ច សោមនស្សិន្ទ្រិយំ សុខា សា វេទនា ទដ្ឋព្ពា។ តត្រ ភិក្ខវេ យញ្ច ទុក្ខិន្ទ្រិយំ យញ្ច ទោមនស្សិន្ទ្រិយំ ទុក្ខា សា វេទនា ទដ្ឋព្ពា។ តត្រ ភិក្ខវេ យទិទំ ឧបេក្ខិន្ទ្រិយំ អទុក្ខមសុខា សា វេទនា ទដ្ឋព្ពា។ ឥតិ ខោ ភិក្ខវេ ឥមានិ បញ្ចិន្ទ្រិយានិ បញ្ច ហុត្វា តីណិ ហោន្តិ តីណិ ហុត្វា បញ្ច ហោន្តិ បរិយាយេនាតិ។ អដ្ឋមំ។>
    text <៩។ កដ្ឋោបមសុត្តំ>
      text <៥០៩>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សុខិន្ទ្រិយំ ទុក្ខិន្ទ្រិយំ សោមនស្សិន្ទ្រិយំ ទោមនស្សិន្ទ្រិយំ ឧបេក្ខិន្ទ្រិយំ។ សុខវេទនិយំ ភិក្ខវេ ផស្សំ បដិច្ច ឧប្បជ្ជតិ សុខិន្ទ្រិយំ។ សោ សុខិតោវ សមានោ សុខិតោស្មីតិ បជានាតិ។ តស្សេវ សុខវេទនិយស្ស ផស្សស្ស និរោធា យំ តជ្ជំ វេទយិតំ សុខវេទនិយំ ផស្សំ បដិច្ច ឧប្បន្នំ សុខិន្ទ្រិយំ តំ និរុជ្ឈតិ តំ វូបសម្មតីតិ បជានាតិ។>
      text <ទុក្ខវេទនិយំ ភិក្ខវេ ផស្សំ បដិច្ច ឧប្បជ្ជតិ ទុក្ខិន្ទ្រិយំ។ សោ ទុក្ខិតោវ សមានោ ទុក្ខិតោស្មីតិ បជានាតិ។ តស្សេវ ទុក្ខវេទនិយស្ស ផស្សស្ស និរោធា យំ តជ្ជំ វេទយិតំ ទុក្ខវេទនិយំ ផស្សំ បដិច្ច ឧប្បន្នំ ទុក្ខិន្ទ្រិយំ តំ និរុជ្ឈតិ តំ វូបសម្មតីតិ បជានាតិ។>
      text <សោមនស្សវេទនិយំ ភិក្ខវេ ផស្សំ បដិច្ច ឧប្បជ្ជតិ សោមនស្សិន្ទ្រិយំ។ សោ សុមនោវ សមានោ សុមនោស្មីតិ បជានាតិ។ តស្សេវ សោមនស្សវេទនិយស្ស ផស្សស្ស និរោធា យំ តជ្ជំ វេទយិតំ សោមនស្សវេទនិយំ ផស្សំ បដិច្ច ឧប្បន្នំ សោមនស្សិន្ទ្រិយំ តំ និរុជ្ឈតិ តំ វូបសម្មតីតិ បជានាតិ។>
      text <ទោមនស្សវេទនិយំ ភិក្ខវេ ផស្សំ បដិច្ច ឧប្បជ្ជតិ ទោមនស្សិន្ទ្រិយំ។ សោ ទុម្មនោវ សមានោ ទុម្មនោស្មីតិ បជានាតិ។ តស្សេវ ទោមនស្សវេទនិយស្ស ផស្សស្ស និរោធា យំ តជ្ជំ វេទយិតំ ទោមនស្សវេទនិយំ ផស្សំ បដិច្ច ឧប្បន្នំ ទោមនស្សិន្ទ្រិយំ តំ និរុជ្ឈតិ តំ វូបសម្មតីតិ បជានាតិ។>
      text <ឧបេក្ខាវេទនិយំ ភិក្ខវេ ផស្សំ បដិច្ច ឧប្បជ្ជតិ ឧបេក្ខិន្ទ្រិយំ។ សោ ឧបេក្ខកោវ សមានោ ឧបេក្ខកោស្មីតិ បជានាតិ។ តស្សេវ ឧបេក្ខាវេទនិយស្ស ផស្សស្ស និរោធា យំ តជ្ជំ វេទយិតំ ឧបេក្ខាវេទនិយំ ផស្សំ បដិច្ច ឧប្បន្នំ ឧបេក្ខិន្ទ្រិយំ តំ និរុជ្ឈតិ តំ វូបសម្មតីតិ បជានាតិ។>
      text <សេយ្យថាបិ ភិក្ខវេ ទ្វិន្នំ កដ្ឋានំ សង្ឃដ្ដនសមោធានា ឧស្មា ជាយតិ តេជោ អភិនិព្ពត្តតិ តេសំយេវ កដ្ឋានំ នានាភាវាវិនិក្ខេបា យា តជ្ជា ឧស្មា សា និរុជ្ឈតិ សា វូបសម្មតិ ឯវមេវ ខោ ភិក្ខវេ សុខវេទនិយំ ផស្សំ បដិច្ច ឧប្បជ្ជតិ សុខិន្ទ្រិយំ។ សោ សុខិតោវ សមានោ សុខិតោស្មីតិ បជានាតិ។ តស្សេវ សុខវេទនិយស្ស ផស្សស្ស និរោធា យំ តជ្ជំ វេទយិតំ សុខវេទនិយំ ផស្សំ បដិច្ច ឧប្បជ្ជតិ សុខិន្ទ្រិយំ តំ និរុជ្ឈតិ តំ វូបសម្មតីតិ បជានាតិ។>
      text <ទុក្ខវេទនិយំ ភិក្ខវេ ផស្សំ បដិច្ច…បេ។… សោមនស្សវេទនិយំ ភិក្ខវេ ផស្សំ បដិច្ច…បេ។… ទោមនស្សវេទនិយំ ភិក្ខវេ ផស្សំ បដិច្ច…បេ។… ឧបេក្ខាវេទនិយំ ភិក្ខវេ ផស្សំ បដិច្ច ឧប្បជ្ជតិ ឧបេក្ខិន្ទ្រិយំ។ សោ ឧបេក្ខកោវ សមានោ ឧបេក្ខកោស្មីតិ បជានាតិ។ តស្សេវ ឧបេក្ខាវេទនិយស្ស ផស្សស្ស និរោធា យំ តជ្ជំ វេទយិតំ ឧបេក្ខាវេទនិយំ ផស្សំ បដិច្ច ឧប្បជ្ជតិ ឧបេក្ខិន្ទ្រិយំ តំ និរុជ្ឈតិ តំ វូបសម្មតីតិ បជានាតិ។ នវមំ។>
    text <១០។ ឧប្បដិបាដិកសុត្តំ>
      text <៥១០>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ ទុក្ខិន្ទ្រិយំ ទោមនស្សិន្ទ្រិយំ សុខិន្ទ្រិយំ សោមនស្សិន្ទ្រិយំ ឧបេក្ខិន្ទ្រិយំ។ ឥធ ភិក្ខវេ ភិក្ខុនោ អប្បមត្តស្ស អាតាបិនោ បហិតត្តស្ស វិហរតោ ឧប្បជ្ជតិ ទុក្ខិន្ទ្រិយំ។ សោ ឯវំ បជានាតិ ឧប្បន្នំ ខោ មេ ឥទំ ទុក្ខិន្ទ្រិយំ តញ្ច ខោ សនិមិត្តំ សនិទានំ សសង្ខារំ សប្បច្ចយំ។ តញ្ច អនិមិត្តំ អនិទានំ អសង្ខារំ អប្បច្ចយំ ទុក្ខិន្ទ្រិយំ ឧប្បជ្ជិស្សតីតិ នេតំ ឋានំ វិជ្ជតិ។ សោ ទុក្ខិន្ទ្រិយញ្ច បជានាតិ ទុក្ខិន្ទ្រិយសមុទយញ្ច បជានាតិ ទុក្ខិន្ទ្រិយនិរោធញ្ច បជានាតិ យត្ថ ចុប្បន្នំ ទុក្ខិន្ទ្រិយំ អបរិសេសំ និរុជ្ឈតិ តញ្ច បជានាតិ។ កត្ថ ចុប្បន្នំ ទុក្ខិន្ទ្រិយំ អបរិសេសំ និរុជ្ឈតិ។ ឥធ ភិក្ខវេ ភិក្ខុ វិវិច្ចេវ កាមេហិ វិវិច្ច អកុសលេហិ ធម្មេហិ សវិតក្កំ សវិចារំ វិវេកជំ បីតិសុខំ បឋមំ ឈានំ ឧបសម្បជ្ជ វិហរតិ ឯត្ថ ចុប្បន្នំ ទុក្ខិន្ទ្រិយំ អបរិសេសំ និរុជ្ឈតិ។ អយំ វុច្ចតិ ភិក្ខវេ ភិក្ខុ អញ្ញាសិ ទុក្ខិន្ទ្រិយស្ស និរោធំ តទត្ថាយ ចិត្តំ ឧបសំហរតិ។>
      text <ឥធ បន ភិក្ខវេ ភិក្ខុនោ អប្បមត្តស្ស អាតាបិនោ បហិតត្តស្ស វិហរតោ ឧប្បជ្ជតិ ទោមនស្សិន្ទ្រិយំ។ សោ ឯវំ បជានាតិ ឧប្បន្នំ ខោ មេ ឥទំ ទោមនស្សិន្ទ្រិយំ តញ្ច ខោ សនិមិត្តំ សនិទានំ សសង្ខារំ សប្បច្ចយំ។ តញ្ច អនិមិត្តំ អនិទានំ អសង្ខារំ អប្បច្ចយំ ទោមនស្សិន្ទ្រិយំ ឧប្បជ្ជិស្សតីតិ នេតំ ឋានំ វិជ្ជតិ។ សោ ទោមនស្សិន្ទ្រិយញ្ច បជានាតិ ទោមនស្សិន្ទ្រិយសមុទយញ្ច បជានាតិ ទោមនស្សិន្ទ្រិយនិរោធញ្ច បជានាតិ យត្ថ ចុប្បន្នំ ទោមនស្សិន្ទ្រិយំ អបរិសេសំ និរុជ្ឈតិ តញ្ច បជានាតិ។ កត្ថ ចុប្បន្នំ ទោមនស្សិន្ទ្រិយំ អបរិសេសំ និរុជ្ឈតិ។ ឥធ ភិក្ខវេ ភិក្ខុ វិតក្កវិចារានំ វូបសមា អជ្ឈត្តំ សម្បសាទនំ ចេតសោ ឯកោទិភាវំ អវិតក្កំ អវិចារំ សមាធិជំ បីតិសុខំ ទុតិយំ ឈានំ ឧបសម្បជ្ជ វិហរតិ ឯត្ថ ចុប្បន្នំ ទោមនស្សិន្ទ្រិយំ អបរិសេសំ និរុជ្ឈតិ។ អយំ វុច្ចតិ ភិក្ខវេ ភិក្ខុ អញ្ញាសិ ទោមនស្សិន្ទ្រិយស្ស និរោធំ តទត្ថាយ ចិត្តំ ឧបសំហរតិ។>
      text <ឥធ បន ភិក្ខវេ ភិក្ខុនោ អប្បមត្តស្ស អាតាបិនោ បហិតត្តស្ស វិហរតោ ឧប្បជ្ជតិ សុខិន្ទ្រិយំ។ សោ ឯវំ បជានាតិ ឧប្បន្នំ ខោ មេ ឥទំ សុខិន្ទ្រិយំ តញ្ច ខោ សនិមិត្តំ សនិទានំ សសង្ខារំ សប្បច្ចយំ។ តញ្ច អនិមិត្តំ អនិទានំ អសង្ខារំ អប្បច្ចយំ សុខិន្ទ្រិយំ ឧប្បជ្ជិស្សតីតិ នេតំ ឋានំ វិជ្ជតិ។ សោ សុខិន្ទ្រិយញ្ច បជានាតិ សុខិន្ទ្រិយសមុទយញ្ច បជានាតិ សុខិន្ទ្រិយនិរោធញ្ច បជានាតិ យត្ថ ចុប្បន្នំ សុខិន្ទ្រិយំ អបរិសេសំ និរុជ្ឈតិ តញ្ច បជានាតិ។ កត្ថ ចុប្បន្នំ សុខិន្ទ្រិយំ អបរិសេសំ និរុជ្ឈតិ។ ឥធ ភិក្ខវេ ភិក្ខុ បីតិយា ច វិរាគា ឧបេក្ខកោ ច វិហរតិ សតោ ច សម្បជានោ សុខញ្ច កាយេន បដិសំវេទេតិ យំ តំ អរិយា អាចិក្ខន្តិ ឧបេក្ខកោ សតិមា សុខវិហារីតិ តតិយំ ឈានំ ឧបសម្បជ្ជ វិហរតិ ឯត្ថ ចុប្បន្នំ សុខិន្ទ្រិយំ អបរិសេសំ និរុជ្ឈតិ។ អយំ វុច្ចតិ ភិក្ខវេ ភិក្ខុ អញ្ញាសិ សុខិន្ទ្រិយស្ស និរោធំ តទត្ថាយ ចិត្តំ ឧបសំហរតិ។>
      text <ឥធ បន ភិក្ខវេ ភិក្ខុនោ អប្បមត្តស្ស អាតាបិនោ បហិតត្តស្ស វិហរតោ ឧប្បជ្ជតិ សោមនស្សិន្ទ្រិយំ។ សោ ឯវំ បជានាតិ ឧប្បន្នំ ខោ មេ ឥទំ សោមនស្សិន្ទ្រិយំ តញ្ច ខោ សនិមិត្តំ សនិទានំ សសង្ខារំ សប្បច្ចយំ។ តញ្ច អនិមិត្តំ អនិទានំ អសង្ខារំ អប្បច្ចយំ សោមនស្សិន្ទ្រិយំ ឧប្បជ្ជិស្សតីតិ នេតំ ឋានំ វិជ្ជតិ។ សោ សោមនស្សិន្ទ្រិយញ្ច បជានាតិ សោមនស្សិន្ទ្រិយសមុទយញ្ច បជានាតិ សោមនស្សិន្ទ្រិយនិរោធញ្ច បជានាតិ យត្ថ ចុប្បន្នំ សោមនស្សិន្ទ្រិយំ អបរិសេសំ និរុជ្ឈតិ តញ្ច បជានាតិ។ កត្ថ ចុប្បន្នំ សោមនស្សិន្ទ្រិយំ អបរិសេសំ និរុជ្ឈតិ។ ឥធ ភិក្ខវេ ភិក្ខុ សុខស្ស ច បហានា ទុក្ខស្ស ច បហានា បុព្ពេវ សោមនស្សទោមនស្សានំ អត្ថង្គមា អទុក្ខមសុខំ ឧបេក្ខាសតិបារិសុទ្ធិំ ចតុត្ថំ ឈានំ ឧបសម្បជ្ជ វិហរតិ ឯត្ថ ចុប្បន្នំ សោមនស្សិន្ទ្រិយំ អបរិសេសំ និរុជ្ឈតិ។ អយំ វុច្ចតិ ភិក្ខវេ ភិក្ខុ អញ្ញាសិ សោមនស្សិន្ទ្រិយស្ស និរោធំ តទត្ថាយ ចិត្តំ ឧបសំហរតិ។>
      text <ឥធ បន ភិក្ខវេ ភិក្ខុនោ អប្បមត្តស្ស អាតាបិនោ បហិតត្តស្ស វិហរតោ ឧប្បជ្ជតិ ឧបេក្ខិន្ទ្រិយំ។ សោ ឯវំ បជានាតិ ឧប្បន្នំ ខោ មេ ឥទំ ឧបេក្ខិន្ទ្រិយំ តញ្ច ខោ សនិមិត្តំ សនិទានំ សសង្ខារំ សប្បច្ចយំ។ តញ្ច អនិមិត្តំ អនិទានំ អសង្ខារំ អប្បច្ចយំ ឧបេក្ខិន្ទ្រិយំ ឧប្បជ្ជិស្សតីតិ នេតំ ឋានំ វិជ្ជតិ។ សោ ឧបេក្ខិន្ទ្រិយញ្ច បជានាតិ ឧបេក្ខិន្ទ្រិយសមុទយញ្ច បជានាតិ ឧបេក្ខិន្ទ្រិយនិរោធញ្ច បជានាតិ យត្ថ ចុប្បន្នំ ឧបេក្ខិន្ទ្រិយំ អបរិសេសំ និរុជ្ឈតិ តញ្ច បជានាតិ។ កត្ថ ចុប្បន្នំ ឧបេក្ខិន្ទ្រិយំ អបរិសេសំ និរុជ្ឈតិ។ ឥធ ភិក្ខវេ ភិក្ខុ សព្ពសោ នេវសញ្ញានាសញ្ញាយតនំ សមតិក្កម្ម សញ្ញាវេទយិតនិរោធំ ឧបសម្បជ្ជ វិហរតិ ឯត្ថ ចុប្បន្នំ ឧបេក្ខិន្ទ្រិយំ អបរិសេសំ និរុជ្ឈតិ។ អយំ វុច្ចតិ ភិក្ខវេ ភិក្ខុ អញ្ញាសិ ឧបេក្ខិន្ទ្រិយស្ស និរោធំ តទត្ថាយ ចិត្តំ ឧបសំហរតីតិ។ ទសមំ។>
      stand <សុខិន្ទ្រិយវគ្គោ ចតុត្ថោ។>
      text <តស្សុទ្ទានំ>
  text <៥។ ជរាវគ្គោ>
    text <១។ ជរាធម្មសុត្តំ>
      text <៥១១>, <ឯវំ មេ សុតំ ឯកំ សមយំ ភគវា សាវត្ថិយំ វិហរតិ បុព្ពារាមេ មិគារមាតុបាសាទេ។ តេន ខោ បន សមយេន ភគវា សាយន្ហសមយំ បដិសល្លានា វុដ្ឋិតោ បច្ឆាតបេ និសិន្នោ ហោតិ បិដ្ឋិំ ឱតាបយមានោ។>
      text <អថ ខោ អាយស្មា អានន្ទោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ភគវតោ គត្តានិ បាណិនា អនោមជ្ជន្តោ ភគវន្តំ ឯតទវោច អច្ឆរិយំ ភន្តេ អព្ភុតំ ភន្តេ។ ន ចេវំ ទានិ ភន្តេ ភគវតោ តាវ បរិសុទ្ធោ ឆវិវណ្ណោ បរិយោទាតោ សិថិលានិ ច គត្តានិ សព្ពានិ វលិយជាតានិ បុរតោ បព្ភារោ ច កាយោ ទិស្សតិ ច ឥន្ទ្រិយានំ អញ្ញថត្តំ ចក្ខុន្ទ្រិយស្ស សោតិន្ទ្រិយស្ស ឃានិន្ទ្រិយស្ស ជិវ្ហិន្ទ្រិយស្ស កាយិន្ទ្រិយស្សាតិ។>
      text <ឯវញ្ហេតំ អានន្ទ ហោតិ ជរាធម្មោ យោព្ពញ្ញេ ព្យាធិធម្មោ អារោគ្យេ មរណធម្មោ ជីវិតេ។ ន ចេវ តាវ បរិសុទ្ធោ ហោតិ ឆវិវណ្ណោ បរិយោទាតោ សិថិលានិ ច ហោន្តិ គត្តានិ សព្ពានិ វលិយជាតានិ បុរតោ បព្ភារោ ច កាយោ ទិស្សតិ ច ឥន្ទ្រិយានំ អញ្ញថត្តំ ចក្ខុន្ទ្រិយស្ស សោតិន្ទ្រិយស្ស ឃានិន្ទ្រិយស្ស ជិវ្ហិន្ទ្រិយស្ស កាយិន្ទ្រិយស្សាតិ។>
      text <ឥទមវោច ភគវា។ ឥទំ វត្វា ច សុគតោ អថាបរំ ឯតទវោច សត្ថា>
    text <២។ ឧណ្ណាភព្រាហ្មណសុត្តំ>
      text <៥១២>, <សាវត្ថិនិទានំ។ អថ ខោ ឧណ្ណាភោ ព្រាហ្មណោ យេន ភគវា តេនុបសង្កមិ ឧបសង្កមិត្វា ភគវតា សទ្ធិំ សម្មោទិ។ សម្មោទនីយំ កថំ សារណីយំ វីតិសារេត្វា ឯកមន្តំ និសីទិ។ ឯកមន្តំ និសិន្នោ ខោ ឧណ្ណាភោ ព្រាហ្មណោ ភគវន្តំ ឯតទវោច>
      text <បញ្ចិមានិ ភោ គោតម ឥន្ទ្រិយានិ នានាវិសយានិ នានាគោចរានិ ន អញ្ញមញ្ញស្ស គោចរវិសយំ បច្ចនុភោន្តិ។ កតមានិ បញ្ច។ ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ។ ឥមេសំ នុ ខោ ភោ គោតម បញ្ចន្នំ ឥន្ទ្រិយានំ នានាវិសយានំ នានាគោចរានំ ន អញ្ញមញ្ញស្ស គោចរវិសយំ បច្ចនុភោន្តានំ កិំ បដិសរណំ កោ ច នេសំ គោចរវិសយំ បច្ចនុភោតីតិ។>
      text <បញ្ចិមានិ ព្រាហ្មណ ឥន្ទ្រិយានិ នានាវិសយានិ នានាគោចរានិ ន អញ្ញមញ្ញស្ស គោចរវិសយំ បច្ចនុភោន្តិ។ កតមានិ បញ្ច។ ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ។ ឥមេសំ ខោ ព្រាហ្មណ បញ្ចន្នំ ឥន្ទ្រិយានំ នានាវិសយានំ នានាគោចរានំ ន អញ្ញមញ្ញស្ស គោចរវិសយំ បច្ចនុភោន្តានំ មនោ បដិសរណំ មនោវ នេសំ គោចរវិសយំ បច្ចនុភោតីតិ។>
      text <មនស្ស បន ភោ គោតម កិំ បដិសរណន្តិ។ មនស្ស ខោ ព្រាហ្មណ សតិ បដិសរណន្តិ។ សតិយា បន ភោ គោតម កិំ បដិសរណន្តិ។ សតិយា ខោ ព្រាហ្មណ វិមុត្តិ បដិសរណន្តិ។ វិមុត្តិយា បន ភោ គោតម កិំ បដិសរណន្តិ។ វិមុត្តិយា ខោ ព្រាហ្មណ និព្ពានំ បដិសរណន្តិ។ និព្ពានស្ស បន ភោ គោតម កិំ បដិសរណន្តិ។ អច្ចយាសិ ព្រាហ្មណ បញ្ហំ នាសក្ខិ បញ្ហស្ស បរិយន្តំ គហេតុំ។ និព្ពានោគធញ្ហិ ព្រាហ្មណ ព្រហ្មចរិយំ វុស្សតិ និព្ពានបរាយណំ និព្ពានបរិយោសានន្តិ។>
      text <អថ ខោ ឧណ្ណាភោ ព្រាហ្មណោ ភគវតោ ភាសិតំ អភិនន្ទិត្វា អនុមោទិត្វា ឧដ្ឋាយាសនា ភគវន្តំ អភិវាទេត្វា បទក្ខិណំ កត្វា បក្កាមិ។>
      text <អថ ខោ ភគវា អចិរបក្កន្តេ ឧណ្ណាភេ ព្រាហ្មណេ ភិក្ខូ អាមន្តេសិ សេយ្យថាបិ ភិក្ខវេ កូដាគារេ វា កូដាគារសាលាយំ វា បាចីនវាតបានា សូរិយេ ឧគ្គច្ឆន្តេ វាតបានេន រស្មិ បវិសិត្វា ក្វាស្ស បតិដ្ឋិតាតិ។ បច្ឆិមាយំ ភន្តេ ភិត្តិយន្តិ។ ឯវមេវ ខោ ភិក្ខវេ ឧណ្ណាភស្ស ព្រាហ្មណស្ស តថាគតេ សទ្ធា និវិដ្ឋា មូលជាតា បតិដ្ឋិតា ទឡ្ហា អសំហារិយា សមណេន វា ព្រាហ្មណេន វា ទេវេន វា មារេន វា ព្រហ្មុនា វា កេនចិ វា លោកស្មិំ។ ឥមម្ហិ ចេ ភិក្ខវេ សមយេ ឧណ្ណាភោ ព្រាហ្មណោ កាលង្ករេយ្យ នត្ថិ សំយោជនំ យេន សំយោជនេន សំយុត្តោ ឧណ្ណាភោ ព្រាហ្មណោ បុន ឥមំ លោកំ អាគច្ឆេយ្យាតិ។ ទុតិយំ។>
    text <៣។ សាកេតសុត្តំ>
      text <៥១៣>, <ឯវំ មេ សុតំ ឯកំ សមយំ ភគវា សាកេតេ វិហរតិ អញ្ជនវនេ មិគទាយេ។ តត្រ ខោ ភគវា ភិក្ខូ អាមន្តេសិ អត្ថិ នុ ខោ ភិក្ខវេ បរិយាយោ យំ បរិយាយំ អាគម្ម យានិ បញ្ចិន្ទ្រិយានិ តានិ បញ្ច ពលានិ ហោន្តិ យានិ បញ្ច ពលានិ តានិ បញ្ចិន្ទ្រិយានិ ហោន្តីតិ។>
      text <ភគវំមូលកា នោ ភន្តេ ធម្មា ភគវំនេត្តិកា ភគវំបដិសរណា។ សាធុ វត ភន្តេ ភគវន្តំយេវ បដិភាតុ ឯតស្ស ភាសិតស្ស អត្ថោ។ ភគវតោ សុត្វា ភិក្ខូ ធារេស្សន្តីតិ។ អត្ថិ ភិក្ខវេ បរិយាយោ យំ បរិយាយំ អាគម្ម យានិ បញ្ចិន្ទ្រិយានិ តានិ បញ្ច ពលានិ ហោន្តិ យានិ បញ្ច ពលានិ តានិ បញ្ចិន្ទ្រិយានិ ហោន្តិ។>
      text <កតមោ ច ភិក្ខវេ បរិយាយោ យំ បរិយាយំ អាគម្ម យានិ បញ្ចិន្ទ្រិយានិ តានិ បញ្ច ពលានិ ហោន្តិ យានិ បញ្ច ពលានិ តានិ បញ្ចិន្ទ្រិយានិ ហោន្តិ។ យំ ភិក្ខវេ សទ្ធិន្ទ្រិយំ តំ សទ្ធាពលំ យំ សទ្ធាពលំ តំ សទ្ធិន្ទ្រិយំ យំ វីរិយិន្ទ្រិយំ តំ វីរិយពលំ យំ វីរិយពលំ តំ វីរិយិន្ទ្រិយំ យំ សតិន្ទ្រិយំ តំ សតិពលំ យំ សតិពលំ តំ សតិន្ទ្រិយំ យំ សមាធិន្ទ្រិយំ តំ សមាធិពលំ យំ សមាធិពលំ តំ សមាធិន្ទ្រិយំ យំ បញ្ញិន្ទ្រិយំ តំ បញ្ញាពលំ យំ បញ្ញាពលំ តំ បញ្ញិន្ទ្រិយំ។ សេយ្យថាបិ ភិក្ខវេ នទី បាចីននិន្នា បាចីនបោណា បាចីនបព្ភារា តស្ស មជ្ឈេ ទីបោ។ អត្ថិ ភិក្ខវេ បរិយាយោ យំ បរិយាយំ អាគម្ម តស្សា នទិយា ឯកោ សោតោ ត្វេវ សង្ខ្យំ គច្ឆតិ។ អត្ថិ បន ភិក្ខវេ បរិយាយោ យំ បរិយាយំ អាគម្ម តស្សា នទិយា ទ្វេ សោតានិ ត្វេវ សង្ខ្យំ គច្ឆន្តិ។>
      text <កតមោ ច ភិក្ខវេ បរិយាយោ យំ បរិយាយំ អាគម្ម តស្សា នទិយា ឯកោ សោតោ ត្វេវ សង្ខ្យំ គច្ឆតិ។ យញ្ច ភិក្ខវេ តស្ស ទីបស្ស បុរិមន្តេ ឧទកំ យញ្ច បច្ឆិមន្តេ ឧទកំ អយំ ខោ ភិក្ខវេ បរិយាយោ យំ បរិយាយំ អាគម្ម តស្សា នទិយា ឯកោ សោតោ ត្វេវ សង្ខ្យំ គច្ឆតិ។>
      text <កតមោ ច ភិក្ខវេ បរិយាយោ យំ បរិយាយំ អាគម្ម តស្សា នទិយា ទ្វេ សោតានិ ត្វេវ សង្ខ្យំ គច្ឆន្តិ។ យញ្ច ភិក្ខវេ តស្ស ទីបស្ស ឧត្តរន្តេ ឧទកំ យញ្ច ទក្ខិណន្តេ ឧទកំ អយំ ខោ ភិក្ខវេ បរិយាយោ យំ បរិយាយំ អាគម្ម តស្សា នទិយា ទ្វេ សោតានិ ត្វេវ សង្ខ្យំ គច្ឆន្តិ។ ឯវមេវ ខោ ភិក្ខវេ យំ សទ្ធិន្ទ្រិយំ តំ សទ្ធាពលំ យំ សទ្ធាពលំ តំ សទ្ធិន្ទ្រិយំ យំ វីរិយិន្ទ្រិយំ តំ វីរិយពលំ យំ វីរិយពលំ តំ វីរិយិន្ទ្រិយំ យំ សតិន្ទ្រិយំ តំ សតិពលំ យំ សតិពលំ តំ សតិន្ទ្រិយំ យំ សមាធិន្ទ្រិយំ តំ សមាធិពលំ យំ សមាធិពលំ តំ សមាធិន្ទ្រិយំ យំ បញ្ញិន្ទ្រិយំ តំ បញ្ញាពលំ យំ បញ្ញាពលំ តំ បញ្ញិន្ទ្រិយំ។ បញ្ចន្នំ ភិក្ខវេ ឥន្ទ្រិយានំ ភាវិតត្តា ពហុលីកតត្តា ភិក្ខុ អាសវានំ ខយា អនាសវំ ចេតោវិមុត្តិំ បញ្ញាវិមុត្តិំ ទិដ្ឋេវ ធម្មេ សយំ អភិញ្ញា សច្ឆិកត្វា ឧបសម្បជ្ជ វិហរតីតិ។ តតិយំ។>
    text <៤។ បុព្ពកោដ្ឋកសុត្តំ>
      text <៥១៤>, <ឯវំ មេ សុតំ ឯកំ សមយំ ភគវា សាវត្ថិយំ វិហរតិ បុព្ពកោដ្ឋកេ។ តត្រ ខោ ភគវា អាយស្មន្តំ សារិបុត្តំ អាមន្តេសិ សទ្ទហសិ ត្វំ សារិបុត្ត សទ្ធិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ…បេ។… បញ្ញិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានន្តិ។>
      text <ន ខ្វាហំ ឯត្ថ ភន្តេ ភគវតោ សទ្ធាយ គច្ឆាមិ សទ្ធិន្ទ្រិយំ…បេ។… បញ្ញិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ។ យេសញ្ហេតំ ភន្តេ អញ្ញាតំ អស្ស អទិដ្ឋំ អវិទិតំ អសច្ឆិកតំ អផស្សិតំ បញ្ញាយ តេ តត្ថ បរេសំ សទ្ធាយ គច្ឆេយ្យុំ សទ្ធិន្ទ្រិយំ…បេ។… បញ្ញិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ។ យេសញ្ច ខោ ឯតំ ភន្តេ ញាតំ ទិដ្ឋំ វិទិតំ សច្ឆិកតំ ផស្សិតំ បញ្ញាយ និក្កង្ខា តេ តត្ថ និព្ពិចិកិច្ឆា សទ្ធិន្ទ្រិយំ…បេ។… បញ្ញិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ។ មយ្ហញ្ច ខោ ឯតំ ភន្តេ ញាតំ ទិដ្ឋំ វិទិតំ សច្ឆិកតំ ផស្សិតំ បញ្ញាយ។ និក្កង្ខវាហំ តត្ថ និព្ពិចិកិច្ឆោ សទ្ធិន្ទ្រិយំ…បេ។… បញ្ញិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានន្តិ។>
      text <សាធុ សាធុ សារិបុត្ត។ យេសញ្ហេតំ សារិបុត្ត អញ្ញាតំ អស្ស អទិដ្ឋំ អវិទិតំ អសច្ឆិកតំ អផស្សិតំ បញ្ញាយ តេ តត្ថ បរេសំ សទ្ធាយ គច្ឆេយ្យុំ សទ្ធិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ…បេ។… បញ្ញិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ។ យេសញ្ច ខោ ឯតំ សារិបុត្ត ញាតំ ទិដ្ឋំ វិទិតំ សច្ឆិកតំ ផស្សិតំ បញ្ញាយ និក្កង្ខា តេ តត្ថ និព្ពិចិកិច្ឆា សទ្ធិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ…បេ។… បញ្ញិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានន្តិ។ ចតុត្ថំ។>
    text <៥។ បឋមបុព្ពារាមសុត្តំ>
      text <៥១៥>, <ឯវំ មេ សុតំ ឯកំ សមយំ ភគវា សាវត្ថិយំ វិហរតិ បុព្ពារាមេ មិគារមាតុបាសាទេ។ តត្រ ខោ ភគវា ភិក្ខូ អាមន្តេសិ កតិនំ នុ ខោ ភិក្ខវេ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។>
      text <ភគវំមូលកា នោ ភន្តេ ធម្មា…បេ។… ឯកស្ស ខោ ភិក្ខវេ ឥន្ទ្រិយស្ស ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ កតមស្ស ឯកស្ស បញ្ញិន្ទ្រិយស្ស បញ្ញវតោ ភិក្ខវេ អរិយសាវកស្ស តទន្វយា សទ្ធា សណ្ឋាតិ តទន្វយំ វីរិយំ សណ្ឋាតិ តទន្វយា សតិ សណ្ឋាតិ តទន្វយោ សមាធិ សណ្ឋាតិ។ ឥមស្ស ខោ ភិក្ខវេ ឯកស្ស ឥន្ទ្រិយស្ស ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ បញ្ចមំ។>
    text <៦។ ទុតិយបុព្ពារាមសុត្តំ>
      text <៥១៦>, <តំយេវ និទានំ។ កតិនំ នុ ខោ ភិក្ខវេ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ ភគវំមូលកា នោ ភន្តេ ធម្មា…បេ។… ទ្វិន្នំ ខោ ភិក្ខវេ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ កតមេសំ ទ្វិន្នំ។ អរិយាយ ច បញ្ញាយ អរិយាយ ច វិមុត្តិយា។ យា ហិស្ស ភិក្ខវេ អរិយា បញ្ញា តទស្ស បញ្ញិន្ទ្រិយំ។ យា ហិស្ស ភិក្ខវេ អរិយា វិមុត្តិ តទស្ស សមាធិន្ទ្រិយំ។ ឥមេសំ ខោ ភិក្ខវេ ទ្វិន្នំ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ ឆដ្ឋំ។>
    text <៧។ តតិយបុព្ពារាមសុត្តំ>
      text <៥១៧>, <តំយេវ និទានំ។ កតិនំ នុ ខោ ភិក្ខវេ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ ភគវំមូលកា នោ ភន្តេ ធម្មា…បេ។… ចតុន្នំ ខោ ភិក្ខវេ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ កតមេសំ ចតុន្នំ។ វីរិយិន្ទ្រិយស្ស សតិន្ទ្រិយស្ស សមាធិន្ទ្រិយស្ស បញ្ញិន្ទ្រិយស្ស ឥមេសំ ខោ ភិក្ខវេ ចតុន្នំ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ សត្តមំ។>
    text <៨។ ចតុត្ថបុព្ពារាមសុត្តំ>
      text <៥១៨>, <តំយេវ និទានំ។ កតិនំ នុ ខោ ភិក្ខវេ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ ភគវំមូលកា នោ ភន្តេ ធម្មា…បេ។… បញ្ចន្នំ ខោ ភិក្ខវេ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ កតមេសំ បញ្ចន្នំ។ សទ្ធិន្ទ្រិយស្ស វីរិយិន្ទ្រិយស្ស សតិន្ទ្រិយស្ស សមាធិន្ទ្រិយស្ស បញ្ញិន្ទ្រិយស្ស ឥមេសំ ខោ ភិក្ខវេ បញ្ចន្នំ ឥន្ទ្រិយានំ ភាវិតត្តា ពហុលីកតត្តា ខីណាសវោ ភិក្ខុ អញ្ញំ ព្យាករោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ អដ្ឋមំ។>
    text <៩។ បិណ្ឌោលភារទ្វាជសុត្តំ>
      text <៥១៩>, <ឯវំ មេ សុតំ ឯកំ សមយំ ភគវា កោសម្ពិយំ វិហរតិ ឃោសិតារាមេ។ តេន ខោ បន សមយេន អាយស្មតា បិណ្ឌោលភារទ្វាជេន អញ្ញា ព្យាកតា ហោតិ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ អថ ខោ សម្ពហុលា ភិក្ខូ យេន ភគវា តេនុបសង្កមិំសុ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិំសុ។ ឯកមន្តំ និសិន្នា ខោ តេ ភិក្ខូ ភគវន្តំ ឯតទវោចុំ>
      text <អាយស្មតា ភន្តេ បិណ្ឌោលភារទ្វាជេន អញ្ញា ព្យាកតា ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ កិំ នុ ខោ ភន្តេ អត្ថវសំ សម្បស្សមានេន អាយស្មតា បិណ្ឌោលភារទ្វាជេន អញ្ញា ព្យាកតា ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។>
      text <តិណ្ណន្នំ ខោ ភិក្ខវេ ឥន្ទ្រិយានំ ភាវិតត្តា ពហុលីកតត្តា បិណ្ឌោលភារទ្វាជេន ភិក្ខុនា អញ្ញា ព្យាកតា ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ កតមេសំ តិណ្ណន្នំ។ សតិន្ទ្រិយស្ស សមាធិន្ទ្រិយស្ស បញ្ញិន្ទ្រិយស្ស ឥមេសំ ខោ ភិក្ខវេ តិណ្ណន្នំ ឥន្ទ្រិយានំ ភាវិតត្តា ពហុលីកតត្តា បិណ្ឌោលភារទ្វាជេន ភិក្ខុនា អញ្ញា ព្យាកតា ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ ឥមានិ ច ភិក្ខវេ តីណិន្ទ្រិយានិ កិមន្តានិ។ ខយន្តានិ។ កិស្ស ខយន្តានិ។ ជាតិជរាមរណស្ស។ ជាតិជរាមរណំ ខយន្តិ ខោ ភិក្ខវេ សម្បស្សមានេន បិណ្ឌោលភារទ្វាជេន ភិក្ខុនា អញ្ញា ព្យាកតា ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាមីតិ។ នវមំ។>
    text <១០។ អាបណសុត្តំ>
      text <៥២០>, <ឯវំ មេ សុតំ ឯកំ សមយំ ភគវា អង្គេសុ វិហរតិ អាបណំ នាម អង្គានំ និគមោ។ តត្រ ខោ ភគវា អាយស្មន្តំ សារិបុត្តំ អាមន្តេសិ យោ សោ សារិបុត្ត អរិយសាវកោ តថាគតេ ឯកន្តគតោ អភិប្បសន្នោ ន សោ តថាគតេ វា តថាគតសាសនេ វា កង្ខេយ្យ វា វិចិកិច្ឆេយ្យ វាតិ។>
      text <យោ សោ ភន្តេ អរិយសាវកោ តថាគតេ ឯកន្តគតោ អភិប្បសន្នោ ន សោ តថាគតេ វា តថាគតសាសនេ វា កង្ខេយ្យ វា វិចិកិច្ឆេយ្យ វា។ សទ្ធស្ស ហិ ភន្តេ អរិយសាវកស្ស ឯវំ បាដិកង្ខំ យំ អារទ្ធវីរិយោ វិហរិស្សតិ អកុសលានំ ធម្មានំ បហានាយ កុសលានំ ធម្មានំ ឧបសម្បទាយ ថាមវា ទឡ្ហបរក្កមោ អនិក្ខិត្តធុរោ កុសលេសុ ធម្មេសុ។ យំ ហិស្ស ភន្តេ វីរិយំ តទស្ស វីរិយិន្ទ្រិយំ។>
      text <សទ្ធស្ស ហិ ភន្តេ អរិយសាវកស្ស អារទ្ធវីរិយស្ស ឯតំ បាដិកង្ខំ យំ សតិមា ភវិស្សតិ បរមេន សតិនេបក្កេន សមន្នាគតោ ចិរកតម្បិ ចិរភាសិតម្បិ សរិតា អនុស្សរិតា។ យា ហិស្ស ភន្តេ សតិ តទស្ស សតិន្ទ្រិយំ។>
      text <សទ្ធស្ស ហិ ភន្តេ អរិយសាវកស្ស អារទ្ធវីរិយស្ស ឧបដ្ឋិតស្សតិនោ ឯតំ បាដិកង្ខំ យំ វោស្សគ្គារម្មណំ ករិត្វា លភិស្សតិ សមាធិំ លភិស្សតិ ចិត្តស្ស ឯកគ្គតំ។ យោ ហិស្ស ភន្តេ សមាធិ តទស្ស សមាធិន្ទ្រិយំ។>
      text <សទ្ធស្ស ហិ ភន្តេ អរិយសាវកស្ស អារទ្ធវីរិយស្ស ឧបដ្ឋិតស្សតិនោ សមាហិតចិត្តស្ស ឯតំ បាដិកង្ខំ យំ ឯវំ បជានិស្សតិ អនមតគ្គោ ខោ សំសារោ។ បុព្ពា កោដិ ន បញ្ញាយតិ អវិជ្ជានីវរណានំ សត្តានំ តណ្ហាសំយោជនានំ សន្ធាវតំ សំសរតំ។ អវិជ្ជាយ ត្វេវ តមោកាយស្ស អសេសវិរាគនិរោធោ សន្តមេតំ បទំ បណីតមេតំ បទំ យទិទំ សព្ពសង្ខារសមថោ សព្ពូបធិបដិនិស្សគ្គោ តណ្ហាក្ខយោ វិរាគោ និរោធោ និព្ពានំ។ យា ហិស្ស ភន្តេ បញ្ញា តទស្ស បញ្ញិន្ទ្រិយំ។>
      text <សទ្ធោ សោ ភន្តេ អរិយសាវកោ ឯវំ បទហិត្វា បទហិត្វា ឯវំ សរិត្វា សរិត្វា ឯវំ សមាទហិត្វា សមាទហិត្វា ឯវំ បជានិត្វា បជានិត្វា ឯវំ អភិសទ្ទហតិ ឥមេ ខោ តេ ធម្មា យេ មេ បុព្ពេ សុតវា អហេសុំ។ តេនាហំ ឯតរហិ កាយេន ច ផុសិត្វា វិហរាមិ បញ្ញាយ ច អតិវិជ្ឈ បស្សាមីតិ។ យា ហិស្ស ភន្តេ សទ្ធា តទស្ស សទ្ធិន្ទ្រិយន្តិ។>
      text <សាធុ សាធុ សារិបុត្ត។ យោ សោ សារិបុត្ត អរិយសាវកោ តថាគតេ ឯកន្តគតោ អភិប្បសន្នោ ន សោ តថាគតេ វា តថាគតសាសនេ វា កង្ខេយ្យ វា វិចិកិច្ឆេយ្យ វា។ សទ្ធស្ស ហិ សារិបុត្ត អរិយសាវកស្ស ឯតំ បាដិកង្ខំ យំ អារទ្ធវីរិយោ វិហរិស្សតិ អកុសលានំ ធម្មានំ បហានាយ កុសលានំ ធម្មានំ ឧបសម្បទាយ ថាមវា ទឡ្ហបរក្កមោ អនិក្ខិត្តធុរោ កុសលេសុ ធម្មេសុ។ យំ ហិស្ស សារិបុត្ត វីរិយំ តទស្ស វីរិយិន្ទ្រិយំ។>
      text <សទ្ធស្ស ហិ សារិបុត្ត អរិយសាវកស្ស អារទ្ធវីរិយស្ស ឯតំ បាដិកង្ខំ យំ សតិមា ភវិស្សតិ បរមេន សតិនេបក្កេន សមន្នាគតោ ចិរកតម្បិ ចិរភាសិតម្បិ សរិតា អនុស្សរិតា។ យា ហិស្ស សារិបុត្ត សតិ តទស្ស សតិន្ទ្រិយំ។>
      text <សទ្ធស្ស ហិ សារិបុត្ត អរិយសាវកស្ស អារទ្ធវីរិយស្ស ឧបដ្ឋិតស្សតិនោ ឯតំ បាដិកង្ខំ យំ វោស្សគ្គារម្មណំ ករិត្វា លភិស្សតិ សមាធិំ លភិស្សតិ ចិត្តស្ស ឯកគ្គតំ។ យោ ហិស្ស សារិបុត្ត សមាធិ តទស្ស សមាធិន្ទ្រិយំ។>
      text <សទ្ធស្ស ហិ សារិបុត្ត អរិយសាវកស្ស អារទ្ធវីរិយស្ស ឧបដ្ឋិតស្សតិនោ សមាហិតចិត្តស្ស ឯតំ បាដិកង្ខំ យំ ឯវំ បជានិស្សតិ អនមតគ្គោ ខោ សំសារោ។ បុព្ពា កោដិ ន បញ្ញាយតិ អវិជ្ជានីវរណានំ សត្តានំ តណ្ហាសំយោជនានំ សន្ធាវតំ សំសរតំ។ អវិជ្ជាយ ត្វេវ តមោកាយស្ស អសេសវិរាគនិរោធោ សន្តមេតំ បទំ បណីតមេតំ បទំ យទិទំ សព្ពសង្ខារសមថោ សព្ពូបធិបដិនិស្សគ្គោ តណ្ហាក្ខយោ វិរាគោ និរោធោ និព្ពានំ។ យា ហិស្ស សារិបុត្ត បញ្ញា តទស្ស បញ្ញិន្ទ្រិយំ។>
      text <សទ្ធោ សោ សារិបុត្ត អរិយសាវកោ ឯវំ បទហិត្វា បទហិត្វា ឯវំ សរិត្វា សរិត្វា ឯវំ សមាទហិត្វា សមាទហិត្វា ឯវំ បជានិត្វា បជានិត្វា ឯវំ អភិសទ្ទហតិ ឥមេ ខោ តេ ធម្មា យេ មេ បុព្ពេ សុតវា អហេសុំ។ តេនាហំ ឯតរហិ កាយេន ច ផុសិត្វា វិហរាមិ បញ្ញាយ ច អតិវិជ្ឈ បស្សាមីតិ។ យា ហិស្ស សារិបុត្ត សទ្ធា តទស្ស សទ្ធិន្ទ្រិយន្តិ។ ទសមំ។>
      stand <ជរាវគ្គោ បញ្ចមោ។>
      text <តស្សុទ្ទានំ>
  text <៦។ សូករខតវគ្គោ>
    text <១។ សាលសុត្តំ>
      text <៥២១>, <ឯវំ មេ សុតំ ឯកំ សមយំ ភគវា កោសលេសុ វិហរតិ សាលាយ ព្រាហ្មណគាមេ។ តត្រ ខោ ភគវា ភិក្ខូ អាមន្តេសិ សេយ្យថាបិ ភិក្ខវេ យេ កេចិ តិរច្ឆានគតា បាណា សីហោ មិគរាជា តេសំ អគ្គមក្ខាយតិ យទិទំ ថាមេន ជវេន សូរេន ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយ។>
      text <កតមេ ច ភិក្ខវេ ពោធិបក្ខិយា ធម្មា។ សទ្ធិន្ទ្រិយំ ភិក្ខវេ ពោធិបក្ខិយោ ធម្មោ តំ ពោធាយ សំវត្តតិ វីរិយិន្ទ្រិយំ ពោធិបក្ខិយោ ធម្មោ តំ ពោធាយ សំវត្តតិ សតិន្ទ្រិយំ ពោធិបក្ខិយោ ធម្មោ តំ ពោធាយ សំវត្តតិ សមាធិន្ទ្រិយំ ពោធិបក្ខិយោ ធម្មោ តំ ពោធាយ សំវត្តតិ បញ្ញិន្ទ្រិយំ ពោធិបក្ខិយោ ធម្មោ តំ ពោធាយ សំវត្តតិ។ សេយ្យថាបិ ភិក្ខវេ យេ កេចិ តិរច្ឆានគតា បាណា សីហោ មិគរាជា តេសំ អគ្គមក្ខាយតិ យទិទំ ថាមេន ជវេន សូរេន ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយាតិ។ បឋមំ។>
    text <២។ មល្លិកសុត្តំ>
      text <៥២២>, <ឯវំ មេ សុតំ ឯកំ សមយំ ភគវា មល្លេសុ វិហរតិ ឧរុវេលកប្បំ នាម មល្លានំ និគមោ។ តត្រ ខោ ភគវា ភិក្ខូ អាមន្តេសិ យាវកីវញ្ច ភិក្ខវេ អរិយសាវកស្ស អរិយញាណំ ន ឧប្បន្នំ ហោតិ នេវ តាវ ចតុន្នំ ឥន្ទ្រិយានំ សណ្ឋិតិ ហោតិ នេវ តាវ ចតុន្នំ ឥន្ទ្រិយានំ អវដ្ឋិតិ ហោតិ។ យតោ ច ខោ ភិក្ខវេ អរិយសាវកស្ស អរិយញាណំ ឧប្បន្នំ ហោតិ អថ ចតុន្នំ ឥន្ទ្រិយានំ សណ្ឋិតិ ហោតិ អថ ចតុន្នំ ឥន្ទ្រិយានំ អវដ្ឋិតិ ហោតិ។>
      text <សេយ្យថាបិ ភិក្ខវេ យាវកីវញ្ច កូដាគារស្ស កូដំ ន ឧស្សិតំ ហោតិ នេវ តាវ គោបានសីនំ សណ្ឋិតិ ហោតិ នេវ តាវ គោបានសីនំ អវដ្ឋិតិ ហោតិ។ យតោ ច ខោ ភិក្ខវេ កូដាគារស្ស កូដំ ឧស្សិតំ ហោតិ អថ គោបានសីនំ សណ្ឋិតិ ហោតិ អថ គោបានសីនំ អវដ្ឋិតិ ហោតិ។ ឯវមេវ ខោ ភិក្ខវេ យាវកីវញ្ច អរិយសាវកស្ស អរិយញាណំ ន ឧប្បន្នំ ហោតិ នេវ តាវ ចតុន្នំ ឥន្ទ្រិយានំ សណ្ឋិតិ ហោតិ នេវ តាវ ចតុន្នំ ឥន្ទ្រិយានំ អវដ្ឋិតិ ហោតិ។ យតោ ច ខោ ភិក្ខវេ អរិយសាវកស្ស អរិយញាណំ ឧប្បន្នំ ហោតិ អថ ចតុន្នំ ឥន្ទ្រិយានំ…បេ។… អវដ្ឋិតិ ហោតិ។>
      text <កតមេសំ ចតុន្នំ។ សទ្ធិន្ទ្រិយស្ស វីរិយិន្ទ្រិយស្ស សតិន្ទ្រិយស្ស សមាធិន្ទ្រិយស្ស។ បញ្ញវតោ ភិក្ខវេ អរិយសាវកស្ស តទន្វយា សទ្ធា សណ្ឋាតិ តទន្វយំ វីរិយំ សណ្ឋាតិ តទន្វយា សតិ សណ្ឋាតិ តទន្វយោ សមាធិ សណ្ឋាតីតិ។ ទុតិយំ។>
    text <៣។ សេខសុត្តំ>
      text <៥២៣>, <ឯវំ មេ សុតំ ឯកំ សមយំ ភគវា កោសម្ពិយំ វិហរតិ ឃោសិតារាមេ។ តត្រ ខោ ភគវា ភិក្ខូ អាមន្តេសិ អត្ថិ នុ ខោ ភិក្ខវេ បរិយាយោ យំ បរិយាយំ អាគម្ម សេខោ ភិក្ខុ សេខភូមិយំ ឋិតោ សេខោស្មីតិ បជានេយ្យ អសេខោ ភិក្ខុ អសេខភូមិយំ ឋិតោ អសេខោស្មីតិ បជានេយ្យាតិ។>
      text <ភគវំមូលកា នោ ភន្តេ ធម្មា…បេ។… អត្ថិ ភិក្ខវេ បរិយាយោ យំ បរិយាយំ អាគម្ម សេខោ ភិក្ខុ សេខភូមិយំ ឋិតោ សេខោស្មីតិ បជានេយ្យ អសេខោ ភិក្ខុ អសេខភូមិយំ ឋិតោ អសេខោស្មីតិ បជានេយ្យ។>
      text <កតមោ ច ភិក្ខវេ បរិយាយោ យំ បរិយាយំ អាគម្ម សេខោ ភិក្ខុ សេខភូមិយំ ឋិតោ សេខោស្មីតិ បជានាតិ។ ឥធ ភិក្ខវេ សេខោ ភិក្ខុ ឥទំ ទុក្ខន្តិ យថាភូតំ បជានាតិ អយំ ទុក្ខសមុទយោតិ យថាភូតំ បជានាតិ អយំ ទុក្ខនិរោធោតិ យថាភូតំ បជានាតិ អយំ ទុក្ខនិរោធគាមិនី បដិបទាតិ យថាភូតំ បជានាតិ អយម្បិ ខោ ភិក្ខវេ បរិយាយោ យំ បរិយាយំ អាគម្ម សេខោ ភិក្ខុ សេខភូមិយំ ឋិតោ សេខោស្មីតិ បជានាតិ។>
      text <បុន ចបរំ ភិក្ខវេ សេខោ ភិក្ខុ ឥតិ បដិសញ្ចិក្ខតិ អត្ថិ នុ ខោ ឥតោ ពហិទ្ធា អញ្ញោ សមណោ វា ព្រាហ្មណោ វា យោ ឯវំ ភូតំ តច្ឆំ តថំ ធម្មំ ទេសេតិ យថា ភគវាតិ។ សោ ឯវំ បជានាតិ នត្ថិ ខោ ឥតោ ពហិទ្ធា អញ្ញោ សមណោ វា ព្រាហ្មណោ វា យោ ឯវំ ភូតំ តច្ឆំ តថំ ធម្មំ ទេសេតិ យថា ភគវាតិ។ អយម្បិ ខោ ភិក្ខវេ បរិយាយោ យំ បរិយាយំ អាគម្ម សេខោ ភិក្ខុ សេខភូមិយំ ឋិតោ សេខោស្មីតិ បជានាតិ។>
      text <បុន ចបរំ ភិក្ខវេ សេខោ ភិក្ខុ បញ្ចិន្ទ្រិយានិ បជានាតិ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ យំគតិកានិ យំបរមានិ យំផលានិ យំបរិយោសានានិ។ ន ហេវ ខោ កាយេន ផុសិត្វា វិហរតិ បញ្ញាយ ច អតិវិជ្ឈ បស្សតិ។ អយម្បិ ខោ ភិក្ខវេ បរិយាយោ យំ បរិយាយំ អាគម្ម សេខោ ភិក្ខុ សេខភូមិយំ ឋិតោ សេខោស្មីតិ បជានាតិ។>
      text <កតមោ ច ភិក្ខវេ បរិយាយោ យំ បរិយាយំ អាគម្ម អសេខោ ភិក្ខុ អសេខភូមិយំ ឋិតោ អសេខោស្មីតិ បជានាតិ។ ឥធ ភិក្ខវេ អសេខោ ភិក្ខុ បញ្ចិន្ទ្រិយានិ បជានាតិ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ យំគតិកានិ យំបរមានិ យំផលានិ យំបរិយោសានានិ។ កាយេន ច ផុសិត្វា វិហរតិ បញ្ញាយ ច អតិវិជ្ឈ បស្សតិ។ អយម្បិ ខោ ភិក្ខវេ បរិយាយោ យំ បរិយាយំ អាគម្ម អសេខោ ភិក្ខុ អសេខភូមិយំ ឋិតោ អសេខោស្មីតិ បជានាតិ។>
      text <បុន ចបរំ ភិក្ខវេ អសេខោ ភិក្ខុ ឆ ឥន្ទ្រិយានិ បជានាតិ។ ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ មនិន្ទ្រិយំ ឥមានិ ខោ ឆ ឥន្ទ្រិយានិ សព្ពេន សព្ពំ សព្ពថា សព្ពំ អបរិសេសំ និរុជ្ឈិស្សន្តិ អញ្ញានិ ច ឆ ឥន្ទ្រិយានិ ន កុហិញ្ចិ កិស្មិញ្ចិ ឧប្បជ្ជិស្សន្តីតិ បជានាតិ។ អយម្បិ ខោ ភិក្ខវេ បរិយាយោ យំ បរិយាយំ អាគម្ម អសេខោ ភិក្ខុ អសេខភូមិយំ ឋិតោ អសេខោស្មីតិ បជានាតីតិ។ តតិយំ។>
    text <៤។ បទសុត្តំ>
      text <៥២៤>, <សេយ្យថាបិ ភិក្ខវេ យានិ កានិចិ ជង្គលានំ បាណានំ បទជាតានិ សព្ពានិ តានិ ហត្ថិបទេ សមោធានំ គច្ឆន្តិ ហត្ថិបទំ តេសំ អគ្គមក្ខាយតិ យទិទំ មហន្តត្តេន ឯវមេវ ខោ ភិក្ខវេ យានិ កានិចិ បទានិ ពោធាយ សំវត្តន្តិ បញ្ញិន្ទ្រិយំ បទំ តេសំ អគ្គមក្ខាយតិ យទិទំ ពោធាយ។ កតមានិ ច ភិក្ខវេ បទានិ ពោធាយ សំវត្តន្តិ។ សទ្ធិន្ទ្រិយំ ភិក្ខវេ បទំ តំ ពោធាយ សំវត្តតិ វីរិយិន្ទ្រិយំ បទំ តំ ពោធាយ សំវត្តតិ សតិន្ទ្រិយំ បទំ តំ ពោធាយ សំវត្តតិ សមាធិន្ទ្រិយំ បទំ តំ ពោធាយ សំវត្តតិ បញ្ញិន្ទ្រិយំ បទំ តំ ពោធាយ សំវត្តតិ។ សេយ្យថាបិ ភិក្ខវេ យានិ កានិចិ ជង្គលានំ បាណានំ បទជាតានិ សព្ពានិ តានិ ហត្ថិបទេ សមោធានំ គច្ឆន្តិ ហត្ថិបទំ តេសំ អគ្គមក្ខាយតិ យទិទំ មហន្តត្តេន ឯវមេវ ខោ ភិក្ខវេ យានិ កានិចិ បទានិ ពោធាយ សំវត្តន្តិ បញ្ញិន្ទ្រិយំ បទំ តេសំ អគ្គមក្ខាយតិ យទិទំ ពោធាយាតិ។ ចតុត្ថំ។>
    text <៥។ សារសុត្តំ>
      text <៥២៥>, <សេយ្យថាបិ ភិក្ខវេ យេ កេចិ សារគន្ធា លោហិតចន្ទនំ តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយ។ កតមេ ច ភិក្ខវេ ពោធិបក្ខិយា ធម្មា។ សទ្ធិន្ទ្រិយំ ភិក្ខវេ ពោធិបក្ខិយោ ធម្មោ តំ ពោធាយ សំវត្តតិ។ វីរិយិន្ទ្រិយំ…បេ។… សតិន្ទ្រិយំ …បេ។… សមាធិន្ទ្រិយំ…បេ។… បញ្ញិន្ទ្រិយំ ពោធិបក្ខិយោ ធម្មោ តំ ពោធាយ សំវត្តតិ។ សេយ្យថាបិ ភិក្ខវេ យេ កេចិ សារគន្ធា លោហិតចន្ទនំ តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយាតិ។ បញ្ចមំ។>
    text <៦។ បតិដ្ឋិតសុត្តំ>
      text <៥២៦>, <ឯកធម្មេ បតិដ្ឋិតស្ស ភិក្ខវេ ភិក្ខុនោ បញ្ចិន្ទ្រិយានិ ភាវិតានិ ហោន្តិ សុភាវិតានិ។ កតមស្មិំ ឯកធម្មេ។ អប្បមាទេ។ កតមោ ច ភិក្ខវេ អប្បមាទោ។ ឥធ ភិក្ខវេ ភិក្ខុ ចិត្តំ រក្ខតិ អាសវេសុ ច សាសវេសុ ច ធម្មេសុ។ តស្ស ចិត្តំ រក្ខតោ អាសវេសុ ច សាសវេសុ ច ធម្មេសុ សទ្ធិន្ទ្រិយម្បិ ភាវនាបារិបូរិំ គច្ឆតិ។ វីរិយិន្ទ្រិយម្បិ ភាវនាបារិបូរិំ គច្ឆតិ។ សតិន្ទ្រិយម្បិ ភាវនាបារិបូរិំ គច្ឆតិ។ សមាធិន្ទ្រិយម្បិ ភាវនាបារិបូរិំ គច្ឆតិ។ បញ្ញិន្ទ្រិយម្បិ ភាវនាបារិបូរិំ គច្ឆតិ។ ឯវម្បិ ខោ ភិក្ខវេ ឯកធម្មេ បតិដ្ឋិតស្ស ភិក្ខុនោ បញ្ចិន្ទ្រិយានិ ភាវិតានិ ហោន្តិ សុភាវិតានីតិ។ ឆដ្ឋំ។>
    text <៧។ សហម្បតិព្រហ្មសុត្តំ>
      text <៥២៧>, <ឯកំ សមយំ ភគវា ឧរុវេលាយំ វិហរតិ នជ្ជា នេរញ្ជរាយ តីរេ អជបាលនិគ្រោធេ បឋមាភិសម្ពុទ្ធោ។ អថ ខោ ភគវតោ រហោគតស្ស បដិសល្លីនស្ស ឯវំ ចេតសោ បរិវិតក្កោ ឧទបាទិ បញ្ចិន្ទ្រិយានិ ភាវិតានិ ពហុលីកតានិ អមតោគធានិ ហោន្តិ អមតបរាយណានិ អមតបរិយោសានានិ។ កតមានិ បញ្ច។ សទ្ធិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ។ វីរិយិន្ទ្រិយំ…បេ។… សតិន្ទ្រិយំ…បេ។… សមាធិន្ទ្រិយំ…បេ។… បញ្ញិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ។ ឥមានិ បញ្ចិន្ទ្រិយានិ ភាវិតានិ ពហុលីកតានិ អមតោគធានិ ហោន្តិ អមតបរាយណានិ អមតបរិយោសានានីតិ។>
      text <អថ ខោ ព្រហ្មា សហម្បតិ ភគវតោ ចេតសា ចេតោបរិវិតក្កមញ្ញាយ សេយ្យថាបិ នាម ពលវា បុរិសោ សមិញ្ជិតំ វា ពាហំ បសារេយ្យ បសារិតំ វា ពាហំ សមិញ្ជេយ្យ ឯវមេវ ព្រហ្មលោកេ អន្តរហិតោ ភគវតោ បុរតោ បាតុរហោសិ។ អថ ខោ ព្រហ្មា សហម្បតិ ឯកំសំ ឧត្តរាសង្គំ ករិត្វា យេន ភគវា តេនញ្ជលិំ បណាមេត្វា ភគវន្តំ ឯតទវោច ឯវមេតំ ភគវា ឯវមេតំ សុគត។ បញ្ចិន្ទ្រិយានិ ភាវិតានិ ពហុលីកតានិ អមតោគធានិ ហោន្តិ អមតបរាយណានិ អមតបរិយោសានានិ។ កតមានិ បញ្ច។ សទ្ធិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ…បេ។… បញ្ញិន្ទ្រិយំ ភាវិតំ ពហុលីកតំ អមតោគធំ ហោតិ អមតបរាយណំ អមតបរិយោសានំ។ ឥមានិ បញ្ចិន្ទ្រិយានិ ភាវិតានិ ពហុលីកតានិ អមតោគធានិ ហោន្តិ អមតបរាយណានិ អមតបរិយោសានានិ។>
      text <ភូតបុព្ពាហំ ភន្តេ កស្សបេ សម្មាសម្ពុទ្ធេ ព្រហ្មចរិយំ អចរិំ។ តត្របិ មំ ឯវំ ជានន្តិ សហកោ ភិក្ខុ សហកោ ភិក្ខូតិ។ សោ ខ្វាហំ ភន្តេ ឥមេសំយេវ បញ្ចន្នំ ឥន្ទ្រិយានំ ភាវិតត្តា ពហុលីកតត្តា កាមេសុ កាមច្ឆន្ទំ វិរាជេត្វា កាយស្ស ភេទា បរំ មរណា សុគតិំ ព្រហ្មលោកំ ឧបបន្នោ។ តត្របិ មំ ឯវំ ជានន្តិ ព្រហ្មា សហម្បតិ ព្រហ្មា សហម្បតីតិ។ ឯវមេតំ ភគវា ឯវមេតំ សុគត។ អហមេតំ ជានាមិ អហមេតំ បស្សាមិ យថា ឥមានិ បញ្ចិន្ទ្រិយានិ ភាវិតានិ ពហុលីកតានិ អមតោគធានិ ហោន្តិ អមតបរាយណានិ អមតបរិយោសានានីតិ។ សត្តមំ។>
    text <៨។ សូករខតសុត្តំ>
      text <៥២៨>, <ឯកំ សមយំ ភគវា រាជគហេ វិហរតិ គិជ្ឈកូដេ បព្ពតេ សូករខតាយំ។ តត្រ ខោ ភគវា អាយស្មន្តំ សារិបុត្តំ អាមន្តេសិ កិំ នុ ខោ សារិបុត្ត អត្ថវសំ សម្បស្សមានោ ខីណាសវោ ភិក្ខុ តថាគតេ វា តថាគតសាសនេ វា បរមនិបច្ចការំ បវត្តមានោ បវត្តតីតិ។ អនុត្តរញ្ហិ ភន្តេ យោគក្ខេមំ សម្បស្សមានោ ខីណាសវោ ភិក្ខុ តថាគតេ វា តថាគតសាសនេ វា បរមនិបច្ចការំ បវត្តមានោ បវត្តតីតិ។ សាធុ សាធុ សារិបុត្ត។ អនុត្តរញ្ហិ សារិបុត្ត យោគក្ខេមំ សម្បស្សមានោ ខីណាសវោ ភិក្ខុ តថាគតេ វា តថាគតសាសនេ វា បរមនិបច្ចការំ បវត្តមានោ បវត្តតីតិ។>
      text <កតមោ ច សារិបុត្ត អនុត្តរោ យោគក្ខេមោ យំ សម្បស្សមានោ ខីណាសវោ ភិក្ខុ តថាគតេ វា តថាគតសាសនេ វា បរមនិបច្ចការំ បវត្តមានោ បវត្តតីតិ។ ឥធ ភន្តេ ខីណាសវោ ភិក្ខុ សទ្ធិន្ទ្រិយំ ភាវេតិ ឧបសមគាមិំ សម្ពោធគាមិំ វីរិយិន្ទ្រិយំ ភាវេតិ…បេ។… សតិន្ទ្រិយំ ភាវេតិ…បេ។… សមាធិន្ទ្រិយំ ភាវេតិ…បេ។… បញ្ញិន្ទ្រិយំ ភាវេតិ ឧបសមគាមិំ សម្ពោធគាមិំ។ អយំ ខោ ភន្តេ អនុត្តរោ យោគក្ខេមោ យំ សម្បស្សមានោ ខីណាសវោ ភិក្ខុ តថាគតេ វា តថាគតសាសនេ វា បរមនិបច្ចការំ បវត្តមានោ បវត្តតីតិ។ សាធុ សាធុ សារិបុត្ត។ ឯសោ ហិ សារិបុត្ត អនុត្តរោ យោគក្ខេមោ យំ សម្បស្សមានោ ខីណាសវោ ភិក្ខុ តថាគតេ វា តថាគតសាសនេ វា បរមនិបច្ចការំ បវត្តមានោ បវត្តតីតិ។>
      text <កតមោ ច សារិបុត្ត បរមនិបច្ចការោ យំ ខីណាសវោ ភិក្ខុ តថាគតេ វា តថាគតសាសនេ វា បរមនិបច្ចការំ បវត្តមានោ បវត្តតីតិ។ ឥធ ភន្តេ ខីណាសវោ ភិក្ខុ សត្ថរិ សគារវោ វិហរតិ សប្បតិស្សោ ធម្មេ សគារវោ វិហរតិ សប្បតិស្សោ សង្ឃេ សគារវោ វិហរតិ សប្បតិស្សោ សិក្ខាយ សគារវោ វិហរតិ សប្បតិស្សោ សមាធិស្មិំ សគារវោ វិហរតិ សប្បតិស្សោ។ អយំ ខោ ភន្តេ បរមនិបច្ចការោ យំ ខីណាសវោ ភិក្ខុ តថាគតេ វា តថាគតសាសនេ វា បរមនិបច្ចការំ បវត្តមានោ បវត្តតីតិ។ សាធុ សាធុ សារិបុត្ត។ ឯសោ ហិ សារិបុត្ត បរមនិបច្ចការោ យំ ខីណាសវោ ភិក្ខុ តថាគតេ វា តថាគតសាសនេ វា បរមនិបច្ចការំ បវត្តមានោ បវត្តតីតិ។ អដ្ឋមំ។>
    text <៩។ បឋមឧប្បាទសុត្តំ>
      text <៥២៩>, <សាវត្ថិនិទានំ។ បញ្ចិមានិ ភិក្ខវេ ឥន្ទ្រិយានិ ភាវិតានិ ពហុលីកតានិ អនុប្បន្នានិ ឧប្បជ្ជន្តិ នាញ្ញត្រ តថាគតស្ស បាតុភាវា អរហតោ សម្មាសម្ពុទ្ធស្ស។ កតមានិ បញ្ច។ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ ភាវិតានិ ពហុលីកតានិ អនុប្បន្នានិ ឧប្បជ្ជន្តិ នាញ្ញត្រ តថាគតស្ស បាតុភាវា អរហតោ សម្មាសម្ពុទ្ធស្សាតិ។ នវមំ។>
    text <១០។ ទុតិយឧប្បាទសុត្តំ>
      text <៥៣០>, <បញ្ចិមានិ ភិក្ខវេ ឥន្ទ្រិយានិ ភាវិតានិ ពហុលីកតានិ អនុប្បន្នានិ ឧប្បជ្ជន្តិ នាញ្ញត្រ សុគតវិនយា។ កតមានិ បញ្ច។ សទ្ធិន្ទ្រិយំ វីរិយិន្ទ្រិយំ សតិន្ទ្រិយំ សមាធិន្ទ្រិយំ បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ ភាវិតានិ ពហុលីកតានិ អនុប្បន្នានិ ឧប្បជ្ជន្តិ នាញ្ញត្រ សុគតវិនយាតិ។ ទសមំ។>
      stand <សូករខតវគ្គោ ឆដ្ឋោ។>
      text <តស្សុទ្ទានំ>
  text <៧។ ពោធិបក្ខិយវគ្គោ>
    text <១។ សំយោជនសុត្តំ>
      text <៥៣១>, <សាវត្ថិនិទានំ។ បញ្ចិមានិ ភិក្ខវេ ឥន្ទ្រិយានិ ភាវិតានិ ពហុលីកតានិ សំយោជនប្បហានាយ សំវត្តន្តិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ ភាវិតានិ ពហុលីកតានិ សំយោជនប្បហានាយ សំវត្តន្តីតិ។ បឋមំ។>
    text <២។ អនុសយសុត្តំ>
      text <៥៣២>, <បញ្ចិមានិ ភិក្ខវេ ឥន្ទ្រិយានិ ភាវិតានិ ពហុលីកតានិ អនុសយសមុគ្ឃាតាយ សំវត្តន្តិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ ភាវិតានិ ពហុលីកតានិ អនុសយសមុគ្ឃាតាយ សំវត្តន្តីតិ។ ទុតិយំ។>
    text <៣។ បរិញ្ញាសុត្តំ>
      text <៥៣៣>, <បញ្ចិមានិ ភិក្ខវេ ឥន្ទ្រិយានិ ភាវិតានិ ពហុលីកតានិ អទ្ធានបរិញ្ញាយ សំវត្តន្តិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ ភាវិតានិ ពហុលីកតានិ អទ្ធានបរិញ្ញាយ សំវត្តន្តីតិ។ តតិយំ។>
    text <៤។ អាសវក្ខយសុត្តំ>
      text <៥៣៤>, <បញ្ចិមានិ ភិក្ខវេ ឥន្ទ្រិយានិ ភាវិតានិ ពហុលីកតានិ អាសវានំ ខយាយ សំវត្តន្តិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ ភាវិតានិ ពហុលីកតានិ អាសវានំ ខយាយ សំវត្តន្តីតិ។>
      text <បញ្ចិមានិ ភិក្ខវេ ឥន្ទ្រិយានិ ភាវិតានិ ពហុលីកតានិ សំយោជនប្បហានាយ សំវត្តន្តិ អនុសយសមុគ្ឃាតាយ សំវត្តន្តិ អទ្ធានបរិញ្ញាយ សំវត្តន្តិ អាសវានំ ខយាយ សំវត្តន្តិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ ភាវិតានិ ពហុលីកតានិ សំយោជនប្បហានាយ សំវត្តន្តិ អនុសយសមុគ្ឃាតាយ សំវត្តន្តិ អទ្ធានបរិញ្ញាយ សំវត្តន្តិ អាសវានំ ខយាយ សំវត្តន្តីតិ។ ចតុត្ថំ។>
    text <៥។ បឋមផលសុត្តំ>
      text <៥៣៥>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ ភាវិតត្តា ពហុលីកតត្តា ទ្វិន្នំ ផលានំ អញ្ញតរំ ផលំ បាដិកង្ខំ ទិដ្ឋេវ ធម្មេ អញ្ញា សតិ វា ឧបាទិសេសេ អនាគាមិតាតិ។ បញ្ចមំ។>
    text <៦។ ទុតិយផលសុត្តំ>
      text <៥៣៦>, <បញ្ចិមានិ ភិក្ខវេ ឥន្ទ្រិយានិ។ កតមានិ បញ្ច។ សទ្ធិន្ទ្រិយំ…បេ។… បញ្ញិន្ទ្រិយំ ឥមានិ ខោ ភិក្ខវេ បញ្ចិន្ទ្រិយានិ។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ ភាវិតត្តា ពហុលីកតត្តា សត្ត ផលា សត្តានិសំសា បាដិកង្ខា។ កតមេ សត្ត ផលា សត្តានិសំសា។ ទិដ្ឋេវ ធម្មេ បដិកច្ច អញ្ញំ អារាធេតិ នោ ចេ ទិដ្ឋេវ ធម្មេ បដិកច្ច អញ្ញំ អារាធេតិ អថ មរណកាលេ អញ្ញំ អារាធេតិ។ នោ ចេ ទិដ្ឋេវ ធម្មេ អញ្ញំ អារាធេតិ នោ ចេ មរណកាលេ អញ្ញំ អារាធេតិ អថ បញ្ចន្នំ ឱរម្ភាគិយានំ សំយោជនានំ បរិក្ខយា អន្តរាបរិនិព្ពាយី ហោតិ ឧបហច្ចបរិនិព្ពាយី ហោតិ អសង្ខារបរិនិព្ពាយី ហោតិ សសង្ខារបរិនិព្ពាយី ហោតិ ឧទ្ធំសោតោ ហោតិ អកនិដ្ឋគាមី។ ឥមេសំ ខោ ភិក្ខវេ បញ្ចន្នំ ឥន្ទ្រិយានំ ភាវិតត្តា ពហុលីកតត្តា ឥមេ សត្ត ផលា សត្តានិសំសា បាដិកង្ខាតិ។ ឆដ្ឋំ។>
    text <៧។ បឋមរុក្ខសុត្តំ>
      text <៥៣៧>, <សេយ្យថាបិ ភិក្ខវេ យេ កេចិ ជម្ពុទីបកា រុក្ខា ជម្ពូ តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយ។ កតមេ ច ភិក្ខវេ ពោធិបក្ខិយា ធម្មា។ សទ្ធិន្ទ្រិយំ ភិក្ខវេ ពោធិបក្ខិយោ ធម្មោ តំ ពោធាយ សំវត្តតិ។ វីរិយិន្ទ្រិយំ…បេ។… សតិន្ទ្រិយំ…បេ។… សមាធិន្ទ្រិយំ…បេ។… បញ្ញិន្ទ្រិយំ ពោធិបក្ខិយោ ធម្មោ តំ ពោធាយ សំវត្តតិ។ សេយ្យថាបិ ភិក្ខវេ យេ កេចិ ជម្ពុទីបកា រុក្ខា ជម្ពូ តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយាតិ។ សត្តមំ។>
    text <៨។ ទុតិយរុក្ខសុត្តំ>
      text <៥៣៨>, <សេយ្យថាបិ ភិក្ខវេ យេ កេចិ ទេវានំ តាវតិំសានំ រុក្ខា បារិឆត្តកោ តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយ។ កតមេ ច ភិក្ខវេ ពោធិបក្ខិយា ធម្មា។ សទ្ធិន្ទ្រិយំ ភិក្ខវេ ពោធិបក្ខិយោ ធម្មោ តំ ពោធាយ សំវត្តតិ។ វីរិយិន្ទ្រិយំ…បេ។… សតិន្ទ្រិយំ…បេ។… សមាធិន្ទ្រិយំ…បេ។… បញ្ញិន្ទ្រិយំ ពោធិបក្ខិយោ ធម្មោ តំ ពោធាយ សំវត្តតិ។ សេយ្យថាបិ ភិក្ខវេ យេ កេចិ ទេវានំ តាវតិំសានំ រុក្ខា បារិឆត្តកោ តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយាតិ។ អដ្ឋមំ។>
    text <៩។ តតិយរុក្ខសុត្តំ>
      text <៥៣៩>, <សេយ្យថាបិ ភិក្ខវេ យេ កេចិ អសុរានំ រុក្ខា ចិត្តបាដលិ តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយ។ កតមេ ច ភិក្ខវេ ពោធិបក្ខិយា ធម្មា។ សទ្ធិន្ទ្រិយំ ភិក្ខវេ ពោធិបក្ខិយោ ធម្មោ តំ ពោធាយ សំវត្តតិ…បេ។… បញ្ញិន្ទ្រិយំ ពោធិបក្ខិយោ ធម្មោ តំ ពោធាយ សំវត្តតិ។ សេយ្យថាបិ ភិក្ខវេ យេ កេចិ អសុរានំ រុក្ខា ចិត្តបាដលិ តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយាតិ។ នវមំ។>
    text <១០។ ចតុត្ថរុក្ខសុត្តំ>
      text <៥៤០>, <សេយ្យថាបិ ភិក្ខវេ យេ កេចិ សុបណ្ណានំ រុក្ខា កូដសិម្ពលី តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយ។ កតមេ ច ភិក្ខវេ ពោធិបក្ខិយា ធម្មា។ សទ្ធិន្ទ្រិយំ ភិក្ខវេ ពោធិបក្ខិយោ ធម្មោ តំ ពោធាយ សំវត្តតិ…បេ។… បញ្ញិន្ទ្រិយំ ពោធិបក្ខិយោ ធម្មោ តំ ពោធាយ សំវត្តតិ។ សេយ្យថាបិ ភិក្ខវេ យេ កេចិ សុបណ្ណានំ រុក្ខា កូដសិម្ពលី តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ ពោធិបក្ខិយា ធម្មា បញ្ញិន្ទ្រិយំ តេសំ អគ្គមក្ខាយតិ យទិទំ ពោធាយាតិ។ ទសមំ។>
      stand <ពោធិបក្ខិយវគ្គោ សត្តមោ។>
      text <តស្សុទ្ទានំ>
  text <៨។ គង្គាបេយ្យាលវគ្គោ>
    text <១-១២។ បាចីនាទិសុត្តទ្វាទសកំ>
      text <៥៤១-៥៥២>, <សេយ្យថាបិ ភិក្ខវេ គង្គា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ បញ្ចិន្ទ្រិយានិ ភាវេន្តោ បញ្ចិន្ទ្រិយានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ បញ្ចិន្ទ្រិយានិ ភាវេន្តោ បញ្ចិន្ទ្រិយានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សទ្ធិន្ទ្រិយំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ វីរិយិន្ទ្រិយំ…បេ។… សតិន្ទ្រិយំ… សមាធិន្ទ្រិយំ… បញ្ញិន្ទ្រិយំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ បញ្ចិន្ទ្រិយានិ ភាវេន្តោ បញ្ចិន្ទ្រិយានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ទ្វាទសមំ។>
      stand <គង្គាបេយ្យាលវគ្គោ អដ្ឋមោ។>
      text <តស្សុទ្ទានំ>
      stand <អប្បមាទវគ្គោ វិត្ថារេតព្ពោ។>
      text <តស្សុទ្ទានំ>
      stand <ពលករណីយវគ្គោ វិត្ថារេតព្ពោ។>
      text <តស្សុទ្ទានំ>
      stand <ឯសនាវគ្គោ វិត្ថារេតព្ពោ។>
      text <តស្សុទ្ទានំ>
  text <១២។ ឱឃវគ្គោ>
    text <១-១០។ ឱឃាទិសុត្តទសកំ>
      text <៥៨៧-៥៩៦>, <បញ្ចិមានិ ភិក្ខវេ ឧទ្ធម្ភាគិយានិ សំយោជនានិ។ កតមានិ បញ្ច។ រូបរាគោ អរូបរាគោ មានោ ឧទ្ធច្ចំ អវិជ្ជា ឥមានិ ខោ ភិក្ខវេ បញ្ចុទ្ធម្ភាគិយានិ សំយោជនានិ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ បញ្ចិន្ទ្រិយានិ ភាវេតព្ពានិ។ កតមានិ បញ្ច។ ឥធ ភិក្ខវេ ភិក្ខុ សទ្ធិន្ទ្រិយំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… បញ្ញិន្ទ្រិយំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ ឥមានិ បញ្ចិន្ទ្រិយានិ ភាវេតព្ពានីតិ។ ទសមំ។ យថា មគ្គសំយុត្តំ តថា វិត្ថារេតព្ពំ។>
      stand <ឱឃវគ្គោ ទ្វាទសមោ។>
      text <តស្សុទ្ទានំ>
  text <១៣។ គង្គាបេយ្យាលវគ្គោ>
    text <១-១២។ បាចីនាទិសុត្តទ្វាទសកំ>
      text <៥៩៧-៦០៨>, <សេយ្យថាបិ ភិក្ខវេ គង្គា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ បញ្ចិន្ទ្រិយានិ ភាវេន្តោ បញ្ចិន្ទ្រិយានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ បញ្ចិន្ទ្រិយានិ ភាវេន្តោ បញ្ចិន្ទ្រិយានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សទ្ធិន្ទ្រិយំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… បញ្ញិន្ទ្រិយំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ បញ្ចិន្ទ្រិយានិ ភាវេន្តោ បញ្ចិន្ទ្រិយានិ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ទ្វាទសមំ។>
      stand <គង្គាបេយ្យាលវគ្គោ តេរសមោ។>
      text <តស្សុទ្ទានំ>
      text <អប្បមាទវគ្គ-ពលករណីយវគ្គ-ឯសនាវគ្គា វិត្ថារេតព្ពា។>
  text <១៧។ ឱឃវគ្គោ>
    text <១-១០។ ឱឃាទិសុត្តទសកំ>
      text <៦៤១-៦៥០>, <បញ្ចិមានិ ភិក្ខវេ ឧទ្ធម្ភាគិយានិ សំយោជនានិ។ កតមានិ បញ្ច។ រូបរាគោ អរូបរាគោ មានោ ឧទ្ធច្ចំ អវិជ្ជា ឥមានិ ខោ ភិក្ខវេ បញ្ចុទ្ធម្ភាគិយានិ សំយោជនានិ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ បញ្ចិន្ទ្រិយានិ ភាវេតព្ពានិ។ កតមានិ បញ្ច។ ឥធ ភិក្ខវេ ភិក្ខុ សទ្ធិន្ទ្រិយំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ វីរិយិន្ទ្រិយំ …បេ។… សតិន្ទ្រិយំ… សមាធិន្ទ្រិយំ … បញ្ញិន្ទ្រិយំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ ឥមានិ បញ្ចិន្ទ្រិយានិ ភាវេតព្ពានីតិ។>
      stand <ឱឃវគ្គោ សត្តរសមោ។>
      text <តស្សុទ្ទានំ>
      stand <ឥន្ទ្រិយសំយុត្តំ ចតុត្ថំ។>
