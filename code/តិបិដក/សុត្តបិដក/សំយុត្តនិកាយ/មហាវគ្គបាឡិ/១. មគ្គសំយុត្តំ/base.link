text <១។ មគ្គសំយុត្តំ>
  stand <។ នមោ តស្ស ភគវតោ អរហតោ សម្មាសម្ពុទ្ធស្ស។សំយុត្តនិកាយោ>
  text <១។ អវិជ្ជាវគ្គោ>
    text <១។ អវិជ្ជាសុត្តំ>
      text <១>, <ឯវំ មេ សុតំ ឯកំ សមយំ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ។ តត្រ ខោ ភគវា ភិក្ខូ អាមន្តេសិ ភិក្ខវោតិ។ ភទន្តេតិ តេ ភិក្ខូ ភគវតោ បច្ចស្សោសុំ។ ភគវា ឯតទវោច>
      text <អវិជ្ជា ភិក្ខវេ បុព្ពង្គមា អកុសលានំ ធម្មានំ សមាបត្តិយា អន្វទេវ អហិរិកំ អនោត្តប្បំ។ អវិជ្ជាគតស្ស ភិក្ខវេ អវិទ្ទសុនោ មិច្ឆាទិដ្ឋិ បហោតិ មិច្ឆាទិដ្ឋិស្ស មិច្ឆាសង្កប្បោ បហោតិ មិច្ឆាសង្កប្បស្ស មិច្ឆាវាចា បហោតិ មិច្ឆាវាចស្ស មិច្ឆាកម្មន្តោ បហោតិ មិច្ឆាកម្មន្តស្ស មិច្ឆាអាជីវោ បហោតិ មិច្ឆាអាជីវស្ស មិច្ឆាវាយាមោ បហោតិ មិច្ឆាវាយាមស្ស មិច្ឆាសតិ បហោតិ មិច្ឆាសតិស្ស មិច្ឆាសមាធិ បហោតិ។>
      text <វិជ្ជា ច ខោ ភិក្ខវេ បុព្ពង្គមា កុសលានំ ធម្មានំ សមាបត្តិយា អន្វទេវ ហិរោត្តប្បំ។ វិជ្ជាគតស្ស ភិក្ខវេ វិទ្ទសុនោ សម្មាទិដ្ឋិ បហោតិ សម្មាទិដ្ឋិស្ស សម្មាសង្កប្បោ បហោតិ សម្មាសង្កប្បស្ស សម្មាវាចា បហោតិ សម្មាវាចស្ស សម្មាកម្មន្តោ បហោតិ សម្មាកម្មន្តស្ស សម្មាអាជីវោ បហោតិ សម្មាអាជីវស្ស សម្មាវាយាមោ បហោតិ សម្មាវាយាមស្ស សម្មាសតិ បហោតិ សម្មាសតិស្ស សម្មាសមាធិ បហោតីតិ។ បឋមំ។>
    text <២។ ឧបឌ្ឍសុត្តំ>
      text <២>, <ឯវំ មេ សុតំ ឯកំ សមយំ ភគវា សក្យេសុ វិហរតិ នគរកំ នាម សក្យានំ និគមោ។ អថ ខោ អាយស្មា អានន្ទោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច ឧបឌ្ឍមិទំ ភន្តេ ព្រហ្មចរិយំ យទិទំ កល្យាណមិត្តតា កល្យាណសហាយតា កល្យាណសម្បវង្កតាតិ។>
      text <មា ហេវំ អានន្ទ មា ហេវំ អានន្ទ។ សកលមេវិទំ អានន្ទ ព្រហ្មចរិយំ យទិទំ កល្យាណមិត្តតា កល្យាណសហាយតា កល្យាណសម្បវង្កតា។ កល្យាណមិត្តស្សេតំ អានន្ទ ភិក្ខុនោ បាដិកង្ខំ កល្យាណសហាយស្ស កល្យាណសម្បវង្កស្ស អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។>
      text <កថញ្ចានន្ទ ភិក្ខុ កល្យាណមិត្តោ កល្យាណសហាយោ កល្យាណសម្បវង្កោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធានន្ទ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ សម្មាសង្កប្បំ ភាវេតិ វិវេកនិស្សិតំ …បេ។… សម្មាវាចំ ភាវេតិ …បេ។… សម្មាកម្មន្តំ ភាវេតិ…បេ។… សម្មាអាជីវំ ភាវេតិ…បេ។… សម្មាវាយាមំ ភាវេតិ…បេ។… សម្មាសតិំ ភាវេតិ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ អានន្ទ ភិក្ខុ កល្យាណមិត្តោ កល្យាណសហាយោ កល្យាណសម្បវង្កោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។>
      text <តទមិនាបេតំ អានន្ទ បរិយាយេន វេទិតព្ពំ យថា សកលមេវិទំ ព្រហ្មចរិយំ យទិទំ កល្យាណមិត្តតា កល្យាណសហាយតា កល្យាណសម្បវង្កតា។ មមញ្ហិ អានន្ទ កល្យាណមិត្តំ អាគម្ម ជាតិធម្មា សត្តា ជាតិយា បរិមុច្ចន្តិ ជរាធម្មា សត្តា ជរាយ បរិមុច្ចន្តិ មរណធម្មា សត្តា មរណេន បរិមុច្ចន្តិ សោកបរិទេវទុក្ខទោមនស្សុបាយាសធម្មា សត្តា សោកបរិទេវទុក្ខទោមនស្សុបាយាសេហិ បរិមុច្ចន្តិ។ ឥមិនា ខោ ឯតំ អានន្ទ បរិយាយេន វេទិតព្ពំ យថា សកលមេវិទំ ព្រហ្មចរិយំ យទិទំ កល្យាណមិត្តតា កល្យាណសហាយតា កល្យាណសម្បវង្កតាតិ។ ទុតិយំ។>
    text <៣។ សារិបុត្តសុត្តំ>
      text <៣>, <សាវត្ថិនិទានំ។ អថ ខោ អាយស្មា សារិបុត្តោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា សារិបុត្តោ ភគវន្តំ ឯតទវោច សកលមិទំ ភន្តេ ព្រហ្មចរិយំ យទិទំ កល្យាណមិត្តតា កល្យាណសហាយតា កល្យាណសម្បវង្កតាតិ។>
      text <សាធុ សាធុ សារិបុត្ត។ សកលមិទំ សារិបុត្ត ព្រហ្មចរិយំ យទិទំ កល្យាណមិត្តតា កល្យាណសហាយតា កល្យាណសម្បវង្កតា។ កល្យាណមិត្តស្សេតំ សារិបុត្ត ភិក្ខុនោ បាដិកង្ខំ កល្យាណសហាយស្ស កល្យាណសម្បវង្កស្ស អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច សារិបុត្ត ភិក្ខុ កល្យាណមិត្តោ កល្យាណសហាយោ កល្យាណសម្បវង្កោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។>
      text <ឥធ សារិបុត្ត ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ សារិបុត្ត ភិក្ខុ កល្យាណមិត្តោ កល្យាណសហាយោ កល្យាណសម្បវង្កោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។>
      text <តទមិនាបេតំ សារិបុត្ត បរិយាយេន វេទិតព្ពំ យថា សកលមិទំ ព្រហ្មចរិយំ យទិទំ កល្យាណមិត្តតា កល្យាណសហាយតា កល្យាណសម្បវង្កតា។ មមញ្ហិ សារិបុត្ត កល្យាណមិត្តំ អាគម្ម ជាតិធម្មា សត្តា ជាតិយា បរិមុច្ចន្តិ ជរាធម្មា សត្តា ជរាយ បរិមុច្ចន្តិ មរណធម្មា សត្តា មរណេន បរិមុច្ចន្តិ សោកបរិទេវទុក្ខទោមនស្សុបាយាសធម្មា សត្តា សោកបរិទេវទុក្ខទោមនស្សុបាយាសេហិ បរិមុច្ចន្តិ។ ឥមិនា ខោ ឯតំ សារិបុត្ត បរិយាយេន វេទិតព្ពំ យថា សកលមិទំ ព្រហ្មចរិយំ យទិទំ កល្យាណមិត្តតា កល្យាណសហាយតា កល្យាណសម្បវង្កតាតិ។ តតិយំ។>
    text <៤។ ជាណុស្សោណិព្រាហ្មណសុត្តំ>
      text <៤>, <សាវត្ថិនិទានំ។ អថ ខោ អាយស្មា អានន្ទោ បុព្ពណ្ហសមយំ និវាសេត្វា បត្តចីវរមាទាយ សាវត្ថិំ បិណ្ឌាយ បាវិសិ។ អទ្ទសា ខោ អាយស្មា អានន្ទោ ជាណុស្សោណិំ ព្រាហ្មណំ សព្ពសេតេន វឡវាភិរថេន សាវត្ថិយា និយ្យាយន្តំ។ សេតា សុទំ អស្សា យុត្តា ហោន្តិ សេតាលង្ការា សេតោ រថោ សេតបរិវារោ សេតា រស្មិយោ សេតា បតោទលដ្ឋិ សេតំ ឆត្តំ សេតំ ឧណ្ហីសំ សេតានិ វត្ថានិ សេតា ឧបាហនា សេតាយ សុទំ វាលពីជនិយា ពីជីយតិ។ តមេនំ ជនោ ទិស្វា ឯវមាហ ព្រហ្មំ វត ភោ យានំ។ ព្រហ្មយានរូបំ វត ភោតិ។>
      text <អថ ខោ អាយស្មា អានន្ទោ សាវត្ថិយំ បិណ្ឌាយ ចរិត្វា បច្ឆាភត្តំ បិណ្ឌបាតបដិក្កន្តោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច>
      text <ឥធាហំ ភន្តេ បុព្ពណ្ហសមយំ និវាសេត្វា បត្តចីវរមាទាយ សាវត្ថិំ បិណ្ឌាយ បាវិសិំ។ អទ្ទសំ ខ្វាហំ ភន្តេ ជាណុស្សោណិំ ព្រាហ្មណំ សព្ពសេតេន វឡវាភិរថេន សាវត្ថិយា និយ្យាយន្តំ។ សេតា សុទំ អស្សា យុត្តា ហោន្តិ សេតាលង្ការា សេតោ រថោ សេតបរិវារោ សេតា រស្មិយោ សេតា បតោទលដ្ឋិ សេតំ ឆត្តំ សេតំ ឧណ្ហីសំ សេតានិ វត្ថានិ សេតា ឧបាហនា សេតាយ សុទំ វាលពីជនិយា ពីជីយតិ។ តមេនំ ជនោ ទិស្វា ឯវមាហ ព្រហ្មំ វត ភោ យានំ។ ព្រហ្មយានរូបំ វត ភោតិ។ សក្កា នុ ខោ ភន្តេ ឥមស្មិំ ធម្មវិនយេ ព្រហ្មយានំ បញ្ញាបេតុន្តិ។>
      text <សក្កា អានន្ទាតិ ភគវា អវោច ឥមស្សេវ ខោ ឯតំ អានន្ទ អរិយស្ស អដ្ឋង្គិកស្ស មគ្គស្ស អធិវចនំ ព្រហ្មយានំ ឥតិបិ ធម្មយានំ ឥតិបិ អនុត្តរោ សង្គាមវិជយោ ឥតិបីតិ។>
      text <សម្មាទិដ្ឋិ អានន្ទ ភាវិតា ពហុលីកតា រាគវិនយបរិយោសានា ហោតិ ទោសវិនយបរិយោសានា ហោតិ មោហវិនយបរិយោសានា ហោតិ។ សម្មាសង្កប្បោ អានន្ទ ភាវិតោ ពហុលីកតោ រាគវិនយបរិយោសានោ ហោតិ ទោសវិនយបរិយោសានោ ហោតិ មោហវិនយបរិយោសានោ ហោតិ។ សម្មាវាចា អានន្ទ ភាវិតា ពហុលីកតា រាគវិនយបរិយោសានា ហោតិ ទោស…បេ។… មោហវិនយបរិយោសានា ហោតិ។ សម្មាកម្មន្តោ អានន្ទ ភាវិតោ ពហុលីកតោ រាគវិនយបរិយោសានោ ហោតិ ទោស… មោហវិនយបរិយោសានោ ហោតិ។ សម្មាអាជីវោ អានន្ទ ភាវិតោ ពហុលីកតោ រាគវិនយបរិយោសានោ ហោតិ ទោស… មោហវិនយបរិយោសានោ ហោតិ។ សម្មាវាយាមោ អានន្ទ ភាវិតោ ពហុលីកតោ រាគវិនយបរិយោសានោ ហោតិ ទោស… មោហវិនយបរិយោសានោ ហោតិ។ សម្មាសតិ អានន្ទ ភាវិតា ពហុលីកតា រាគវិនយបរិយោសានា ហោតិ ទោស… មោហវិនយបរិយោសានា ហោតិ។ សម្មាសមាធិ អានន្ទ ភាវិតោ ពហុលីកតោ រាគវិនយបរិយោសានោ ហោតិ ទោស… មោហវិនយបរិយោសានោ ហោតិ។>
      text <ឥមិនា ខោ ឯតំ អានន្ទ បរិយាយេន វេទិតព្ពំ យថា ឥមស្សេវេតំ អរិយស្ស អដ្ឋង្គិកស្ស មគ្គស្ស អធិវចនំ ព្រហ្មយានំ ឥតិបិ ធម្មយានំ ឥតិបិ អនុត្តរោ សង្គាមវិជយោ ឥតិបីតិ។ ឥទមវោច ភគវា។ ឥទំ វត្វាន សុគតោ អថាបរំ ឯតទវោច សត្ថា>
      block
        text <យស្ស សទ្ធា ច បញ្ញា ច ធម្មា យុត្តា សទា ធុរំ>
        text <ហិរី ឦសា មនោ យោត្តំ សតិ អារក្ខសារថិ។>
        text <រថោ សីលបរិក្ខារោ ឈានក្ខោ ចក្កវីរិយោ>
        text <ឧបេក្ខា ធុរសមាធិ អនិច្ឆា បរិវារណំ។>
        text <អព្យាបាទោ អវិហិំសា វិវេកោ យស្ស អាវុធំ>
        text <តិតិក្ខា ចម្មសន្នាហោ យោគក្ខេមាយ វត្តតិ។>
        text <ឯតទត្តនិ សម្ភូតំ ព្រហ្មយានំ អនុត្តរំ>
        text <និយ្យន្តិ ធីរា លោកម្ហា អញ្ញទត្ថុ ជយំ ជយន្តិ។ ចតុត្ថំ>
        text <អវិជ្ជញ្ច ឧបឌ្ឍញ្ច សារិបុត្តោ ច ព្រាហ្មណោ>
        text <កិមត្ថិយោ ច ទ្វេ ភិក្ខូ វិភង្គោ សូកនន្ទិយាតិ។>
        text <ទ្វេ វិហារា ច សេក្ខោ ច ឧប្បាទា អបរេ ទុវេ>
        text <បរិសុទ្ធេន ទ្វេ វុត្តា កុក្កុដារាមេន តយោតិ។>
        text <មិច្ឆត្តំ អកុសលំ ធម្មំ ទុវេ បដិបទាបិ ច>
        text <អសប្បុរិសេន ទ្វេ កុម្ភោ សមាធិ វេទនុត្តិយេនាតិ។>
        text <អប្បកា តេ មនុស្សេសុ យេ ជនា បារគាមិនោ>
        text <អថាយំ ឥតរា បជា តីរមេវានុធាវតិ។>
        text <យេ ច ខោ សម្មទក្ខាតេ ធម្មេ ធម្មានុវត្តិនោ>
        text <តេ ជនា បារមេស្សន្តិ មច្ចុធេយ្យំ សុទុត្តរំ។>
        text <កណ្ហំ ធម្មំ វិប្បហាយ សុក្កំ ភាវេថ បណ្ឌិតោ>
        text <ឱកា អនោកមាគម្ម វិវេកេ យត្ថ ទូរមំ។>
        text <តត្រាភិរតិមិច្ឆេយ្យ ហិត្វា កាមេ អកិញ្ចនោ>
        text <បរិយោទបេយ្យ អត្តានំ ចិត្តក្លេសេហិ បណ្ឌិតោ។>
        text <យេសំ សម្ពោធិយង្គេសុ សម្មា ចិត្តំ សុភាវិតំ>
        text <អាទានបដិនិស្សគ្គេ អនុបាទាយ យេ រតា>
        text <ខីណាសវា ជុតិមន្តោ តេ លោកេ បរិនិព្ពុតាតិ។ ចតុត្ថំ>
        text <បដិបត្តិ បដិបន្នោ ច វិរទ្ធញ្ច បារំគមា>
        text <សាមញ្ញេន ច ទ្វេ វុត្តា ព្រហ្មញ្ញា អបរេ ទុវេ>
        text <ព្រហ្មចរិយេន ទ្វេ វុត្តា វគ្គោ តេន បវុច្ចតីតិ។>
        text <វិរាគសំយោជនំ អនុសយំ អទ្ធានំ អាសវា ខយា>
        text <វិជ្ជាវិមុត្តិញាណញ្ច អនុបាទាយ អដ្ឋមី។>
        text <កល្យាណមិត្តំ សីលញ្ច ឆន្ទោ ច អត្តសម្បទា>
        text <ទិដ្ឋិ ច អប្បមាទោ ច យោនិសោ ភវតិ សត្តមំ។>
        text <កល្យាណមិត្តំ សីលញ្ច ឆន្ទោ ច អត្តសម្បទា>
        text <ទិដ្ឋិ ច អប្បមាទោ ច យោនិសោ ភវតិ សត្តមំ។>
        text <កល្យាណមិត្តំ សីលញ្ច ឆន្ទោ ច អត្តសម្បទា>
        text <ទិដ្ឋិ ច អប្បមាទោ ច យោនិសោ ភវតិ សត្តមំ។>
        text <ឆ បាចីនតោ និន្នា ឆ និន្នា ច សមុទ្ទតោ>
        text <ឯតេ ទ្វេ ឆ ទ្វាទស ហោន្តិ វគ្គោ តេន បវុច្ចតីតិ>
        text <គង្គាបេយ្យាលី បាចីននិន្នវាចនមគ្គី វិវេកនិស្សិតំ ទ្វាទសកី បឋមកី។>
        text <ឆ បាចីនតោ និន្នា ឆ និន្នា ច សមុទ្ទតោ>
        text <ឯតេ ទ្វេ ឆ ទ្វាទស ហោន្តិ វគ្គោ តេន បវុច្ចតីតិ>
        text <និព្ពាននិន្នោ ទ្វាទសកី ចតុត្ថកី ឆដ្ឋា នវកី។>
        text <តថាគតំ បទំ កូដំ មូលំ សារោ ច វស្សិកំ>
        text <រាជា ចន្ទិមសូរិយា ច វត្ថេន ទសមំ បទំ។>
        text <ពលំ ពីជញ្ច នាគោ ច រុក្ខោ កុម្ភេន សូកិយា>
        text <អាកាសេន ច ទ្វេ មេឃា នាវា អាគន្តុកា នទីតិ។>
        text <ឯសនា វិធា អាសវោ ភវោ ច ទុក្ខតា ខិលា>
        text <មលំ នីឃោ ច វេទនា ទ្វេ តណ្ហា តសិនាយ ចាតិ។>
        text <ឱឃោ យោគោ ឧបាទានំ គន្ថំ អនុសយេន ច>
        text <កាមគុណា នីវរណំ ខន្ធា ឱរុទ្ធម្ភាគិយាតិ។>
        text <អវិជ្ជាវគ្គោ បឋមោ ទុតិយំ វិហារំ វុច្ចតិ>
        text <មិច្ឆត្តំ តតិយោ វគ្គោ ចតុត្ថំ បដិបន្នេនេវ។>
        text <តិត្ថិយំ បញ្ចមោ វគ្គោ ឆដ្ឋោ សូរិយេន ច>
        text <ពហុកតេ សត្តមោ វគ្គោ ឧប្បាទោ អដ្ឋមេន ច។>
        text <ទិវសវគ្គោ នវមោ ទសមោ អប្បមាទេន ច>
        text <ឯកាទសពលវគ្គោ ទ្វាទស ឯសនា បាឡិយំ>
        text <ឱឃវគ្គោ ភវតិ តេរសាតិ។>
    text <៥។ កិមត្ថិយសុត្តំ>
      text <៥>, <សាវត្ថិនិទានំ។ អថ ខោ សម្ពហុលា ភិក្ខូ យេន ភគវា តេនុបសង្កមិំសុ…បេ។… ឯកមន្តំ និសីទិំសុ។ ឯកមន្តំ និសិន្នា ខោ តេ ភិក្ខូ ភគវន្តំ ឯតទវោចុំ>
      text <ឥធ នោ ភន្តេ អញ្ញតិត្ថិយា បរិព្ពាជកា អម្ហេ ឯវំ បុច្ឆន្តិ កិមត្ថិយំ អាវុសោ សមណេ គោតមេ ព្រហ្មចរិយំ វុស្សតីតិ។ ឯវំ បុដ្ឋា មយំ ភន្តេ តេសំ អញ្ញតិត្ថិយានំ បរិព្ពាជកានំ ឯវំ ព្យាករោម ទុក្ខស្ស ខោ អាវុសោ បរិញ្ញត្ថំ ភគវតិ ព្រហ្មចរិយំ វុស្សតីតិ។ កច្ចិ មយំ ភន្តេ ឯវំ បុដ្ឋា ឯវំ ព្យាករមានា វុត្តវាទិនោ ចេវ ភគវតោ ហោម ន ច ភគវន្តំ អភូតេន អព្ភាចិក្ខាម ធម្មស្ស ចានុធម្មំ ព្យាករោម ន ច កោចិ សហធម្មិកោ វាទានុវាទោ គារយ្ហំ ឋានំ អាគច្ឆតីតិ។>
      text <តគ្ឃ តុម្ហេ ភិក្ខវេ ឯវំ បុដ្ឋា ឯវំ ព្យាករមានា វុត្តវាទិនោ ចេវ មេ ហោថ ន ច មំ អភូតេន អព្ភាចិក្ខថ ធម្មស្ស ចានុធម្មំ ព្យាករោថ ន ច កោចិ សហធម្មិកោ វាទានុវាទោ គារយ្ហំ ឋានំ អាគច្ឆតិ។ ទុក្ខស្ស ហិ បរិញ្ញត្ថំ មយិ ព្រហ្មចរិយំ វុស្សតិ។ សចេ វោ ភិក្ខវេ អញ្ញតិត្ថិយា បរិព្ពាជកា ឯវំ បុច្ឆេយ្យុំ អត្ថិ បនាវុសោ មគ្គោ អត្ថិ បដិបទា ឯតស្ស ទុក្ខស្ស បរិញ្ញាយាតិ ឯវំ បុដ្ឋា តុម្ហេ ភិក្ខវេ តេសំ អញ្ញតិត្ថិយានំ បរិព្ពាជកានំ ឯវំ ព្យាករេយ្យាថ អត្ថិ ខោ អាវុសោ មគ្គោ អត្ថិ បដិបទា ឯតស្ស ទុក្ខស្ស បរិញ្ញាយាតិ។>
      text <កតមោ ច ភិក្ខវេ មគ្គោ កតមា បដិបទា ឯតស្ស ទុក្ខស្ស បរិញ្ញាយាតិ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ អយំ ភិក្ខវេ មគ្គោ អយំ បដិបទា ឯតស្ស ទុក្ខស្ស បរិញ្ញាយាតិ។ ឯវំ បុដ្ឋា តុម្ហេ ភិក្ខវេ តេសំ អញ្ញតិត្ថិយានំ បរិព្ពាជកានំ ឯវំ ព្យាករេយ្យាថាតិ។ បញ្ចមំ។>
    text <៦។ បឋមអញ្ញតរភិក្ខុសុត្តំ>
      text <៦>, <សាវត្ថិនិទានំ។ អថ ខោ អញ្ញតរោ ភិក្ខុ យេន ភគវា តេនុបសង្កមិ…បេ។… ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច ព្រហ្មចរិយំ ព្រហ្មចរិយន្តិ ភន្តេ វុច្ចតិ។ កតមំ នុ ខោ ភន្តេ ព្រហ្មចរិយំ កតមំ ព្រហ្មចរិយបរិយោសានន្តិ។>
      text <អយមេវ ខោ ភិក្ខុ អរិយោ អដ្ឋង្គិកោ មគ្គោ ព្រហ្មចរិយំ សេយ្យថិទំ សម្មាទិដ្ឋិ…បេ។… សម្មាសមាធិ។ យោ ខោ ភិក្ខុ រាគក្ខយោ ទោសក្ខយោ មោហក្ខយោ ឥទំ ព្រហ្មចរិយបរិយោសានន្តិ។ ឆដ្ឋំ។>
    text <៧។ ទុតិយអញ្ញតរភិក្ខុសុត្តំ>
      text <៧>, <សាវត្ថិនិទានំ។ អថ ខោ អញ្ញតរោ ភិក្ខុ យេន ភគវា តេនុបសង្កមិ…បេ។… ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច>
      text <រាគវិនយោ ទោសវិនយោ មោហវិនយោតិ ភន្តេ វុច្ចតិ។ កិស្ស នុ ខោ ឯតំ ភន្តេ អធិវចនំ រាគវិនយោ ទោសវិនយោ មោហវិនយោតិ។ និព្ពានធាតុយា ខោ ឯតំ ភិក្ខុ អធិវចនំ រាគវិនយោ ទោសវិនយោ មោហវិនយោតិ។ អាសវានំ ខយោ តេន វុច្ចតីតិ។>
      text <ឯវំ វុត្តេ សោ ភិក្ខុ ភគវន្តំ ឯតទវោច អមតំ អមតន្តិ ភន្តេ វុច្ចតិ។ កតមំ នុ ខោ ភន្តេ អមតំ កតមោ អមតគាមិមគ្គោតិ។ យោ ខោ ភិក្ខុ រាគក្ខយោ ទោសក្ខយោ មោហក្ខយោ ឥទំ វុច្ចតិ អមតំ។ អយមេវ អរិយោ អដ្ឋង្គិកោ មគ្គោ អមតគាមិមគ្គោ សេយ្យថិទំ សម្មាទិដ្ឋិ…បេ។… សម្មាសមាធីតិ។ សត្តមំ។>
    text <៨។ វិភង្គសុត្តំ>
      text <៨>, <សាវត្ថិនិទានំ។ អរិយំ វោ ភិក្ខវេ អដ្ឋង្គិកំ មគ្គំ ទេសេស្សាមិ វិភជិស្សាមិ។ តំ សុណាថ សាធុកំ មនសិ ករោថ ភាសិស្សាមីតិ។ ឯវំ ភន្តេតិ ខោ តេ ភិក្ខូ ភគវតោ បច្ចស្សោសុំ។ ភគវា ឯតទវោច>
      text <កតមោ ច ភិក្ខវេ អរិយោ អដ្ឋង្គិកោ មគ្គោ។ សេយ្យថិទំ សម្មាទិដ្ឋិ…បេ។… សម្មាសមាធិ។>
      text <កតមា ច ភិក្ខវេ សម្មាទិដ្ឋិ។ យំ ខោ ភិក្ខវេ ទុក្ខេ ញាណំ ទុក្ខសមុទយេ ញាណំ ទុក្ខនិរោធេ ញាណំ ទុក្ខនិរោធគាមិនិយា បដិបទាយ ញាណំ អយំ វុច្ចតិ ភិក្ខវេ សម្មាទិដ្ឋិ។>
      text <កតមោ ច ភិក្ខវេ សម្មាសង្កប្បោ។ យោ ខោ ភិក្ខវេ នេក្ខម្មសង្កប្បោ អព្យាបាទសង្កប្បោ អវិហិំសាសង្កប្បោ អយំ វុច្ចតិ ភិក្ខវេ សម្មាសង្កប្បោ។>
      text <កតមា ច ភិក្ខវេ សម្មាវាចា។ យា ខោ ភិក្ខវេ មុសាវាទា វេរមណី បិសុណាយ វាចាយ វេរមណី ផរុសាយ វាចាយ វេរមណី សម្ផប្បលាបា វេរមណី អយំ វុច្ចតិ ភិក្ខវេ សម្មាវាចា។>
      text <កតមោ ច ភិក្ខវេ សម្មាកម្មន្តោ។ យា ខោ ភិក្ខវេ បាណាតិបាតា វេរមណី អទិន្នាទានា វេរមណី អព្រហ្មចរិយា វេរមណី អយំ វុច្ចតិ ភិក្ខវេ សម្មាកម្មន្តោ។>
      text <កតមោ ច ភិក្ខវេ សម្មាអាជីវោ។ ឥធ ភិក្ខវេ អរិយសាវកោ មិច្ឆាអាជីវំ បហាយ សម្មាអាជីវេន ជីវិតំ កប្បេតិ អយំ វុច្ចតិ ភិក្ខវេ សម្មាអាជីវោ។>
      text <កតមោ ច ភិក្ខវេ សម្មាវាយាមោ។ ឥធ ភិក្ខវេ ភិក្ខុ អនុប្បន្នានំ បាបកានំ អកុសលានំ ធម្មានំ អនុប្បាទាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឧប្បន្នានំ បាបកានំ អកុសលានំ ធម្មានំ បហានាយ ឆន្ទំ ជនេតិ…បេ។… អនុប្បន្នានំ កុសលានំ ធម្មានំ ឧប្បាទាយ ឆន្ទំ ជនេតិ…បេ។… ឧប្បន្នានំ កុសលានំ ធម្មានំ ឋិតិយា អសម្មោសាយ ភិយ្យោភាវាយ វេបុល្លាយ ភាវនាយ បារិបូរិយា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ អយំ វុច្ចតិ ភិក្ខវេ សម្មាវាយាមោ។>
      text <កតមា ច ភិក្ខវេ សម្មាសតិ។ ឥធ ភិក្ខវេ ភិក្ខុ កាយេ កាយានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ វេទនាសុ វេទនានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ ចិត្តេ ចិត្តានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ ធម្មេសុ ធម្មានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ អយំ វុច្ចតិ ភិក្ខវេ សម្មាសតិ។>
      text <កតមោ ច ភិក្ខវេ សម្មាសមាធិ។ ឥធ ភិក្ខវេ ភិក្ខុ វិវិច្ចេវ កាមេហិ វិវិច្ច អកុសលេហិ ធម្មេហិ សវិតក្កំ សវិចារំ វិវេកជំ បីតិសុខំ បឋមំ ឈានំ ឧបសម្បជ្ជ វិហរតិ។ វិតក្កវិចារានំ វូបសមា អជ្ឈត្តំ សម្បសាទនំ ចេតសោ ឯកោទិភាវំ អវិតក្កំ អវិចារំ សមាធិជំ បីតិសុខំ ទុតិយំ ឈានំ ឧបសម្បជ្ជ វិហរតិ។ បីតិយា ច វិរាគា ឧបេក្ខកោ ច វិហរតិ សតោ ច សម្បជានោ សុខញ្ច កាយេន បដិសំវេទេតិ យំ តំ អរិយា អាចិក្ខន្តិ ឧបេក្ខកោ សតិមា សុខវិហារីតិ តតិយំ ឈានំ ឧបសម្បជ្ជ វិហរតិ។ សុខស្ស ច បហានា ទុក្ខស្ស ច បហានា បុព្ពេវ សោមនស្សទោមនស្សានំ អត្ថង្គមា អទុក្ខមសុខំ ឧបេក្ខាសតិបារិសុទ្ធិំ ចតុត្ថំ ឈានំ ឧបសម្បជ្ជ វិហរតិ អយំ វុច្ចតិ ភិក្ខវេ សម្មាសមាធីតិ។ អដ្ឋមំ។>
    text <៩។ សូកសុត្តំ>
      text <៩>, <សាវត្ថិនិទានំ។ សេយ្យថាបិ ភិក្ខវេ សាលិសូកំ វា យវសូកំ វា មិច្ឆាបណិហិតំ ហត្ថេន វា បាទេន វា អក្កន្តំ ហត្ថំ វា បាទំ វា ភិន្ទិស្សតិ លោហិតំ វា ឧប្បាទេស្សតីតិ នេតំ ឋានំ វិជ្ជតិ។ តំ កិស្ស ហេតុ។ មិច្ឆាបណិហិតត្តា ភិក្ខវេ សូកស្ស។ ឯវមេវ ខោ ភិក្ខវេ សោ វត ភិក្ខុ មិច្ឆាបណិហិតាយ ទិដ្ឋិយា មិច្ឆាបណិហិតាយ មគ្គភាវនាយ អវិជ្ជំ ភិន្ទិស្សតិ វិជ្ជំ ឧប្បាទេស្សតិ និព្ពានំ សច្ឆិករិស្សតីតិ នេតំ ឋានំ វិជ្ជតិ។ តំ កិស្ស ហេតុ។ មិច្ឆាបណិហិតត្តា ភិក្ខវេ ទិដ្ឋិយា។>
      text <សេយ្យថាបិ ភិក្ខវេ សាលិសូកំ វា យវសូកំ វា សម្មាបណិហិតំ ហត្ថេន វា បាទេន វា អក្កន្តំ ហត្ថំ វា បាទំ វា ភិន្ទិស្សតិ លោហិតំ វា ឧប្បាទេស្សតីតិ ឋានមេតំ វិជ្ជតិ។ តំ កិស្ស ហេតុ។ សម្មាបណិហិតត្តា ភិក្ខវេ សូកស្ស។ ឯវមេវ ខោ ភិក្ខវេ សោ វត ភិក្ខុ សម្មាបណិហិតាយ ទិដ្ឋិយា សម្មាបណិហិតាយ មគ្គភាវនាយ អវិជ្ជំ ភិន្ទិស្សតិ វិជ្ជំ ឧប្បាទេស្សតិ និព្ពានំ សច្ឆិករិស្សតីតិ ឋានមេតំ វិជ្ជតិ។ តំ កិស្ស ហេតុ។ សម្មាបណិហិតត្តា ភិក្ខវេ ទិដ្ឋិយា។>
      text <កថញ្ច ភិក្ខវេ ភិក្ខុ សម្មាបណិហិតាយ ទិដ្ឋិយា សម្មាបណិហិតាយ មគ្គភាវនាយ អវិជ្ជំ ភិន្ទតិ វិជ្ជំ ឧប្បាទេតិ និព្ពានំ សច្ឆិករោតីតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ សម្មាបណិហិតាយ ទិដ្ឋិយា សម្មាបណិហិតាយ មគ្គភាវនាយ អវិជ្ជំ ភិន្ទតិ វិជ្ជំ ឧប្បាទេតិ និព្ពានំ សច្ឆិករោតីតិ។ នវមំ។>
    text <១០។ នន្ទិយសុត្តំ>
      text <១០>, <សាវត្ថិនិទានំ។ អថ ខោ នន្ទិយោ បរិព្ពាជកោ យេន ភគវា តេនុបសង្កមិ ឧបសង្កមិត្វា ភគវតា សទ្ធិំ សម្មោទិ។ សម្មោទនីយំ កថំ សារណីយំ វីតិសារេត្វា ឯកមន្តំ និសីទិ។ ឯកមន្តំ និសិន្នោ ខោ នន្ទិយោ បរិព្ពាជកោ ភគវន្តំ ឯតទវោច កតិ នុ ខោ ភោ គោតម ធម្មា ភាវិតា ពហុលីកតា និព្ពានង្គមា ហោន្តិ និព្ពានបរាយនា និព្ពានបរិយោសានាតិ។>
      text <អដ្ឋិមេ ខោ នន្ទិយ ធម្មា ភាវិតា ពហុលីកតា និព្ពានង្គមា ហោន្តិ និព្ពានបរាយនា និព្ពានបរិយោសានា។ កតមេ អដ្ឋ។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥមេ ខោ នន្ទិយ អដ្ឋ ធម្មា ភាវិតា ពហុលីកតា និព្ពានង្គមា ហោន្តិ និព្ពានបរាយនា និព្ពានបរិយោសានាតិ។ ឯវំ វុត្តេ នន្ទិយោ បរិព្ពាជកោ ភគវន្តំ ឯតទវោច អភិក្កន្តំ ភោ គោតម អភិក្កន្តំ ភោ គោតម …បេ។… ឧបាសកំ មំ ភវំ គោតមោ ធារេតុ អជ្ជតគ្គេ បាណុបេតំ សរណំ គតន្តិ។ ទសមំ។>
      stand <អវិជ្ជាវគ្គោ បឋមោ។>
      text <តស្សុទ្ទានំ>
  text <២។ វិហារវគ្គោ>
    text <១។ បឋមវិហារសុត្តំ>
      text <១១>, <សាវត្ថិនិទានំ។ ឥច្ឆាមហំ ភិក្ខវេ អឌ្ឍមាសំ បដិសល្លិយិតុំ។ នម្ហិ កេនចិ ឧបសង្កមិតព្ពោ អញ្ញត្រ ឯកេន បិណ្ឌបាតនីហារកេនាតិ។ ឯវំ ភន្តេតិ ខោ តេ ភិក្ខូ ភគវតោ បដិស្សុត្វា នាស្សុធ កោចិ ភគវន្តំ ឧបសង្កមតិ អញ្ញត្រ ឯកេន បិណ្ឌបាតនីហារកេន។>
      text <អថ ខោ ភគវា តស្ស អឌ្ឍមាសស្ស អច្ចយេន បដិសល្លានា វុដ្ឋិតោ ភិក្ខូ អាមន្តេសិ យេន ស្វាហំ ភិក្ខវេ វិហារេន បឋមាភិសម្ពុទ្ធោ វិហរាមិ តស្ស បទេសេន វិហាសិំ។ សោ ឯវំ បជានាមិ មិច្ឆាទិដ្ឋិបច្ចយាបិ វេទយិតំ សម្មាទិដ្ឋិបច្ចយាបិ វេទយិតំ…បេ។… មិច្ឆាសមាធិបច្ចយាបិ វេទយិតំ សម្មាសមាធិបច្ចយាបិ វេទយិតំ ឆន្ទបច្ចយាបិ វេទយិតំ វិតក្កបច្ចយាបិ វេទយិតំ សញ្ញាបច្ចយាបិ វេទយិតំ ឆន្ទោ ច អវូបសន្តោ ហោតិ វិតក្កោ ច អវូបសន្តោ ហោតិ សញ្ញា ច អវូបសន្តា ហោតិ តប្បច្ចយាបិ វេទយិតំ ឆន្ទោ ច វូបសន្តោ ហោតិ វិតក្កោ ច វូបសន្តោ ហោតិ សញ្ញា ច វូបសន្តា ហោតិ តប្បច្ចយាបិ វេទយិតំ អប្បត្តស្ស បត្តិយា អត្ថិ អាយាមំ តស្មិម្បិ ឋានេ អនុប្បត្តេ តប្បច្ចយាបិ វេទយិតន្តិ។ បឋមំ។>
    text <២។ ទុតិយវិហារសុត្តំ>
      text <១២>, <សាវត្ថិនិទានំ។ ឥច្ឆាមហំ ភិក្ខវេ តេមាសំ បដិសល្លិយិតុំ។ នម្ហិ កេនចិ ឧបសង្កមិតព្ពោ អញ្ញត្រ ឯកេន បិណ្ឌបាតនីហារកេនាតិ។ ឯវំ ភន្តេតិ ខោ តេ ភិក្ខូ ភគវតោ បដិស្សុត្វា នាស្សុធ កោចិ ភគវន្តំ ឧបសង្កមតិ អញ្ញត្រ ឯកេន បិណ្ឌបាតនីហារកេន។>
      text <អថ ខោ ភគវា តស្ស តេមាសស្ស អច្ចយេន បដិសល្លានា វុដ្ឋិតោ ភិក្ខូ អាមន្តេសិ យេន ស្វាហំ ភិក្ខវេ វិហារេន បឋមាភិសម្ពុទ្ធោ វិហរាមិ តស្ស បទេសេន វិហាសិំ។ សោ ឯវំ បជានាមិ មិច្ឆាទិដ្ឋិបច្ចយាបិ វេទយិតំ មិច្ឆាទិដ្ឋិវូបសមបច្ចយាបិ វេទយិតំ សម្មាទិដ្ឋិបច្ចយាបិ វេទយិតំ សម្មាទិដ្ឋិវូបសមបច្ចយាបិ វេទយិតំ…បេ។… មិច្ឆាសមាធិបច្ចយាបិ វេទយិតំ មិច្ឆាសមាធិវូបសមបច្ចយាបិ វេទយិតំ សម្មាសមាធិបច្ចយាបិ វេទយិតំ សម្មាសមាធិវូបសមបច្ចយាបិ វេទយិតំ ឆន្ទបច្ចយាបិ វេទយិតំ ឆន្ទវូបសមបច្ចយាបិ វេទយិតំ វិតក្កបច្ចយាបិ វេទយិតំ វិតក្កវូបសមបច្ចយាបិ វេទយិតំ សញ្ញាបច្ចយាបិ វេទយិតំ សញ្ញាវូបសមបច្ចយាបិ វេទយិតំ ឆន្ទោ ច អវូបសន្តោ ហោតិ វិតក្កោ ច អវូបសន្តោ ហោតិ សញ្ញា ច អវូបសន្តា ហោតិ តប្បច្ចយាបិ វេទយិតំ ឆន្ទោ ច វូបសន្តោ ហោតិ វិតក្កោ ច វូបសន្តោ ហោតិ សញ្ញា ច វូបសន្តា ហោតិ តប្បច្ចយាបិ វេទយិតំ អប្បត្តស្ស បត្តិយា អត្ថិ អាយាមំ តស្មិម្បិ ឋានេ អនុប្បត្តេ តប្បច្ចយាបិ វេទយិតន្តិ។ ទុតិយំ។>
    text <៣។ សេក្ខសុត្តំ>
      text <១៣>, <សាវត្ថិនិទានំ។ អថ ខោ អញ្ញតរោ ភិក្ខុ យេន ភគវា តេនុបសង្កមិ…បេ។… ឯកមន្តំ និសិន្នោ ខោ សោ ភិក្ខុ ភគវន្តំ ឯតទវោច សេក្ខោ សេក្ខោតិ ភន្តេ វុច្ចតិ។ កិត្តាវតា នុ ខោ ភន្តេ សេក្ខោ ហោតីតិ។>
      text <ឥធ ភិក្ខុ សេក្ខាយ សម្មាទិដ្ឋិយា សមន្នាគតោ ហោតិ…បេ។… សេក្ខេន សម្មាសមាធិនា សមន្នាគតោ ហោតិ។ ឯត្តាវតា ខោ ភិក្ខុ សេក្ខោ ហោតីតិ។ តតិយំ។>
    text <៤។ បឋមឧប្បាទសុត្តំ>
      text <១៤>, <សាវត្ថិនិទានំ។ អដ្ឋិមេ ភិក្ខវេ ធម្មា ភាវិតា ពហុលីកតា អនុប្បន្នា ឧប្បជ្ជន្តិ នាញ្ញត្រ តថាគតស្ស បាតុភាវា អរហតោ សម្មាសម្ពុទ្ធស្ស។ កតមេ អដ្ឋ។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥមេ ខោ ភិក្ខវេ អដ្ឋ ធម្មា ភាវិតា ពហុលីកតា អនុប្បន្នា ឧប្បជ្ជន្តិ នាញ្ញត្រ តថាគតស្ស បាតុភាវា អរហតោ សម្មាសម្ពុទ្ធស្សាតិ។ ចតុត្ថំ។>
    text <៥។ ទុតិយឧប្បាទសុត្តំ>
      text <១៥>, <សាវត្ថិនិទានំ។ អដ្ឋិមេ ភិក្ខវេ ធម្មា ភាវិតា ពហុលីកតា អនុប្បន្នា ឧប្បជ្ជន្តិ នាញ្ញត្រ សុគតវិនយា។ កតមេ អដ្ឋ។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥមេ ខោ ភិក្ខវេ អដ្ឋ ធម្មា ភាវិតា ពហុលីកតា អនុប្បន្នា ឧប្បជ្ជន្តិ នាញ្ញត្រ សុគតវិនយាតិ។ បញ្ចមំ។>
    text <៦។ បឋមបរិសុទ្ធសុត្តំ>
      text <១៦>, <សាវត្ថិនិទានំ។ អដ្ឋិមេ ភិក្ខវេ ធម្មា បរិសុទ្ធា បរិយោទាតា អនង្គណា វិគតូបក្កិលេសា អនុប្បន្នា ឧប្បជ្ជន្តិ នាញ្ញត្រ តថាគតស្ស បាតុភាវា អរហតោ សម្មាសម្ពុទ្ធស្ស។ កតមេ អដ្ឋ។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥមេ ខោ ភិក្ខវេ អដ្ឋ ធម្មា បរិសុទ្ធា បរិយោទាតា អនង្គណា វិគតូបក្កិលេសា អនុប្បន្នា ឧប្បជ្ជន្តិ នាញ្ញត្រ តថាគតស្ស បាតុភាវា អរហតោ សម្មាសម្ពុទ្ធស្សាតិ។ ឆដ្ឋំ។>
    text <៧។ ទុតិយបរិសុទ្ធសុត្តំ>
      text <១៧>, <សាវត្ថិនិទានំ។ អដ្ឋិមេ ភិក្ខវេ ធម្មា បរិសុទ្ធា បរិយោទាតា អនង្គណា វិគតូបក្កិលេសា អនុប្បន្នា ឧប្បជ្ជន្តិ នាញ្ញត្រ សុគតវិនយា។ កតមេ អដ្ឋ។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥមេ ខោ ភិក្ខវេ អដ្ឋ ធម្មា បរិសុទ្ធា បរិយោទាតា អនង្គណា វិគតូបក្កិលេសា អនុប្បន្នា ឧប្បជ្ជន្តិ នាញ្ញត្រ សុគតវិនយាតិ។ សត្តមំ។>
    text <៨។ បឋមកុក្កុដារាមសុត្តំ>
      text <១៨>, <ឯវំ មេ សុតំ ឯកំ សមយំ អាយស្មា ច អានន្ទោ អាយស្មា ច ភទ្ទោ បាដលិបុត្តេ វិហរន្តិ កុក្កុដារាមេ។ អថ ខោ អាយស្មា ភទ្ទោ សាយន្ហសមយំ បដិសល្លានា វុដ្ឋិតោ យេនាយស្មា អានន្ទោ តេនុបសង្កមិ ឧបសង្កមិត្វា អាយស្មតា អានន្ទេន សទ្ធិំ សម្មោទិ។ សម្មោទនីយំ កថំ សារណីយំ វីតិសារេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា ភទ្ទោ អាយស្មន្តំ អានន្ទំ ឯតទវោច>
      text <អព្រហ្មចរិយំ អព្រហ្មចរិយន្តិ អាវុសោ អានន្ទ វុច្ចតិ។ កតមំ នុ ខោ អាវុសោ អព្រហ្មចរិយន្តិ។ សាធុ សាធុ អាវុសោ ភទ្ទ។ ភទ្ទកោ ខោ តេ អាវុសោ ភទ្ទ ឧម្មង្គោ ភទ្ទកំ បដិភានំ កល្យាណី បរិបុច្ឆា។ ឯវញ្ហិ ត្វំ អាវុសោ ភទ្ទ បុច្ឆសិ អព្រហ្មចរិយំ អព្រហ្មចរិយន្តិ អាវុសោ អានន្ទ វុច្ចតិ។ កតមំ នុ ខោ អាវុសោ អព្រហ្មចរិយន្តិ។ ឯវមាវុសោតិ។ អយមេវ ខោ អាវុសោ អដ្ឋង្គិកោ មិច្ឆាមគ្គោ អព្រហ្មចរិយំ សេយ្យថិទំ មិច្ឆាទិដ្ឋិ…បេ។… មិច្ឆាសមាធីតិ។ អដ្ឋមំ។>
    text <៩។ ទុតិយកុក្កុដារាមសុត្តំ>
      text <១៩>, <បាដលិបុត្តនិទានំ។ ព្រហ្មចរិយំ ព្រហ្មចរិយន្តិ អាវុសោ អានន្ទ វុច្ចតិ។ កតមំ នុ ខោ អាវុសោ ព្រហ្មចរិយំ កតមំ ព្រហ្មចរិយបរិយោសានន្តិ។ សាធុ សាធុ អាវុសោ ភទ្ទ។ ភទ្ទកោ ខោ តេ អាវុសោ ភទ្ទ ឧម្មង្គោ ភទ្ទកំ បដិភានំ កល្យាណី បរិបុច្ឆា។ ឯវញ្ហិ ត្វំ អាវុសោ ភទ្ទ បុច្ឆសិ ព្រហ្មចរិយំ ព្រហ្មចរិយន្តិ អាវុសោ អានន្ទ វុច្ចតិ។ កតមំ នុ ខោ អាវុសោ ព្រហ្មចរិយំ កតមំ ព្រហ្មចរិយបរិយោសានន្តិ។ ឯវមាវុសោតិ។ អយមេវ ខោ អាវុសោ អរិយោ អដ្ឋង្គិកោ មគ្គោ ព្រហ្មចរិយំ សេយ្យថិទំ សម្មាទិដ្ឋិ…បេ។… សម្មាសមាធិ។ យោ ខោ អាវុសោ រាគក្ខយោ ទោសក្ខយោ មោហក្ខយោ ឥទំ ព្រហ្មចរិយបរិយោសានន្តិ។ នវមំ។>
    text <១០។ តតិយកុក្កុដារាមសុត្តំ>
      text <២០>, <បាដលិបុត្តនិទានំ។ ព្រហ្មចរិយំ ព្រហ្មចរិយន្តិ អាវុសោ អានន្ទ វុច្ចតិ។ កតមំ នុ ខោ អាវុសោ ព្រហ្មចរិយំ កតមោ ព្រហ្មចារី កតមំ ព្រហ្មចរិយបរិយោសានន្តិ។ សាធុ សាធុ អាវុសោ ភទ្ទ។ ភទ្ទកោ ខោ តេ អាវុសោ ភទ្ទ ឧម្មង្គោ ភទ្ទកំ បដិភានំ កល្យាណី បរិបុច្ឆា។ ឯវញ្ហិ ត្វំ អាវុសោ ភទ្ទ បុច្ឆសិ ព្រហ្មចរិយំ ព្រហ្មចរិយន្តិ អាវុសោ អានន្ទ វុច្ចតិ។ កតមំ នុ ខោ អាវុសោ ព្រហ្មចរិយំ កតមោ ព្រហ្មចារី កតមំ ព្រហ្មចរិយបរិយោសានន្តិ។ ឯវមាវុសោតិ។ អយមេវ ខោ អាវុសោ អរិយោ អដ្ឋង្គិកោ មគ្គោ ព្រហ្មចរិយំ សេយ្យថិទំ សម្មាទិដ្ឋិ…បេ។… សម្មាសមាធិ។ យោ ខោ អាវុសោ ឥមិនា អរិយេន អដ្ឋង្គិកេន មគ្គេន សមន្នាគតោ អយំ វុច្ចតិ ព្រហ្មចារី។ យោ ខោ អាវុសោ រាគក្ខយោ ទោសក្ខយោ មោហក្ខយោ ឥទំ ព្រហ្មចរិយបរិយោសានន្តិ។ ទសមំ។>
      stand <តីណិ សុត្តន្តានិ ឯកនិទានានិ។វិហារវគ្គោ ទុតិយោ។>
      text <តស្សុទ្ទានំ>
  text <៣។ មិច្ឆត្តវគ្គោ>
    text <១។ មិច្ឆត្តសុត្តំ>
      text <២១>, <សាវត្ថិនិទានំ។ មិច្ឆត្តញ្ច វោ ភិក្ខវេ ទេសេស្សាមិ សម្មត្តញ្ច។ តំ សុណាថ។ កតមញ្ច ភិក្ខវេ មិច្ឆត្តំ។ សេយ្យថិទំ មិច្ឆាទិដ្ឋិ…បេ។… មិច្ឆាសមាធិ។ ឥទំ វុច្ចតិ ភិក្ខវេ មិច្ឆត្តំ។ កតមញ្ច ភិក្ខវេ សម្មត្តំ។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥទំ វុច្ចតិ ភិក្ខវេ សម្មត្តន្តិ។ បឋមំ។>
    text <២។ អកុសលធម្មសុត្តំ>
      text <២២>, <សាវត្ថិនិទានំ។ អកុសលេ ច ខោ ភិក្ខវេ ធម្មេ ទេសេស្សាមិ កុសលេ ច ធម្មេ។ តំ សុណាថ។ កតមេ ច ភិក្ខវេ អកុសលា ធម្មា។ សេយ្យថិទំ មិច្ឆាទិដ្ឋិ…បេ។… មិច្ឆាសមាធិ។ ឥមេ វុច្ចន្តិ ភិក្ខវេ អកុសលា ធម្មា។ កតមេ ច ភិក្ខវេ កុសលា ធម្មា។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥមេ វុច្ចន្តិ ភិក្ខវេ កុសលា ធម្មាតិ។ ទុតិយំ។>
    text <៣។ បឋមបដិបទាសុត្តំ>
      text <២៣>, <សាវត្ថិនិទានំ។ មិច្ឆាបដិបទញ្ច វោ ភិក្ខវេ ទេសេស្សាមិ សម្មាបដិបទញ្ច។ តំ សុណាថ។ កតមា ច ភិក្ខវេ មិច្ឆាបដិបទា។ សេយ្យថិទំ មិច្ឆាទិដ្ឋិ…បេ។… មិច្ឆាសមាធិ។ អយំ វុច្ចតិ ភិក្ខវេ មិច្ឆាបដិបទា។ កតមា ច ភិក្ខវេ សម្មាបដិបទា។ សេយ្យថិទំ សម្មាទិដ្ឋិ…បេ។… សម្មាសមាធិ។ អយំ វុច្ចតិ ភិក្ខវេ សម្មាបដិបទាតិ។ តតិយំ។>
    text <៤។ ទុតិយបដិបទាសុត្តំ>
      text <២៤>, <សាវត្ថិនិទានំ។ គិហិនោ វាហំ ភិក្ខវេ បព្ពជិតស្ស វា មិច្ឆាបដិបទំ ន វណ្ណេមិ។ គិហិ វា ភិក្ខវេ បព្ពជិតោ វា មិច្ឆាបដិបន្នោ មិច្ឆាបដិបត្តាធិករណហេតុ នារាធកោ ហោតិ ញាយំ ធម្មំ កុសលំ។>
      text <កតមា ច ភិក្ខវេ មិច្ឆាបដិបទា។ សេយ្យថិទំ មិច្ឆាទិដ្ឋិ…បេ។… មិច្ឆាសមាធិ។ អយំ វុច្ចតិ ភិក្ខវេ មិច្ឆាបដិបទា។ គិហិនោ វាហំ ភិក្ខវេ បព្ពជិតស្ស វា មិច្ឆាបដិបទំ ន វណ្ណេមិ។ គិហិ វា ភិក្ខវេ បព្ពជិតោ វា មិច្ឆាបដិបន្នោ មិច្ឆាបដិបត្តាធិករណហេតុ នារាធកោ ហោតិ ញាយំ ធម្មំ កុសលំ។>
      text <គិហិនោ វាហំ ភិក្ខវេ បព្ពជិតស្ស វា សម្មាបដិបទំ វណ្ណេមិ។ គិហិ វា ភិក្ខវេ បព្ពជិតោ វា សម្មាបដិបន្នោ សម្មាបដិបត្តាធិករណហេតុ អារាធកោ ហោតិ ញាយំ ធម្មំ កុសលំ។ កតមា ច ភិក្ខវេ សម្មាបដិបទា។ សេយ្យថិទំ សម្មាទិដ្ឋិ…បេ។… សម្មាសមាធិ។ អយំ វុច្ចតិ ភិក្ខវេ សម្មាបដិបទា។ គិហិនោ វាហំ ភិក្ខវេ បព្ពជិតស្ស វា សម្មាបដិបទំ វណ្ណេមិ។ គិហិ វា ភិក្ខវេ បព្ពជិតោ វា សម្មាបដិបន្នោ សម្មាបដិបត្តាធិករណហេតុ អារាធកោ ហោតិ ញាយំ ធម្មំ កុសលន្តិ។ ចតុត្ថំ។>
    text <៥។ បឋមអសប្បុរិសសុត្តំ>
      text <២៥>, <សាវត្ថិនិទានំ។ អសប្បុរិសញ្ច វោ ភិក្ខវេ ទេសេស្សាមិ សប្បុរិសញ្ច។ តំ សុណាថ។ កតមោ ច ភិក្ខវេ អសប្បុរិសោ។ ឥធ ភិក្ខវេ ឯកច្ចោ មិច្ឆាទិដ្ឋិកោ ហោតិ មិច្ឆាសង្កប្បោ មិច្ឆាវាចោ មិច្ឆាកម្មន្តោ មិច្ឆាអាជីវោ មិច្ឆាវាយាមោ មិច្ឆាសតិ មិច្ឆាសមាធិ អយំ វុច្ចតិ ភិក្ខវេ អសប្បុរិសោ។>
      text <កតមោ ច ភិក្ខវេ សប្បុរិសោ។ ឥធ ភិក្ខវេ ឯកច្ចោ សម្មាទិដ្ឋិកោ ហោតិ សម្មាសង្កប្បោ សម្មាវាចោ សម្មាកម្មន្តោ សម្មាអាជីវោ សម្មាវាយាមោ សម្មាសតិ សម្មាសមាធិ អយំ វុច្ចតិ ភិក្ខវេ សប្បុរិសោតិ។ បញ្ចមំ។>
    text <៦។ ទុតិយអសប្បុរិសសុត្តំ>
      text <២៦>, <សាវត្ថិនិទានំ។ អសប្បុរិសញ្ច វោ ភិក្ខវេ ទេសេស្សាមិ អសប្បុរិសេន អសប្បុរិសតរញ្ច។ សប្បុរិសញ្ច វោ ភិក្ខវេ ទេសេស្សាមិ សប្បុរិសេន សប្បុរិសតរញ្ច។ តំ សុណាថ។ កតមោ ច ភិក្ខវេ អសប្បុរិសោ។ ឥធ ភិក្ខវេ ឯកច្ចោ មិច្ឆាទិដ្ឋិកោ ហោតិ…បេ។… មិច្ឆាសមាធិ អយំ វុច្ចតិ ភិក្ខវេ អសប្បុរិសោ។>
      text <កតមោ ច ភិក្ខវេ អសប្បុរិសេន អសប្បុរិសតរោ។ ឥធ ភិក្ខវេ ឯកច្ចោ មិច្ឆាទិដ្ឋិកោ ហោតិ…បេ។… មិច្ឆាសមាធិ មិច្ឆាញាណី មិច្ឆាវិមុត្តិ អយំ វុច្ចតិ ភិក្ខវេ អសប្បុរិសេន អសប្បុរិសតរោ។>
      text <កតមោ ច ភិក្ខវេ សប្បុរិសោ។ ឥធ ភិក្ខវេ ឯកច្ចោ សម្មាទិដ្ឋិកោ ហោតិ…បេ។… សម្មាសមាធិ អយំ វុច្ចតិ ភិក្ខវេ សប្បុរិសោ។>
      text <កតមោ ច ភិក្ខវេ សប្បុរិសេន សប្បុរិសតរោ។ ឥធ ភិក្ខវេ ឯកច្ចោ សម្មាទិដ្ឋិកោ ហោតិ…បេ។… សម្មាសមាធិ សម្មាញាណី សម្មាវិមុត្តិ អយំ វុច្ចតិ ភិក្ខវេ សប្បុរិសេន សប្បុរិសតរោតិ។ ឆដ្ឋំ។>
    text <៧។ កុម្ភសុត្តំ>
      text <២៧>, <សាវត្ថិនិទានំ។ សេយ្យថាបិ ភិក្ខវេ កុម្ភោ អនាធារោ សុប្បវត្តិយោ ហោតិ សាធារោ ទុប្បវត្តិយោ ហោតិ ឯវមេវ ខោ ភិក្ខវេ ចិត្តំ អនាធារំ សុប្បវត្តិយំ ហោតិ សាធារំ ទុប្បវត្តិយំ ហោតិ។ កោ ច ភិក្ខវេ ចិត្តស្ស អាធារោ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ អយំ ចិត្តស្ស អាធារោ។ សេយ្យថាបិ ភិក្ខវេ កុម្ភោ អនាធារោ សុប្បវត្តិយោ ហោតិ សាធារោ ទុប្បវត្តិយោ ហោតិ ឯវមេវ ខោ ភិក្ខវេ ចិត្តំ អនាធារំ សុប្បវត្តិយំ ហោតិ សាធារំ ទុប្បវត្តិយំ ហោតីតិ។ សត្តមំ។>
    text <៨។ សមាធិសុត្តំ>
      text <២៨>, <សាវត្ថិនិទានំ។ អរិយំ វោ ភិក្ខវេ សម្មាសមាធិំ ទេសេស្សាមិ សឧបនិសំ សបរិក្ខារំ។ តំ សុណាថ។ កតមោ ច ភិក្ខវេ អរិយោ សម្មាសមាធិ សឧបនិសោ សបរិក្ខារោ។ សេយ្យថិទំ សម្មាទិដ្ឋិ…បេ។… សម្មាសតិ។ យា ខោ ភិក្ខវេ ឥមេហិ សត្តហង្គេហិ ចិត្តស្ស ឯកគ្គតា សបរិក្ខារតា អយំ វុច្ចតិ ភិក្ខវេ អរិយោ សម្មាសមាធិ សឧបនិសោ ឥតិបិ សបរិក្ខារោ ឥតិបីតិ។ អដ្ឋមំ។>
    text <៩។ វេទនាសុត្តំ>
      text <២៩>, <សាវត្ថិនិទានំ។ តិស្សោ ឥមា ភិក្ខវេ វេទនា។ កតមា តិស្សោ។ សុខា វេទនា ទុក្ខា វេទនា អទុក្ខមសុខា វេទនា ឥមា ខោ ភិក្ខវេ តិស្សោ វេទនា។ ឥមាសំ ខោ ភិក្ខវេ តិស្សន្នំ វេទនានំ បរិញ្ញាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥមាសំ ខោ ភិក្ខវេ តិស្សន្នំ វេទនានំ បរិញ្ញាយ អរិយោ អដ្ឋង្គិកោ មគ្គោ ភាវេតព្ពោតិ។ នវមំ។>
    text <១០។ ឧត្តិយសុត្តំ>
      text <៣០>, <សាវត្ថិនិទានំ។ អថ ខោ អាយស្មា ឧត្តិយោ យេន ភគវា តេនុបសង្កមិ…បេ។… ឯកមន្តំ និសិន្នោ ខោ អាយស្មា ឧត្តិយោ ភគវន្តំ ឯតទវោច ឥធ មយ្ហំ ភន្តេ រហោគតស្ស បដិសល្លីនស្ស ឯវំ ចេតសោ បរិវិតក្កោ ឧទបាទិ បញ្ច កាមគុណា វុត្តា ភគវតា។ កតមេ នុ ខោ បញ្ច កាមគុណា វុត្តា ភគវតាតិ។ សាធុ សាធុ ឧត្តិយ។ បញ្ចិមេ ខោ ឧត្តិយ កាមគុណា វុត្តា មយា។ កតមេ បញ្ច។ ចក្ខុវិញ្ញេយ្យា រូបា ឥដ្ឋា កន្តា មនាបា បិយរូបា កាមូបសំហិតា រជនីយា សោតវិញ្ញេយ្យា សទ្ទា…បេ។… ឃានវិញ្ញេយ្យា គន្ធា… ជិវ្ហាវិញ្ញេយ្យា រសា… កាយវិញ្ញេយ្យា ផោដ្ឋព្ពា ឥដ្ឋា កន្តា មនាបា បិយរូបា កាមូបសំហិតា រជនីយា ឥមេ ខោ ឧត្តិយ បញ្ច កាមគុណា វុត្តា មយា។ ឥមេសំ ខោ ឧត្តិយ បញ្ចន្នំ កាមគុណានំ បហានាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥមេសំ ខោ ឧត្តិយ បញ្ចន្នំ កាមគុណានំ បហានាយ អយំ អរិយោ អដ្ឋង្គិកោ មគ្គោ ភាវេតព្ពោតិ។ ទសមំ។>
      stand <មិច្ឆត្តវគ្គោ តតិយោ។>
      text <តស្សុទ្ទានំ>
  text <៤។ បដិបត្តិវគ្គោ>
    text <១។ បឋមបដិបត្តិសុត្តំ>
      text <៣១>, <សាវត្ថិនិទានំ។ មិច្ឆាបដិបត្តិញ្ច វោ ភិក្ខវេ ទេសេស្សាមិ សម្មាបដិបត្តិញ្ច។ តំ សុណាថ។ កតមា ច ភិក្ខវេ មិច្ឆាបដិបត្តិ។ សេយ្យថិទំ មិច្ឆាទិដ្ឋិ…បេ។… មិច្ឆាសមាធិ។ អយំ វុច្ចតិ ភិក្ខវេ មិច្ឆាបដិបត្តិ។ កតមា ច ភិក្ខវេ សម្មាបដិបត្តិ។ សេយ្យថិទំ សម្មាទិដ្ឋិ…បេ។… សម្មាសមាធិ។ អយំ វុច្ចតិ ភិក្ខវេ សម្មាបដិបត្តីតិ។ បឋមំ។>
    text <២។ ទុតិយបដិបត្តិសុត្តំ>
      text <៣២>, <សាវត្ថិនិទានំ។ មិច្ឆាបដិបន្នញ្ច វោ ភិក្ខវេ ទេសេស្សាមិ សម្មាបដិបន្នញ្ច។ តំ សុណាថ។ កតមោ ច ភិក្ខវេ មិច្ឆាបដិបន្នោ។ ឥធ ភិក្ខវេ ឯកច្ចោ មិច្ឆាទិដ្ឋិកោ ហោតិ…បេ។… មិច្ឆាសមាធិ អយំ វុច្ចតិ ភិក្ខវេ មិច្ឆាបដិបន្នោ។ កតមោ ច ភិក្ខវេ សម្មាបដិបន្នោ។ ឥធ ភិក្ខវេ ឯកច្ចោ សម្មាទិដ្ឋិកោ ហោតិ…បេ។… សម្មាសមាធិ អយំ វុច្ចតិ ភិក្ខវេ សម្មាបដិបន្នោតិ។ ទុតិយំ។>
    text <៣។ វិរទ្ធសុត្តំ>
      text <៣៣>, <សាវត្ថិនិទានំ។ យេសំ កេសញ្ចិ ភិក្ខវេ អរិយោ អដ្ឋង្គិកោ មគ្គោ វិរទ្ធោ វិរទ្ធោ តេសំ អរិយោ អដ្ឋង្គិកោ មគ្គោ សម្មា ទុក្ខក្ខយគាមី។ យេសំ កេសញ្ចិ ភិក្ខវេ អរិយោ អដ្ឋង្គិកោ មគ្គោ អារទ្ធោ អារទ្ធោ តេសំ អរិយោ អដ្ឋង្គិកោ មគ្គោ សម្មា ទុក្ខក្ខយគាមី។ កតមោ ច ភិក្ខវេ អរិយោ អដ្ឋង្គិកោ មគ្គោ។ សេយ្យថិទំ សម្មាទិដ្ឋិ…បេ។… សម្មាសមាធិ។ យេសំ កេសញ្ចិ ភិក្ខវេ អយំ អរិយោ អដ្ឋង្គិកោ មគ្គោ វិរទ្ធោ វិរទ្ធោ តេសំ អរិយោ អដ្ឋង្គិកោ មគ្គោ សម្មា ទុក្ខក្ខយគាមី។ យេសំ កេសញ្ចិ ភិក្ខវេ អយំ អរិយោ អដ្ឋង្គិកោ មគ្គោ អារទ្ធោ អារទ្ធោ តេសំ អរិយោ អដ្ឋង្គិកោ មគ្គោ សម្មា ទុក្ខក្ខយគាមីតិ។ តតិយំ។>
    text <៤។ បារង្គមសុត្តំ>
      text <៣៤>, <សាវត្ថិនិទានំ។ អដ្ឋិមេ ភិក្ខវេ ធម្មា ភាវិតា ពហុលីកតា អបារា បារំ គមនាយ សំវត្តន្តិ។ កតមេ អដ្ឋ។ សេយ្យថិទំ សម្មាទិដ្ឋិ…បេ។… សម្មាសមាធិ។ ឥមេ ខោ ភិក្ខវេ អដ្ឋ ធម្មា ភាវិតា ពហុលីកតា អបារា បារំ គមនាយ សំវត្តន្តីតិ។>
      text <ឥទមវោច ភគវា។ ឥទំ វត្វាន សុគតោ អថាបរំ ឯតទវោច សត្ថា>
    text <៥។ បឋមសាមញ្ញសុត្តំ>
      text <៣៥>, <សាវត្ថិនិទានំ។ សាមញ្ញញ្ច វោ ភិក្ខវេ ទេសេស្សាមិ សាមញ្ញផលានិ ច។ តំ សុណាថ។ កតមញ្ច ភិក្ខវេ សាមញ្ញំ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ ឥទំ វុច្ចតិ ភិក្ខវេ សាមញ្ញំ។ កតមានិ ច ភិក្ខវេ សាមញ្ញផលានិ។ សោតាបត្តិផលំ សកទាគាមិផលំ អនាគាមិផលំ អរហត្តផលំ ឥមានិ វុច្ចន្តិ ភិក្ខវេ សាមញ្ញផលានីតិ។ បញ្ចមំ។>
    text <៦។ ទុតិយសាមញ្ញសុត្តំ>
      text <៣៦>, <សាវត្ថិនិទានំ។ សាមញ្ញញ្ច វោ ភិក្ខវេ ទេសេស្សាមិ សាមញ្ញត្ថញ្ច។ តំ សុណាថ។ កតមញ្ច ខោ ភិក្ខវេ សាមញ្ញំ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ ឥទំ វុច្ចតិ ភិក្ខវេ សាមញ្ញំ។ កតមោ ច ភិក្ខវេ សាមញ្ញត្ថោ។ យោ ខោ ភិក្ខវេ រាគក្ខយោ ទោសក្ខយោ មោហក្ខយោ អយំ វុច្ចតិ ភិក្ខវេ សាមញ្ញត្ថោតិ។ ឆដ្ឋំ។>
    text <៧។ បឋមព្រហ្មញ្ញសុត្តំ>
      text <៣៧>, <សាវត្ថិនិទានំ។ ព្រហ្មញ្ញញ្ច វោ ភិក្ខវេ ទេសេស្សាមិ ព្រហ្មញ្ញផលានិ ច។ តំ សុណាថ។ កតមញ្ច ខោ ភិក្ខវេ ព្រហ្មញ្ញំ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ ឥទំ វុច្ចតិ ភិក្ខវេ ព្រហ្មញ្ញំ។ កតមានិ ច ភិក្ខវេ ព្រហ្មញ្ញផលានិ។ សោតាបត្តិផលំ សកទាគាមិផលំ អនាគាមិផលំ អរហត្តផលំ ឥមានិ វុច្ចន្តិ ភិក្ខវេ ព្រហ្មញ្ញផលានីតិ។ សត្តមំ។>
    text <៨។ ទុតិយព្រហ្មញ្ញសុត្តំ>
      text <៣៨>, <សាវត្ថិនិទានំ។ ព្រហ្មញ្ញញ្ច វោ ភិក្ខវេ ទេសេស្សាមិ ព្រហ្មញ្ញត្ថញ្ច។ តំ សុណាថ។ កតមញ្ច ភិក្ខវេ ព្រហ្មញ្ញំ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ ឥទំ វុច្ចតិ ភិក្ខវេ ព្រហ្មញ្ញំ។ កតមោ ច ភិក្ខវេ ព្រហ្មញ្ញត្ថោ។ យោ ខោ ភិក្ខវេ រាគក្ខយោ ទោសក្ខយោ មោហក្ខយោ អយំ វុច្ចតិ ភិក្ខវេ ព្រហ្មញ្ញត្ថោតិ។ អដ្ឋមំ។>
    text <៩។ បឋមព្រហ្មចរិយសុត្តំ>
      text <៣៩>, <សាវត្ថិនិទានំ។ ព្រហ្មចរិយញ្ច វោ ភិក្ខវេ ទេសេស្សាមិ ព្រហ្មចរិយផលានិ ច។ តំ សុណាថ។ កតមញ្ច ភិក្ខវេ ព្រហ្មចរិយំ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ ឥទំ វុច្ចតិ ភិក្ខវេ ព្រហ្មចរិយំ។ កតមានិ ច ភិក្ខវេ ព្រហ្មចរិយផលានិ។ សោតាបត្តិផលំ សកទាគាមិផលំ អនាគាមិផលំ អរហត្តផលំ ឥមានិ វុច្ចន្តិ ភិក្ខវេ ព្រហ្មចរិយផលានីតិ។ នវមំ។>
    text <១០។ ទុតិយព្រហ្មចរិយសុត្តំ>
      text <៤០>, <សាវត្ថិនិទានំ។ ព្រហ្មចរិយញ្ច វោ ភិក្ខវេ ទេសេស្សាមិ ព្រហ្មចរិយត្ថញ្ច។ តំ សុណាថ។ កតមញ្ច ភិក្ខវេ ព្រហ្មចរិយំ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ ឥទំ វុច្ចតិ ភិក្ខវេ ព្រហ្មចរិយំ។ កតមោ ច ភិក្ខវេ ព្រហ្មចរិយត្ថោ។ យោ ខោ ភិក្ខវេ រាគក្ខយោ ទោសក្ខយោ មោហក្ខយោ អយំ វុច្ចតិ ភិក្ខវេ ព្រហ្មចរិយត្ថោតិ។ ទសមំ។>
      stand <បដិបត្តិវគ្គោ ចតុត្ថោ។>
      text <តស្សុទ្ទានំ>
  text <៥។ អញ្ញតិត្ថិយបេយ្យាលវគ្គោ>
    text <១។ រាគវិរាគសុត្តំ>
      text <៤១>, <សាវត្ថិនិទានំ។ សចេ វោ ភិក្ខវេ អញ្ញតិត្ថិយា បរិព្ពាជកា ឯវំ បុច្ឆេយ្យុំ កិមត្ថិយំ អាវុសោ សមណេ គោតមេ ព្រហ្មចរិយំ វុស្សតីតិ ឯវំ បុដ្ឋា តុម្ហេ ភិក្ខវេ តេសំ អញ្ញតិត្ថិយានំ បរិព្ពាជកានំ ឯវំ ព្យាករេយ្យាថ រាគវិរាគត្ថំ ខោ អាវុសោ ភគវតិ ព្រហ្មចរិយំ វុស្សតីតិ។ សចេ បន វោ ភិក្ខវេ អញ្ញតិត្ថិយា បរិព្ពាជកា ឯវំ បុច្ឆេយ្យុំ អត្ថិ បនាវុសោ មគ្គោ អត្ថិ បដិបទា រាគវិរាគាយាតិ ឯវំ បុដ្ឋា តុម្ហេ ភិក្ខវេ តេសំ អញ្ញតិត្ថិយានំ បរិព្ពាជកានំ ឯវំ ព្យាករេយ្យាថ អត្ថិ ខោ អាវុសោ មគ្គោ អត្ថិ បដិបទា រាគវិរាគាយាតិ។ កតមោ ច ភិក្ខវេ មគ្គោ កតមា ច បដិបទា រាគវិរាគាយ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ អយំ ភិក្ខវេ មគ្គោ អយំ បដិបទា រាគវិរាគាយាតិ។ ឯវំ បុដ្ឋា តុម្ហេ ភិក្ខវេ តេសំ អញ្ញតិត្ថិយានំ បរិព្ពាជកានំ ឯវំ ព្យាករេយ្យាថាតិ។ បឋមំ។>
    text <២-៧។ សំយោជនប្បហានាទិសុត្តឆក្កំ>
      text <៤២-៤៧>, <សចេ វោ ភិក្ខវេ អញ្ញតិត្ថិយា បរិព្ពាជកា ឯវំ បុច្ឆេយ្យុំ កិមត្ថិយំ អាវុសោ សមណេ គោតមេ ព្រហ្មចរិយំ វុស្សតីតិ ឯវំ បុដ្ឋា តុម្ហេ ភិក្ខវេ តេសំ អញ្ញតិត្ថិយានំ បរិព្ពាជកានំ ឯវំ ព្យាករេយ្យាថ សំយោជនប្បហានត្ថំ ខោ អាវុសោ ភគវតិ ព្រហ្មចរិយំ វុស្សតីតិ…បេ។… អនុសយសមុគ្ឃាតនត្ថំ ខោ អាវុសោ ភគវតិ ព្រហ្មចរិយំ វុស្សតីតិ…បេ។… អទ្ធានបរិញ្ញត្ថំ ខោ អាវុសោ ភគវតិ ព្រហ្មចរិយំ វុស្សតីតិ…បេ។… អាសវានំ ខយត្ថំ ខោ អាវុសោ ភគវតិ ព្រហ្មចរិយំ វុស្សតីតិ…បេ។… វិជ្ជាវិមុត្តិផលសច្ឆិកិរិយត្ថំ ខោ អាវុសោ ភគវតិ ព្រហ្មចរិយំ វុស្សតីតិ…បេ។… ញាណទស្សនត្ថំ ខោ អាវុសោ ភគវតិ ព្រហ្មចរិយំ វុស្សតីតិ…បេ។…។ សត្តមំ។>
    text <៨។ អនុបាទាបរិនិព្ពានសុត្តំ>
      text <៤៨>, <សាវត្ថិនិទានំ។ សចេ វោ ភិក្ខវេ អញ្ញតិត្ថិយា បរិព្ពាជកា ឯវំ បុច្ឆេយ្យុំ កិមត្ថិយំ អាវុសោ សមណេ គោតមេ ព្រហ្មចរិយំ វុស្សតីតិ ឯវំ បុដ្ឋា តុម្ហេ ភិក្ខវេ តេសំ អញ្ញតិត្ថិយានំ បរិព្ពាជកានំ ឯវំ ព្យាករេយ្យាថ អនុបាទាបរិនិព្ពានត្ថំ ខោ អាវុសោ ភគវតិ ព្រហ្មចរិយំ វុស្សតីតិ។ សចេ បន វោ ភិក្ខវេ អញ្ញតិត្ថិយា បរិព្ពាជកា ឯវំ បុច្ឆេយ្យុំ អត្ថិ បនាវុសោ មគ្គោ អត្ថិ បដិបទា អនុបាទាបរិនិព្ពានាយាតិ ឯវំ បុដ្ឋា តុម្ហេ ភិក្ខវេ តេសំ អញ្ញតិត្ថិយានំ បរិព្ពាជកានំ ឯវំ ព្យាករេយ្យាថ អត្ថិ ខោ អាវុសោ មគ្គោ អត្ថិ បដិបទា អនុបាទាបរិនិព្ពានាយាតិ។ កតមោ ច ភិក្ខវេ មគ្គោ កតមា ច បដិបទា អនុបាទាបរិនិព្ពានាយ។ អយមេវ អរិយោ អដ្ឋង្គិកោ មគ្គោ សេយ្យថិទំ សម្មាទិដ្ឋិ…បេ។… សម្មាសមាធិ។ អយំ ភិក្ខវេ មគ្គោ អយំ បដិបទា អនុបាទាបរិនិព្ពានាយាតិ។ ឯវំ បុដ្ឋា តុម្ហេ ភិក្ខវេ តេសំ អញ្ញតិត្ថិយានំ បរិព្ពាជកានំ ឯវំ ព្យាករេយ្យាថាតិ។ អដ្ឋមំ។>
      stand <អញ្ញតិត្ថិយបេយ្យាលវគ្គោ បញ្ចមោ។>
      text <តស្សុទ្ទានំ>
  text <៦។ សូរិយបេយ្យាលវគ្គោ>
    text <១។ កល្យាណមិត្តសុត្តំ>
      text <៤៩>, <សាវត្ថិនិទានំ។ សូរិយស្ស ភិក្ខវេ ឧទយតោ ឯតំ បុព្ពង្គមំ ឯតំ បុព្ពនិមិត្តំ យទិទំ អរុណុគ្គំ ឯវមេវ ខោ ភិក្ខវេ ភិក្ខុនោ អរិយស្ស អដ្ឋង្គិកស្ស មគ្គស្ស ឧប្បាទាយ ឯតំ បុព្ពង្គមំ ឯតំ បុព្ពនិមិត្តំ យទិទំ កល្យាណមិត្តតា។ កល្យាណមិត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ បឋមំ។>
    text <២-៦។ សីលសម្បទាទិសុត្តបញ្ចកំ>
      text <៥០-៥៤>, <សូរិយស្ស ភិក្ខវេ ឧទយតោ ឯតំ បុព្ពង្គមំ ឯតំ បុព្ពនិមិត្តំ យទិទំ អរុណុគ្គំ ឯវមេវ ខោ ភិក្ខវេ ភិក្ខុនោ អរិយស្ស អដ្ឋង្គិកស្ស មគ្គស្ស ឧប្បាទាយ ឯតំ បុព្ពង្គមំ ឯតំ បុព្ពនិមិត្តំ យទិទំ សីលសម្បទា។ សីលសម្បន្នស្សេតំ ភិក្ខវេ ភិក្ខុនោ បាដិកង្ខំ… យទិទំ ឆន្ទសម្បទា… យទិទំ អត្តសម្បទា… យទិទំ ទិដ្ឋិសម្បទា… យទិទំ អប្បមាទសម្បទា…។ ឆដ្ឋំ។>
    text <៧។ យោនិសោមនសិការសម្បទាសុត្តំ>
      text <៥៥>, <សូរិយស្ស ភិក្ខវេ ឧទយតោ ឯតំ បុព្ពង្គមំ ឯតំ បុព្ពនិមិត្តំ យទិទំ អរុណុគ្គំ ឯវមេវ ខោ ភិក្ខវេ ភិក្ខុនោ អរិយស្ស អដ្ឋង្គិកស្ស មគ្គស្ស ឧប្បាទាយ ឯតំ បុព្ពង្គមំ ឯតំ បុព្ពនិម្មិត្តំ យទិទំ យោនិសោមនសិការសម្បទា។ យោនិសោមនសិការសម្បន្នស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ សត្តមំ។>
    text <១។ កល្យាណមិត្តសុត្តំ>
      text <៥៦>, <សូរិយស្ស ភិក្ខវេ ឧទយតោ ឯតំ បុព្ពង្គមំ ឯតំ បុព្ពនិមិត្តំ យទិទំ អរុណុគ្គំ ឯវមេវ ខោ ភិក្ខវេ ភិក្ខុនោ អរិយស្ស អដ្ឋង្គិកស្ស មគ្គស្ស ឧប្បាទាយ ឯតំ បុព្ពង្គមំ ឯតំ បុព្ពនិមិត្តំ យទិទំ កល្យាណមិត្តតា។ កល្យាណមិត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ បឋមំ។>
    text <២-៦។ សីលសម្បទាទិសុត្តបញ្ចកំ>
      text <៥៧-៦១>, <សូរិយស្ស ភិក្ខវេ ឧទយតោ ឯតំ បុព្ពង្គមំ ឯតំ បុព្ពនិមិត្តំ យទិទំ អរុណុគ្គំ ឯវមេវ ខោ ភិក្ខវេ ភិក្ខុនោ អរិយស្ស អដ្ឋង្គិកស្ស មគ្គស្ស ឧប្បាទាយ ឯតំ បុព្ពង្គមំ ឯតំ បុព្ពនិមិត្តំ យទិទំ សីលសម្បទា…បេ។… យទិទំ ឆន្ទសម្បទា…បេ។… យទិទំ អត្តសម្បទា…បេ។… យទិទំ ទិដ្ឋិសម្បទា…បេ។… យទិទំ អប្បមាទសម្បទា…បេ។…។ ឆដ្ឋំ។>
    text <៧។ យោនិសោមនសិការសម្បទាសុត្តំ>
      text <៦២>, <យទិទំ យោនិសោមនសិការសម្បទា។ យោនិសោមនសិការសម្បន្នស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ សត្តមំ។>
      stand <សូរិយបេយ្យាលវគ្គោ ឆដ្ឋោ។>
      text <តស្សុទ្ទានំ>
  text <៧។ ឯកធម្មបេយ្យាលវគ្គោ>
    text <១។ កល្យាណមិត្តសុត្តំ>
      text <៦៣>, <សាវត្ថិនិទានំ។ ឯកធម្មោ ភិក្ខវេ ពហូបការោ អរិយស្ស អដ្ឋង្គិកស្ស មគ្គស្ស ឧប្បាទាយ។ កតមោ ឯកធម្មោ។ យទិទំ កល្យាណមិត្តតា។ កល្យាណមិត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ បឋមំ។>
    text <២-៦។ សីលសម្បទាទិសុត្តបញ្ចកំ>
      text <៦៤-៦៨>, <ឯកធម្មោ ភិក្ខវេ ពហូបការោ អរិយស្ស អដ្ឋង្គិកស្ស មគ្គស្ស ឧប្បាទាយ។ កតមោ ឯកធម្មោ។ យទិទំ សីលសម្បទា…បេ។… យទិទំ ឆន្ទសម្បទា…បេ។… យទិទំ អត្តសម្បទា…បេ។… យទិទំ ទិដ្ឋិសម្បទា…បេ។… យទិទំ អប្បមាទសម្បទា…បេ។…។ ឆដ្ឋំ។>
    text <៧។ យោនិសោមនសិការសម្បទាសុត្តំ>
      text <៦៩>, <យទិទំ យោនិសោមនសិការសម្បទា។ យោនិសោមនសិការសម្បន្នស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ សត្តមំ។>
    text <១។ កល្យាណមិត្តសុត្តំ>
      text <៧០>, <សាវត្ថិនិទានំ។ ឯកធម្មោ ភិក្ខវេ ពហូបការោ អរិយស្ស អដ្ឋង្គិកស្ស មគ្គស្ស ឧប្បាទាយ។ កតមោ ឯកធម្មោ។ យទិទំ កល្យាណមិត្តតា។ កល្យាណមិត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ បឋមំ។>
    text <២-៦។ សីលសម្បទាទិសុត្តបញ្ចកំ>
      text <៧១-៧៥>, <សាវត្ថិនិទានំ។ ឯកធម្មោ ភិក្ខវេ ពហូបការោ អរិយស្ស អដ្ឋង្គិកស្ស មគ្គស្ស ឧប្បាទាយ។ កតមោ ឯកធម្មោ។ យទិទំ សីលសម្បទា…បេ។… យទិទំ ឆន្ទសម្បទា…បេ។… យទិទំ អត្តសម្បទា…បេ។… យទិទំ ទិដ្ឋិសម្បទា…បេ។… យទិទំ អប្បមាទសម្បទា…បេ។…។ ឆដ្ឋំ។>
    text <៧។ យោនិសោមនសិការសម្បទាសុត្តំ>
      text <៧៦>, <យទិទំ យោនិសោមនសិការសម្បទា។ យោនិសោមនសិការសម្បន្នស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ សត្តមំ។>
      stand <ឯកធម្មបេយ្យាលវគ្គោ សត្តមោ។>
      text <តស្សុទ្ទានំ>
  text <៨។ ទុតិយឯកធម្មបេយ្យាលវគ្គោ>
    text <១។ កល្យាណមិត្តសុត្តំ>
      text <៧៧>, <សាវត្ថិនិទានំ។ នាហំ ភិក្ខវេ អញ្ញំ ឯកធម្មម្បិ សមនុបស្សាមិ យេន អនុប្បន្នោ វា អរិយោ អដ្ឋង្គិកោ មគ្គោ ឧប្បជ្ជតិ ឧប្បន្នោ វា អរិយោ អដ្ឋង្គិកោ មគ្គោ ភាវនាបារិបូរិំ គច្ឆតិ យថយិទំ ភិក្ខវេ កល្យាណមិត្តតា។ កល្យាណមិត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ បឋមំ។>
    text <២-៦។ សីលសម្បទាទិសុត្តបញ្ចកំ>
      text <៧៨-៨២>, <នាហំ ភិក្ខវេ អញ្ញំ ឯកធម្មម្បិ សមនុបស្សាមិ យេន អនុប្បន្នោ វា អរិយោ អដ្ឋង្គិកោ មគ្គោ ឧប្បជ្ជតិ ឧប្បន្នោ វា អរិយោ អដ្ឋង្គិកោ មគ្គោ ភាវនាបារិបូរិំ គច្ឆតិ យថយិទំ ភិក្ខវេ សីលសម្បទា…បេ។… យថយិទំ ភិក្ខវេ ឆន្ទសម្បទា…បេ។… យថយិទំ ភិក្ខវេ អត្តសម្បទា…បេ។… យថយិទំ ភិក្ខវេ ទិដ្ឋិសម្បទា…បេ។… យថយិទំ ភិក្ខវេ អប្បមាទសម្បទា…បេ។…។ ឆដ្ឋំ។>
    text <៧។ យោនិសោមនសិការសម្បទាសុត្តំ>
      text <៨៣>, <យថយិទំ ភិក្ខវេ យោនិសោមនសិការសម្បទា។ យោនិសោមនសិការសម្បន្នស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ សត្តមំ។>
    text <១។ កល្យាណមិត្តសុត្តំ>
      text <៨៤>, <នាហំ ភិក្ខវេ អញ្ញំ ឯកធម្មម្បិ សមនុបស្សាមិ យេន អនុប្បន្នោ វា អរិយោ អដ្ឋង្គិកោ មគ្គោ ឧប្បជ្ជតិ ឧប្បន្នោ វា អរិយោ អដ្ឋង្គិកោ មគ្គោ ភាវនាបារិបូរិំ គច្ឆតិ យថយិទំ ភិក្ខវេ កល្យាណមិត្តតា។ កល្យាណមិត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ កល្យាណមិត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ បឋមំ។>
    text <២-៦។ សីលសម្បទាទិសុត្តបញ្ចកំ>
      text <៨៥-៨៩>, <នាហំ ភិក្ខវេ អញ្ញំ ឯកធម្មម្បិ សមនុបស្សាមិ យេន អនុប្បន្នោ វា អរិយោ អដ្ឋង្គិកោ មគ្គោ ឧប្បជ្ជតិ ឧប្បន្នោ វា អរិយោ អដ្ឋង្គិកោ មគ្គោ ភាវនាបារិបូរិំ គច្ឆតិ យថយិទំ ភិក្ខវេ សីលសម្បទា…បេ។… យថយិទំ ភិក្ខវេ ឆន្ទសម្បទា…បេ។… យថយិទំ ភិក្ខវេ អត្តសម្បទា…បេ។… យថយិទំ ភិក្ខវេ ទិដ្ឋិសម្បទា…បេ។… យថយិទំ ភិក្ខវេ អប្បមាទសម្បទា…បេ។…។ ឆដ្ឋំ។>
    text <៧។ យោនិសោមនសិការសម្បទាសុត្តំ>
      text <៩០>, <យថយិទំ ភិក្ខវេ យោនិសោមនសិការសម្បទា។ យោនិសោមនសិការសម្បន្នស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ យោនិសោមនសិការសម្បន្នោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ សត្តមំ។>
      stand <ទុតិយឯកធម្មបេយ្យាលវគ្គោ អដ្ឋមោ។>
      text <តស្សុទ្ទានំ>
  text <១។ គង្គាបេយ្យាលវគ្គោ>
    text <១។ បឋមបាចីននិន្នសុត្តំ>
      text <៩១>, <សាវត្ថិនិទានំ។ សេយ្យថាបិ ភិក្ខវេ គង្គា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ បឋមំ។>
    text <២-៥។ ទុតិយាទិបាចីននិន្នសុត្តចតុក្កំ>
      text <៩២-៩៥>, <សេយ្យថាបិ ភិក្ខវេ យមុនា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ…បេ។… សេយ្យថាបិ ភិក្ខវេ អចិរវតី នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ…បេ។… សេយ្យថាបិ ភិក្ខវេ សរភូ នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ…បេ។… សេយ្យថាបិ ភិក្ខវេ មហី នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ…បេ។…។ បញ្ចមំ។>
    text <៦។ ឆដ្ឋបាចីននិន្នសុត្តំ>
      text <៩៦>, <សេយ្យថាបិ ភិក្ខវេ យា កាចិមា មហានទិយោ សេយ្យថិទំ គង្គា យមុនា អចិរវតី សរភូ មហី សព្ពា តា បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ឆដ្ឋំ។>
    text <១។ បឋមសមុទ្ទនិន្នសុត្តំ>
      text <៩៧>, <សេយ្យថាបិ ភិក្ខវេ គង្គា នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ បឋមំ។>
    text <២-៦។ ទុតិយាទិសមុទ្ទនិន្នសុត្តបញ្ចកំ>
      text <៩៨-១០២>, <សេយ្យថាបិ ភិក្ខវេ យមុនា នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ អចិរវតី នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ សរភូ នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ មហី នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ យា កាចិមា មហានទិយោ សេយ្យថិទំ គង្គា យមុនា អចិរវតី សរភូ មហី សព្ពា តា សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ឆដ្ឋំ។>
      stand <គង្គាបេយ្យាលវគ្គោ បឋមោ។>
      text <តស្សុទ្ទានំ>
  text <២។ ទុតិយគង្គាបេយ្យាលវគ្គោ>
    text <១។ បឋមបាចីននិន្នសុត្តំ>
      text <១០៣>, <សេយ្យថាបិ ភិក្ខវេ គង្គា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ បឋមំ។>
    text <២-៦។ ទុតិយាទិបាចីននិន្នសុត្តបញ្ចកំ>
      text <១០៤>, <សេយ្យថាបិ ភិក្ខវេ យមុនា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… ទុតិយំ។>
      text <១០៥>, <សេយ្យថាបិ ភិក្ខវេ អចិរវតី នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… តតិយំ។>
      text <១០៦>, <សេយ្យថាបិ ភិក្ខវេ សរភូ នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… ចតុត្ថំ។>
      text <១០៧>, <សេយ្យថាបិ ភិក្ខវេ មហី នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… បញ្ចមំ។>
      text <១០៨>, <សេយ្យថាបិ ភិក្ខវេ យា កាចិមា មហានទិយោ សេយ្យថិទំ គង្គា យមុនា អចិរវតី សរភូ មហី សព្ពា តា បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… ឆដ្ឋំ។>
    text <១។ បឋមសមុទ្ទនិន្នសុត្តំ>
      text <១០៩>, <សេយ្យថាបិ ភិក្ខវេ គង្គា នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ បឋមំ។>
    text <២-៦។ ទុតិយាទិសមុទ្ទនិន្នសុត្តបញ្ចកំ>
      text <១១០>, <សេយ្យថាបិ ភិក្ខវេ យមុនា នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… ទុតិយំ។>
      text <១១១>, <សេយ្យថាបិ ភិក្ខវេ អចិរវតី នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… តតិយំ។>
      text <១១២>, <សេយ្យថាបិ ភិក្ខវេ សរភូ នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… ចតុត្ថំ។>
      text <១១៣>, <សេយ្យថាបិ ភិក្ខវេ មហី នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… បញ្ចមំ។>
      text <១១៤>, <សេយ្យថាបិ ភិក្ខវេ យា កាចិមា មហានទិយោ សេយ្យថិទំ គង្គា យមុនា អចិរវតី សរភូ មហី សព្ពា តា សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ឆដ្ឋំ។>
      text <រាគវិនយទ្វាទសកី ទុតិយកី សមុទ្ទនិន្នន្តិ។>
    text <១។ បឋមបាចីននិន្នសុត្តំ>
      text <១១៥>, <សេយ្យថាបិ ភិក្ខវេ គង្គា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ អមតោគធំ អមតបរាយនំ អមតបរិយោសានំ…បេ។… សម្មាសមាធិំ ភាវេតិ អមតោគធំ អមតបរាយនំ អមតបរិយោសានំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ បឋមំ។>
    text <២-៦។ ទុតិយាទិបាចីននិន្នសុត្តបញ្ចកំ>
      text <១១៦>, <សេយ្យថាបិ ភិក្ខវេ យមុនា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… ទុតិយំ។>
      text <១១៧>, <សេយ្យថាបិ ភិក្ខវេ អចិរវតី នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… តតិយំ។>
      text <១១៨>, <សេយ្យថាបិ ភិក្ខវេ សរភូ នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… ចតុត្ថំ។>
      text <១១៩>, <សេយ្យថាបិ ភិក្ខវេ មហី នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… បញ្ចមំ។>
      text <១២០>, <សេយ្យថាបិ ភិក្ខវេ យា កាចិមា មហានទិយោ សេយ្យថិទំ គង្គា យមុនា អចិរវតី សរភូ មហី សព្ពា តា បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… ឆដ្ឋំ។>
    text <១។ បឋមសមុទ្ទនិន្នសុត្តំ>
      text <១២១>, <សេយ្យថាបិ ភិក្ខវេ គង្គា នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ អមតោគធំ អមតបរាយនំ អមតបរិយោសានំ…បេ។… សម្មាសមាធិំ ភាវេតិ អមតោគធំ អមតបរាយនំ អមតបរិយោសានំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ បឋមំ។>
    text <២-៦។ ទុតិយាទិសមុទ្ទនិន្នសុត្តបញ្ចកំ>
      text <១២២-១២៦>, <សេយ្យថាបិ ភិក្ខវេ យមុនា នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ អចិរវតី នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ សរភូ នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ មហី នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ យា កាចិមា មហានទិយោ សេយ្យថិទំ គង្គា យមុនា អចិរវតី សរភូ មហី សព្ពា តា សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ អមតោគធំ អមតបរាយនំ អមតបរិយោសានំ…បេ។… សម្មាសមាធិំ ភាវេតិ អមតោគធំ អមតបរាយនំ អមតបរិយោសានំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ឆដ្ឋំ។>
      text <អមតោគធទ្វាទសកី តតិយកី។>
    text <១។ បឋមបាចីននិន្នសុត្តំ>
      text <១២៧>, <សេយ្យថាបិ ភិក្ខវេ គង្គា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ និព្ពាននិន្នំ និព្ពានបោណំ និព្ពានបព្ភារំ…បេ។… សម្មាសមាធិំ ភាវេតិ និព្ពាននិន្នំ និព្ពានបោណំ និព្ពានបព្ភារំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ បឋមំ។>
    text <២-៦។ ទុតិយាទិបាចីននិន្នសុត្តបញ្ចកំ>
      text <១២៨-១៣២>, <សេយ្យថាបិ ភិក្ខវេ យមុនា នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ អចិរវតី នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ សរភូ នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ មហី នទី បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ យា កាចិមា មហានទិយោ សេយ្យថិទំ គង្គា យមុនា អចិរវតី សរភូ មហី សព្ពា តា បាចីននិន្នា បាចីនបោណា បាចីនបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ និព្ពាននិន្នំ និព្ពានបោណំ និព្ពានបព្ភារំ…បេ។… សម្មាសមាធិំ ភាវេតិ និព្ពាននិន្នំ និព្ពានបោណំ និព្ពានបព្ភារំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ឆដ្ឋំ។>
    text <១។ បឋមសមុទ្ទនិន្នសុត្តំ>
      text <១៣៣>, <សេយ្យថាបិ ភិក្ខវេ គង្គា នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ និព្ពាននិន្នំ និព្ពានបោណំ និព្ពានបព្ភារំ…បេ។… សម្មាសមាធិំ ភាវេតិ និព្ពាននិន្នំ និព្ពានបោណំ និព្ពានបព្ភារំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ បឋមំ។>
    text <២-៦។ ទុតិយាទិសមុទ្ទនិន្នសុត្តបញ្ចកំ>
      text <១៣៤-១៣៨>, <សេយ្យថាបិ ភិក្ខវេ យមុនា នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ អចិរវតី នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ សរភូ នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ មហី នទី សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ…បេ។… សេយ្យថាបិ ភិក្ខវេ យា កាចិមា មហានទិយោ សេយ្យថិទំ គង្គា យមុនា អចិរវតី សរភូ មហី សព្ពា តា សមុទ្ទនិន្នា សមុទ្ទបោណា សមុទ្ទបព្ភារា ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ និព្ពាននិន្នំ និព្ពានបោណំ និព្ពានបព្ភារំ…បេ។… សម្មាសមាធិំ ភាវេតិ និព្ពាននិន្នំ និព្ពានបោណំ និព្ពានបព្ភារំ។ ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ឆដ្ឋំ។>
      stand <គង្គាបេយ្យាលី។>
      stand <ទុតិយគង្គាបេយ្យាលវគ្គោ ទុតិយោ។>
      text <តស្សុទ្ទានំ>
  text <៥។ អប្បមាទបេយ្យាលវគ្គោ>
    text <១។ តថាគតសុត្តំ>
      text <១៣៩>, <សាវត្ថិនិទានំ។ យាវតា ភិក្ខវេ សត្តា អបទា វា ទ្វិបទា វា ចតុប្បទា វា ពហុប្បទា វា រូបិនោ វា អរូបិនោ វា សញ្ញិនោ វា អសញ្ញិនោ វា នេវសញ្ញីនាសញ្ញិនោ វា តថាគតោ តេសំ អគ្គមក្ខាយតិ អរហំ សម្មាសម្ពុទ្ធោ ឯវមេវ ខោ ភិក្ខវេ យេ កេចិ កុសលា ធម្មា សព្ពេ តេ អប្បមាទមូលកា អប្បមាទសមោសរណា អប្បមាទោ តេសំ ធម្មានំ អគ្គមក្ខាយតិ។ អប្បមត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឯវំ ខោ ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។>
      text <យាវតា ភិក្ខវេ សត្តា អបទា វា ទ្វិបទា វា ចតុប្បទា វា ពហុប្បទា វា រូបិនោ វា អរូបិនោ វា សញ្ញិនោ វា អសញ្ញិនោ វា នេវសញ្ញីនាសញ្ញិនោ វា តថាគតោ តេសំ អគ្គមក្ខាយតិ អរហំ សម្មាសម្ពុទ្ធោ ឯវមេវ ខោ ភិក្ខវេ យេ កេចិ កុសលា ធម្មា សព្ពេ តេ អប្បមាទមូលកា អប្បមាទសមោសរណា អប្បមាទោ តេសំ ធម្មានំ អគ្គមក្ខាយតិ។ អប្បមត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។>
      text <យាវតា ភិក្ខវេ សត្តា អបទា វា ទ្វិបទា វា ចតុប្បទា វា ពហុប្បទា វា រូបិនោ វា អរូបិនោ វា សញ្ញិនោ វា អសញ្ញិនោ វា នេវសញ្ញីនាសញ្ញិនោ វា តថាគតោ តេសំ អគ្គមក្ខាយតិ អរហំ សម្មាសម្ពុទ្ធោ ឯវមេវ ខោ ភិក្ខវេ យេ កេចិ កុសលា ធម្មា សព្ពេ តេ អប្បមាទមូលកា អប្បមាទសមោសរណា អប្បមាទោ តេសំ ធម្មានំ អគ្គមក្ខាយតិ។ អប្បមត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ អមតោគធំ អមតបរាយនំ អមតបរិយោសានំ…បេ។… សម្មាសមាធិំ ភាវេតិ អមតោគធំ អមតបរាយនំ អមតបរិយោសានំ។ ឯវំ ខោ ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។>
      text <យាវតា ភិក្ខវេ សត្តា អបទា វា ទ្វិបទា វា ចតុប្បទា វា ពហុប្បទា វា រូបិនោ វា អរូបិនោ វា សញ្ញិនោ វា អសញ្ញិនោ វា នេវសញ្ញីនាសញ្ញិនោ វា តថាគតោ តេសំ អគ្គមក្ខាយតិ អរហំ សម្មាសម្ពុទ្ធោ ឯវមេវ ខោ ភិក្ខវេ យេ កេចិ កុសលា ធម្មា សព្ពេ តេ អប្បមាទមូលកា អប្បមាទសមោសរណា អប្បមាទោ តេសំ ធម្មានំ អគ្គមក្ខាយតិ។ អប្បមត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ និព្ពាននិន្នំ និព្ពានបោណំ និព្ពានបព្ភារំ…បេ។… សម្មាសមាធិំ ភាវេតិ និព្ពាននិន្នំ និព្ពានបោណំ និព្ពានបព្ភារំ។ ឯវំ ខោ ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ បឋមំ។>
    text <២។ បទសុត្តំ>
      text <១៤០>, <សេយ្យថាបិ ភិក្ខវេ យានិ កានិចិ ជង្គលានំ បាណានំ បទជាតានិ សព្ពានិ តានិ ហត្ថិបទេ សមោធានំ គច្ឆន្តិ ហត្ថិបទំ តេសំ អគ្គមក្ខាយតិ យទិទំ មហន្តត្តេន ឯវមេវ ខោ ភិក្ខវេ យេ កេចិ កុសលា ធម្មា សព្ពេ តេ អប្បមាទមូលកា អប្បមាទសមោសរណា អប្បមាទោ តេសំ ធម្មានំ អគ្គមក្ខាយតិ។ អប្បមត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ ទុតិយំ។>
    text <៣-៧។ កូដាទិសុត្តបញ្ចកំ>
      text <១៤១>, <សេយ្យថាបិ ភិក្ខវេ កូដាគារស្ស យា កាចិ គោបានសិយោ សព្ពា តា កូដង្គមា កូដនិន្នា កូដសមោសរណា កូដំ តាសំ អគ្គមក្ខាយតិ ឯវមេវ ខោ ភិក្ខវេ…បេ។… តតិយំ។>
      text <១៤២>, <សេយ្យថាបិ ភិក្ខវេ យេ កេចិ មូលគន្ធា កាឡានុសារិយំ តេសំ អគ្គមក្ខាយតិ ឯវមេវ ខោ ភិក្ខវេ…បេ។… ចតុត្ថំ។>
      text <១៤៣>, <សេយ្យថាបិ ភិក្ខវេ យេ កេចិ សារគន្ធា លោហិតចន្ទនំ តេសំ អគ្គមក្ខាយតិ ឯវមេវ ខោ ភិក្ខវេ…បេ។… បញ្ចមំ។>
      text <១៤៤>, <សេយ្យថាបិ ភិក្ខវេ យេ កេចិ បុប្ផគន្ធា វស្សិកំ តេសំ អគ្គមក្ខាយតិ ឯវមេវ ខោ ភិក្ខវេ…បេ។… ឆដ្ឋំ។>
      text <១៤៥>, <សេយ្យថាបិ ភិក្ខវេ យេ កេចិ កុដ្ដរាជានោ សព្ពេ តេ រញ្ញោ ចក្កវត្តិស្ស អនុយន្តា ភវន្តិ រាជា តេសំ ចក្កវត្តិ អគ្គមក្ខាយតិ ឯវមេវ ខោ ភិក្ខវេ…បេ។… សត្តមំ។>
    text <៨-១០។ ចន្ទិមាទិសុត្តតតិយកំ>
      text <១៤៦>, <សេយ្យថាបិ ភិក្ខវេ យា កាចិ តារករូបានំ បភា សព្ពា តា ចន្ទិមប្បភាយ កលំ នាគ្ឃន្តិ សោឡសិំ ចន្ទប្បភា តាសំ អគ្គមក្ខាយតិ ឯវមេវ ខោ ភិក្ខវេ…បេ។… អដ្ឋមំ។>
      text <១៤៧>, <សេយ្យថាបិ ភិក្ខវេ សរទសមយេ វិទ្ធេ វិគតវលាហកេ ទេវេ អាទិច្ចោ នភំ អព្ភុស្សក្កមានោ សព្ពំ អាកាសគតំ តមគតំ អភិវិហច្ច ភាសតេ ច តបតេ ច វិរោចតិ ច ឯវមេវ ខោ ភិក្ខវេ…បេ។… នវមំ។>
      text <១៤៨>, <សេយ្យថាបិ ភិក្ខវេ យានិ កានិចិ តន្តាវុតានំ វត្ថានំ កាសិកវត្ថំ តេសំ អគ្គមក្ខាយតិ ឯវមេវ ខោ ភិក្ខវេ យេ កេចិ កុសលា ធម្មា សព្ពេ តេ អប្បមាទមូលកា អប្បមាទសមោសរណា អប្បមាទោ តេសំ ធម្មានំ អគ្គមក្ខាយតិ។ អប្បមត្តស្សេតំ ភិក្ខវេ ភិក្ខុនោ បាដិកង្ខំ អរិយំ អដ្ឋង្គិកំ មគ្គំ ភាវេស្សតិ អរិយំ អដ្ឋង្គិកំ មគ្គំ ពហុលីករិស្សតិ។ កថញ្ច ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ អប្បមត្តោ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ ទសមំ។>
      stand <យទបិ តថាគតំ តទបិ វិត្ថារេតព្ពំ។>
      stand <អប្បមាទបេយ្យាលវគ្គោ បញ្ចមោ។>
      text <តស្សុទ្ទានំ>
  text <៦។ ពលករណីយវគ្គោ>
    text <១។ ពលសុត្តំ>
      text <១៤៩>, <សាវត្ថិនិទានំ។ សេយ្យថាបិ ភិក្ខវេ យេ កេចិ ពលករណីយា កម្មន្តា ករីយន្តិ សព្ពេ តេ បថវិំ និស្សាយ បថវិយំ បតិដ្ឋាយ ឯវមេតេ ពលករណីយា កម្មន្តា ករីយន្តិ ឯវមេវ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ កថញ្ច ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។>
      text <បរគង្គាបេយ្យាលីវណ្ណិយតោ បរិបុណ្ណសុត្តន្តិ វិត្ថារមគ្គី។>
      text <សេយ្យថាបិ ភិក្ខវេ យេ កេចិ ពលករណីយា កម្មន្តា ករីយន្តិ សព្ពេ តេ បថវិំ និស្សាយ បថវិយំ បតិដ្ឋាយ ឯវមេតេ ពលករណីយា កម្មន្តា ករីយន្តិ ឯវមេវ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ កថញ្ច ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឯវំ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។>
      text <សេយ្យថាបិ ភិក្ខវេ យេ កេចិ ពលករណីយា កម្មន្តា ករីយន្តិ សព្ពេ តេ បថវិំ និស្សាយ បថវិយំ បតិដ្ឋាយ ឯវមេតេ ពលករណីយា កម្មន្តា ករីយន្តិ ឯវមេវ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ កថញ្ច ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ អមតោគធំ អមតបរាយនំ អមតបរិយោសានំ…បេ។… សម្មាសមាធិំ ភាវេតិ អមតោគធំ អមតបរាយនំ អមតបរិយោសានំ។ ឯវំ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។>
      text <សេយ្យថាបិ ភិក្ខវេ យេ កេចិ ពលករណីយា កម្មន្តា ករីយន្តិ សព្ពេ តេ បថវិំ និស្សាយ បថវិយំ បតិដ្ឋាយ ឯវមេតេ ពលករណីយា កម្មន្តា ករីយន្តិ ឯវមេវ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ កថញ្ច ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ និព្ពាននិន្នំ និព្ពានបោណំ និព្ពានបព្ភារំ…បេ។… សម្មាសមាធិំ ភាវេតិ និព្ពាននិន្នំ និព្ពានបោណំ និព្ពានបព្ភារំ។ ឯវំ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ បឋមំ។>
    text <២។ ពីជសុត្តំ>
      text <១៥០>, <សេយ្យថាបិ ភិក្ខវេ យេ កេចិមេ ពីជគាមភូតគាមា វុឌ្ឍិំ វិរូឡ្ហិំ វេបុល្លំ អាបជ្ជន្តិ សព្ពេ តេ បថវិំ និស្សាយ បថវិយំ បតិដ្ឋាយ ឯវមេតេ ពីជគាមភូតគាមា វុឌ្ឍិំ វិរូឡ្ហិំ វេបុល្លំ អាបជ្ជន្តិ ឯវមេវ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ វុឌ្ឍិំ វិរូឡ្ហិំ វេបុល្លំ បាបុណាតិ ធម្មេសុ។ កថញ្ច ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ វុឌ្ឍិំ វិរូឡ្ហិំ វេបុល្លំ បាបុណាតិ ធម្មេសុ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ វុឌ្ឍិំ វិរូឡ្ហិំ វេបុល្លំ បាបុណាតិ ធម្មេសូតិ។ ទុតិយំ។>
    text <៣។ នាគសុត្តំ>
      text <១៥១>, <សេយ្យថាបិ ភិក្ខវេ ហិមវន្តំ បព្ពតរាជំ និស្សាយ នាគា កាយំ វឌ្ឍេន្តិ ពលំ គាហេន្តិ តេ តត្ថ កាយំ វឌ្ឍេត្វា ពលំ គាហេត្វា កុសោព្ភេ ឱតរន្តិ កុសោព្ភេ ឱតរិត្វា មហាសោព្ភេ ឱតរន្តិ មហាសោព្ភេ ឱតរិត្វា កុន្នទិយោ ឱតរន្តិ កុន្នទិយោ ឱតរិត្វា មហានទិយោ ឱតរន្តិ មហានទិយោ ឱតរិត្វា មហាសមុទ្ទំ ឱតរន្តិ តេ តត្ថ មហន្តត្តំ វេបុល្លត្តំ អាបជ្ជន្តិ កាយេន ឯវមេវ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ មហន្តត្តំ វេបុល្លត្តំ បាបុណាតិ ធម្មេសុ។ កថញ្ច ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ មហន្តត្តំ វេបុល្លត្តំ បាបុណាតិ ធម្មេសុ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ សីលំ និស្សាយ សីលេ បតិដ្ឋាយ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ មហន្តត្តំ វេបុល្លត្តំ បាបុណាតិ ធម្មេសូតិ។ តតិយំ។>
    text <៤។ រុក្ខសុត្តំ>
      text <១៥២>, <សេយ្យថាបិ ភិក្ខវេ រុក្ខោ បាចីននិន្នោ បាចីនបោណោ បាចីនបព្ភារោ។ សោ មូលច្ឆិន្នោ កតមេន បបតេយ្យាតិ។ យេន ភន្តេ និន្នោ យេន បោណោ យេន បព្ភារោតិ។ ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ និព្ពាននិន្នោ ហោតិ និព្ពានបោណោ និព្ពានបព្ភារោតិ។ ចតុត្ថំ។>
    text <៥។ កុម្ភសុត្តំ>
      text <១៥៣>, <សេយ្យថាបិ ភិក្ខវេ កុម្ភោ និក្កុជ្ជោ វមតេវ ឧទកំ នោ បច្ចាវមតិ ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ វមតេវ បាបកេ អកុសលេ ធម្មេ នោ បច្ចាវមតិ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ វមតេវ បាបកេ អកុសលេ ធម្មេ នោ បច្ចាវមតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ វមតេវ បាបកេ អកុសលេ ធម្មេ នោ បច្ចាវមតីតិ។ បញ្ចមំ។>
    text <៦។ សូកសុត្តំ>
      text <១៥៤>, <សេយ្យថាបិ ភិក្ខវេ សាលិសូកំ វា យវសូកំ វា សម្មាបណិហិតំ ហត្ថេន វា បាទេន វា អក្កន្តំ ហត្ថំ វា បាទំ វា ភិន្ទិស្សតិ លោហិតំ វា ឧប្បាទេស្សតីតិ ឋានមេតំ វិជ្ជតិ។ តំ កិស្ស ហេតុ។ សម្មាបណិហិតត្តា ភិក្ខវេ សូកស្ស។ ឯវមេវ ខោ ភិក្ខវេ ភិក្ខុ សម្មាបណិហិតាយ ទិដ្ឋិយា សម្មាបណិហិតាយ មគ្គភាវនាយ អវិជ្ជំ ភិន្ទិស្សតិ វិជ្ជំ ឧប្បាទេស្សតិ និព្ពានំ សច្ឆិករិស្សតីតិ ឋានមេតំ វិជ្ជតិ។ តំ កិស្ស ហេតុ។ សម្មាបណិហិតត្តា ភិក្ខវេ ទិដ្ឋិយា។ កថញ្ច ភិក្ខវេ ភិក្ខុ សម្មាបណិហិតាយ ទិដ្ឋិយា សម្មាបណិហិតាយ មគ្គភាវនាយ អវិជ្ជំ ភិន្ទតិ វិជ្ជំ ឧប្បាទេតិ និព្ពានំ សច្ឆិករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ សម្មាបណិហិតាយ ទិដ្ឋិយា សម្មាបណិហិតាយ មគ្គភាវនាយ អវិជ្ជំ ភិន្ទតិ វិជ្ជំ ឧប្បាទេតិ និព្ពានំ សច្ឆិករោតីតិ។ ឆដ្ឋំ។>
    text <៧។ អាកាសសុត្តំ>
      text <១៥៥>, <សេយ្យថាបិ ភិក្ខវេ អាកាសេ វិវិធា វាតា វាយន្តិ បុរត្ថិមាបិ វាតា វាយន្តិ បច្ឆិមាបិ វាតា វាយន្តិ ឧត្តរាបិ វាតា វាយន្តិ ទក្ខិណាបិ វាតា វាយន្តិ សរជាបិ វាតា វាយន្តិ អរជាបិ វាតា វាយន្តិ សីតាបិ វាតា វាយន្តិ ឧណ្ហាបិ វាតា វាយន្តិ បរិត្តាបិ វាតា វាយន្តិ អធិមត្តាបិ វាតា វាយន្តិ ឯវមេវ ខោ ភិក្ខវេ ភិក្ខុនោ អរិយំ អដ្ឋង្គិកំ មគ្គំ ភាវយតោ អរិយំ អដ្ឋង្គិកំ មគ្គំ ពហុលីករោតោ ចត្តារោបិ សតិបដ្ឋានា ភាវនាបារិបូរិំ គច្ឆន្តិ ចត្តារោបិ សម្មប្បធានា ភាវនាបារិបូរិំ គច្ឆន្តិ ចត្តារោបិ ឥទ្ធិបាទា ភាវនាបារិបូរិំ គច្ឆន្តិ បញ្ចបិ ឥន្ទ្រិយានិ ភាវនាបារិបូរិំ គច្ឆន្តិ បញ្ចបិ ពលានិ ភាវនាបរិបូរិំ គច្ឆន្តិ សត្តបិ ពោជ្ឈង្គា ភាវនាបារិបូរិំ គច្ឆន្តិ។ កថញ្ច ភិក្ខវេ ភិក្ខុនោ អរិយំ អដ្ឋង្គិកំ មគ្គំ ភាវយតោ អរិយំ អដ្ឋង្គិកំ មគ្គំ ពហុលីករោតោ ចត្តារោបិ សតិបដ្ឋានា ភាវនាបារិបូរិំ គច្ឆន្តិ ចត្តារោបិ សម្មប្បធានា ភាវនាបារិបូរិំ គច្ឆន្តិ ចត្តារោបិ ឥទ្ធិបាទា ភាវនាបារិបូរិំ គច្ឆន្តិ បញ្ចបិ ឥន្ទ្រិយានិ ភាវនាបារិបូរិំ គច្ឆន្តិ បញ្ចបិ ពលានិ ភាវនាបារិបូរិំ គច្ឆន្តិ សត្តបិ ពោជ្ឈង្គា ភាវនាបារិបូរិំ គច្ឆន្តិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុនោ អរិយំ អដ្ឋង្គិកំ មគ្គំ ភាវយតោ អរិយំ អដ្ឋង្គិកំ មគ្គំ ពហុលីករោតោ ចត្តារោបិ សតិបដ្ឋានា ភាវនាបារិបូរិំ គច្ឆន្តិ ចត្តារោបិ សម្មប្បធានា ភាវនាបារិបូរិំ គច្ឆន្តិ ចត្តារោបិ ឥទ្ធិបាទា ភាវនាបារិបូរិំ គច្ឆន្តិ បញ្ចបិ ឥន្ទ្រិយានិ ភាវនាបារិបូរិំ គច្ឆន្តិ បញ្ចបិ ពលានិ ភាវនាបារិបូរិំ គច្ឆន្តិ សត្តបិ ពោជ្ឈង្គា ភាវនាបារិបូរិំ គច្ឆន្តីតិ។ សត្តមំ។>
    text <៨។ បឋមមេឃសុត្តំ>
      text <១៥៦>, <សេយ្យថាបិ ភិក្ខវេ គិម្ហានំ បច្ឆិមេ មាសេ ឩហតំ រជោជល្លំ តមេនំ មហាអកាលមេឃោ ឋានសោ អន្តរធាបេតិ វូបសមេតិ ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ ឧប្បន្នុប្បន្នេ បាបកេ អកុសលេ ធម្មេ ឋានសោ អន្តរធាបេតិ វូបសមេតិ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ ឧប្បន្នុប្បន្នេ បាបកេ អកុសលេ ធម្មេ ឋានសោ អន្តរធាបេតិ វូបសមេតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ ឧប្បន្នុប្បន្នេ បាបកេ អកុសលេ ធម្មេ ឋានសោ អន្តរធាបេតិ វូបសមេតីតិ។ អដ្ឋមំ។>
    text <៩។ ទុតិយមេឃសុត្តំ>
      text <១៥៧>, <សេយ្យថាបិ ភិក្ខវេ ឧប្បន្នំ មហាមេឃំ តមេនំ មហាវាតោ អន្តរាយេវ អន្តរធាបេតិ វូបសមេតិ ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ ឧប្បន្នុប្បន្នេ បាបកេ អកុសលេ ធម្មេ អន្តរាយេវ អន្តរធាបេតិ វូបសមេតិ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ ឧប្បន្នុប្បន្នេ បាបកេ អកុសលេ ធម្មេ អន្តរាយេវ អន្តរធាបេតិ វូបសមេតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ ឧប្បន្នុប្បន្នេ បាបកេ អកុសលេ ធម្មេ អន្តរាយេវ អន្តរធាបេតិ វូបសមេតីតិ។ នវមំ។>
    text <១០។ នាវាសុត្តំ>
      text <១៥៨>, <សេយ្យថាបិ ភិក្ខវេ សាមុទ្ទិកាយ នាវាយ វេត្តពន្ធនពន្ធាយ ឆ មាសានិ ឧទកេ បរិយាទាយ ហេមន្តិកេន ថលំ ឧក្ខិត្តាយ វាតាតបបរេតានិ ពន្ធនានិ តានិ បាវុស្សកេន មេឃេន អភិប្បវុដ្ឋានិ អប្បកសិរេនេវ បដិប្បស្សម្ភន្តិ បូតិកានិ ភវន្តិ ឯវមេវ ខោ ភិក្ខវេ ភិក្ខុនោ អរិយំ អដ្ឋង្គិកំ មគ្គំ ភាវយតោ អរិយំ អដ្ឋង្គិកំ មគ្គំ ពហុលីករោតោ អប្បកសិរេនេវ សំយោជនានិ បដិប្បស្សម្ភន្តិ បូតិកានិ ភវន្តិ។ កថញ្ច ភិក្ខវេ ភិក្ខុនោ អរិយំ អដ្ឋង្គិកំ មគ្គំ ភាវយតោ អរិយំ អដ្ឋង្គិកំ មគ្គំ ពហុលីករោតោ អប្បកសិរេនេវ សំយោជនានិ បដិប្បស្សម្ភន្តិ បូតិកានិ ភវន្តិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុនោ អរិយំ អដ្ឋង្គិកំ មគ្គំ ភាវយតោ អរិយំ អដ្ឋង្គិកំ មគ្គំ ពហុលីករោតោ អប្បកសិរេនេវ សំយោជនានិ បដិប្បស្សម្ភន្តិ បូតិកានិ ភវន្តីតិ។ ទសមំ។>
    text <១១។ អាគន្តុកសុត្តំ>
      text <១៥៩>, <សេយ្យថាបិ ភិក្ខវេ អាគន្តុកាគារំ។ តត្ថ បុរត្ថិមាយបិ ទិសាយ អាគន្ត្វា វាសំ កប្បេន្តិ បច្ឆិមាយបិ ទិសាយ អាគន្ត្វា វាសំ កប្បេន្តិ ឧត្តរាយបិ ទិសាយ អាគន្ត្វា វាសំ កប្បេន្តិ ទក្ខិណាយបិ ទិសាយ អាគន្ត្វា វាសំ កប្បេន្តិ ខត្តិយាបិ អាគន្ត្វា វាសំ កប្បេន្តិ ព្រាហ្មណាបិ អាគន្ត្វា វាសំ កប្បេន្តិ វេស្សាបិ អាគន្ត្វា វាសំ កប្បេន្តិ សុទ្ទាបិ អាគន្ត្វា វាសំ កប្បេន្តិ ឯវមេវ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ យេ ធម្មា អភិញ្ញា បរិញ្ញេយ្យា តេ ធម្មេ អភិញ្ញា បរិជានាតិ យេ ធម្មា អភិញ្ញា បហាតព្ពា តេ ធម្មេ អភិញ្ញា បជហតិ យេ ធម្មា អភិញ្ញា សច្ឆិកាតព្ពា តេ ធម្មេ អភិញ្ញា សច្ឆិករោតិ យេ ធម្មា អភិញ្ញា ភាវេតព្ពា តេ ធម្មេ អភិញ្ញា ភាវេតិ។>
      text <កតមេ ច ភិក្ខវេ ធម្មា អភិញ្ញា បរិញ្ញេយ្យា។ បញ្ចុបាទានក្ខន្ធាតិស្ស វចនីយំ។ កតមេ បញ្ច។ សេយ្យថិទំ រូបុបាទានក្ខន្ធោ…បេ។… វិញ្ញាណុបាទានក្ខន្ធោ។ ឥមេ ភិក្ខវេ ធម្មា អភិញ្ញា បរិញ្ញេយ្យា។ កតមេ ច ភិក្ខវេ ធម្មា អភិញ្ញា បហាតព្ពា។ អវិជ្ជា ច ភវតណ្ហា ច ឥមេ ភិក្ខវេ ធម្មា អភិញ្ញា បហាតព្ពា។ កតមេ ច ភិក្ខវេ ធម្មា អភិញ្ញា សច្ឆិកាតព្ពា។ វិជ្ជា ច វិមុត្តិ ច ឥមេ ភិក្ខវេ ធម្មា អភិញ្ញា សច្ឆិកាតព្ពា។ កតមេ ច ភិក្ខវេ ធម្មា អភិញ្ញា ភាវេតព្ពា។ សមថោ ច វិបស្សនា ច ឥមេ ភិក្ខវេ ធម្មា អភិញ្ញា ភាវេតព្ពា។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ យេ ធម្មា អភិញ្ញា បរិញ្ញេយ្យា តេ ធម្មេ អភិញ្ញា បរិជានាតិ…បេ។… យេ ធម្មា អភិញ្ញា ភាវេតព្ពា តេ ធម្មេ អភិញ្ញា ភាវេតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ យេ ធម្មា អភិញ្ញា បរិញ្ញេយ្យា តេ ធម្មេ អភិញ្ញា បរិជានាតិ យេ ធម្មា អភិញ្ញា បហាតព្ពា តេ ធម្មេ អភិញ្ញា បជហតិ យេ ធម្មា អភិញ្ញា សច្ឆិកាតព្ពា តេ ធម្មេ អភិញ្ញា សច្ឆិករោតិ យេ ធម្មា អភិញ្ញា ភាវេតព្ពា តេ ធម្មេ អភិញ្ញា ភាវេតីតិ។ ឯកាទសមំ។>
    text <១២។ នទីសុត្តំ>
      text <១៦០>, <សេយ្យថាបិ ភិក្ខវេ គង្គា នទី បាចីននិន្នា បាចីនបោណា បាចីនបព្ភារា។ អថ មហាជនកាយោ អាគច្ឆេយ្យ កុទ្ទាល-បិដកំ អាទាយ មយំ ឥមំ គង្គំ នទិំ បច្ឆានិន្នំ ករិស្សាម បច្ឆាបោណំ បច្ឆាបព្ភារន្តិ។ តំ កិំ មញ្ញថ ភិក្ខវេ អបិ នុ សោ មហាជនកាយោ គង្គំ នទិំ បច្ឆានិន្នំ ករេយ្យ បច្ឆាបោណំ បច្ឆាបព្ភារន្តិ។ នោ ហេតំ ភន្តេ។ តំ កិស្ស ហេតុ។ គង្គា ភន្តេ នទី បាចីននិន្នា បាចីនបោណា បាចីនបព្ភារា។ សា ន សុករា បច្ឆានិន្នំ កាតុំ បច្ឆាបោណំ បច្ឆាបព្ភារំ។ យាវទេវ បន សោ មហាជនកាយោ កិលមថស្ស វិឃាតស្ស ភាគី អស្សាតិ។ ឯវមេវ ខោ ភិក្ខវេ ភិក្ខុំ អរិយំ អដ្ឋង្គិកំ មគ្គំ ភាវេន្តំ អរិយំ អដ្ឋង្គិកំ មគ្គំ ពហុលីករោន្តំ រាជានោ វា រាជមហាមត្តា វា មិត្តា វា អមច្ចា វា ញាតី វា ញាតិសាលោហិតា វា ភោគេហិ អភិហដ្ឋុំ បវារេយ្យុំ ឯហម្ភោ បុរិស កិំ តេ ឥមេ កាសាវា អនុទហន្តិ កិំ មុណ្ឌោ កបាលមនុសំចរសិ។ ឯហិ ហីនាយាវត្តិត្វា ភោគេ ច ភុញ្ជស្សុ បុញ្ញានិ ច ករោហីតិ។ សោ វត ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេន្តោ អរិយំ អដ្ឋង្គិកំ មគ្គំ ពហុលីករោន្តោ សិក្ខំ បច្ចក្ខាយ ហីនាយាវត្តិស្សតីតិ នេតំ ឋានំ វិជ្ជតិ។ តំ កិស្ស ហេតុ។ យញ្ហិ តំ ភិក្ខវេ ចិត្តំ ទីឃរត្តំ វិវេកនិន្នំ វិវេកបោណំ វិវេកបព្ភារំ តំ វត ហីនាយាវត្តិស្សតីតិ នេតំ ឋានំ វិជ្ជតិ។ កថញ្ច ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតិ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឯវំ ខោ ភិក្ខវេ ភិក្ខុ អរិយំ អដ្ឋង្គិកំ មគ្គំ ភាវេតិ អរិយំ អដ្ឋង្គិកំ មគ្គំ ពហុលីករោតីតិ។ យទបិ ពលករណីយំ តទបិ វិត្ថារេតព្ពំ។ ទ្វាទសមំ។>
      stand <ពលករណីយវគ្គោ ឆដ្ឋោ។>
      text <តស្សុទ្ទានំ>
  text <៧។ ឯសនាវគ្គោ>
    text <១។ ឯសនាសុត្តំ>
      text <១៦១>, <សាវត្ថិនិទានំ។ តិស្សោ ឥមា ភិក្ខវេ ឯសនា។ កតមា តិស្សោ។ កាមេសនា ភវេសនា ព្រហ្មចរិយេសនា ឥមា ខោ ភិក្ខវេ តិស្សោ ឯសនា។ ឥមាសំ ខោ ភិក្ខវេ តិស្សន្នំ ឯសនានំ អភិញ្ញាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឥមាសំ ខោ ភិក្ខវេ តិស្សន្នំ ឯសនានំ អភិញ្ញាយ អយំ អរិយោ អដ្ឋង្គិកោ មគ្គោ ភាវេតព្ពោតិ។>
      text <តិស្សោ ឥមា ខោ ភិក្ខវេ ឯសនា។ កតមា តិស្សោ។ កាមេសនា ភវេសនា ព្រហ្មចរិយេសនា ឥមា ខោ ភិក្ខវេ តិស្សោ ឯសនា។ ឥមាសំ ខោ ភិក្ខវេ តិស្សន្នំ ឯសនានំ អភិញ្ញាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ។ ឥមាសំ ខោ ភិក្ខវេ តិស្សន្នំ ឯសនានំ អភិញ្ញាយ អយំ អរិយោ អដ្ឋង្គិកោ មគ្គោ ភាវេតព្ពោតិ។>
      text <តិស្សោ ឥមា ខោ ភិក្ខវេ ឯសនា។ កតមា តិស្សោ។ កាមេសនា ភវេសនា ព្រហ្មចរិយេសនា ឥមា ខោ ភិក្ខវេ តិស្សោ ឯសនា។ ឥមាសំ ខោ ភិក្ខវេ តិស្សន្នំ ឯសនានំ អភិញ្ញាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ អមតោគធំ អមតបរាយនំ អមតបរិយោសានំ។ ឥមាសំ ខោ ភិក្ខវេ តិស្សន្នំ ឯសនានំ អភិញ្ញាយ អយំ អរិយោ អដ្ឋង្គិកោ មគ្គោ ភាវេតព្ពោតិ។>
      text <តិស្សោ ឥមា ខោ ភិក្ខវេ ឯសនា។ កតមា តិស្សោ។ កាមេសនា ភវេសនា ព្រហ្មចរិយេសនា ឥមា ខោ ភិក្ខវេ តិស្សោ ឯសនា។ ឥមាសំ ខោ ភិក្ខវេ តិស្សន្នំ ឯសនានំ អភិញ្ញាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ និព្ពាននិន្នំ និព្ពានបោណំ និព្ពានបព្ភារំ។ ឥមាសំ ខោ ភិក្ខវេ តិស្សន្នំ ឯសនានំ អភិញ្ញាយ អយំ អរិយោ អដ្ឋង្គិកោ មគ្គោ ភាវេតព្ពោតិ។>
      text <តិស្សោ ឥមា ភិក្ខវេ ឯសនា។ កតមា តិស្សោ។ កាមេសនា ភវេសនា ព្រហ្មចរិយេសនា ឥមា ខោ ភិក្ខវេ តិស្សោ ឯសនា។ ឥមាសំ ខោ ភិក្ខវេ តិស្សន្នំ ឯសនានំ បរិញ្ញាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ យទបិ អភិញ្ញា តទបិ បរិញ្ញាយ វិត្ថារេតព្ពំ។>
      text <តិស្សោ ឥមា ភិក្ខវេ ឯសនា។ កតមា តិស្សោ។ កាមេសនា ភវេសនា ព្រហ្មចរិយេសនា ឥមា ខោ ភិក្ខវេ តិស្សោ ឯសនា។ ឥមាសំ ខោ ភិក្ខវេ តិស្សន្នំ ឯសនានំ បរិក្ខយាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ យទបិ អភិញ្ញា តទបិ បរិក្ខយាយ វិត្ថារេតព្ពំ។>
      text <តិស្សោ ឥមា ភិក្ខវេ ឯសនា។ កតមា តិស្សោ។ កាមេសនា ភវេសនា ព្រហ្មចរិយេសនា ឥមា ខោ ភិក្ខវេ តិស្សោ ឯសនា។ ឥមាសំ ខោ ភិក្ខវេ តិស្សន្នំ ឯសនានំ បហានាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឥមាសំ ខោ ភិក្ខវេ តិស្សន្នំ ឯសនានំ បហានាយ អយំ អរិយោ អដ្ឋង្គិកោ មគ្គោ ភាវេតព្ពោតិ។ យទបិ អភិញ្ញា តទបិ បហានាយ វិត្ថារេតព្ពំ។ បឋមំ។>
    text <២។ វិធាសុត្តំ>
      text <១៦២>, <តិស្សោ ឥមា ភិក្ខវេ វិធា។ កតមា តិស្សោ។ សេយ្យោហមស្មីតិ វិធា សទិសោហមស្មីតិ វិធា ហីនោហមស្មីតិ វិធា ឥមា ខោ ភិក្ខវេ តិស្សោ វិធា។ ឥមាសំ ខោ ភិក្ខវេ តិស្សន្នំ វិធានំ អភិញ្ញាយ បរិញ្ញាយ បរិក្ខយាយ បហានាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… ឥមាសំ ខោ ភិក្ខវេ តិស្សន្នំ វិធានំ អភិញ្ញាយ បរិញ្ញាយ បរិក្ខយាយ បហានាយ អយំ អរិយោ អដ្ឋង្គិកោ មគ្គោ ភាវេតព្ពោតិ។ យថា ឯសនា ឯវំ វិត្ថារេតព្ពំ។ ទុតិយំ។>
    text <៣។ អាសវសុត្តំ>
      text <១៦៣>, <តយោមេ ភិក្ខវេ អាសវា។ កតមេ តយោ។ កាមាសវោ ភវាសវោ អវិជ្ជាសវោ ឥមេ ខោ ភិក្ខវេ តយោ អាសវា។ ឥមេសំ ខោ ភិក្ខវេ តិណ្ណន្នំ អាសវានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ តតិយំ។>
    text <៤។ ភវសុត្តំ>
      text <១៦៤>, <តយោមេ ភិក្ខវេ ភវា។ កតមេ តយោ។ កាមភវោ រូបភវោ អរូបភវោ ឥមេ ខោ ភិក្ខវេ តយោ ភវា។ ឥមេសំ ខោ ភិក្ខវេ តិណ្ណន្នំ ភវានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ ចតុត្ថំ។>
    text <៥។ ទុក្ខតាសុត្តំ>
      text <១៦៥>, <តិស្សោ ឥមា ភិក្ខវេ ទុក្ខតា។ កតមា តិស្សោ។ ទុក្ខទុក្ខតា សង្ខារទុក្ខតា វិបរិណាមទុក្ខតា ឥមា ខោ ភិក្ខវេ តិស្សោ ទុក្ខតា។ ឥមាសំ ខោ ភិក្ខវេ តិស្សន្នំ ទុក្ខតានំ អភិញ្ញាយ បរិញ្ញាយ បរិក្ខយាយ បហានាយ…បេ។… អដ្ឋង្គិកោ មគ្គោ ភាវេតព្ពោតិ។ បញ្ចមំ។>
    text <៦។ ខិលសុត្តំ>
      text <១៦៦>, <តយោមេ ភិក្ខវេ ខិលា។ កតមេ តយោ។ រាគោ ខិលោ ទោសោ ខិលោ មោហោ ខិលោ ឥមេ ខោ ភិក្ខវេ តយោ ខិលា។ ឥមេសំ ខោ ភិក្ខវេ តិណ្ណន្នំ ខិលានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ ឆដ្ឋំ។>
    text <៧។ មលសុត្តំ>
      text <១៦៧>, <តីណិមានិ ភិក្ខវេ មលានិ។ កតមានិ តីណិ។ រាគោ មលំ ទោសោ មលំ មោហោ មលំ ឥមានិ ខោ ភិក្ខវេ តីណិ មលានិ។ ឥមេសំ ខោ ភិក្ខវេ តិណ្ណន្នំ មលានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ សត្តមំ។>
    text <៨។ នីឃសុត្តំ>
      text <១៦៨>, <តយោមេ ភិក្ខវេ នីឃា។ កតមេ តយោ។ រាគោ នីឃោ ទោសោ នីឃោ មោហោ នីឃោ ឥមេ ខោ ភិក្ខវេ តយោ នីឃា។ ឥមេសំ ខោ ភិក្ខវេ តិណ្ណន្នំ នីឃានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ អដ្ឋមំ។>
    text <៩។ វេទនាសុត្តំ>
      text <១៦៩>, <តិស្សោ ឥមា ភិក្ខវេ វេទនា។ កតមា តិស្សោ។ សុខា វេទនា ទុក្ខា វេទនា អទុក្ខមសុខា វេទនា ឥមា ខោ ភិក្ខវេ តិស្សោ វេទនា។ ឥមាសំ ខោ ភិក្ខវេ តិស្សន្នំ វេទនានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ នវមំ។>
    text <១០។ តណ្ហាសុត្តំ>
      text <១៧០>, <តិស្សោ ឥមា ភិក្ខវេ តណ្ហា។ កតមា តិស្សោ។ កាមតណ្ហា ភវតណ្ហា វិភវតណ្ហា ឥមា ខោ ភិក្ខវេ តិស្សោ តណ្ហា។ ឥមាសំ ខោ ភិក្ខវេ តិស្សន្នំ តណ្ហានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឥមាសំ ខោ ភិក្ខវេ តិស្សន្នំ តណ្ហានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ ទសមំ។>
    text <១១។ តសិនាសុត្តំ>
      text <១៧១>, <តិស្សោ ឥមា ភិក្ខវេ តសិនា។ កតមា តិស្សោ។ កាមតសិនា ភវតសិនា វិភវតសិនា។ ឥមាសំ ខោ ភិក្ខវេ តិស្សន្នំ តសិនានំ អភិញ្ញាយ បរិញ្ញាយ បរិក្ខយាយ បហានាយ…បេ។… រាគវិនយបរិយោសានំ ទោសវិនយបរិយោសានំ មោហវិនយបរិយោសានំ…បេ។… អមតោគធំ អមតបរាយនំ អមតបរិយោសានំ…បេ។… និព្ពាននិន្នំ និព្ពានបោណំ និព្ពានបព្ភារំ។ ឥមាសំ ខោ ភិក្ខវេ តិស្សន្នំ តសិនានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ ឯកាទសមំ។>
      stand <ឯសនាវគ្គោ សត្តមោ។>
      text <តស្សុទ្ទានំ>
  text <៨។ ឱឃវគ្គោ>
    text <១។ ឱឃសុត្តំ>
      text <១៧២>, <សាវត្ថិនិទានំ។ ចត្តារោមេ ភិក្ខវេ ឱឃា។ កតមេ ចត្តារោ។ កាមោឃោ ភវោឃោ ទិដ្ឋោឃោ អវិជ្ជោឃោ ឥមេ ខោ ភិក្ខវេ ចត្តារោ ឱឃា។ ឥមេសំ ខោ ភិក្ខវេ ចតុន្នំ ឱឃានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ យថា ឯសនា ឯវំ សព្ពំ វិត្ថារេតព្ពំ។ បឋមំ។>
    text <២។ យោគសុត្តំ>
      text <១៧៣>, <ចត្តារោមេ ភិក្ខវេ យោគា។ កតមេ ចត្តារោ។ កាមយោគោ ភវយោគោ ទិដ្ឋិយោគោ អវិជ្ជាយោគោ ឥមេ ខោ ភិក្ខវេ ចត្តារោ យោគា។ ឥមេសំ ខោ ភិក្ខវេ ចតុន្នំ យោគានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ ទុតិយំ។>
    text <៣។ ឧបាទានសុត្តំ>
      text <១៧៤>, <ចត្តារិមានិ ភិក្ខវេ ឧបាទានានិ។ កតមានិ ចត្តារិ។ កាមុបាទានំ ទិដ្ឋុបាទានំ សីលព្ពតុបាទានំ អត្តវាទុបាទានំ ឥមានិ ខោ ភិក្ខវេ ចត្តារិ ឧបាទានានិ។ ឥមេសំ ខោ ភិក្ខវេ ចតុន្នំ ឧបាទានានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ តតិយំ។>
    text <៤។ គន្ថសុត្តំ>
      text <១៧៥>, <ចត្តារោមេ ភិក្ខវេ គន្ថា។ កតមេ ចត្តារោ។ អភិជ្ឈា កាយគន្ថោ ព្យាបាទោ កាយគន្ថោ សីលព្ពតបរាមាសោ កាយគន្ថោ ឥទំសច្ចាភិនិវេសោ កាយគន្ថោ ឥមេ ខោ ភិក្ខវេ ចត្តារោ គន្ថា។ ឥមេសំ ខោ ភិក្ខវេ ចតុន្នំ គន្ថានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ ចតុត្ថំ។>
    text <៥។ អនុសយសុត្តំ>
      text <១៧៦>, <សត្តិមេ ភិក្ខវេ អនុសយា។ កតមេ សត្ត។ កាមរាគានុសយោ បដិឃានុសយោ ទិដ្ឋានុសយោ វិចិកិច្ឆានុសយោ មានានុសយោ ភវរាគានុសយោ អវិជ្ជានុសយោ ឥមេ ខោ ភិក្ខវេ សត្តានុសយា។ ឥមេសំ ខោ ភិក្ខវេ សត្តន្នំ អនុសយានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ បញ្ចមំ។>
    text <៦។ កាមគុណសុត្តំ>
      text <១៧៧>, <បញ្ចិមេ ភិក្ខវេ កាមគុណា។ កតមេ បញ្ច។ ចក្ខុវិញ្ញេយ្យា រូបា ឥដ្ឋា កន្តា មនាបា បិយរូបា កាមូបសំហិតា រជនីយា សោតវិញ្ញេយ្យា សទ្ទា…បេ។… ឃានវិញ្ញេយ្យា គន្ធា…បេ។… ជិវ្ហាវិញ្ញេយ្យា រសា…បេ។… កាយវិញ្ញេយ្យា ផោដ្ឋព្ពា ឥដ្ឋា កន្តា មនាបា បិយរូបា កាមូបសំហិតា រជនីយា ឥមេ ខោ ភិក្ខវេ បញ្ច កាមគុណា។ ឥមេសំ ខោ ភិក្ខវេ បញ្ចន្នំ កាមគុណានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ ឆដ្ឋំ។>
    text <៧។ នីវរណសុត្តំ>
      text <១៧៨>, <បញ្ចិមានិ ភិក្ខវេ នីវរណានិ។ កតមានិ បញ្ច។ កាមច្ឆន្ទនីវរណំ ព្យាបាទនីវរណំ ថិនមិទ្ធនីវរណំ ឧទ្ធច្ចកុក្កុច្ចនីវរណំ វិចិកិច្ឆានីវរណំ ឥមានិ ខោ ភិក្ខវេ បញ្ច នីវរណានិ។ ឥមេសំ ខោ ភិក្ខវេ បញ្ចន្នំ នីវរណានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ សត្តមំ។>
    text <៨។ ឧបាទានក្ខន្ធសុត្តំ>
      text <១៧៩>, <បញ្ចិមេ ភិក្ខវេ ឧបាទានក្ខន្ធា។ កតមេ បញ្ច។ សេយ្យថិទំ រូបុបាទានក្ខន្ធោ វេទនុបាទានក្ខន្ធោ សញ្ញុបាទានក្ខន្ធោ សង្ខារុបាទានក្ខន្ធោ វិញ្ញាណុបាទានក្ខន្ធោ។ ឥមេ ខោ ភិក្ខវេ បញ្ចុបាទានក្ខន្ធា។ ឥមេសំ ខោ ភិក្ខវេ បញ្ចន្នំ ឧបាទានក្ខន្ធានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ អដ្ឋមំ។>
    text <៩។ ឱរម្ភាគិយសុត្តំ>
      text <១៨០>, <បញ្ចិមានិ ភិក្ខវេ ឱរម្ភាគិយានិ សំយោជនានិ។ កតមានិ បញ្ច។ សក្កាយទិដ្ឋិ វិចិកិច្ឆា សីលព្ពតបរាមាសោ កាមច្ឆន្ទោ ព្យាបាទោ ឥមានិ ខោ ភិក្ខវេ បញ្ចោរម្ភាគិយានិ សំយោជនានិ។ ឥមេសំ ខោ ភិក្ខវេ បញ្ចន្នំ ឱរម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ…បេ។… អយំ អរិយោ អដ្ឋង្គិកោ មគ្គោ ភាវេតព្ពោតិ។ នវមំ។>
    text <១០។ ឧទ្ធម្ភាគិយសុត្តំ>
      text <១៨១>, <បញ្ចិមានិ ភិក្ខវេ ឧទ្ធម្ភាគិយានិ សំយោជនានិ។ កតមានិ បញ្ច។ រូបរាគោ អរូបរាគោ មានោ ឧទ្ធច្ចំ អវិជ្ជា ឥមានិ ខោ ភិក្ខវេ បញ្ចុទ្ធម្ភាគិយានិ សំយោជនានិ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ វិវេកនិស្សិតំ…បេ។… សម្មាសមាធិំ ភាវេតិ វិវេកនិស្សិតំ វិរាគនិស្សិតំ និរោធនិស្សិតំ វោស្សគ្គបរិណាមិំ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ អយំ អរិយោ អដ្ឋង្គិកោ មគ្គោ ភាវេតព្ពោតិ។>
      text <បញ្ចិមានិ ភិក្ខវេ ឧទ្ធម្ភាគិយានិ សំយោជនានិ។ កតមានិ បញ្ច។ រូបរាគោ អរូបរាគោ មានោ ឧទ្ធច្ចំ អវិជ្ជា ឥមានិ ខោ ភិក្ខវេ បញ្ចុទ្ធម្ភាគិយានិ សំយោជនានិ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ អរិយោ អដ្ឋង្គិកោ មគ្គោ ភាវេតព្ពោ។ កតមោ អរិយោ អដ្ឋង្គិកោ មគ្គោ។ ឥធ ភិក្ខវេ ភិក្ខុ សម្មាទិដ្ឋិំ ភាវេតិ…បេ។… សម្មាសមាធិំ ភាវេតិ រាគវិនយបរិយោសានំ ទោសវិនយបរិយោសានំ មោហវិនយបរិយោសានំ… អមតោគធំ អមតបរាយនំ អមតបរិយោសានំ… និព្ពាននិន្នំ និព្ពានបោណំ និព្ពានបព្ភារំ។ ឥមេសំ ខោ ភិក្ខវេ បញ្ចន្នំ ឧទ្ធម្ភាគិយានំ សំយោជនានំ អភិញ្ញាយ បរិញ្ញាយ បរិក្ខយាយ បហានាយ អយំ អរិយោ អដ្ឋង្គិកោ មគ្គោ ភាវេតព្ពោតិ។ ទសមំ។>
      stand <ឱឃវគ្គោ អដ្ឋមោ។>
      text <តស្សុទ្ទានំ>
      text <វគ្គុទ្ទានំ>
      stand <មគ្គសំយុត្តំ បឋមំ។>
