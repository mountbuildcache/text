text <៣។ ទិដ្ឋិសំយុត្តំ>
  text <១។ សោតាបត្តិវគ្គោ>
    text <១។ វាតសុត្តំ>
      text <២០៦>, <ឯកំ សមយំ ភគវា សាវត្ថិយំ វិហរតិ ជេតវនេ។ ភគវា ឯតទវោច កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។>
      text <ភគវំមូលកា នោ ភន្តេ ធម្មា ភគវំនេត្តិកា ភគវំបដិសរណា។ សាធុ វត ភន្តេ ភគវន្តញ្ញេវ បដិភាតុ ឯតស្ស ភាសិតស្ស អត្ថោ។ ភគវតោ សុត្វា ភិក្ខូ ធារេស្សន្តីតិ។ តេន ហិ ភិក្ខវេ សុណាថ សាធុកំ មនសិ ករោថ ភាសិស្សាមីតិ។ ឯវំ ភន្តេតិ ខោ តេ ភិក្ខូ ភគវតោ បច្ចស្សោសុំ។ ភគវា ឯតទវោច>
      text <រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ វេទនាយ សតិ…បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ នោ ហេតំ ភន្តេ។>
      text <វេទនា និច្ចា វា អនិច្ចា វាតិ… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ ទុក្ខសមុទយេបិស្ស កង្ខា បហីនា ហោតិ ទុក្ខនិរោធេបិស្ស កង្ខា បហីនា ហោតិ ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ បឋមំ។>
    text <២។ ឯតំមមសុត្តំ>
      text <២០៧>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ ឯតំ មម ឯសោហមស្មិ ឯសោ មេ អត្តាតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ ឯតំ មម ឯសោហមស្មិ ឯសោ មេ អត្តាតិ។ វេទនាយ សតិ…បេ។… សញ្ញាយ សតិ … សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ ឯតំ មម ឯសោហមស្មិ ឯសោ មេ អត្តាតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ឯតំ មម ឯសោហមស្មិ ឯសោ មេ អត្តាតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ឯតំ មម ឯសោហមស្មិ ឯសោ មេ អត្តាតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ…បេ។… ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ ទុតិយំ។>
    text <៣។ សោអត្តាសុត្តំ>
      text <២០៨>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ សោ អត្តា សោ លោកោ សោ បេច្ច ភវិស្សាមិ និច្ចោ ធុវោ សស្សតោ អវិបរិណាមធម្មោតិ។ ភគវំមូលកា នោ ភន្តេ ធម្មា…បេ។…។>
      text <រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ សោ អត្តា សោ លោកោ សោ បេច្ច ភវិស្សាមិ និច្ចោ ធុវោ សស្សតោ អវិបរិណាមធម្មោតិ។ វេទនាយ សតិ…បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ សោ អត្តា សោ លោកោ សោ បេច្ច ភវិស្សាមិ និច្ចោ ធុវោ សស្សតោ អវិបរិណាមធម្មោតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ សោ អត្តា…បេ។… អវិបរិណាមធម្មោតិ។ នោ ហេតំ ភន្តេ។ វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ សោ អត្តា…បេ។… អវិបរិណាមធម្មោតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ សោ អត្តា សោ លោកោ សោ បេច្ច ភវិស្សាមិ និច្ចោ ធុវោ សស្សតោ អវិបរិណាមធម្មោតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ…បេ។… ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ តតិយំ។>
    text <៤។ នោចមេសិយាសុត្តំ>
      text <២០៩>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ នោ ចស្សំ នោ ច មេ សិយា នាភវិស្ស ន មេ ភវិស្សតីតិ។ ភគវំមូលកា នោ ភន្តេ ធម្មា…បេ។…។>
      text <រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ នោ ចស្សំ នោ ច មេ សិយា នាភវិស្ស ន មេ ភវិស្សតីតិ។ វេទនាយ សតិ… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ នោ ចស្សំ នោ ច មេ សិយា នាភវិស្ស ន មេ ភវិស្សតីតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នោ ចស្សំ នោ ច មេ សិយា នាភវិស្ស ន មេ ភវិស្សតីតិ។ នោ ហេតំ ភន្តេ។ វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នោ ចស្សំ នោ ច មេ សិយា នាភវិស្ស ន មេ ភវិស្សតីតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នោ ចស្សំ នោ ច មេ សិយា នាភវិស្ស ន មេ ភវិស្សតីតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ…បេ។… ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ ចតុត្ថំ។>
    text <៥។ នត្ថិទិន្នសុត្តំ>
      text <២១០>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ នត្ថិ ទិន្នំ នត្ថិ យិដ្ឋំ នត្ថិ ហុតំ នត្ថិ សុកតទុក្កដានំ កម្មានំ ផលំ វិបាកោ នត្ថិ អយំ លោកោ នត្ថិ បរោ លោកោ នត្ថិ មាតា នត្ថិ បិតា នត្ថិ សត្តា ឱបបាតិកា នត្ថិ លោកេ សមណព្រាហ្មណា សម្មគ្គតា សម្មាបដិបន្នា យេ ឥមញ្ច លោកំ បរញ្ច លោកំ សយំ អភិញ្ញា សច្ឆិកត្វា បវេទេន្តិ។ ចាតុមហាភូតិកោ អយំ បុរិសោ យទា កាលង្ករោតិ បថវី បថវីកាយំ អនុបេតិ អនុបគច្ឆតិ អាបោ អាបោកាយំ អនុបេតិ អនុបគច្ឆតិ តេជោ តេជោកាយំ អនុបេតិ អនុបគច្ឆតិ វាយោ វាយោកាយំ អនុបេតិ អនុបគច្ឆតិ។ អាកាសំ ឥន្ទ្រិយានិ សង្កមន្តិ។ អាសន្ទិបញ្ចមា បុរិសា មតំ អាទាយ គច្ឆន្តិ។ យាវ អាឡាហនា បទានិ បញ្ញាយន្តិ។ កាបោតកានិ អដ្ឋីនិ ភវន្តិ។ ភស្សន្តា អាហុតិយោ។ ទត្តុបញ្ញត្តំ យទិទំ ទានំ។ តេសំ តុច្ឆំ មុសា វិលាបោ យេ កេចិ អត្ថិកវាទំ វទន្តិ។ ពាលេ ច បណ្ឌិតេ ច កាយស្ស ភេទា ឧច្ឆិជ្ជន្តិ វិនស្សន្តិ ន ហោន្តិ បរំ មរណាតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ នត្ថិ ទិន្នំ នត្ថិ យិដ្ឋំ…បេ។… កាយស្ស ភេទា ឧច្ឆិជ្ជន្តិ វិនស្សន្តិ ន ហោន្តិ បរំ មរណាតិ។ វេទនាយ សតិ…បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ នត្ថិ ទិន្នំ នត្ថិ យិដ្ឋំ…បេ។… កាយស្ស ភេទា ឧច្ឆិជ្ជន្តិ វិនស្សន្តិ ន ហោន្តិ បរំ មរណាតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នត្ថិ ទិន្នំ នត្ថិ យិដ្ឋំ…បេ។… កាយស្ស ភេទា ឧច្ឆិជ្ជន្តិ វិនស្សន្តិ ន ហោន្តិ បរំ មរណាតិ។ នោ ហេតំ ភន្តេ។ វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នត្ថិ ទិន្នំ នត្ថិ យិដ្ឋំ…បេ។… កាយស្ស ភេទា ឧច្ឆិជ្ជន្តិ វិនស្សន្តិ ន ហោន្តិ បរំ មរណាតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នត្ថិ ទិន្នំ នត្ថិ យិដ្ឋំ…បេ។… យេ កេចិ អត្ថិកវាទំ វទន្តិ ពាលេ ច បណ្ឌិតេ ច កាយស្ស ភេទា ឧច្ឆិជ្ជន្តិ វិនស្សន្តិ ន ហោន្តិ បរំ មរណាតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ…បេ។… ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ បញ្ចមំ។>
    text <៦។ ករោតោសុត្តំ>
      text <២១១>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ ករោតោ ការយតោ ឆិន្ទតោ ឆេទាបយតោ បចតោ បាចាបយតោ សោចតោ សោចាបយតោ កិលមតោ កិលមាបយតោ ផន្ទតោ ផន្ទាបយតោ បាណមតិបាតយតោ អទិន្នំ អាទិយតោ សន្ធិំ ឆិន្ទតោ និល្លោបំ ហរតោ ឯកាគារិកំ ករោតោ បរិបន្ថេ តិដ្ឋតោ បរទារំ គច្ឆតោ មុសា ភណតោ ករោតោ ន ករីយតិ បាបំ។ ខុរបរិយន្តេន ចេបិ ចក្កេន យោ ឥមិស្សា បថវិយា បាណេ ឯកមំសខលំ ឯកមំសបុញ្ជំ ករេយ្យ នត្ថិ តតោនិទានំ បាបំ នត្ថិ បាបស្ស អាគមោ។ ទក្ខិណំ ចេបិ គង្គាយ តីរំ គច្ឆេយ្យ ហនន្តោ ឃាតេន្តោ ឆិន្ទន្តោ ឆេទាបេន្តោ បចន្តោ បាចេន្តោ នត្ថិ តតោនិទានំ បាបំ នត្ថិ បាបស្ស អាគមោ។ ឧត្តរំ ចេបិ គង្គាយ តីរំ គច្ឆេយ្យ ទទន្តោ ទាបេន្តោ យជន្តោ យជាបេន្តោ នត្ថិ តតោនិទានំ បុញ្ញំ នត្ថិ បុញ្ញស្ស អាគមោ។ ទានេន ទមេន សំយមេន សច្ចវជ្ជេន នត្ថិ បុញ្ញំ នត្ថិ បុញ្ញស្ស អាគមោតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ ករោតោ ការយតោ…បេ។… នត្ថិ បុញ្ញំ នត្ថិ បុញ្ញស្ស អាគមោតិ។ វេទនាយ សតិ…បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ ករោតោ ការយតោ…បេ។… នត្ថិ បុញ្ញំ នត្ថិ បុញ្ញស្ស អាគមោតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ករោតោ…បេ។… នត្ថិ បុញ្ញំ នត្ថិ បុញ្ញស្ស អាគមោតិ។ នោ ហេតំ ភន្តេ។ វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ករោតោ ការយតោ …បេ។… នត្ថិ បុញ្ញំ នត្ថិ បុញ្ញស្ស អាគមោតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ករោតោ ការយតោ…បេ។… នត្ថិ បុញ្ញំ នត្ថិ បុញ្ញស្ស អាគមោតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ…បេ។… ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ ឆដ្ឋំ។>
    text <៧។ ហេតុសុត្តំ>
      text <២១២>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ នត្ថិ ហេតុ នត្ថិ បច្ចយោ សត្តានំ សំកិលេសាយ។ អហេតូ អប្បច្ចយា សត្តា សំកិលិស្សន្តិ។ នត្ថិ ហេតុ នត្ថិ បច្ចយោ សត្តានំ វិសុទ្ធិយា។ អហេតូ អប្បច្ចយា សត្តា វិសុជ្ឈន្តិ។ នត្ថិ ពលំ នត្ថិ វីរិយំ នត្ថិ បុរិសថាមោ នត្ថិ បុរិសបរក្កមោ។ សព្ពេ សត្តា សព្ពេ បាណា សព្ពេ ភូតា សព្ពេ ជីវា អវសា អពលា អវីរិយា និយតិសង្គតិភាវបរិណតា ឆស្វេវាភិជាតីសុ សុខទុក្ខំ បដិសំវេទេន្តីតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ នត្ថិ ហេតុ នត្ថិ បច្ចយោ…បេ។… សុខទុក្ខំ បដិសំវេទេន្តីតិ។ វេទនាយ សតិ…បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ នត្ថិ ហេតុ នត្ថិ បច្ចយោ…បេ។… សុខទុក្ខំ បដិសំវេទេន្តីតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នត្ថិ ហេតុ នត្ថិ បច្ចយោ…បេ។… សុខទុក្ខំ បដិសំវេទេន្តីតិ។ នោ ហេតំ ភន្តេ។ វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នត្ថិ ហេតុ នត្ថិ បច្ចយោ…បេ។… សុខទុក្ខំ បដិសំវេទេន្តីតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នត្ថិ ហេតុ នត្ថិ បច្ចយោ…បេ។… សុខទុក្ខំ បដិសំវេទេន្តីតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ …បេ។… ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ សត្តមំ។>
    text <៨។ មហាទិដ្ឋិសុត្តំ>
      text <២១៣>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ សត្តិមេ កាយា អកដា អកដវិធា អនិម្មិតា អនិម្មាតា វញ្ឈា កូដដ្ឋា ឯសិកដ្ឋាយិដ្ឋិតា តេ ន ឥញ្ជន្តិ ន វិបរិណមន្តិ ន អញ្ញមញ្ញំ ព្យាពាធេន្តិ នាលំ អញ្ញមញ្ញស្ស សុខាយ វា ទុក្ខាយ វា សុខទុក្ខាយ វា។ កតមេ សត្ត។ បថវីកាយោ អាបោកាយោ តេជោកាយោ វាយោកាយោ សុខេ ទុក្ខេ ជីវេ សត្តមេ។ ឥមេ សត្ត កាយា អកដា អកដវិធា អនិម្មិតា អនិម្មាតា វញ្ឈា កូដដ្ឋា ឯសិកដ្ឋាយិដ្ឋិតា តេ ន ឥញ្ជន្តិ ន វិបរិណមន្តិ ន អញ្ញមញ្ញំ ព្យាពាធេន្តិ នាលំ អញ្ញមញ្ញស្ស សុខាយ វា ទុក្ខាយ វា សុខទុក្ខាយ វា។ យោបិ តិណ្ហេន សត្ថេន សីសំ ឆិន្ទតិ ន សោបិ កញ្ចិ ជីវិតា វោរោបេតិ សត្តន្នំត្វេវ កាយានមន្តរេន សត្ថំ វិវរមនុបវិសតិ។ ចុទ្ទស ខោ បនិមានិ យោនិបមុខសតសហស្សានិ សដ្ឋិ ច សតានិ ឆ ច សតានិ បញ្ច ច កម្មុនោ សតានិ បញ្ច ច កម្មានិ តីណិ ច កម្មានិ កម្មេ ច អឌ្ឍកម្មេ ច ទ្វដ្ឋិបដិបទា ទ្វដ្ឋន្តរកប្បា ឆឡាភិជាតិយោ អដ្ឋបុរិសភូមិយោ ឯកូនបញ្ញាស អាជីវកសតេ ឯកូនបញ្ញាស បរិព្ពាជកសតេ ឯកូនបញ្ញាស នាគវាសសតេ វីសេ ឥន្ទ្រិយសតេ តិំសេ និរយសតេ ឆត្តិំសរជោធាតុយោ សត្ត សញ្ញីគព្ភា សត្ត អសញ្ញីគព្ភា សត្ត និគណ្ឋិគព្ភា សត្ត ទេវា សត្ត មានុសា សត្ត បេសាចា សត្ត សរា សត្ត បវុដា សត្ត បបាតា សត្ត ច បបាតសតានិ សត្ត សុបិនា សត្ត សុបិនសតានិ ចុល្លាសីតិ មហាកប្បិនោ សតសហស្សានិ យានិ ពាលេ ច បណ្ឌិតេ ច សន្ធាវិត្វា សំសរិត្វា ទុក្ខស្សន្តំ ករិស្សន្តិ។ តត្ថ នត្ថិ ឥមិនាហំ សីលេន វា វតេន វា តបេន វា ព្រហ្មចរិយេន វា អបរិបក្កំ វា កម្មំ បរិបាចេស្សាមិ បរិបក្កំ វា កម្មំ ផុស្ស ផុស្ស ព្យន្តីករិស្សាមីតិ ហេវំ នត្ថិ ទោណមិតេ សុខទុក្ខេ បរិយន្តកតេ សំសារេ នត្ថិ ហាយនវឌ្ឍនេ នត្ថិ ឧក្កំសាវកំសេ។ សេយ្យថាបិ នាម សុត្តគុឡេ ខិត្តេ និព្ពេឋិយមានមេវ បលេតិ ឯវមេវ ពាលេ ច បណ្ឌិតេ ច និព្ពេឋិយមានា សុខទុក្ខំ បលេន្តីតិ។>
      text <ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ សត្តិមេ កាយា អកដា អកដវិធា…បេ។… សុខទុក្ខំ បលេន្តីតិ។ វេទនាយ សតិ…បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ សត្តិមេ កាយា អកដា អកដវិធា…បេ។… សុខទុក្ខំ បលេន្តីតិ។ តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… យំ បនានិច្ចំ ទុក្ខំ វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ សត្តិមេ កាយា អកដា អកដវិធា…បេ។… សុខទុក្ខំ បលេន្តីតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ សត្តិមេ កាយា អកដា អកដវិធា…បេ។… និព្ពេឋិយមានា សុខទុក្ខំ បលេន្តីតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ…បេ។… ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ អដ្ឋមំ។>
    text <៩។ សស្សតទិដ្ឋិសុត្តំ>
      text <២១៤>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ សស្សតោ លោកោតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ សស្សតោ លោកោតិ។ វេទនាយ សតិ…បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ សស្សតោ លោកោតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ សស្សតោ លោកោតិ។ នោ ហេតំ ភន្តេ។ វេទនា … សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ សស្សតោ លោកោតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ សស្សតោ លោកោតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ…បេ។… ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ នវមំ។>
    text <១០។ អសស្សតទិដ្ឋិសុត្តំ>
      text <២១៥>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ អសស្សតោ លោកោតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ…បេ។… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ អសស្សតោ លោកោតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ…បេ។… អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ អសស្សតោ លោកោតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ…បេ។… ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ ទសមំ។>
    text <១១។ អន្តវាសុត្តំ>
      text <២១៦>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ អន្តវា លោកោតិ។ ភគវំមូលកា នោ ភន្តេ ធម្មា…បេ។… និយតោ សម្ពោធិបរាយនោតិ។ ឯកាទសមំ។>
    text <១២។ អនន្តវាសុត្តំ>
      text <២១៧>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ អនន្តវា លោកោតិ។ ភគវំមូលកា នោ ភន្តេ ធម្មា…បេ។… និយតោ សម្ពោធិបរាយនោតិ។ ទ្វាទសមំ។>
    text <១៣។ តំជីវំតំសរីរំសុត្តំ>
      text <២១៨>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ តំ ជីវំ តំ សរីរន្តិ។ ភគវំមូលកា នោ ភន្តេ ធម្មា…បេ។… និយតោ សម្ពោធិបរាយនោតិ។ តេរសមំ។>
    text <១៤។ អញ្ញំជីវំអញ្ញំសរីរំសុត្តំ>
      text <២១៩>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ អញ្ញំ ជីវំ អញ្ញំ សរីរន្តិ។ ភគវំមូលកា នោ ភន្តេ ធម្មា…បេ។… និយតោ សម្ពោធិបរាយនោតិ។ ចុទ្ទសមំ។>
    text <១៥។ ហោតិតថាគតោសុត្តំ>
      text <២២០>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ ហោតិ តថាគតោ បរំ មរណាតិ។ ភគវំមូលកា នោ ភន្តេ ធម្មា…បេ។… និយតោ សម្ពោធិបរាយនោតិ។ បន្នរសមំ។>
    text <១៦។ នហោតិតថាគតោសុត្តំ>
      text <២២១>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ ន ហោតិ តថាគតោ បរំ មរណាតិ។ ភគវំមូលកា នោ ភន្តេ ធម្មា…បេ។… និយតោ សម្ពោធិបរាយនោតិ។ សោឡសមំ។>
    text <១៧។ ហោតិចនចហោតិតថាគតោសុត្តំ>
      text <២២២>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ ហោតិ ច ន ច ហោតិ តថាគតោ បរំ មរណាតិ។ ភគវំមូលកា នោ ភន្តេ ធម្មា…បេ។… និយតោ សម្ពោធិបរាយនោតិ។ សត្តរសមំ។>
    text <១៨។ នេវហោតិននហោតិតថាគតោសុត្តំ>
      text <២២៣>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ នេវ ហោតិ ន ន ហោតិ តថាគតោ បរំ មរណាតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ នេវ ហោតិ ន ន ហោតិ តថាគតោ បរំ មរណាតិ…បេ។…។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នេវ ហោតិ ន ន ហោតិ តថាគតោ បរំ មរណាតិ។ នោ ហេតំ ភន្តេ។ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នេវ ហោតិ ន ន ហោតិ តថាគតោ បរំ មរណាតិ។ នោ ហេតំ ភន្តេ។>
      text <យតោ ខោ ភិក្ខវេ អរិយសាវកស្ស ឥមេសុ ច ឋានេសុ កង្ខា បហីនា ហោតិ ទុក្ខេបិស្ស កង្ខា បហីនា ហោតិ ទុក្ខសមុទយេបិស្ស កង្ខា បហីនា ហោតិ ទុក្ខនិរោធេបិស្ស កង្ខា បហីនា ហោតិ ទុក្ខនិរោធគាមិនិយា បដិបទាយបិស្ស កង្ខា បហីនា ហោតិ អយំ វុច្ចតិ ភិក្ខវេ អរិយសាវកោ សោតាបន្នោ អវិនិបាតធម្មោ និយតោ សម្ពោធិបរាយនោតិ។ អដ្ឋារសមំ។>
      stand <សោតាបត្តិវគ្គោ។>
      stand <អដ្ឋារសវេយ្យាករណំ និដ្ឋិតំ។>
      text <តស្សុទ្ទានំ>
      block
        text <វាតំ ឯតំ មម សោ អត្តា នោ ច មេ សិយា>
        text <នត្ថិ ករោតោ ហេតុ ច មហាទិដ្ឋេន អដ្ឋមំ។>
        text <សស្សតោ លោកោ ច អសស្សតោ ច អន្តវា ច>
        text <អនន្តវា ច តំ ជីវំ តំ សរីរន្តិ>
        text <អញ្ញំ ជីវំ អញ្ញំ សរីរន្តិ ច។>
        text <ហោតិ តថាគតោ បរំ មរណាតិ>
        text <ន ហោតិ តថាគតោ បរំ មរណាតិ>
        text <នេវ ហោតិ ន ន ហោតិ តថាគតោ បរំ មរណាតិ។>
        text <វាតំ ឯតំ មម សោ អត្តា នោ ច មេ សិយា>
        text <នត្ថិ ករោតោ ហេតុ ច មហាទិដ្ឋេន អដ្ឋមំ។>
        text <សស្សតោ អសស្សតោ ចេវ អន្តានន្តវា ច វុច្ចតិ>
        text <តំ ជីវំ អញ្ញំ ជីវញ្ច តថាគតេន ចត្តារោ។>
        text <រូបី អត្តា ហោតិ អរូបី ច អត្តា ហោតិ>
        text <រូបី ច អរូបី ច អត្តា ហោតិ>
        text <នេវ រូបី នារូបី អត្តា ហោតិ ឯកន្តសុខី អត្តា ហោតិ។>
        text <ឯកន្តទុក្ខី អត្តា ហោតិ សុខទុក្ខី អត្តា ហោតិ>
        text <អទុក្ខមសុខី អត្តា ហោតិ អរោគោ បរំ មរណាតិ>
        text <ឥមេ ឆព្ពីសតិ សុត្តា ទុតិយវារេន ទេសិតា។>
        text <បុរិមគមនេ អដ្ឋារស វេយ្យាករណា>
        text <ទុតិយគមនេ ឆព្ពីសំ វិត្ថារេតព្ពានិ។>
        text <តតិយគមនេ ឆព្ពីសំ វិត្ថារេតព្ពានិ>
        text <ចតុត្ថគមនេ ឆព្ពីសំ វិត្ថារេតព្ពានិ។>
  text <២។ ទុតិយគមនវគ្គោ>
    text <១។ វាតសុត្តំ>
      text <២២៤>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ…បេ។… ឯសិកដ្ឋាយិដ្ឋិតាតិ។ វេទនាយ សតិ…បេ។… សញ្ញាយ សតិ…បេ។… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ…បេ។… ឯសិកដ្ឋាយិដ្ឋិតាតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ន វាតា វាយន្តិ…បេ។… ឯសិកដ្ឋាយិដ្ឋិតាតិ។ នោ ហេតំ ភន្តេ។ ឥតិ ខោ ភិក្ខវេ ទុក្ខេ សតិ ទុក្ខំ ឧបាទាយ ទុក្ខំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ…បេ។… ឯសិកដ្ឋាយិដ្ឋិតាតិ។ វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ន វាតា វាយន្តិ…បេ។… ឯសិកដ្ឋាយិដ្ឋិតាតិ។ នោ ហេតំ ភន្តេ។ ឥតិ ខោ ភិក្ខវេ ទុក្ខេ សតិ ទុក្ខំ ឧបាទាយ ទុក្ខំ អភិនិវិស្ស ឯវំ ទិដ្ឋិ ឧប្បជ្ជេយ្យ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ បឋមំ។>
      text <២២៥-២៤០>, <បុរិមវគ្គេ វិយ អដ្ឋារស វេយ្យាករណានិ វិត្ថារេតព្ពានីតិ។ សត្តរសមំ។>
    text <១៨។ នេវហោតិននហោតិសុត្តំ>
      text <២៤១>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ នេវ ហោតិ ន ន ហោតិ តថាគតោ បរំ មរណាតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ នេវ ហោតិ ន ន ហោតិ តថាគតោ បរំ មរណាតិ។ វេទនាយ សតិ… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ នេវ ហោតិ ន ន ហោតិ តថាគតោ បរំ មរណាតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នេវ ហោតិ ន ន ហោតិ តថាគតោ បរំ មរណាតិ។ នោ ហេតំ ភន្តេ។ ឥតិ ខោ ភិក្ខវេ ទុក្ខេ សតិ ទុក្ខំ ឧបាទាយ ទុក្ខំ អភិនិវិស្ស ឯវំ ទិដ្ឋិ ឧប្បជ្ជតិ នេវ ហោតិ ន ន ហោតិ តថាគតោ បរំ មរណាតិ។ វេទនា… សញ្ញា … សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ នេវ ហោតិ ន ន ហោតិ តថាគតោ បរំ មរណាតិ។ នោ ហេតំ ភន្តេ។ ឥតិ ខោ ភិក្ខវេ ទុក្ខេ សតិ ទុក្ខំ ឧបាទាយ ទុក្ខំ អភិនិវិស្ស ឯវំ ទិដ្ឋិ ឧប្បជ្ជតិ នេវ ហោតិ ន ន ហោតិ តថាគតោ បរំ មរណាតិ។ អដ្ឋារសមំ។>
    text <១៩។ រូបីអត្តាសុត្តំ>
      text <២៤២>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ រូបី អត្តា ហោតិ អរោគោ បរំ មរណាតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ រូបី អត្តា ហោតិ អរោគោ បរំ មរណាតិ។ វេទនាយ សតិ…បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ រូបី អត្តា ហោតិ អរោគោ បរំ មរណាតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ រូបី អត្តា ហោតិ អរោគោ បរំ មរណាតិ។ នោ ហេតំ ភន្តេ។ ឥតិ ខោ ភិក្ខវេ ទុក្ខេ សតិ ទុក្ខំ ឧបាទាយ ទុក្ខំ អភិនិវិស្ស ឯវំ ទិដ្ឋិ ឧប្បជ្ជតិ រូបី អត្តា ហោតិ អរោគោ បរំ មរណាតិ។ វេទនា…បេ។… នោ ហេតំ ភន្តេ។ ឥតិ ខោ ភិក្ខវេ ទុក្ខេ សតិ ទុក្ខំ ឧបាទាយ ទុក្ខំ អភិនិវិស្ស ឯវំ ទិដ្ឋិ ឧប្បជ្ជតិ រូបី អត្តា ហោតិ អរោគោ បរំ មរណាតិ។ ឯកូនវីសតិមំ។>
    text <២០។ អរូបីអត្តាសុត្តំ>
      text <២៤៣>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ អរូបី អត្តា ហោតិ អរោគោ បរំ មរណាតិ។ បេយ្យាលោ វីសតិមំ។>
    text <២១។ រូបីចអរូបីចអត្តាសុត្តំ>
      text <២៤៤>, <សាវត្ថិនិទានំ។ រូបី ច អរូបី ច អត្តា ហោតិ អរោគោ បរំ មរណាតិ…បេ។…។ ឯកវីសតិមំ។>
    text <២២។ នេវរូបីនារូបីអត្តាសុត្តំ>
      text <២៤៥>, <នេវ រូបី នារូបី អត្តា ហោតិ អរោគោ បរំ មរណាតិ…បេ។…។ ពាវីសតិមំ។>
    text <២៣។ ឯកន្តសុខីសុត្តំ>
      text <២៤៦>, <ឯកន្តសុខី អត្តា ហោតិ អរោគោ បរំ មរណាតិ…បេ។…។ តេវីសតិមំ។>
    text <២៤។ ឯកន្តទុក្ខីសុត្តំ>
      text <២៤៧>, <ឯកន្តទុក្ខី អត្តា ហោតិ អរោគោ បរំ មរណាតិ…បេ។…។ ចតុវីសតិមំ។>
    text <២៥។ សុខទុក្ខីសុត្តំ>
      text <២៤៨>, <សុខទុក្ខី អត្តា ហោតិ អរោគោ បរំ មរណាតិ…បេ។…។ បញ្ចវីសតិមំ។>
    text <២៦។ អទុក្ខមសុខីសុត្តំ>
      text <២៤៩>, <អទុក្ខមសុខី អត្តា ហោតិ អរោគោ បរំ មរណាតិ។ ភគវំមូលកា នោ ភន្តេ ធម្មា…បេ។… រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។ វេទនាយ សតិ… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ អទុក្ខមសុខី អត្តា ហោតិ អរោគោ បរំ មរណាតិ។ នោ ហេតំ ភន្តេ។ ឥតិ ខោ ភិក្ខវេ ទុក្ខេ សតិ ទុក្ខំ ឧបាទាយ ទុក្ខំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។ វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ អទុក្ខមសុខី អត្តា ហោតិ អរោគោ បរំ មរណាតិ។ នោ ហេតំ ភន្តេ។ ឥតិ ខោ ភិក្ខវេ ទុក្ខេ សតិ ទុក្ខំ ឧបាទាយ ទុក្ខំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។ ឆព្ពីសតិមំ។>
      stand <ទុតិយបេយ្យាលោ។>
      text <តស្សុទ្ទានំ>
  text <៣។ តតិយគមនវគ្គោ>
    text <១។ នវាតសុត្តំ>
      text <២៥០>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ ភគវំមូលកា នោ ភន្តេ ធម្មា…បេ។…។>
      text <រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ…បេ។… វេទនាយ សតិ… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ…បេ។… ឯសិកដ្ឋាយិដ្ឋិតាតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ន វាតា វាយន្តិ…បេ។… ឯសិកដ្ឋាយិដ្ឋិតាតិ។ នោ ហេតំ ភន្តេ។ ឥតិ ខោ ភិក្ខវេ យទនិច្ចំ តំ ទុក្ខំ។ តស្មិំ សតិ តទុបាទាយ ឯវំ ទិដ្ឋិ ឧប្បជ្ជតិ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ ន វាតា វាយន្តិ…បេ។… ឯសិកដ្ឋាយិដ្ឋិតាតិ។ នោ ហេតំ ភន្តេ។ ឥតិ ខោ ភិក្ខវេ យទនិច្ចំ តំ ទុក្ខំ។ តស្មិំ សតិ តទុបាទាយ ឯវំ ទិដ្ឋិ ឧប្បជ្ជតិ ន វាតា វាយន្តិ…បេ។… ឯសិកដ្ឋាយិដ្ឋិតាតិ។ បឋមំ។>
      text <២៥១-២៧៤>, <ទុតិយវគ្គេ វិយ ចតុវីសតិ សុត្តានិ បូរេតព្ពានិ។ បញ្ចវីសតិមំ។>
    text <២៦។ អទុក្ខមសុខីសុត្តំ>
      text <២៧៥>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។ ភគវំមូលកា នោ ភន្តេ ធម្មា…បេ។…។>
      text <រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។ វេទនាយ សតិ …បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ អទុក្ខមសុខី អត្តា ហោតិ អរោគោ បរំ មរណាតិ។ នោ ហេតំ ភន្តេ។ ឥតិ ខោ ភិក្ខវេ យទនិច្ចំ តំ ទុក្ខំ។ តស្មិំ សតិ តទុបាទាយ ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។ វេទនា…បេ។… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ…បេ។… វិបរិណាមធម្មំ អបិ នុ តំ អនុបាទាយ ឯវំ ទិដ្ឋិ ឧប្បជ្ជេយ្យ អទុក្ខមសុខី អត្តា ហោតិ អរោគោ បរំ មរណាតិ។ នោ ហេតំ ភន្តេ។ ឥតិ ខោ ភិក្ខវេ យទនិច្ចំ តំ ទុក្ខំ។ តស្មិំ សតិ តទុបាទាយ ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។ ឆព្ពីសតិមំ។>
      stand <តតិយបេយ្យាលោ។>
  text <៤។ ចតុត្ថគមនវគ្គោ>
    text <១។ នវាតសុត្តំ>
      text <២៧៦>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ ន នជ្ជោ សន្ទន្តិ ន គព្ភិនិយោ វិជាយន្តិ ន ចន្ទិមសូរិយា ឧទេន្តិ វា អបេន្តិ វា ឯសិកដ្ឋាយិដ្ឋិតាតិ។ ភគវំមូលកា នោ ភន្តេ ធម្មា…បេ។…។>
      text <រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ…បេ។… ឯសិកដ្ឋាយិដ្ឋិតាតិ។ វេទនាយ សតិ…បេ។… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ ន វាតា វាយន្តិ…បេ។… ឯសិកដ្ឋាយិដ្ឋិតាតិ។ តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ កល្លំ នុ តំ សមនុបស្សិតុំ ឯតំ មម ឯសោហមស្មិ ឯសោ មេ អត្តាតិ។ នោ ហេតំ ភន្តេ។ វេទនា … សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ កល្លំ នុ តំ សមនុបស្សិតុំ ឯតំ មម ឯសោហមស្មិ ឯសោ មេ អត្តាតិ។ នោ ហេតំ ភន្តេ។>
      text <តស្មាតិហ ភិក្ខវេ យំ កិញ្ចិ រូបំ អតីតានាគតបច្ចុប្បន្នំ អជ្ឈត្តំ វា ពហិទ្ធា វា ឱឡារិកំ វា សុខុមំ វា ហីនំ វា បណីតំ វា យំ ទូរេ សន្តិកេ វា សព្ពំ រូបំ នេតំ មម នេសោហមស្មិ ន មេសោ អត្តាតិ ឯវមេតំ យថាភូតំ សម្មប្បញ្ញាយ ទដ្ឋព្ពំ។ យា កាចិ វេទនា… យា កាចិ សញ្ញា… យេ កេចិ សង្ខារា… យំ កិញ្ចិ វិញ្ញាណំ អតីតានាគតបច្ចុប្បន្នំ អជ្ឈត្តំ វា ពហិទ្ធា វា ឱឡារិកំ វា សុខុមំ វា ហីនំ វា បណីតំ វា យំ ទូរេ សន្តិកេ វា សព្ពំ វិញ្ញាណំ នេតំ មម នេសោហមស្មិ ន មេសោ អត្តាតិ ឯវមេតំ យថាភូតំ សម្មប្បញ្ញាយ ទដ្ឋព្ពំ។>
      text <ឯវំ បស្សំ…បេ។… នាបរំ ឥត្ថត្តាយាតិ បជានាតីតិ។ បឋមំ។>
      text <២៧៧-៣០០>, <ទុតិយវគ្គេ វិយ ចតុវីសតិ សុត្តានិ បូរេតព្ពានិ។ បញ្ចវីសតិមំ។>
    text <២៦។ អទុក្ខមសុខីសុត្តំ>
      text <៣០១>, <សាវត្ថិនិទានំ។ កិស្មិំ នុ ខោ ភិក្ខវេ សតិ កិំ ឧបាទាយ កិំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។ ភគវំមូលកា នោ ភន្តេ ធម្មា…បេ។…។>
      text <រូបេ ខោ ភិក្ខវេ សតិ រូបំ ឧបាទាយ រូបំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។ វេទនាយ សតិ… សញ្ញាយ សតិ… សង្ខារេសុ សតិ… វិញ្ញាណេ សតិ វិញ្ញាណំ ឧបាទាយ វិញ្ញាណំ អភិនិវិស្ស ឯវំ ទិដ្ឋិ ឧប្បជ្ជតិ អទុក្ខមសុខី អត្តា ហោតិ អរោគោ បរំ មរណាតិ។>
      text <តំ កិំ មញ្ញថ ភិក្ខវេ រូបំ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ កល្លំ នុ តំ សមនុបស្សិតុំ ឯតំ មម ឯសោហមស្មិ ឯសោ មេ អត្តាតិ។ នោ ហេតំ ភន្តេ។ វេទនា… សញ្ញា… សង្ខារា… វិញ្ញាណំ និច្ចំ វា អនិច្ចំ វាតិ។ អនិច្ចំ ភន្តេ។ យំ បនានិច្ចំ ទុក្ខំ វា តំ សុខំ វាតិ។ ទុក្ខំ ភន្តេ។ យំ បនានិច្ចំ ទុក្ខំ វិបរិណាមធម្មំ កល្លំ នុ តំ សមនុបស្សិតុំ ឯតំ មម ឯសោហមស្មិ ឯសោ មេ អត្តាតិ។ នោ ហេតំ ភន្តេ។>
      text <តស្មាតិហ ភិក្ខវេ យំ កិញ្ចិ រូបំ អតីតានាគតបច្ចុប្បន្នំ អជ្ឈត្តំ វា ពហិទ្ធា វា ឱឡារិកំ វា សុខុមំ វា ហីនំ វា បណីតំ វា យំ ទូរេ សន្តិកេ វា សព្ពំ រូបំ នេតំ មម នេសោហមស្មិ ន មេសោ អត្តាតិ ឯវមេតំ យថាភូតំ សម្មប្បញ្ញាយ ទដ្ឋព្ពំ។ យា កាចិ វេទនា… យា កាចិ សញ្ញា… យេ កេចិ សង្ខារា… យំ កិញ្ចិ វិញ្ញាណំ អតីតានាគតបច្ចុប្បន្នំ អជ្ឈត្តំ វា ពហិទ្ធា វា ឱឡារិកំ វា សុខុមំ វា ហីនំ វា បណីតំ វា យំ ទូរេ សន្តិកេ វា សព្ពំ វិញ្ញាណំ នេតំ មម នេសោហមស្មិ ន មេសោ អត្តាតិ ឯវមេតំ យថាភូតំ សម្មប្បញ្ញាយ ទដ្ឋព្ពំ។>
      text <ឯវំ បស្សំ ភិក្ខវេ សុតវា អរិយសាវកោ រូបស្មិម្បិ និព្ពិន្ទតិ វេទនាយបិ និព្ពិន្ទតិ សញ្ញាយបិ និព្ពិន្ទតិ សង្ខារេសុបិ និព្ពិន្ទតិ វិញ្ញាណស្មិម្បិ និព្ពិន្ទតិ។ និព្ពិន្ទំ វិរជ្ជតិ វិរាគា វិមុច្ចតិ។ វិមុត្តស្មិំ វិមុត្តមិតិ ញាណំ ហោតិ។ ខីណា ជាតិ វុសិតំ ព្រហ្មចរិយំ កតំ ករណីយំ នាបរំ ឥត្ថត្តាយាតិ បជានាតីតិ។ ឆព្ពីសតិមំ។>
      text <តស្សុទ្ទានំ>
      stand <ទិដ្ឋិសំយុត្តំ សមត្តំ។>
