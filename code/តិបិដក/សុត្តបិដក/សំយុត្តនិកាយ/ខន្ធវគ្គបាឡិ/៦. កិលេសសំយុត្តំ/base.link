text <៦។ កិលេសសំយុត្តំ>
  text <១។ ចក្ខុសុត្តំ>
    text <៣២២>, <សាវត្ថិនិទានំ។ យោ ភិក្ខវេ ចក្ខុស្មិំ ឆន្ទរាគោ ចិត្តស្សេសោ ឧបក្កិលេសោ។ យោ សោតស្មិំ ឆន្ទរាគោ ចិត្តស្សេសោ ឧបក្កិលេសោ។ យោ ឃានស្មិំ ឆន្ទរាគោ ចិត្តស្សេសោ ឧបក្កិលេសោ។ យោ ជិវ្ហាយ ឆន្ទរាគោ ចិត្តស្សេសោ ឧបក្កិលេសោ។ យោ កាយស្មិំ ឆន្ទរាគោ ចិត្តស្សេសោ ឧបក្កិលេសោ។ យោ មនស្មិំ ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ ឥមេសុ ឆសុ ឋានេសុ ចេតសោ ឧបក្កិលេសោ បហីនោ ហោតិ នេក្ខម្មនិន្នញ្ចស្ស ចិត្តំ ហោតិ។ នេក្ខម្មបរិភាវិតំ ចិត្តំ កម្មនិយំ ខាយតិ អភិញ្ញា សច្ឆិករណីយេសុ ធម្មេសូតិ។ បឋមំ។>
  text <២។ រូបសុត្តំ>
    text <៣២៣>, <សាវត្ថិនិទានំ។ យោ ភិក្ខវេ រូបេសុ ឆន្ទរាគោ ចិត្តស្សេសោ ឧបក្កិលេសោ។ យោ សទ្ទេសុ… យោ គន្ធេសុ… យោ រសេសុ… យោ ផោដ្ឋព្ពេសុ… យោ ធម្មេសុ ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ ឥមេសុ ឆសុ ឋានេសុ ចេតសោ ឧបក្កិលេសោ បហីនោ ហោតិ នេក្ខម្មនិន្នញ្ចស្ស ចិត្តំ ហោតិ។ នេក្ខម្មបរិភាវិតំ ចិត្តំ កម្មនិយំ ខាយតិ អភិញ្ញា សច្ឆិករណីយេសុ ធម្មេសូតិ។ ទុតិយំ។>
  text <៣។ វិញ្ញាណសុត្តំ>
    text <៣២៤>, <សាវត្ថិនិទានំ។ យោ ភិក្ខវេ ចក្ខុវិញ្ញាណស្មិំ ឆន្ទរាគោ ចិត្តស្សេសោ ឧបក្កិលេសោ។ យោ សោតវិញ្ញាណស្មិំ… យោ ឃានវិញ្ញាណស្មិំ… យោ ជិវ្ហាវិញ្ញាណស្មិំ… យោ កាយវិញ្ញាណស្មិំ… យោ មនោវិញ្ញាណស្មិំ ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ ឥមេសុ ឆសុ ឋានេសុ ចេតសោ ឧបក្កិលេសោ បហីនោ ហោតិ នេក្ខម្មនិន្នញ្ចស្ស ចិត្តំ ហោតិ។ នេក្ខម្មបរិភាវិតំ ចិត្តំ កម្មនិយំ ខាយតិ អភិញ្ញា សច្ឆិករណីយេសុ ធម្មេសូតិ។ តតិយំ។>
  text <៤។ សម្ផស្សសុត្តំ>
    text <៣២៥>, <សាវត្ថិនិទានំ។ យោ ភិក្ខវេ ចក្ខុសម្ផស្សស្មិំ ឆន្ទរាគោ ចិត្តស្សេសោ ឧបក្កិលេសោ។ យោ សោតសម្ផស្សស្មិំ… យោ ឃានសម្ផស្សស្មិំ… យោ ជិវ្ហាសម្ផស្សស្មិំ… យោ កាយសម្ផស្សស្មិំ… យោ មនោសម្ផស្សស្មិំ ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ…បេ។… អភិញ្ញា សច្ឆិករណីយេសុ ធម្មេសូតិ។ ចតុត្ថំ។>
  text <៥។ សម្ផស្សជសុត្តំ>
    text <៣២៦>, <សាវត្ថិនិទានំ។ យោ ភិក្ខវេ ចក្ខុសម្ផស្សជាយ វេទនាយ ឆន្ទរាគោ ចិត្តស្សេសោ ឧបក្កិលេសោ។ យោ សោតសម្ផស្សជាយ វេទនាយ… យោ ឃានសម្ផស្សជាយ វេទនាយ… យោ ជិវ្ហាសម្ផស្សជាយ វេទនាយ… យោ កាយសម្ផស្សជាយ វេទនាយ… យោ មនោសម្ផស្សជាយ វេទនាយ ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ…បេ។… អភិញ្ញា សច្ឆិករណីយេសុ ធម្មេសូតិ។ បញ្ចមំ។>
  text <៦។ សញ្ញាសុត្តំ>
    text <៣២៧>, <សាវត្ថិនិទានំ។ យោ ភិក្ខវេ រូបសញ្ញាយ ឆន្ទរាគោ ចិត្តស្សេសោ ឧបក្កិលេសោ។ យោ សទ្ទសញ្ញាយ… យោ គន្ធសញ្ញាយ… យោ រសសញ្ញាយ… យោ ផោដ្ឋព្ពសញ្ញាយ… យោ ធម្មសញ្ញាយ ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ…បេ។… អភិញ្ញា សច្ឆិករណីយេសុ ធម្មេសូតិ។ ឆដ្ឋំ។>
  text <៧។ សញ្ចេតនាសុត្តំ>
    text <៣២៨>, <សាវត្ថិនិទានំ។ យោ ភិក្ខវេ រូបសញ្ចេតនាយ ឆន្ទរាគោ ចិត្តស្សេសោ ឧបក្កិលេសោ។ យោ សទ្ទសញ្ចេតនាយ… យោ គន្ធសញ្ចេតនាយ… យោ រសសញ្ចេតនាយ… យោ ផោដ្ឋព្ពសញ្ចេតនាយ… យោ ធម្មសញ្ចេតនាយ ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ…បេ។… អភិញ្ញា សច្ឆិករណីយេសុ ធម្មេសូតិ។ សត្តមំ។>
  text <៨។ តណ្ហាសុត្តំ>
    text <៣២៩>, <សាវត្ថិនិទានំ។ យោ ភិក្ខវេ រូបតណ្ហាយ ឆន្ទរាគោ ចិត្តស្សេសោ ឧបក្កិលេសោ។ យោ សទ្ទតណ្ហាយ… យោ គន្ធតណ្ហាយ… យោ រសតណ្ហាយ… យោ ផោដ្ឋព្ពតណ្ហាយ… យោ ធម្មតណ្ហាយ ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ…បេ។… អភិញ្ញា សច្ឆិករណីយេសុ ធម្មេសូតិ។ អដ្ឋមំ។>
  text <៩។ ធាតុសុត្តំ>
    text <៣៣០>, <សាវត្ថិនិទានំ។ យោ ភិក្ខវេ បថវីធាតុយា ឆន្ទរាគោ ចិត្តស្សេសោ ឧបក្កិលេសោ។ យោ អាបោធាតុយា… យោ តេជោធាតុយា… យោ វាយោធាតុយា… យោ អាកាសធាតុយា… យោ វិញ្ញាណធាតុយា ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ ឥមេសុ ឆសុ ឋានេសុ ចេតសោ ឧបក្កិលេសោ បហីនោ ហោតិ នេក្ខម្មនិន្នញ្ចស្ស ចិត្តំ ហោតិ។ នេក្ខម្មបរិភាវិតំ ចិត្តំ កម្មនិយំ ខាយតិ អភិញ្ញា សច្ឆិករណីយេសុ ធម្មេសូតិ។ នវមំ។>
  text <១០។ ខន្ធសុត្តំ>
    text <៣៣១>, <សាវត្ថិនិទានំ។ យោ ភិក្ខវេ រូបស្មិំ ឆន្ទរាគោ ចិត្តស្សេសោ ឧបក្កិលេសោ…បេ។… យោ វិញ្ញាណស្មិំ ឆន្ទរាគោ ចិត្តស្សេសោ ឧបក្កិលេសោ។ យតោ ខោ ភិក្ខវេ ភិក្ខុនោ ឥមេសុ បញ្ចសុ ឋានេសុ ចេតសោ ឧបក្កិលេសោ បហីនោ ហោតិ នេក្ខម្មនិន្នញ្ចស្ស ចិត្តំ ហោតិ។ នេក្ខម្មបរិភាវិតំ ចិត្តំ កម្មនិយំ ខាយតិ អភិញ្ញា សច្ឆិករណីយេសុ ធម្មេសូតិ។ ទសមំ។>
    stand <កិលេសសំយុត្តំ សមត្តំ។>
    text <តស្សុទ្ទានំ>
    block
      text <ចក្ខុ រូបញ្ច វិញ្ញាណំ ផស្សោ ច វេទនាយ ច>
      text <សញ្ញា ច ចេតនា តណ្ហា ធាតុ ខន្ធេន តេ ទសាតិ។>
