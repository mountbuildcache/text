text <១២។ សាមញ្ញវគ្គោ>
  text <១។ កាយានុបស្សីសុត្តំ>
    text <១១៧>, <ឆ ភិក្ខវេ ធម្មេ អប្បហាយ អភព្ពោ កាយេ កាយានុបស្សី វិហរិតុំ។ កតមេ ឆ។ កម្មារាមតំ ភស្សារាមតំ និទ្ទារាមតំ សង្គណិការាមតំ ឥន្ទ្រិយេសុ អគុត្តទ្វារតំ ភោជនេ អមត្តញ្ញុតំ។ ឥមេ ខោ ភិក្ខវេ ឆ ធម្មេ អប្បហាយ អភព្ពោ កាយេ កាយានុបស្សី វិហរិតុំ។>
    text <ឆ ភិក្ខវេ ធម្មេ បហាយ ភព្ពោ កាយេ កាយានុបស្សី វិហរិតុំ។ កតមេ ឆ។ កម្មារាមតំ ភស្សារាមតំ និទ្ទារាមតំ សង្គណិការាមតំ ឥន្ទ្រិយេសុ អគុត្តទ្វារតំ ភោជនេ អមត្តញ្ញុតំ ឥមេ ខោ ភិក្ខវេ ឆ ធម្មេ បហាយ ភព្ពោ កាយេ កាយានុបស្សី វិហរិតុន្តិ។ បឋមំ។>
  text <២។ ធម្មានុបស្សីសុត្តំ>
    text <១១៨>, <ឆ ភិក្ខវេ ធម្មេ អប្បហាយ អភព្ពោ អជ្ឈត្តំ កាយេ…បេ។… ពហិទ្ធា កាយេ…បេ។… អជ្ឈត្តពហិទ្ធា កាយេ…បេ។… អជ្ឈត្តំ វេទនាសុ…បេ។… ពហិទ្ធា វេទនាសុ…បេ។… អជ្ឈត្តពហិទ្ធា វេទនាសុ…បេ។… អជ្ឈត្តំ ចិត្តេ…បេ។… ពហិទ្ធា ចិត្តេ…បេ។… អជ្ឈត្តពហិទ្ធា ចិត្តេ…បេ។… អជ្ឈត្តំ ធម្មេសុ…បេ។… ពហិទ្ធា ធម្មេសុ…បេ។… អជ្ឈត្តពហិទ្ធា ធម្មេសុ ធម្មានុបស្សី វិហរិតុំ។ កតមេ ឆ។ កម្មារាមតំ ភស្សារាមតំ និទ្ទារាមតំ សង្គណិការាមតំ ឥន្ទ្រិយេសុ អគុត្តទ្វារតំ ភោជនេ អមត្តញ្ញុតំ។ ឥមេ ខោ ភិក្ខវេ ឆ ធម្មេ បហាយ ភព្ពោ អជ្ឈត្តពហិទ្ធា ធម្មេសុ ធម្មានុបស្សី វិហរិតុន្តិ។ ទុតិយំ។>
  text <៣។ តបុស្សសុត្តំ>
    text <១១៩>, <ឆហិ ភិក្ខវេ ធម្មេហិ សមន្នាគតោ តបុស្សោ គហបតិ តថាគតេ និដ្ឋង្គតោ អមតទ្ទសោ អមតំ សច្ឆិកត្វា ឥរិយតិ។ កតមេហិ ឆហិ។ ពុទ្ធេ អវេច្ចប្បសាទេន ធម្មេ អវេច្ចប្បសាទេន សង្ឃេ អវេច្ចប្បសាទេន អរិយេន សីលេន អរិយេន ញាណេន អរិយាយ វិមុត្តិយា។ ឥមេហិ ខោ ភិក្ខវេ ឆហិ ធម្មេហិ សមន្នាគតោ តបុស្សោ គហបតិ តថាគតេ និដ្ឋង្គតោ អមតទ្ទសោ អមតំ សច្ឆិកត្វា ឥរិយតីតិ។ តតិយំ។>
  text <៤-២៣។ ភល្លិកាទិសុត្តានិ>
    text <១២០-១៣៩>, <ឆហិ ភិក្ខវេ ធម្មេហិ សមន្នាគតោ ភល្លិកោ គហបតិ…បេ។… សុទត្តោ គហបតិ អនាថបិណ្ឌិកោ… ចិត្តោ គហបតិ មច្ឆិកាសណ្ឌិកោ… ហត្ថកោ អាឡវកោ… មហានាមោ សក្កោ… ឧគ្គោ គហបតិ វេសាលិកោ… ឧគ្គតោ គហបតិ… សូរម្ពដ្ឋោ … ជីវកោ កោមារភច្ចោ… នកុលបិតា គហបតិ… តវកណ្ណិកោ គហបតិ… បូរណោ គហបតិ… ឥសិទត្តោ គហបតិ… សន្ធានោ គហបតិ… វិចយោ គហបតិ… វិជយមាហិកោ គហបតិ… មេណ្ឌកោ គហបតិ … វាសេដ្ឋោ ឧបាសកោ… អរិដ្ឋោ ឧបាសកោ… សារគ្គោ ឧបាសកោ តថាគតេ និដ្ឋង្គតោ អមតទ្ទសោ អមតំ សច្ឆិកត្វា ឥរិយតិ។ កតមេហិ ឆហិ។ ពុទ្ធេ អវេច្ចប្បសាទេន ធម្មេ អវេច្ចប្បសាទេន សង្ឃេ អវេច្ចប្បសាទេន អរិយេន សីលេន អរិយេន ញាណេន អរិយាយ វិមុត្តិយា។ ឥមេហិ ខោ ភិក្ខវេ ឆហិ ធម្មេហិ សមន្នាគតោ សារគ្គោ ឧបាសកោ តថាគតេ និដ្ឋង្គតោ អមតទ្ទសោ អមតំ សច្ឆិកត្វា ឥរិយតីតិ។ តេវីសតិមំ។>
    stand <សាមញ្ញវគ្គោ ទ្វាទសមោ។>
