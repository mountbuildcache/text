text <១៥ ៥។ មង្គលវគ្គោ>
  text <១។ អកុសលសុត្តំ>
    text <១៤៧>, <តីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។ កតមេហិ តីហិ។ អកុសលេន កាយកម្មេន អកុសលេន វចីកម្មេន អកុសលេន មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។>
    text <តីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេ។ កតមេហិ តីហិ។ កុសលេន កាយកម្មេន កុសលេន វចីកម្មេន កុសលេន មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេតិ។ បឋមំ។>
  text <២។ សាវជ្ជសុត្តំ>
    text <១៤៨>, <តីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។ កតមេហិ តីហិ។ សាវជ្ជេន កាយកម្មេន សាវជ្ជេន វចីកម្មេន សាវជ្ជេន មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។>
    text <តីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេ។ កតមេហិ តីហិ។ អនវជ្ជេន កាយកម្មេន អនវជ្ជេន វចីកម្មេន អនវជ្ជេន មនោកម្មេន ឥមេហិ ខោ…បេ។… ឯវំ សគ្គេតិ។ ទុតិយំ។>
  text <៣។ វិសមសុត្តំ>
    text <១៤៩>, <តីហិ ភិក្ខវេ…បេ។… វិសមេន កាយកម្មេន វិសមេន វចីកម្មេន វិសមេន មនោកម្មេន ឥមេហិ ខោ…បេ។… ឯវំ និរយេ។>
    text <តីហិ ភិក្ខវេ ធម្មេហិ…បេ។… សមេន កាយកម្មេន សមេន វចីកម្មេន សមេន មនោកម្មេន ឥមេហិ ខោ…បេ។… ឯវំ សគ្គេតិ។ តតិយំ។>
  text <៤។ អសុចិសុត្តំ>
    text <១៥០>, <តីហិ ភិក្ខវេ…បេ។… អសុចិនា កាយកម្មេន អសុចិនា វចីកម្មេន អសុចិនា មនោកម្មេន ឥមេហិ ខោ…បេ។… ឯវំ និរយេ។>
    text <តីហិ ភិក្ខវេ…បេ។… សុចិនា កាយកម្មេន សុចិនា វចីកម្មេន សុចិនា មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេតិ។ ចតុត្ថំ។>
  text <៥។ បឋមខតសុត្តំ>
    text <១៥១>, <តីហិ ភិក្ខវេ ធម្មេហិ សមន្នាគតោ ពាលោ អព្យត្តោ អសប្បុរិសោ ខតំ ឧបហតំ អត្តានំ បរិហរតិ សាវជ្ជោ ច ហោតិ សានុវជ្ជោ ច វិញ្ញូនំ ពហុញ្ច អបុញ្ញំ បសវតិ។ កតមេហិ តីហិ។ អកុសលេន កាយកម្មេន អកុសលេន វចីកម្មេន អកុសលេន មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ ពាលោ អព្យត្តោ អសប្បុរិសោ ខតំ ឧបហតំ អត្តានំ បរិហរតិ សាវជ្ជោ ច ហោតិ សានុវជ្ជោ ច វិញ្ញូនំ ពហុញ្ច អបុញ្ញំ បសវតិ។>
    text <តីហិ ភិក្ខវេ ធម្មេហិ សមន្នាគតោ បណ្ឌិតោ វិយត្តោ សប្បុរិសោ អក្ខតំ អនុបហតំ អត្តានំ បរិហរតិ អនវជ្ជោ ច ហោតិ អននុវជ្ជោ ច វិញ្ញូនំ ពហុញ្ច បុញ្ញំ បសវតិ។ កតមេហិ តីហិ។ កុសលេន កាយកម្មេន កុសលេន វចីកម្មេន កុសលេន មនោកម្មេន…បេ។…។ បញ្ចមំ។>
  text <៦។ ទុតិយខតសុត្តំ>
    text <១៥២>, <តីហិ ភិក្ខវេ…បេ។… សាវជ្ជេន កាយកម្មេន សាវជ្ជេន វចីកម្មេន សាវជ្ជេន មនោកម្មេន…បេ។…។>
    text <តីហិ ភិក្ខវេ…បេ។… អនវជ្ជេន កាយកម្មេន អនវជ្ជេន វចីកម្មេន អនវជ្ជេន មនោកម្មេន…បេ។…។ ឆដ្ឋំ។>
  text <៧។ តតិយខតសុត្តំ>
    text <១៥៣>, <តីហិ ភិក្ខវេ…បេ។… វិសមេន កាយកម្មេន វិសមេន វចីកម្មេន វិសមេន មនោកម្មេន…បេ។…។>
    text <តីហិ ភិក្ខវេ…បេ។… សមេន កាយកម្មេន សមេន វចីកម្មេន សមេន មនោកម្មេន…បេ។…។ សត្តមំ។>
  text <៨។ ចតុត្ថខតសុត្តំ>
    text <១៥៤>, <តីហិ ភិក្ខវេ…បេ។… អសុចិនា កាយកម្មេន អសុចិនា វចីកម្មេន អសុចិនា មនោកម្មេន…បេ។…។>
    text <តីហិ ភិក្ខវេ…បេ។… សុចិនា កាយកម្មេន សុចិនា វចីកម្មេន សុចិនា មនោកម្មេន ឥមេហិ ខោ ភិក្ខវេ តីហិ ធម្មេហិ សមន្នាគតោ បណ្ឌិតោ វិយត្តោ សប្បុរិសោ អក្ខតំ អនុបហតំ អត្តានំ បរិហរតិ អនវជ្ជោ ច ហោតិ អននុវជ្ជោ ច វិញ្ញូនំ ពហុញ្ច បុញ្ញំ បសវតីតិ។ អដ្ឋមំ។>
  text <៩។ វន្ទនាសុត្តំ>
    text <១៥៥>, <តិស្សោ ឥមា ភិក្ខវេ វន្ទនា។ កតមា តិស្សោ។ កាយេន វាចាយ មនសា ឥមា ខោ ភិក្ខវេ តិស្សោ វន្ទនាតិ។ នវមំ។>
  text <១០។ បុព្ពណ្ហសុត្តំ>
    text <១៥៦>, <យេ ភិក្ខវេ សត្តា បុព្ពណ្ហសមយំ កាយេន សុចរិតំ ចរន្តិ វាចាយ សុចរិតំ ចរន្តិ មនសា សុចរិតំ ចរន្តិ សុបុព្ពណ្ហោ ភិក្ខវេ តេសំ សត្តានំ។>
    text <យេ ភិក្ខវេ សត្តា មជ្ឈន្ហិកសមយំ កាយេន សុចរិតំ ចរន្តិ វាចាយ សុចរិតំ ចរន្តិ មនសា សុចរិតំ ចរន្តិ សុមជ្ឈន្ហិកោ ភិក្ខវេ តេសំ សត្តានំ។>
    text <យេ ភិក្ខវេ សត្តា សាយន្ហសមយំ កាយេន សុចរិតំ ចរន្តិ វាចាយ សុចរិតំ ចរន្តិ មនសា សុចរិតំ ចរន្តិ សុសាយន្ហោ ភិក្ខវេ តេសំ សត្តានន្តិ។>
    block
      text <សុនក្ខត្តំ សុមង្គលំ សុប្បភាតំ សុហុដ្ឋិតំ>
      text <សុខណោ សុមុហុត្តោ ច សុយិដ្ឋំ ព្រហ្មចារិសុ។>
      text <បទក្ខិណំ កាយកម្មំ វាចាកម្មំ បទក្ខិណំ>
      text <បទក្ខិណំ មនោកម្មំ បណីធិ តេ បទក្ខិណេ>
      text <បទក្ខិណានិ កត្វាន លភន្តត្ថេ បទក្ខិណេ។>
      text <តេ អត្ថលទ្ធា សុខិតា វិរុឡ្ហា ពុទ្ធសាសនេ>
      text <អរោគា សុខិតា ហោថ សហ សព្ពេហិ ញាតិភីតិ។ ទសមំ>
      text <អកុសលញ្ច សាវជ្ជំ វិសមាសុចិនា សហ>
      text <ចតុរោ ខតា វន្ទនា បុព្ពណ្ហេន ច តេ ទសាតិ។>
    stand <មង្គលវគ្គោ បញ្ចមោ។>
    text <តស្សុទ្ទានំ>
    stand <តតិយោ បណ្ណាសកោ សមត្តោ។>
