text <១២។ អនាបត្តិវគ្គោ>
  text <១៥០>, <យេ តេ ភិក្ខវេ ភិក្ខូ អនាបត្តិំ អាបត្តីតិ ទីបេន្តិ តេ ភិក្ខវេ ភិក្ខូ ពហុជនអហិតាយ បដិបន្នា ពហុជនអសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ។ ពហុញ្ច តេ ភិក្ខវេ ភិក្ខូ អបុញ្ញំ បសវន្តិ តេ ចិមំ សទ្ធម្មំ អន្តរធាបេន្តីតិ។ បឋមំ។>
  text <១៥១>, <យេ តេ ភិក្ខវេ ភិក្ខូ អាបត្តិំ អនាបត្តីតិ ទីបេន្តិ តេ ភិក្ខវេ ភិក្ខូ ពហុជនអហិតាយ បដិបន្នា ពហុជនអសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ។ ពហុញ្ច តេ ភិក្ខវេ ភិក្ខូ អបុញ្ញំ បសវន្តិ តេ ចិមំ សទ្ធម្មំ អន្តរធាបេន្តីតិ។ ទុតិយំ។>
  text <១៥២-១៥៩>, <យេ តេ ភិក្ខវេ ភិក្ខូ លហុកំ អាបត្តិំ គរុកា អាបត្តីតិ ទីបេន្តិ…បេ។… គរុកំ អាបត្តិំ លហុកា អាបត្តីតិ ទីបេន្តិ…បេ។… ទុដ្ឋុល្លំ អាបត្តិំ អទុដ្ឋុល្លា អាបត្តីតិ ទីបេន្តិ…បេ។… អទុដ្ឋុល្លំ អាបត្តិំ ទុដ្ឋុល្លា អាបត្តីតិ ទីបេន្តិ…បេ។… សាវសេសំ អាបត្តិំ អនវសេសា អាបត្តីតិ ទីបេន្តិ…បេ។… អនវសេសំ អាបត្តិំ សាវសេសា អាបត្តីតិ ទីបេន្តិ…បេ។… សប្បដិកម្មំ អាបត្តិំ អប្បដិកម្មា អាបត្តីតិ ទីបេន្តិ…បេ។… អប្បដិកម្មំ អាបត្តិំ សប្បដិកម្មា អាបត្តីតិ ទីបេន្តិ តេ ភិក្ខវេ ភិក្ខូ ពហុជនអហិតាយ បដិបន្នា ពហុជនអសុខាយ ពហុនោ ជនស្ស អនត្ថាយ អហិតាយ ទុក្ខាយ ទេវមនុស្សានំ។ ពហុញ្ច តេ ភិក្ខវេ ភិក្ខូ អបុញ្ញំ បសវន្តិ តេ ចិមំ សទ្ធម្មំ អន្តរធាបេន្តីតិ។ ទសមំ។>
  text <១៦០>, <យេ តេ ភិក្ខវេ ភិក្ខូ អនាបត្តិំ អនាបត្តីតិ ទីបេន្តិ តេ ភិក្ខវេ ភិក្ខូ ពហុជនហិតាយ បដិបន្នា ពហុជនសុខាយ ពហុនោ ជនស្ស អត្ថាយ ហិតាយ សុខាយ ទេវមនុស្សានំ។ ពហុញ្ច តេ ភិក្ខវេ ភិក្ខូ បុញ្ញំ បសវន្តិ តេ ចិមំ សទ្ធម្មំ ឋបេន្តីតិ។ ឯកាទសមំ។>
  text <១៦១>, <យេ តេ ភិក្ខវេ ភិក្ខូ អាបត្តិំ អាបត្តីតិ ទីបេន្តិ តេ ភិក្ខវេ ភិក្ខូ ពហុជនហិតាយ បដិបន្នា ពហុជនសុខាយ ពហុនោ ជនស្ស អត្ថាយ ហិតាយ សុខាយ ទេវមនុស្សានំ។ ពហុញ្ច តេ ភិក្ខវេ ភិក្ខូ បុញ្ញំ បសវន្តិ តេ ចិមំ សទ្ធម្មំ ឋបេន្តីតិ។ ទ្វាទសមំ។>
  text <១៦២-១៦៩>, <យេ តេ ភិក្ខវេ ភិក្ខូ លហុកំ អាបត្តិំ លហុកា អាបត្តីតិ ទីបេន្តិ… គរុកំ អាបត្តិំ គរុកា អាបត្តីតិ ទីបេន្តិ… ទុដ្ឋុល្លំ អាបត្តិំ ទុដ្ឋុល្លា អាបត្តីតិ ទីបេន្តិ… អទុដ្ឋុល្លំ អាបត្តិំ អទុដ្ឋុល្លា អាបត្តីតិ ទីបេន្តិ… សាវសេសំ អាបត្តិំ សាវសេសា អាបត្តីតិ ទីបេន្តិ… អនវសេសំ អាបត្តិំ អនវសេសា អាបត្តីតិ ទីបេន្តិ… សប្បដិកម្មំ អាបត្តិំ សប្បដិកម្មា អាបត្តីតិ ទីបេន្តិ… អប្បដិកម្មំ អាបត្តិំ អប្បដិកម្មា អាបត្តីតិ ទីបេន្តិ តេ ភិក្ខវេ ភិក្ខូ ពហុជនហិតាយ បដិបន្នា ពហុជនសុខាយ ពហុនោ ជនស្ស អត្ថាយ ហិតាយ សុខាយ ទេវមនុស្សានំ។ ពហុញ្ច តេ ភិក្ខវេ ភិក្ខូ បុញ្ញំ បសវន្តិ តេ ចិមំ សទ្ធម្មំ ឋបេន្តីតិ។ វីសតិមំ។>
  stand <អនាបត្តិវគ្គោ ទ្វាទសមោ។>
