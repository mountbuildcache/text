text <២០។ អមតវគ្គោ>
  text <៦០០>, <អមតំ តេ ភិក្ខវេ ន បរិភុញ្ជន្តិ យេ កាយគតាសតិំ ន បរិភុញ្ជន្តិ។ អមតំ តេ ភិក្ខវេ បរិភុញ្ជន្តិ យេ កាយគតាសតិំ បរិភុញ្ជន្តីតិ។>
  text <៦០១>, <អមតំ តេសំ ភិក្ខវេ អបរិភុត្តំ យេសំ កាយគតាសតិ អបរិភុត្តា។ អមតំ តេសំ ភិក្ខវេ បរិភុត្តំ យេសំ កាយគតាសតិ បរិភុត្តាតិ។>
  text <៦០២>, <អមតំ តេសំ ភិក្ខវេ បរិហីនំ យេសំ កាយគតាសតិ បរិហីនា។ អមតំ តេសំ ភិក្ខវេ អបរិហីនំ យេសំ កាយគតាសតិ អបរិហីនាតិ។>
  text <៦០៣>, <អមតំ តេសំ ភិក្ខវេ វិរទ្ធំ យេសំ កាយគតាសតិ វិរទ្ធា។ អមតំ តេសំ ភិក្ខវេ អារទ្ធំ យេសំ កាយគតាសតិ អារទ្ធាតិ។>
  text <៦០៤>, <អមតំ តេ ភិក្ខវេ បមាទិំសុ យេ កាយគតាសតិំ បមាទិំសុ។ អមតំ តេ ភិក្ខវេ ន បមាទិំសុ យេ កាយគតាសតិំ ន បមាទិំសុ។>
  text <៦០៥>, <អមតំ តេសំ ភិក្ខវេ បមុដ្ឋំ យេសំ កាយគតាសតិ បមុដ្ឋា។ អមតំ តេសំ ភិក្ខវេ អប្បមុដ្ឋំ យេសំ កាយគតាសតិ អប្បមុដ្ឋាតិ។>
  text <៦០៦>, <អមតំ តេសំ ភិក្ខវេ អនាសេវិតំ យេសំ កាយគតាសតិ អនាសេវិតា។ អមតំ តេសំ ភិក្ខវេ អាសេវិតំ យេសំ កាយគតាសតិ អាសេវិតាតិ។>
  text <៦០៧>, <អមតំ តេសំ ភិក្ខវេ អភាវិតំ យេសំ កាយគតាសតិ អភាវិតា។ អមតំ តេសំ ភិក្ខវេ ភាវិតំ យេសំ កាយគតាសតិ ភាវិតាតិ។>
  text <៦០៨>, <អមតំ តេសំ ភិក្ខវេ អពហុលីកតំ យេសំ កាយគតាសតិ អពហុលីកតា។ អមតំ តេសំ ភិក្ខវេ ពហុលីកតំ យេសំ កាយគតាសតិ ពហុលីកតាតិ។>
  text <៦០៩>, <អមតំ តេសំ ភិក្ខវេ អនភិញ្ញាតំ យេសំ កាយគតាសតិ អនភិញ្ញាតា។ អមតំ តេសំ ភិក្ខវេ អភិញ្ញាតំ យេសំ កាយគតាសតិ អភិញ្ញាតាតិ។>
  text <៦១០>, <អមតំ តេសំ ភិក្ខវេ អបរិញ្ញាតំ យេសំ កាយគតាសតិ អបរិញ្ញាតា។ អមតំ តេសំ ភិក្ខវេ បរិញ្ញាតំ យេសំ កាយគតាសតិ បរិញ្ញាតាតិ។>
  text <៦១១>, <អមតំ តេសំ ភិក្ខវេ អសច្ឆិកតំ យេសំ កាយគតាសតិ អសច្ឆិកតា។ អមតំ តេសំ ភិក្ខវេ សច្ឆិកតំ យេសំ កាយគតាសតិ សច្ឆិកតាតិ។ …។>
  text <ឥទមវោច ភគវា។ អត្តមនា តេ ភិក្ខូ ភគវតោ ភាសិតំ អភិនន្ទុន្តិ។>
  stand <អមតវគ្គោ វីសតិមោ។>
  stand <ឯកកនិបាតបាឡិ និដ្ឋិតា។>
