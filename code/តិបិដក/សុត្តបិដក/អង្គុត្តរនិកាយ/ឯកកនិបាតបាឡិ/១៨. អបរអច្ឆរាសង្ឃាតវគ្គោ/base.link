text <១៨។ អបរអច្ឆរាសង្ឃាតវគ្គោ>
  text <៣៨២>, <អច្ឆរាសង្ឃាតមត្តម្បិ ចេ ភិក្ខវេ ភិក្ខុ បឋមំ ឈានំ ភាវេតិ អយំ វុច្ចតិ ភិក្ខវេ ភិក្ខុ អរិត្តជ្ឈានោ វិហរតិ សត្ថុសាសនករោ ឱវាទបតិករោ អមោឃំ រដ្ឋបិណ្ឌំ ភុញ្ជតិ។ កោ បន វាទោ យេ នំ ពហុលីករោន្តីតិ។>
  text <៣៨៣-៣៨៩>, <អច្ឆរាសង្ឃាតមត្តម្បិ ចេ ភិក្ខវេ ភិក្ខុ ទុតិយំ ឈានំ ភាវេតិ…បេ។… តតិយំ ឈានំ ភាវេតិ…បេ។… ចតុត្ថំ ឈានំ ភាវេតិ…បេ។… មេត្តំ ចេតោវិមុត្តិំ ភាវេតិ…បេ។… ករុណំ ចេតោវិមុត្តិំ ភាវេតិ…បេ។… មុទិតំ ចេតោវិមុត្តិំ ភាវេតិ…បេ។… ឧបេក្ខំ ចេតោវិមុត្តិំ ភាវេតិ…បេ។…។>
  text <៣៩០-៣៩៣>, <កាយេ កាយានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ វេទនាសុ វេទនានុបស្សី វិហរតិ…បេ។… ចិត្តេ ចិត្តានុបស្សី វិហរតិ…បេ។… ធម្មេសុ ធម្មានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ។>
  text <៣៩៤-៣៩៧>, <អនុប្បន្នានំ បាបកានំ អកុសលានំ ធម្មានំ អនុប្បាទាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឧប្បន្នានំ បាបកានំ អកុសលានំ ធម្មានំ បហានាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។ អនុប្បន្នានំ កុសលានំ ធម្មានំ ឧប្បាទាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឧប្បន្នានំ កុសលានំ ធម្មានំ ឋិតិយា អសម្មោសាយ ភិយ្យោភាវាយ វេបុល្លាយ ភាវនាយ បារិបូរិយា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។>
  text <៣៩៨-៤០១>, <ឆន្ទសមាធិបធានសង្ខារសមន្នាគតំ ឥទ្ធិបាទំ ភាវេតិ… វីរិយសមាធិបធានសង្ខារសមន្នាគតំ ឥទ្ធិបាទំ ភាវេតិ… ចិត្តសមាធិបធានសង្ខារសមន្នាគតំ ឥទ្ធិបាទំ ភាវេតិ… វីមំសាសមាធិបធានសង្ខារសមន្នាគតំ ឥទ្ធិបាទំ ភាវេតិ…។>
  text <៤០២-៤០៦>, <សទ្ធិន្ទ្រិយំ ភាវេតិ… វីរិយិន្ទ្រិយំ ភាវេតិ… សតិន្ទ្រិយំ ភាវេតិ… សមាធិន្ទ្រិយំ ភាវេតិ… បញ្ញិន្ទ្រិយំ ភាវេតិ…។>
  text <៤០៧-៤១១>, <សទ្ធាពលំ ភាវេតិ… វីរិយពលំ ភាវេតិ… សតិពលំ ភាវេតិ… សមាធិពលំ ភាវេតិ… បញ្ញាពលំ ភាវេតិ…។>
  text <៤១២-៤១៨>, <សតិសម្ពោជ្ឈង្គំ ភាវេតិ… ធម្មវិចយសម្ពោជ្ឈង្គំ ភាវេតិ… វីរិយសម្ពោជ្ឈង្គំ ភាវេតិ… បីតិសម្ពោជ្ឈង្គំ ភាវេតិ… បស្សទ្ធិសម្ពោជ្ឈង្គំ ភាវេតិ… សមាធិសម្ពោជ្ឈង្គំ ភាវេតិ… ឧបេក្ខាសម្ពោជ្ឈង្គំ ភាវេតិ…។>
  text <៤១៩-៤២៦>, <សម្មាទិដ្ឋិំ ភាវេតិ… សម្មាសង្កប្បំ ភាវេតិ… សម្មាវាចំ ភាវេតិ… សម្មាកម្មន្តំ ភាវេតិ… សម្មាអាជីវំ ភាវេតិ… សម្មាវាយាមំ ភាវេតិ… សម្មាសតិំ ភាវេតិ… សម្មាសមាធិំ ភាវេតិ…។>
  text <៤២៧-៤៣៤>, <អជ្ឈត្តំ រូបសញ្ញី ពហិទ្ធា រូបានិ បស្សតិ បរិត្តានិ សុវណ្ណទុព្ពណ្ណានិ។ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ… អជ្ឈត្តំ រូបសញ្ញី ពហិទ្ធា រូបានិ បស្សតិ អប្បមាណានិ សុវណ្ណទុព្ពណ្ណានិ។ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ… អជ្ឈត្តំ អរូបសញ្ញី ពហិទ្ធា រូបានិ បស្សតិ បរិត្តានិ សុវណ្ណទុព្ពណ្ណានិ។ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ… អជ្ឈត្តំ អរូបសញ្ញី ពហិទ្ធា រូបានិ បស្សតិ អប្បមាណានិ សុវណ្ណទុព្ពណ្ណានិ។ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ… អជ្ឈត្តំ អរូបសញ្ញី ពហិទ្ធា រូបានិ បស្សតិ នីលានិ នីលវណ្ណានិ នីលនិទស្សនានិ នីលនិភាសានិ។ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ… អជ្ឈត្តំ អរូបសញ្ញី ពហិទ្ធា រូបានិ បស្សតិ បីតានិ បីតវណ្ណានិ បីតនិទស្សនានិ បីតនិភាសានិ។ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ… អជ្ឈត្តំ អរូបសញ្ញី ពហិទ្ធា រូបានិ បស្សតិ លោហិតកានិ លោហិតកវណ្ណានិ លោហិតកនិទស្សនានិ លោហិតកនិភាសានិ។ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ… អជ្ឈត្តំ អរូបសញ្ញី ពហិទ្ធា រូបានិ បស្សតិ ឱទាតានិ ឱទាតវណ្ណានិ ឱទាតនិទស្សនានិ ឱទាតនិភាសានិ។ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ…។>
  text <៤៣៥-៤៤២>, <រូបី រូបានិ បស្សតិ… អជ្ឈត្តំ អរូបសញ្ញី ពហិទ្ធា រូបានិ បស្សតិ សុភន្តេវ អធិមុត្តោ ហោតិ… សព្ពសោ រូបសញ្ញានំ សមតិក្កមា បដិឃសញ្ញានំ អត្ថង្គមា នានត្តសញ្ញានំ អមនសិការា អនន្តោ អាកាសោតិ អាកាសានញ្ចាយតនំ ឧបសម្បជ្ជ វិហរតិ… សព្ពសោ អាកាសានញ្ចាយតនំ សមតិក្កម្ម អនន្តំ វិញ្ញាណន្តិ វិញ្ញាណញ្ចាយតនំ ឧបសម្បជ្ជ វិហរតិ… សព្ពសោ វិញ្ញាណញ្ចាយតនំ សមតិក្កម្ម នត្ថិ កិញ្ចីតិ អាកិញ្ចញ្ញាយតនំ ឧបសម្បជ្ជ វិហរតិ… សព្ពសោ អាកិញ្ចញ្ញាយតនំ សមតិក្កម្ម នេវសញ្ញានាសញ្ញាយតនំ ឧបសម្បជ្ជ វិហរតិ… សព្ពសោ នេវសញ្ញានាសញ្ញាយតនំ សមតិក្កម្ម សញ្ញាវេទយិតនិរោធំ ឧបសម្បជ្ជ វិហរតិ…។>
  text <៤៤៣-៤៥២>, <បថវីកសិណំ ភាវេតិ… អាបោកសិណំ ភាវេតិ… តេជោកសិណំ ភាវេតិ… វាយោកសិណំ ភាវេតិ… នីលកសិណំ ភាវេតិ… បីតកសិណំ ភាវេតិ… លោហិតកសិណំ ភាវេតិ… ឱទាតកសិណំ ភាវេតិ… អាកាសកសិណំ ភាវេតិ… វិញ្ញាណកសិណំ ភាវេតិ…។>
  text <៤៥៣-៤៦២>, <អសុភសញ្ញំ ភាវេតិ… មរណសញ្ញំ ភាវេតិ… អាហារេ បដិកូលសញ្ញំ ភាវេតិ… សព្ពលោកេ អនភិរតិសញ្ញំ ភាវេតិ… អនិច្ចសញ្ញំ ភាវេតិ… អនិច្ចេ ទុក្ខសញ្ញំ ភាវេតិ… ទុក្ខេ អនត្តសញ្ញំ ភាវេតិ… បហានសញ្ញំ ភាវេតិ… វិរាគសញ្ញំ ភាវេតិ… និរោធសញ្ញំ ភាវេតិ…។>
  text <៤៦៣-៤៧២>, <អនិច្ចសញ្ញំ ភាវេតិ… អនត្តសញ្ញំ ភាវេតិ… មរណសញ្ញំ ភាវេតិ… អាហារេ បដិកូលសញ្ញំ ភាវេតិ… សព្ពលោកេ អនភិរតិសញ្ញំ ភាវេតិ… អដ្ឋិកសញ្ញំ ភាវេតិ… បុឡវកសញ្ញំ ភាវេតិ… វិនីលកសញ្ញំ ភាវេតិ… វិច្ឆិទ្ទកសញ្ញំ ភាវេតិ… ឧទ្ធុមាតកសញ្ញំ ភាវេតិ…។>
  text <៤៧៣-៤៨២>, <ពុទ្ធានុស្សតិំ ភាវេតិ… ធម្មានុស្សតិំ ភាវេតិ… សង្ឃានុស្សតិំ ភាវេតិ… សីលានុស្សតិំ ភាវេតិ… ចាគានុស្សតិំ ភាវេតិ… ទេវតានុស្សតិំ ភាវេតិ… អានាបានស្សតិំ ភាវេតិ… មរណស្សតិំ ភាវេតិ… កាយគតាសតិំ ភាវេតិ… ឧបសមានុស្សតិំ ភាវេតិ…។>
  text <៤៨៣-៤៩២>, <បឋមជ្ឈានសហគតំ សទ្ធិន្ទ្រិយំ ភាវេតិ… វីរិយិន្ទ្រិយំ ភាវេតិ… សតិន្ទ្រិយំ ភាវេតិ… សមាធិន្ទ្រិយំ ភាវេតិ… បញ្ញិន្ទ្រិយំ ភាវេតិ… សទ្ធាពលំ ភាវេតិ… វីរិយពលំ ភាវេតិ… សតិពលំ ភាវេតិ… សមាធិពលំ ភាវេតិ… បញ្ញាពលំ ភាវេតិ…។>
  text <៤៩៣-៥៦២>, <ទុតិយជ្ឈានសហគតំ…បេ។… តតិយជ្ឈានសហគតំ…បេ។… ចតុត្ថជ្ឈានសហគតំ…បេ។… មេត្តាសហគតំ…បេ។… ករុណាសហគតំ…បេ។… មុទិតាសហគតំ…បេ។… ឧបេក្ខាសហគតំ សទ្ធិន្ទ្រិយំ ភាវេតិ… វីរិយិន្ទ្រិយំ ភាវេតិ… សតិន្ទ្រិយំ ភាវេតិ… សមាធិន្ទ្រិយំ ភាវេតិ… បញ្ញិន្ទ្រិយំ ភាវេតិ… សទ្ធាពលំ ភាវេតិ… វីរិយពលំ ភាវេតិ… សតិពលំ ភាវេតិ… សមាធិពលំ ភាវេតិ… បញ្ញាពលំ ភាវេតិ។ អយំ វុច្ចតិ ភិក្ខវេ ភិក្ខុ អរិត្តជ្ឈានោ វិហរតិ សត្ថុសាសនករោ ឱវាទបតិករោ អមោឃំ រដ្ឋបិណ្ឌំ ភុញ្ជតិ។ កោ បន វាទោ យេ នំ ពហុលីករោន្តីតិ។>
  stand <អបរអច្ឆរាសង្ឃាតវគ្គោ អដ្ឋារសមោ។>
