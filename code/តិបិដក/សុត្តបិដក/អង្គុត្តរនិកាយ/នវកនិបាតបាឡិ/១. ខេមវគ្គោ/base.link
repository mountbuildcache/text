text <៦ ១។ ខេមវគ្គោ>
  text <១។ ខេមសុត្តំ>
    text <៥២>, <ខេមំ ខេមន្តិ អាវុសោ វុច្ចតិ។ កិត្តាវតា នុ ខោ អាវុសោ ខេមំ វុត្តំ ភគវតាតិ។>
    text <ឥធាវុសោ ភិក្ខុ វិវិច្ចេវ កាមេហិ…បេ។… បឋមំ ឈានំ ឧបសម្បជ្ជ វិហរតិ។ ឯត្តាវតាបិ ខោ អាវុសោ ខេមំ វុត្តំ ភគវតា បរិយាយេន…បេ។…។>
    text <បុន ចបរំ អាវុសោ ភិក្ខុ សព្ពសោ នេវសញ្ញានាសញ្ញាយតនំ សមតិក្កម្ម សញ្ញាវេទយិតនិរោធំ ឧបសម្បជ្ជ វិហរតិ បញ្ញាយ ចស្ស ទិស្វា អាសវា បរិក្ខីណា ហោន្តិ។ ឯត្តាវតាបិ ខោ អាវុសោ ខេមំ វុត្តំ ភគវតា និប្បរិយាយេនាតិ។ បឋមំ។>
  text <២។ ខេមប្បត្តសុត្តំ>
    text <៥៣>, <ខេមប្បត្តោ ខេមប្បត្តោតិ អាវុសោ វុច្ចតិ…បេ។…។ ទុតិយំ។>
  text <៣។ អមតសុត្តំ>
    text <៥៤>, <អមតំ អមតន្តិ អាវុសោ វុច្ចតិ…បេ។…។ តតិយំ។>
  text <៤។ អមតប្បត្តសុត្តំ>
    text <៥៥>, <អមតប្បត្តោ អមតប្បត្តោតិ អាវុសោ វុច្ចតិ…បេ។…។ ចតុត្ថំ។>
  text <៥។ អភយសុត្តំ>
    text <៥៦>, <អភយំ អភយន្តិ អាវុសោ វុច្ចតិ…បេ។…។ បញ្ចមំ។>
  text <៦។ អភយប្បត្តសុត្តំ>
    text <៥៧>, <អភយប្បត្តោ អភយប្បត្តោតិ អាវុសោ វុច្ចតិ…បេ។…។ ឆដ្ឋំ។>
  text <៧។ បស្សទ្ធិសុត្តំ>
    text <៥៨>, <បស្សទ្ធិ បស្សទ្ធីតិ អាវុសោ វុច្ចតិ…បេ។…។ សត្តមំ។>
  text <៨។ អនុបុព្ពបស្សទ្ធិសុត្តំ>
    text <៥៩>, <អនុបុព្ពបស្សទ្ធិ អនុបុព្ពបស្សទ្ធីតិ អាវុសោ វុច្ចតិ…បេ។…។ អដ្ឋមំ។>
  text <៩។ និរោធសុត្តំ>
    text <៦០>, <និរោធោ និរោធោតិ អាវុសោ វុច្ចតិ…បេ។…។ នវមំ។>
  text <១០។ អនុបុព្ពនិរោធសុត្តំ>
    text <៦១>, <អនុបុព្ពនិរោធោ អនុបុព្ពនិរោធោតិ អាវុសោ វុច្ចតិ។ កិត្តាវតា នុ ខោ អាវុសោ អនុបុព្ពនិរោធោ វុត្តោ ភគវតាតិ។>
    text <ឥធាវុសោ ភិក្ខុ វិវិច្ចេវ កាមេហិ…បេ។… បឋមំ ឈានំ ឧបសម្បជ្ជ វិហរតិ។ ឯត្តាវតាបិ ខោ អាវុសោ អនុបុព្ពនិរោធោ វុត្តោ ភគវតា បរិយាយេន…បេ។…។>
    text <បុន ចបរំ អាវុសោ ភិក្ខុ សព្ពសោ នេវសញ្ញានាសញ្ញាយតនំ សមតិក្កម្ម សញ្ញាវេទយិតនិរោធំ ឧបសម្បជ្ជ វិហរតិ បញ្ញាយ ចស្ស ទិស្វា អាសវា បរិក្ខីណា ហោន្តិ។ ឯត្តាវតាបិ ខោ អាវុសោ អនុបុព្ពនិរោធោ វុត្តោ ភគវតា និប្បរិយាយេនាតិ។ ទសមំ។>
  text <១១។ អភព្ពសុត្តំ>
    text <៦២>, <នវ ភិក្ខវេ ធម្មេ អប្បហាយ អភព្ពោ អរហត្តំ សច្ឆិកាតុំ។ កតមេ នវ។ រាគំ ទោសំ មោហំ កោធំ ឧបនាហំ មក្ខំ បឡាសំ ឥស្សំ មច្ឆរិយំ ឥមេ ខោ ភិក្ខវេ នវ ធម្មេ អប្បហាយ អភព្ពោ អរហត្តំ សច្ឆិកាតុំ។>
    text <នវ ភិក្ខវេ ធម្មេ បហាយ ភព្ពោ អរហត្តំ សច្ឆិកាតុំ។ កតមេ នវ។ រាគំ ទោសំ មោហំ កោធំ ឧបនាហំ មក្ខំ បឡាសំ ឥស្សំ មច្ឆរិយំ ឥមេ ខោ ភិក្ខវេ នវ ធម្មេ បហាយ ភព្ពោ អរហត្តំ សច្ឆិកាតុន្តិ។ ឯកាទសមំ។>
    stand <ខេមវគ្គោ បឋមោ។>
    text <តស្សុទ្ទានំ>
    block
      text <ខេមោ ច អមតញ្ចេវ អភយំ បស្សទ្ធិយេន ច>
      text <និរោធោ អនុបុព្ពោ ច ធម្មំ បហាយ ភព្ពេន ចាតិ។>
