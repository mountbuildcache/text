text <៩ ៤។ ឥទ្ធិបាទវគ្គោ>
  text <១។ សិក្ខសុត្តំ>
    text <៨៣>, <បញ្ចិមានិ ភិក្ខវេ សិក្ខាទុព្ពល្យានិ។ កតមានិ បញ្ច។ បាណាតិបាតោ…បេ។… សុរាមេរយមជ្ជបមាទដ្ឋានំ ឥមានិ ខោ ភិក្ខវេ បញ្ច សិក្ខាទុព្ពល្យានិ។>
    text <ឥមេសំ ខោ ភិក្ខវេ បញ្ចន្នំ សិក្ខាទុព្ពល្យានំ បហានាយ ចត្តារោ ឥទ្ធិបាទា ភាវេតព្ពា។ កតមេ ចត្តារោ។ ឥធ ភិក្ខវេ ភិក្ខុ ឆន្ទសមាធិបធានសង្ខារសមន្នាគតំ ឥទ្ធិបាទំ ភាវេតិ វីរិយសមាធិ… ចិត្តសមាធិ… វីមំសាសមាធិបធានសង្ខារសមន្នាគតំ ឥទ្ធិបាទំ ភាវេតិ។ ឥមេសំ ខោ ភិក្ខវេ បញ្ចន្នំ សិក្ខាទុព្ពល្យានំ បហានាយ ឥមេ ចត្តារោ ឥទ្ធិបាទា ភាវេតព្ពាតិ។ បឋមំ។>
    text <៨៤-៩១>, <យថា សតិបដ្ឋានវគ្គេ តថា ឥទ្ធិបាទវសេន វិត្ថារេតព្ពា។>
  text <១០។ ចេតសោវិនិពន្ធសុត្តំ>
    text <៩២>, <បញ្ចិមេ ភិក្ខវេ ចេតសោវិនិពន្ធា។ កតមេ បញ្ច។ ឥធ ភិក្ខវេ ភិក្ខុ កាមេសុ អវីតរាគោ ហោតិ…បេ។… ឥមេ ខោ ភិក្ខវេ បញ្ច ចេតសោវិនិពន្ធា។>
    text <ឥមេសំ ខោ ភិក្ខវេ បញ្ចន្នំ ចេតសោវិនិពន្ធានំ បហានាយ ឥមេ ចត្តារោ ឥទ្ធិបាទា ភាវេតព្ពា។ កតមេ ចត្តារោ។ ឥធ ភិក្ខវេ ភិក្ខុ ឆន្ទសមាធិបធានសង្ខារសមន្នាគតំ ឥទ្ធិបាទំ ភាវេតិ វីរិយសមាធិ… ចិត្តសមាធិ… វីមំសាសមាធិបធានសង្ខារសមន្នាគតំ ឥទ្ធិបាទំ ភាវេតិ។ ឥមេសំ ខោ ភិក្ខវេ បញ្ចន្នំ ចេតសោវិនិពន្ធានំ បហានាយ ឥមេ ចត្តារោ ឥទ្ធិបាទា ភាវេតព្ពាតិ។ ទសមំ។>
    stand <ឥទ្ធិបាទវគ្គោ ចតុត្ថោ។>
    block
      text <យថេវ សតិបដ្ឋានា បធានា ចតុរោបិ ច>
      text <ចត្តារោ ឥទ្ធិបាទា ច តថេវ សម្បយោជយេតិ។>
