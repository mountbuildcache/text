text <១។ កោធបេយ្យាលំ>
  text <១៨១>, <ទ្វេមេ ភិក្ខវេ ធម្មា។ កតមេ ទ្វេ។ កោធោ ច ឧបនាហោ ច…បេ។… មក្ខោ ច បឡាសោ ច… ឥស្សា ច មច្ឆរិយញ្ច… មាយា ច សាឋេយ្យញ្ច… អហិរិកញ្ច អនោត្តប្បញ្ច។ ឥមេ ខោ ភិក្ខវេ ទ្វេ ធម្មា។>
  text <១៨២>, <ទ្វេមេ ភិក្ខវេ ធម្មា។ កតមេ ទ្វេ។ អក្កោធោ ច អនុបនាហោ ច… អមក្ខោ ច អបឡាសោ ច… អនិស្សា ច អមច្ឆរិយញ្ច… អមាយា ច អសាឋេយ្យញ្ច… ហិរី ច ឱត្តប្បញ្ច។ ឥមេ ខោ ភិក្ខវេ ទ្វេ ធម្មា។>
  text <១៨៣>, <ទ្វីហិ ភិក្ខវេ ធម្មេហិ សមន្នាគតោ ទុក្ខំ វិហរតិ។ កតមេហិ ទ្វីហិ។ កោធេន ច ឧបនាហេន ច… មក្ខេន ច បឡាសេន ច… ឥស្សាយ ច មច្ឆរិយេន ច… មាយាយ ច សាឋេយ្យេន ច… អហិរិកេន ច អនោត្តប្បេន ច។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ ទុក្ខំ វិហរតិ។>
  text <១៨៤>, <ទ្វីហិ ភិក្ខវេ ធម្មេហិ សមន្នាគតោ សុខំ វិហរតិ។ កតមេហិ ទ្វីហិ។ អក្កោធេន ច អនុបនាហេន ច… អមក្ខេន ច អបឡាសេន ច… អនិស្សាយ ច អមច្ឆរិយេន ច… អមាយាយ ច អសាឋេយ្យេន ច … ហិរិយា ច ឱត្តប្បេន ច។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ សុខំ វិហរតិ។>
  text <១៨៥>, <ទ្វេមេ ភិក្ខវេ ធម្មា សេខស្ស ភិក្ខុនោ បរិហានាយ សំវត្តន្តិ។ កតមេ ទ្វេ។ កោធោ ច ឧបនាហោ ច… មក្ខោ ច បឡាសោ ច… ឥស្សា ច មច្ឆរិយញ្ច… មាយា ច សាឋេយ្យញ្ច… អហិរិកញ្ច អនោត្តប្បញ្ច។ ឥមេ ខោ ភិក្ខវេ ទ្វេ ធម្មា សេខស្ស ភិក្ខុនោ បរិហានាយ សំវត្តន្តិ។>
  text <១៨៦>, <ទ្វេមេ ភិក្ខវេ ធម្មា សេខស្ស ភិក្ខុនោ អបរិហានាយ សំវត្តន្តិ។ កតមេ ទ្វេ។ អក្កោធោ ច អនុបនាហោ ច… អមក្ខោ ច អបឡាសោ ច… អនិស្សា ច អមច្ឆរិយញ្ច… អមាយា ច អសាឋេយ្យញ្ច… ហិរី ច ឱត្តប្បញ្ច។ ឥមេ ខោ ភិក្ខវេ ទ្វេ ធម្មា សេខស្ស ភិក្ខុនោ អបរិហានាយ សំវត្តន្តិ។>
  text <១៨៧>, <ទ្វីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។ កតមេហិ ទ្វីហិ។ កោធេន ច ឧបនាហេន ច… មក្ខេន ច បឡាសេន ច… ឥស្សាយ ច មច្ឆរិយេន ច… មាយាយ ច សាឋេយ្យេន ច… អហិរិកេន ច អនោត្តប្បេន ច។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ យថាភតំ និក្ខិត្តោ ឯវំ និរយេ។>
  text <១៨៨>, <ទ្វីហិ ភិក្ខវេ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេ។ កតមេហិ ទ្វីហិ។ អក្កោធេន ច អនុបនាហេន ច… អមក្ខេន ច អបឡាសេន ច… អនិស្សាយ ច អមច្ឆរិយេន ច… អមាយាយ ច អសាឋេយ្យេន ច… ហិរិយា ច ឱត្តប្បេន ច។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ យថាភតំ និក្ខិត្តោ ឯវំ សគ្គេ។>
  text <១៨៩>, <ទ្វីហិ ភិក្ខវេ ធម្មេហិ សមន្នាគតោ ឥធេកច្ចោ កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបជ្ជតិ។ កតមេហិ ទ្វីហិ។ កោធេន ច ឧបនាហេន ច… មក្ខេន ច បឡាសេន ច… ឥស្សាយ ច មច្ឆរិយេន ច… មាយាយ ច សាឋេយ្យេន ច… អហិរិកេន ច អនោត្តប្បេន ច។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ ឥធេកច្ចោ កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបជ្ជតិ។>
  text <១៩០>, <ទ្វីហិ ភិក្ខវេ ធម្មេហិ សមន្នាគតោ ឥធេកច្ចោ កាយស្ស ភេទា បរំ មរណា សុគតិំ សគ្គំ លោកំ ឧបបជ្ជតិ។ កតមេហិ ទ្វីហិ។ អក្កោធេន ច អនុបនាហេន ច… អមក្ខេន ច អបឡាសេន ច… អនិស្សាយ ច អមច្ឆរិយេន ច… អមាយាយ ច អសាឋេយ្យេន ច… ហិរិយា ច ឱត្តប្បេន ច។ ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ ឥធេកច្ចោ កាយស្ស ភេទា បរំ មរណា សុគតិំ សគ្គំ លោកំ ឧបបជ្ជតិ។>
  stand <កោធបេយ្យាលំ និដ្ឋិតំ។>
