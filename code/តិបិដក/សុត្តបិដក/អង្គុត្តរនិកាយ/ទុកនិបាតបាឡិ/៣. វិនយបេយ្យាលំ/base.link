text <៣។ វិនយបេយ្យាលំ>
  text <២០១>, <ទ្វេមេ ភិក្ខវេ អត្ថវសេ បដិច្ច តថាគតេន សាវកានំ សិក្ខាបទំ បញ្ញត្តំ។ កតមេ ទ្វេ។ សង្ឃសុដ្ឋុតាយ សង្ឃផាសុតាយ… ទុម្មង្កូនំ បុគ្គលានំ និគ្គហាយ បេសលានំ ភិក្ខូនំ ផាសុវិហារាយ… ទិដ្ឋធម្មិកានំ អាសវានំ សំវរាយ សម្បរាយិកានំ អាសវានំ បដិឃាតាយ… ទិដ្ឋធម្មិកានំ វេរានំ សំវរាយ សម្បរាយិកានំ វេរានំ បដិឃាតាយ… ទិដ្ឋធម្មិកានំ វជ្ជានំ សំវរាយ សម្បរាយិកានំ វជ្ជានំ បដិឃាតាយ… ទិដ្ឋធម្មិកានំ ភយានំ សំវរាយ សម្បរាយិកានំ ភយានំ បដិឃាតាយ… ទិដ្ឋធម្មិកានំ អកុសលានំ ធម្មានំ សំវរាយ សម្បរាយិកានំ អកុសលានំ ធម្មានំ បដិឃាតាយ… គិហីនំ អនុកម្បាយ បាបិច្ឆានំ ភិក្ខូនំ បក្ខុបច្ឆេទាយ… អប្បសន្នានំ បសាទាយ បសន្នានំ ភិយ្យោភាវាយ… សទ្ធម្មដ្ឋិតិយា វិនយានុគ្គហាយ។ ឥមេ ខោ ភិក្ខវេ ទ្វេ អត្ថវសេ បដិច្ច តថាគតេន សាវកានំ សិក្ខាបទំ បញ្ញត្តន្តិ។>
  text <២០២-២៣០>, <ទ្វេមេ ភិក្ខវេ អត្ថវសេ បដិច្ច តថាគតេន សាវកានំ បាតិមោក្ខំ បញ្ញត្តំ…បេ។… បាតិមោក្ខុទ្ទេសោ បញ្ញត្តោ… បាតិមោក្ខដ្ឋបនំ បញ្ញត្តំ… បវារណា បញ្ញត្តា… បវារណដ្ឋបនំ បញ្ញត្តំ… តជ្ជនីយកម្មំ បញ្ញត្តំ… និយស្សកម្មំ បញ្ញត្តំ… បព្ពាជនីយកម្មំ បញ្ញត្តំ… បដិសារណីយកម្មំ បញ្ញត្តំ… ឧក្ខេបនីយកម្មំ បញ្ញត្តំ… បរិវាសទានំ បញ្ញត្តំ… មូលាយ បដិកស្សនំ បញ្ញត្តំ… មានត្តទានំ បញ្ញត្តំ… អព្ភានំ បញ្ញត្តំ… ឱសារណីយំ បញ្ញត្តំ… និស្សារណីយំ បញ្ញត្តំ… ឧបសម្បទា បញ្ញត្តា… ញត្តិកម្មំ បញ្ញត្តំ… ញត្តិទុតិយកម្មំ បញ្ញត្តំ… ញត្តិចតុត្ថកម្មំ បញ្ញត្តំ… អបញ្ញត្តេ បញ្ញត្តំ… បញ្ញត្តេ អនុបញ្ញត្តំ… សម្មុខាវិនយោ បញ្ញត្តោ… សតិវិនយោ បញ្ញត្តោ… អមូឡ្ហវិនយោ បញ្ញត្តោ… បដិញ្ញាតករណំ បញ្ញត្តំ… យេភុយ្យសិកា បញ្ញត្តា… តស្សបាបិយសិកា បញ្ញត្តា… តិណវត្ថារកោ បញ្ញត្តោ។ កតមេ ទ្វេ។ សង្ឃសុដ្ឋុតាយ សង្ឃផាសុតាយ… ទុម្មង្កូនំ បុគ្គលានំ និគ្គហាយ បេសលានំ ភិក្ខូនំ ផាសុវិហារាយ… ទិដ្ឋធម្មិកានំ អាសវានំ សំវរាយ សម្បរាយិកានំ អាសវានំ បដិឃាតាយ… ទិដ្ឋធម្មិកានំ វេរានំ សំវរាយ សម្បរាយិកានំ វេរានំ បដិឃាតាយ… ទិដ្ឋធម្មិកានំ វជ្ជានំ សំវរាយ សម្បរាយិកានំ វជ្ជានំ បដិឃាតាយ… ទិដ្ឋធម្មិកានំ ភយានំ សំវរាយ សម្បរាយិកានំ ភយានំ បដិឃាតាយ… ទិដ្ឋធម្មិកានំ អកុសលានំ ធម្មានំ សំវរាយ សម្បរាយិកានំ អកុសលានំ ធម្មានំ បដិឃាតាយ… គិហីនំ អនុកម្បាយ បាបិច្ឆានំ ភិក្ខូនំ បក្ខុបច្ឆេទាយ… អប្បសន្នានំ បសាទាយ បសន្នានំ ភិយ្យោភាវាយ… សទ្ធម្មដ្ឋិតិយា វិនយានុគ្គហាយ។ ឥមេ ខោ ភិក្ខវេ ទ្វេ អត្ថវសេ បដិច្ច តថាគតេន សាវកានំ តិណវត្ថារកោ បញ្ញត្តោតិ។>
  stand <វិនយបេយ្យាលំ និដ្ឋិតំ។>
