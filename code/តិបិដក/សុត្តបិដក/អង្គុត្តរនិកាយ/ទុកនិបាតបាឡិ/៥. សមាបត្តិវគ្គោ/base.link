text <១៥ ៥។ សមាបត្តិវគ្គោ>
  text <១៦៤>, <ទ្វេមេ ភិក្ខវេ ធម្មា។ កតមេ ទ្វេ។ សមាបត្តិកុសលតា ច សមាបត្តិវុដ្ឋានកុសលតា ច។ ឥមេ ខោ ភិក្ខវេ ទ្វេ ធម្មាតិ។>
  text <១៦៥>, <ទ្វេមេ ភិក្ខវេ ធម្មា។ កតមេ ទ្វេ។ អជ្ជវញ្ច មទ្ទវញ្ច។ ឥមេ ខោ ភិក្ខវេ ទ្វេ ធម្មា។>
  text <១៦៦>, <ទ្វេមេ ភិក្ខវេ ធម្មា។ កតមេ ទ្វេ។ ខន្តិ ច សោរច្ចញ្ច។ ឥមេ ខោ ភិក្ខវេ ទ្វេ ធម្មា។>
  text <១៦៧>, <ទ្វេមេ ភិក្ខវេ ធម្មា។ កតមេ ទ្វេ។ សាខល្យញ្ច បដិសន្ថារោ ច។ ឥមេ ខោ ភិក្ខវេ ទ្វេ ធម្មា។>
  text <១៦៨>, <ទ្វេមេ ភិក្ខវេ ធម្មា។ កតមេ ទ្វេ។ អវិហិំសា ច សោចេយ្យញ្ច។ ឥមេ ខោ ភិក្ខវេ ទ្វេ ធម្មា។>
  text <១៦៩>, <ទ្វេមេ ភិក្ខវេ ធម្មា។ កតមេ ទ្វេ។ ឥន្ទ្រិយេសុ អគុត្តទ្វារតា ច ភោជនេ អមត្តញ្ញុតា ច។ ឥមេ ខោ ភិក្ខវេ ទ្វេ ធម្មា។>
  text <១៧០>, <ទ្វេមេ ភិក្ខវេ ធម្មា។ កតមេ ទ្វេ។ ឥន្ទ្រិយេសុ គុត្តទ្វារតា ច ភោជនេ មត្តញ្ញុតា ច។ ឥមេ ខោ ភិក្ខវេ ទ្វេ ធម្មា។>
  text <១៧១>, <ទ្វេមេ ភិក្ខវេ ធម្មា។ កតមេ ទ្វេ។ បដិសង្ខានពលញ្ច ភាវនាពលញ្ច។ ឥមេ ខោ ភិក្ខវេ ទ្វេ ធម្មា។>
  text <១៧២>, <ទ្វេមេ ភិក្ខវេ ធម្មា។ កតមេ ទ្វេ។ សតិពលញ្ច សមាធិពលញ្ច។ ឥមេ ខោ ភិក្ខវេ ទ្វេ ធម្មា។>
  text <១៧៣>, <ទ្វេមេ ភិក្ខវេ ធម្មា។ កតមេ ទ្វេ។ សមថោ ច វិបស្សនា ច។ ឥមេ ខោ ភិក្ខវេ ទ្វេ ធម្មា។>
  text <១៧៤>, <ទ្វេមេ ភិក្ខវេ ធម្មា។ កតមេ ទ្វេ។ សីលវិបត្តិ ច ទិដ្ឋិវិបត្តិ ច។ ឥមេ ខោ ភិក្ខវេ ទ្វេ ធម្មា។>
  text <១៧៥>, <ទ្វេមេ ភិក្ខវេ ធម្មា។ កតមេ ទ្វេ។ សីលសម្បទា ច ទិដ្ឋិសម្បទា ច។ ឥមេ ខោ ភិក្ខវេ ទ្វេ ធម្មា។>
  text <១៧៦>, <ទ្វេមេ ភិក្ខវេ ធម្មា។ កតមេ ទ្វេ។ សីលវិសុទ្ធិ ច ទិដ្ឋិវិសុទ្ធិ ច។ ឥមេ ខោ ភិក្ខវេ ទ្វេ ធម្មា។>
  text <១៧៧>, <ទ្វេមេ ភិក្ខវេ ធម្មា។ កតមេ ទ្វេ។ ទិដ្ឋិវិសុទ្ធិ ច យថាទិដ្ឋិស្ស ច បធានំ។ ឥមេ ខោ ភិក្ខវេ ទ្វេ ធម្មា។>
  text <១៧៨>, <ទ្វេមេ ភិក្ខវេ ធម្មា។ កតមេ ទ្វេ។ អសន្តុដ្ឋិតា ច កុសលេសុ ធម្មេសុ អប្បដិវានិតា ច បធានស្មិំ។ ឥមេ ខោ ភិក្ខវេ ទ្វេ ធម្មា។>
  text <១៧៩>, <ទ្វេមេ ភិក្ខវេ ធម្មា។ កតមេ ទ្វេ។ មុដ្ឋស្សច្ចញ្ច អសម្បជញ្ញញ្ច។ ឥមេ ខោ ភិក្ខវេ ទ្វេ ធម្មា។>
  text <១៨០>, <ទ្វេមេ ភិក្ខវេ ធម្មា។ កតមេ ទ្វេ។ សតិ ច សម្បជញ្ញញ្ច។ ឥមេ ខោ ភិក្ខវេ ទ្វេ ធម្មាតិ។>
  stand <សមាបត្តិវគ្គោ បញ្ចមោ។>
  stand <តតិយោ បណ្ណាសកោ សមត្តោ។>
