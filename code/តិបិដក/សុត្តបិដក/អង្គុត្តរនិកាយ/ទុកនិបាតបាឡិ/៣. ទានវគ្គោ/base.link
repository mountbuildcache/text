text <១៣ ៣។ ទានវគ្គោ>
  text <១៤២>, <ទ្វេមានិ ភិក្ខវេ ទានានិ។ កតមានិ ទ្វេ។ អាមិសទានញ្ច ធម្មទានញ្ច។ ឥមានិ ខោ ភិក្ខវេ ទ្វេ ទានានិ។ ឯតទគ្គំ ភិក្ខវេ ឥមេសំ ទ្វិន្នំ ទានានំ យទិទំ ធម្មទានន្តិ។>
  text <១៤៣>, <ទ្វេមេ ភិក្ខវេ យាគា។ កតមេ ទ្វេ។ អាមិសយាគោ ច ធម្មយាគោ ច។ ឥមេ ខោ ភិក្ខវេ ទ្វេ យាគា។ ឯតទគ្គំ ភិក្ខវេ ឥមេសំ ទ្វិន្នំ យាគានំ យទិទំ ធម្មយាគោតិ។>
  text <១៤៤>, <ទ្វេមេ ភិក្ខវេ ចាគា។ កតមេ ទ្វេ។ អាមិសចាគោ ច ធម្មចាគោ ច។ ឥមេ ខោ ភិក្ខវេ ទ្វេ ចាគា។ ឯតទគ្គំ ភិក្ខវេ ឥមេសំ ទ្វិន្នំ ចាគានំ យទិទំ ធម្មចាគោតិ។>
  text <១៤៥>, <ទ្វេមេ ភិក្ខវេ បរិច្ចាគា។ កតមេ ទ្វេ។ អាមិសបរិច្ចាគោ ច ធម្មបរិច្ចាគោ ច។ ឥមេ ខោ ភិក្ខវេ ទ្វេ បរិច្ចាគា។ ឯតទគ្គំ ភិក្ខវេ ឥមេសំ ទ្វិន្នំ បរិច្ចាគានំ យទិទំ ធម្មបរិច្ចាគោតិ។>
  text <១៤៦>, <ទ្វេមេ ភិក្ខវេ ភោគា។ កតមេ ទ្វេ។ អាមិសភោគោ ច ធម្មភោគោ ច។ ឥមេ ខោ ភិក្ខវេ ទ្វេ ភោគា។ ឯតទគ្គំ ភិក្ខវេ ឥមេសំ ទ្វិន្នំ ភោគានំ យទិទំ ធម្មភោគោតិ។>
  text <១៤៧>, <ទ្វេមេ ភិក្ខវេ សម្ភោគា។ កតមេ ទ្វេ។ អាមិសសម្ភោគោ ច ធម្មសម្ភោគោ ច។ ឥមេ ខោ ភិក្ខវេ ទ្វេ សម្ភោគា។ ឯតទគ្គំ ភិក្ខវេ ឥមេសំ ទ្វិន្នំ សម្ភោគានំ យទិទំ ធម្មសម្ភោគោតិ។>
  text <១៤៨>, <ទ្វេមេ ភិក្ខវេ សំវិភាគា។ កតមេ ទ្វេ។ អាមិសសំវិភាគោ ច ធម្មសំវិភាគោ ច។ ឥមេ ខោ ភិក្ខវេ ទ្វេ សំវិភាគា។ ឯតទគ្គំ ភិក្ខវេ ឥមេសំ ទ្វិន្នំ សំវិភាគានំ យទិទំ ធម្មសំវិភាគោតិ។>
  text <១៤៩>, <ទ្វេមេ ភិក្ខវេ សង្គហា។ កតមេ ទ្វេ។ អាមិសសង្គហោ ច ធម្មសង្គហោ ច។ ឥមេ ខោ ភិក្ខវេ ទ្វេ សង្គហា។ ឯតទគ្គំ ភិក្ខវេ ឥមេសំ ទ្វិន្នំ សង្គហានំ យទិទំ ធម្មសង្គហោតិ។>
  text <១៥០>, <ទ្វេមេ ភិក្ខវេ អនុគ្គហា។ កតមេ ទ្វេ។ អាមិសានុគ្គហោ ច ធម្មានុគ្គហោ ច។ ឥមេ ខោ ភិក្ខវេ ទ្វេ អនុគ្គហា។ ឯតទគ្គំ ភិក្ខវេ ឥមេសំ ទ្វិន្នំ អនុគ្គហានំ យទិទំ ធម្មានុគ្គហោតិ។>
  text <១៥១>, <ទ្វេមា ភិក្ខវេ អនុកម្បា។ កតមា ទ្វេ។ អាមិសានុកម្បា ច ធម្មានុកម្បា ច។ ឥមា ខោ ភិក្ខវេ ទ្វេ អនុកម្បា។ ឯតទគ្គំ ភិក្ខវេ ឥមាសំ ទ្វិន្នំ អនុកម្បានំ យទិទំ ធម្មានុកម្បាតិ។>
  stand <ទានវគ្គោ តតិយោ។>
