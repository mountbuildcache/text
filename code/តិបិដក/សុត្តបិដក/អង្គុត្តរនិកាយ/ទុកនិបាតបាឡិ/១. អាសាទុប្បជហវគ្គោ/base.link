text <១១ ១។ អាសាទុប្បជហវគ្គោ>
  text <១១៩>, <ទ្វេមា ភិក្ខវេ អាសា ទុប្បជហា។ កតមា ទ្វេ។ លាភាសា ច ជីវិតាសា ច។ ឥមា ខោ ភិក្ខវេ ទ្វេ អាសា ទុប្បជហាតិ។>
  text <១២០>, <ទ្វេមេ ភិក្ខវេ បុគ្គលា ទុល្លភា លោកស្មិំ។ កតមេ ទ្វេ។ យោ ច បុព្ពការី យោ ច កតញ្ញូ កតវេទី។ ឥមេ ខោ ភិក្ខវេ ទ្វេ បុគ្គលា ទុល្លភា លោកស្មិន្តិ។>
  text <១២១>, <ទ្វេមេ ភិក្ខវេ បុគ្គលា ទុល្លភា លោកស្មិំ។ កតមេ ទ្វេ។ តិត្តោ ច តប្បេតា ច។ ឥមេ ខោ ភិក្ខវេ ទ្វេ បុគ្គលា ទុល្លភា លោកស្មិន្តិ។>
  text <១២២>, <ទ្វេមេ ភិក្ខវេ បុគ្គលា ទុត្តប្បយា។ កតមេ ទ្វេ។ យោ ច លទ្ធំ លទ្ធំ និក្ខិបតិ យោ ច លទ្ធំ លទ្ធំ វិស្សជ្ជេតិ។ ឥមេ ខោ ភិក្ខវេ ទ្វេ បុគ្គលា ទុត្តប្បយាតិ។>
  text <១២៣>, <ទ្វេមេ ភិក្ខវេ បុគ្គលា សុតប្បយា។ កតមេ ទ្វេ។ យោ ច លទ្ធំ លទ្ធំ ន និក្ខិបតិ យោ ច លទ្ធំ លទ្ធំ ន វិស្សជ្ជេតិ។ ឥមេ ខោ ភិក្ខវេ ទ្វេ បុគ្គលា សុតប្បយាតិ។>
  text <១២៤>, <ទ្វេមេ ភិក្ខវេ បច្ចយា រាគស្ស ឧប្បាទាយ។ កតមេ ទ្វេ។ សុភនិមិត្តញ្ច អយោនិសោ ច មនសិការោ។ ឥមេ ខោ ភិក្ខវេ ទ្វេ បច្ចយា រាគស្ស ឧប្បាទាយាតិ។>
  text <១២៥>, <ទ្វេមេ ភិក្ខវេ បច្ចយា ទោសស្ស ឧប្បាទាយ។ កតមេ ទ្វេ។ បដិឃនិមិត្តញ្ច អយោនិសោ ច មនសិការោ។ ឥមេ ខោ ភិក្ខវេ ទ្វេ បច្ចយា ទោសស្ស ឧប្បាទាយាតិ។>
  text <១២៦>, <ទ្វេមេ ភិក្ខវេ បច្ចយា មិច្ឆាទិដ្ឋិយា ឧប្បាទាយ។ កតមេ ទ្វេ។ បរតោ ច ឃោសោ អយោនិសោ ច មនសិការោ។ ឥមេ ខោ ភិក្ខវេ ទ្វេ បច្ចយា មិច្ឆាទិដ្ឋិយា ឧប្បាទាយាតិ។>
  text <១២៧>, <ទ្វេមេ ភិក្ខវេ បច្ចយា សម្មាទិដ្ឋិយា ឧប្បាទាយ។ កតមេ ទ្វេ។ បរតោ ច ឃោសោ យោនិសោ ច មនសិការោ។ ឥមេ ខោ ភិក្ខវេ ទ្វេ បច្ចយា សម្មាទិដ្ឋិយា ឧប្បាទាយាតិ។>
  text <១២៨>, <ទ្វេមា ភិក្ខវេ អាបត្តិយោ។ កតមា ទ្វេ។ លហុកា ច អាបត្តិ គរុកា ច អាបត្តិ។ ឥមា ខោ ភិក្ខវេ ទ្វេ អាបត្តិយោតិ។>
  text <១២៩>, <ទ្វេមា ភិក្ខវេ អាបត្តិយោ។ កតមា ទ្វេ។ ទុដ្ឋុល្លា ច អាបត្តិ អទុដ្ឋុល្លា ច អាបត្តិ។ ឥមា ខោ ភិក្ខវេ ទ្វេ អាបត្តិយោតិ។>
  text <១៣០>, <ទ្វេមា ភិក្ខវេ អាបត្តិយោ។ កតមា ទ្វេ។ សាវសេសា ច អាបត្តិ អនវសេសា ច អាបត្តិ។ ឥមា ខោ ភិក្ខវេ ទ្វេ អាបត្តិយោតិ។>
  stand <អាសាទុប្បជហវគ្គោ បឋមោ។>
