text <៧ ២។ សុខវគ្គោ>
  text <៦៥>, <ទ្វេមានិ ភិក្ខវេ សុខានិ។ កតមានិ ទ្វេ។ គិហិសុខញ្ច បព្ពជិតសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ បព្ពជិតសុខន្តិ។>
  text <៦៦>, <ទ្វេមានិ ភិក្ខវេ សុខានិ។ កតមានិ ទ្វេ។ កាមសុខញ្ច នេក្ខម្មសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ នេក្ខម្មសុខន្តិ។>
  text <៦៧>, <ទ្វេមានិ ភិក្ខវេ សុខានិ។ កតមានិ ទ្វេ។ ឧបធិសុខញ្ច និរុបធិសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ និរុបធិសុខន្តិ។>
  text <៦៨>, <ទ្វេមានិ ភិក្ខវេ សុខានិ។ កតមានិ ទ្វេ។ សាសវសុខញ្ច អនាសវសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ អនាសវសុខន្តិ។>
  text <៦៩>, <ទ្វេមានិ ភិក្ខវេ សុខានិ។ កតមានិ ទ្វេ។ សាមិសញ្ច សុខំ និរាមិសញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ និរាមិសំ សុខន្តិ។>
  text <៧០>, <ទ្វេមានិ ភិក្ខវេ សុខានិ។ កតមានិ ទ្វេ។ អរិយសុខញ្ច អនរិយសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ អរិយសុខន្តិ។>
  text <៧១>, <ទ្វេមានិ ភិក្ខវេ សុខានិ។ កតមានិ ទ្វេ។ កាយិកញ្ច សុខំ ចេតសិកញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ ចេតសិកំ សុខន្តិ។>
  text <៧២>, <ទ្វេមានិ ភិក្ខវេ សុខានិ។ កតមានិ ទ្វេ។ សប្បីតិកញ្ច សុខំ និប្បីតិកញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ និប្បីតិកំ សុខន្តិ។>
  text <៧៣>, <ទ្វេមានិ ភិក្ខវេ សុខានិ។ កតមានិ ទ្វេ។ សាតសុខញ្ច ឧបេក្ខាសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ ឧបេក្ខាសុខន្តិ។>
  text <៧៤>, <ទ្វេមានិ ភិក្ខវេ សុខានិ។ កតមានិ ទ្វេ។ សមាធិសុខញ្ច អសមាធិសុខញ្ច។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ សមាធិសុខន្តិ។>
  text <៧៥>, <ទ្វេមានិ ភិក្ខវេ សុខានិ។ កតមានិ ទ្វេ។ សប្បីតិការម្មណញ្ច សុខំ និប្បីតិការម្មណញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ និប្បីតិការម្មណំ សុខន្តិ។>
  text <៧៦>, <ទ្វេមានិ ភិក្ខវេ សុខានិ។ កតមានិ ទ្វេ។ សាតារម្មណញ្ច សុខំ ឧបេក្ខារម្មណញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ ឧបេក្ខារម្មណំ សុខន្តិ។>
  text <៧៧>, <ទ្វេមានិ ភិក្ខវេ សុខានិ។ កតមានិ ទ្វេ។ រូបារម្មណញ្ច សុខំ អរូបារម្មណញ្ច សុខំ។ ឥមានិ ខោ ភិក្ខវេ ទ្វេ សុខានិ។ ឯតទគ្គំ ភិក្ខវេ ឥមេសំ ទ្វិន្នំ សុខានំ យទិទំ អរូបារម្មណំ សុខន្តិ។>
  stand <សុខវគ្គោ ទុតិយោ។>
