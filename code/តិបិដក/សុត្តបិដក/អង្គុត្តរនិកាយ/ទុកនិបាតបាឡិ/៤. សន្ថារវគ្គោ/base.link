text <១៤ ៤។ សន្ថារវគ្គោ>
  text <១៥២>, <ទ្វេមេ ភិក្ខវេ សន្ថារា។ កតមេ ទ្វេ។ អាមិសសន្ថារោ ច ធម្មសន្ថារោ ច។ ឥមេ ខោ ភិក្ខវេ ទ្វេ សន្ថារា។ ឯតទគ្គំ ភិក្ខវេ ឥមេសំ ទ្វិន្នំ សន្ថារានំ យទិទំ ធម្មសន្ថារោតិ។>
  text <១៥៣>, <ទ្វេមេ ភិក្ខវេ បដិសន្ថារា។ កតមេ ទ្វេ។ អាមិសបដិសន្ថារោ ច ធម្មបដិសន្ថារោ ច។ ឥមេ ខោ ភិក្ខវេ ទ្វេ បដិសន្ថារា។ ឯតទគ្គំ ភិក្ខវេ ឥមេសំ ទ្វិន្នំ បដិសន្ថារានំ យទិទំ ធម្មបដិសន្ថារោតិ។>
  text <១៥៤>, <ទ្វេមា ភិក្ខវេ ឯសនា។ កតមា ទ្វេ។ អាមិសេសនា ច ធម្មេសនា ច។ ឥមា ខោ ភិក្ខវេ ទ្វេ ឯសនា។ ឯតទគ្គំ ភិក្ខវេ ឥមាសំ ទ្វិន្នំ ឯសនានំ យទិទំ ធម្មេសនាតិ។>
  text <១៥៥>, <ទ្វេមា ភិក្ខវេ បរិយេសនា។ កតមា ទ្វេ។ អាមិសបរិយេសនា ច ធម្មបរិយេសនា ច។ ឥមា ខោ ភិក្ខវេ ទ្វេ បរិយេសនា។ ឯតទគ្គំ ភិក្ខវេ ឥមាសំ ទ្វិន្នំ បរិយេសនានំ យទិទំ ធម្មបរិយេសនាតិ។>
  text <១៥៦>, <ទ្វេមា ភិក្ខវេ បរិយេដ្ឋិយោ។ កតមា ទ្វេ។ អាមិសបរិយេដ្ឋិ ច ធម្មបរិយេដ្ឋិ ច។ ឥមា ខោ ភិក្ខវេ ទ្វេ បរិយេដ្ឋិយោ។ ឯតទគ្គំ ភិក្ខវេ ឥមាសំ ទ្វិន្នំ បរិយេដ្ឋីនំ យទិទំ ធម្មបរិយេដ្ឋីតិ។>
  text <១៥៧>, <ទ្វេមា ភិក្ខវេ បូជា។ កតមា ទ្វេ។ អាមិសបូជា ច ធម្មបូជា ច។ ឥមា ខោ ភិក្ខវេ ទ្វេ បូជា។ ឯតទគ្គំ ភិក្ខវេ ឥមាសំ ទ្វិន្នំ បូជានំ យទិទំ ធម្មបូជាតិ។>
  text <១៥៨>, <ទ្វេមានិ ភិក្ខវេ អាតិថេយ្យានិ។ កតមានិ ទ្វេ។ អាមិសាតិថេយ្យញ្ច ធម្មាតិថេយ្យញ្ច។ ឥមានិ ខោ ភិក្ខវេ ទ្វេ អាតិថេយ្យានិ។ ឯតទគ្គំ ភិក្ខវេ ឥមេសំ ទ្វិន្នំ អាតិថេយ្យានំ យទិទំ ធម្មាតិថេយ្យន្តិ។>
  text <១៥៩>, <ទ្វេមា ភិក្ខវេ ឥទ្ធិយោ។ កតមា ទ្វេ។ អាមិសិទ្ធិ ច ធម្មិទ្ធិ ច។ ឥមា ខោ ភិក្ខវេ ទ្វេ ឥទ្ធិយោ។ ឯតទគ្គំ ភិក្ខវេ ឥមាសំ ទ្វិន្នំ ឥទ្ធីនំ យទិទំ ធម្មិទ្ធីតិ។>
  text <១៦០>, <ទ្វេមា ភិក្ខវេ វុទ្ធិយោ។ កតមា ទ្វេ។ អាមិសវុទ្ធិ ច ធម្មវុទ្ធិ ច។ ឥមា ខោ ភិក្ខវេ ទ្វេ វុទ្ធិយោ។ ឯតទគ្គំ ភិក្ខវេ ឥមាសំ ទ្វិន្នំ វុទ្ធីនំ យទិទំ ធម្មវុទ្ធីតិ។>
  text <១៦១>, <ទ្វេមានិ ភិក្ខវេ រតនានិ។ កតមានិ ទ្វេ។ អាមិសរតនញ្ច ធម្មរតនញ្ច។ ឥមានិ ខោ ភិក្ខវេ ទ្វេ រតនានិ។ ឯតទគ្គំ ភិក្ខវេ ឥមេសំ ទ្វិន្នំ រតនានំ យទិទំ ធម្មរតនន្តិ។>
  text <១៦២>, <ទ្វេមេ ភិក្ខវេ សន្និចយា។ កតមេ ទ្វេ។ អាមិសសន្និចយោ ច ធម្មសន្និចយោ ច។ ឥមេ ខោ ភិក្ខវេ ទ្វេ សន្និចយា។ ឯតទគ្គំ ភិក្ខវេ ឥមេសំ ទ្វិន្នំ សន្និចយានំ យទិទំ ធម្មសន្និចយោតិ។>
  text <១៦៣>, <ទ្វេមានិ ភិក្ខវេ វេបុល្លានិ។ កតមានិ ទ្វេ។ អាមិសវេបុល្លញ្ច ធម្មវេបុល្លញ្ច។ ឥមានិ ខោ ភិក្ខវេ ទ្វេ វេបុល្លានិ។ ឯតទគ្គំ ភិក្ខវេ ឥមេសំ ទ្វិន្នំ វេបុល្លានំ យទិទំ ធម្មវេបុល្លន្តិ។>
  stand <សន្ថារវគ្គោ ចតុត្ថោ។>
