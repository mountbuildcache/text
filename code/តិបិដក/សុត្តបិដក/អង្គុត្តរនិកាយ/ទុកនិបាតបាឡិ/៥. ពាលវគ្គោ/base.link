text <១០ ៥។ ពាលវគ្គោ>
  text <៩៩>, <ទ្វេមេ ភិក្ខវេ ពាលា។ កតមេ ទ្វេ។ យោ ច អនាគតំ ភារំ វហតិ យោ ច អាគតំ ភារំ ន វហតិ។ ឥមេ ខោ ភិក្ខវេ ទ្វេ ពាលាតិ។>
  text <១០០>, <ទ្វេមេ ភិក្ខវេ បណ្ឌិតា។ កតមេ ទ្វេ។ យោ ច អនាគតំ ភារំ ន វហតិ យោ ច អាគតំ ភារំ វហតិ។ ឥមេ ខោ ភិក្ខវេ ទ្វេ បណ្ឌិតាតិ។>
  text <១០១>, <ទ្វេមេ ភិក្ខវេ ពាលា។ កតមេ ទ្វេ។ យោ ច អកប្បិយេ កប្បិយសញ្ញី យោ ច កប្បិយេ អកប្បិយសញ្ញី។ ឥមេ ខោ ភិក្ខវេ ទ្វេ ពាលាតិ។>
  text <១០២>, <ទ្វេមេ ភិក្ខវេ បណ្ឌិតា។ កតមេ ទ្វេ។ យោ ច អកប្បិយេ អកប្បិយសញ្ញី យោ ច កប្បិយេ កប្បិយសញ្ញី។ ឥមេ ខោ ភិក្ខវេ ទ្វេ បណ្ឌិតាតិ។>
  text <១០៣>, <ទ្វេមេ ភិក្ខវេ ពាលា។ កតមេ ទ្វេ។ យោ ច អនាបត្តិយា អាបត្តិសញ្ញី យោ ច អាបត្តិយា អនាបត្តិសញ្ញី។ ឥមេ ខោ ភិក្ខវេ ទ្វេ ពាលាតិ។>
  text <១០៤>, <ទ្វេមេ ភិក្ខវេ បណ្ឌិតា។ កតមេ ទ្វេ។ យោ ច អនាបត្តិយា អនាបត្តិសញ្ញី យោ ច អាបត្តិយា អាបត្តិសញ្ញី។ ឥមេ ខោ ភិក្ខវេ ទ្វេ បណ្ឌិតាតិ។>
  text <១០៥>, <ទ្វេមេ ភិក្ខវេ ពាលា។ កតមេ ទ្វេ។ យោ ច អធម្មេ ធម្មសញ្ញី យោ ច ធម្មេ អធម្មសញ្ញី។ ឥមេ ខោ ភិក្ខវេ ទ្វេ ពាលាតិ។>
  text <១០៦>, <ទ្វេមេ ភិក្ខវេ បណ្ឌិតា។ កតមេ ទ្វេ។ យោ ច ធម្មេ ធម្មសញ្ញី យោ ច អធម្មេ អធម្មសញ្ញី។ ឥមេ ខោ ភិក្ខវេ ទ្វេ បណ្ឌិតាតិ។>
  text <១០៧>, <ទ្វេមេ ភិក្ខវេ ពាលា។ កតមេ ទ្វេ។ យោ ច អវិនយេ វិនយសញ្ញី យោ ច វិនយេ អវិនយសញ្ញី។ ឥមេ ខោ ភិក្ខវេ ទ្វេ ពាលាតិ។>
  text <១០៨>, <ទ្វេមេ ភិក្ខវេ បណ្ឌិតា។ កតមេ ទ្វេ។ យោ ច អវិនយេ អវិនយសញ្ញី យោ ច វិនយេ វិនយសញ្ញី។ ឥមេ ខោ ភិក្ខវេ ទ្វេ បណ្ឌិតាតិ។>
  text <១០៩>, <ទ្វិន្នំ ភិក្ខវេ អាសវា វឌ្ឍន្តិ។ កតមេសំ ទ្វិន្នំ។ យោ ច ន កុក្កុច្ចាយិតព្ពំ កុក្កុច្ចាយតិ យោ ច កុក្កុច្ចាយិតព្ពំ ន កុក្កុច្ចាយតិ។ ឥមេសំ ខោ ភិក្ខវេ ទ្វិន្នំ អាសវា វឌ្ឍន្តីតិ។>
  text <១១០>, <ទ្វិន្នំ ភិក្ខវេ អាសវា ន វឌ្ឍន្តិ។ កតមេសំ ទ្វិន្នំ។ យោ ច ន កុក្កុច្ចាយិតព្ពំ ន កុក្កុច្ចាយតិ យោ ច កុក្កុច្ចាយិតព្ពំ កុក្កុច្ចាយតិ។ ឥមេសំ ខោ ភិក្ខវេ ទ្វិន្នំ អាសវា ន វឌ្ឍន្តីតិ។>
  text <១១១>, <ទ្វិន្នំ ភិក្ខវេ អាសវា វឌ្ឍន្តិ។ កតមេសំ ទ្វិន្នំ។ យោ ច អកប្បិយេ កប្បិយសញ្ញី យោ ច កប្បិយេ អកប្បិយសញ្ញី។ ឥមេសំ ខោ ភិក្ខវេ ទ្វិន្នំ អាសវា វឌ្ឍន្តីតិ។>
  text <១១២>, <ទ្វិន្នំ ភិក្ខវេ អាសវា ន វឌ្ឍន្តិ។ កតមេសំ ទ្វិន្នំ។ យោ ច អកប្បិយេ អកប្បិយសញ្ញី យោ ច កប្បិយេ កប្បិយសញ្ញី។ ឥមេសំ ខោ ភិក្ខវេ ទ្វិន្នំ អាសវា ន វឌ្ឍន្តីតិ។>
  text <១១៣>, <ទ្វិន្នំ ភិក្ខវេ អាសវា វឌ្ឍន្តិ។ កតមេសំ ទ្វិន្នំ។ យោ ច អាបត្តិយា អនាបត្តិសញ្ញី យោ ច អនាបត្តិយា អាបត្តិសញ្ញី។ ឥមេសំ ខោ ភិក្ខវេ ទ្វិន្នំ អាសវា វឌ្ឍន្តីតិ។>
  text <១១៤>, <ទ្វិន្នំ ភិក្ខវេ អាសវា ន វឌ្ឍន្តិ។ កតមេសំ ទ្វិន្នំ។ យោ ច អាបត្តិយា អាបត្តិសញ្ញី យោ ច អនាបត្តិយា អនាបត្តិសញ្ញី។ ឥមេសំ ខោ ភិក្ខវេ ទ្វិន្នំ អាសវា ន វឌ្ឍន្តីតិ។>
  text <១១៥>, <ទ្វិន្នំ ភិក្ខវេ អាសវា វឌ្ឍន្តិ។ កតមេសំ ទ្វិន្នំ។ យោ ច អធម្មេ ធម្មសញ្ញី យោ ច ធម្មេ អធម្មសញ្ញី។ ឥមេសំ ខោ ភិក្ខវេ ទ្វិន្នំ អាសវា វឌ្ឍន្តីតិ។>
  text <១១៦>, <ទ្វិន្នំ ភិក្ខវេ អាសវា ន វឌ្ឍន្តិ។ កតមេសំ ទ្វិន្នំ។ យោ ច ធម្មេ ធម្មសញ្ញី យោ ច អធម្មេ អធម្មសញ្ញី។ ឥមេសំ ខោ ភិក្ខវេ ទ្វិន្នំ អាសវា ន វឌ្ឍន្តីតិ។>
  text <១១៧>, <ទ្វិន្នំ ភិក្ខវេ អាសវា វឌ្ឍន្តិ។ កតមេសំ ទ្វិន្នំ។ យោ ច អវិនយេ វិនយសញ្ញី យោ ច វិនយេ អវិនយសញ្ញី។ ឥមេសំ ខោ ភិក្ខវេ ទ្វិន្នំ អាសវា វឌ្ឍន្តីតិ។>
  text <១១៨>, <ទ្វិន្នំ ភិក្ខវេ អាសវា ន វឌ្ឍន្តិ។ កតមេសំ ទ្វិន្នំ។ យោ ច អវិនយេ អវិនយសញ្ញី យោ ច វិនយេ វិនយសញ្ញី។ ឥមេសំ ខោ ភិក្ខវេ ទ្វិន្នំ អាសវា ន វឌ្ឍន្តីតិ។>
  stand <ពាលវគ្គោ បញ្ចមោ។>
  stand <ទុតិយោ បណ្ណាសកោ សមត្តោ។>
  text <៣។ តតិយបណ្ណាសកំ>
