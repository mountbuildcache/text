text <៣។ ពាលវគ្គោ>
  text <២២>, <ទ្វេមេ ភិក្ខវេ ពាលា។ កតមេ ទ្វេ។ យោ ច អច្ចយំ អច្ចយតោ ន បស្សតិ យោ ច អច្ចយំ ទេសេន្តស្ស យថាធម្មំ នប្បដិគ្គណ្ហាតិ។ ឥមេ ខោ ភិក្ខវេ ទ្វេ ពាលាតិ។ ទ្វេមេ ភិក្ខវេ បណ្ឌិតា។ កតមេ ទ្វេ។ យោ ច អច្ចយំ អច្ចយតោ បស្សតិ យោ ច អច្ចយំ ទេសេន្តស្ស យថាធម្មំ បដិគ្គណ្ហាតិ។ ឥមេ ខោ ភិក្ខវេ ទ្វេ បណ្ឌិតាតិ។>
  text <២៣>, <ទ្វេមេ ភិក្ខវេ តថាគតំ អព្ភាចិក្ខន្តិ។ កតមេ ទ្វេ។ ទុដ្ឋោ វា ទោសន្តរោ សទ្ធោ វា ទុគ្គហិតេន។ ឥមេ ខោ ភិក្ខវេ ទ្វេ តថាគតំ អព្ភាចិក្ខន្តីតិ។>
  text <២៤>, <ទ្វេមេ ភិក្ខវេ តថាគតំ អព្ភាចិក្ខន្តិ។ កតមេ ទ្វេ។ យោ ច អភាសិតំ អលបិតំ តថាគតេន ភាសិតំ លបិតំ តថាគតេនាតិ ទីបេតិ យោ ច ភាសិតំ លបិតំ តថាគតេន អភាសិតំ អលបិតំ តថាគតេនាតិ ទីបេតិ។ ឥមេ ខោ ភិក្ខវេ ទ្វេ តថាគតំ អព្ភាចិក្ខន្តីតិ។ ទ្វេមេ ភិក្ខវេ តថាគតំ នាព្ភាចិក្ខន្តិ។ កតមេ ទ្វេ។ យោ ច អភាសិតំ អលបិតំ តថាគតេន អភាសិតំ អលបិតំ តថាគតេនាតិ ទីបេតិ យោ ច ភាសិតំ លបិតំ តថាគតេន ភាសិតំ លបិតំ តថាគតេនាតិ ទីបេតិ។ ឥមេ ខោ ភិក្ខវេ ទ្វេ តថាគតំ នាព្ភាចិក្ខន្តីតិ។>
  text <២៥>, <ទ្វេមេ ភិក្ខវេ តថាគតំ អព្ភាចិក្ខន្តិ។ កតមេ ទ្វេ។ យោ ច នេយ្យត្ថំ សុត្តន្តំ នីតត្ថោ សុត្តន្តោតិ ទីបេតិ យោ ច នីតត្ថំ សុត្តន្តំ នេយ្យត្ថោ សុត្តន្តោតិ ទីបេតិ។ ឥមេ ខោ ភិក្ខវេ ទ្វេ តថាគតំ អព្ភាចិក្ខន្តីតិ។>
  text <២៦>, <ទ្វេមេ ភិក្ខវេ តថាគតំ នាព្ភាចិក្ខន្តិ។ កតមេ ទ្វេ។ យោ ច នេយ្យត្ថំ សុត្តន្តំ នេយ្យត្ថោ សុត្តន្តោតិ ទីបេតិ យោ ច នីតត្ថំ សុត្តន្តំ នីតត្ថោ សុត្តន្តោតិ ទីបេតិ។ ឥមេ ខោ ភិក្ខវេ ទ្វេ តថាគតំ នាព្ភាចិក្ខន្តីតិ។>
  text <២៧>, <បដិច្ឆន្នកម្មន្តស្ស ភិក្ខវេ ទ្វិន្នំ គតីនំ អញ្ញតរា គតិ បាដិកង្ខា និរយោ វា តិរច្ឆានយោនិ វាតិ។ អប្បដិច្ឆន្នកម្មន្តស្ស ភិក្ខវេ ទ្វិន្នំ គតីនំ អញ្ញតរា គតិ បាដិកង្ខា ទេវា វា មនុស្សា វាតិ។>
  text <២៨>, <មិច្ឆាទិដ្ឋិកស្ស ភិក្ខវេ ទ្វិន្នំ គតីនំ អញ្ញតរា គតិ បាដិកង្ខា និរយោ វា តិរច្ឆានយោនិ វាតិ។>
  text <២៩>, <សម្មាទិដ្ឋិកស្ស ភិក្ខវេ ទ្វិន្នំ គតីនំ អញ្ញតរា គតិ បាដិកង្ខា ទេវា វា មនុស្សា វាតិ។>
  text <៣០>, <ទុស្សីលស្ស ភិក្ខវេ ទ្វេ បដិគ្គាហា និរយោ វា តិរច្ឆានយោនិ វា។ សីលវតោ ភិក្ខវេ ទ្វេ បដិគ្គាហា ទេវា វា មនុស្សា វាតិ។>
  text <៣១>, <ទ្វាហំ ភិក្ខវេ អត្ថវសេ សម្បស្សមានោ អរញ្ញវនបត្ថានិ បន្តានិ សេនាសនានិ បដិសេវាមិ។ កតមេ ទ្វេ។ អត្តនោ ច ទិដ្ឋធម្មសុខវិហារំ សម្បស្សមានោ បច្ឆិមញ្ច ជនតំ អនុកម្បមានោ។ ឥមេ ខោ អហំ ភិក្ខវេ ទ្វេ អត្ថវសេ សម្បស្សមានោ អរញ្ញវនបត្ថានិ បន្តានិ សេនាសនានិ បដិសេវាមីតិ។>
  text <៣២>, <ទ្វេ មេ ភិក្ខវេ ធម្មា វិជ្ជាភាគិយា។ កតមេ ទ្វេ។ សមថោ ច វិបស្សនា ច។ សមថោ ភិក្ខវេ ភាវិតោ កមត្ថ មនុភោតិ។ ចិត្តំ ភាវីយតិ។ ចិត្តំ ភាវិតំ កមត្ថមនុភោតិ។ យោ រាគោ សោ បហីយតិ។ វិបស្សនា ភិក្ខវេ ភាវិតា កមត្ថមនុភោតិ។ បញ្ញា ភាវីយតិ។ បញ្ញា ភាវិតា កមត្ថមនុភោតិ។ យា អវិជ្ជា សា បហីយតិ។ រាគុបក្កិលិដ្ឋំ វា ភិក្ខវេ ចិត្តំ ន វិមុច្ចតិ អវិជ្ជុបក្កិលិដ្ឋា វា បញ្ញា ន ភាវីយតិ។ ឥតិ ខោ ភិក្ខវេ រាគវិរាគា ចេតោវិមុត្តិ អវិជ្ជាវិរាគា បញ្ញាវិមុត្តីតិ។>
  stand <ពាលវគ្គោ តតិយោ។>
