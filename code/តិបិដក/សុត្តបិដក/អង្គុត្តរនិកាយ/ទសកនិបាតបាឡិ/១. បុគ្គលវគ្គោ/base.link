text <១៦ ១។ បុគ្គលវគ្គោ>
  text <១។ សេវិតព្ពសុត្តំ>
    text <១៥៥>, <ទសហិ ភិក្ខវេ ធម្មេហិ សមន្នាគតោ បុគ្គលោ ន សេវិតព្ពោ។ កតមេហិ ទសហិ។ មិច្ឆាទិដ្ឋិកោ ហោតិ មិច្ឆាសង្កប្បោ ហោតិ មិច្ឆាវាចោ ហោតិ មិច្ឆាកម្មន្តោ ហោតិ មិច្ឆាអាជីវោ ហោតិ មិច្ឆាវាយាមោ ហោតិ មិច្ឆាសតិ ហោតិ មិច្ឆាសមាធិ ហោតិ មិច្ឆាញាណី ហោតិ មិច្ឆាវិមុត្តិ ហោតិ ឥមេហិ ខោ ភិក្ខវេ ទសហិ ធម្មេហិ សមន្នាគតោ បុគ្គលោ ន សេវិតព្ពោ។>
    text <ទសហិ ភិក្ខវេ ធម្មេហិ សមន្នាគតោ បុគ្គលោ សេវិតព្ពោ។ កតមេហិ ទសហិ។ សម្មាទិដ្ឋិកោ ហោតិ សម្មាសង្កប្បោ ហោតិ សម្មាវាចោ ហោតិ សម្មាកម្មន្តោ ហោតិ សម្មាអាជីវោ ហោតិ សម្មាវាយាមោ ហោតិ សម្មាសតិ ហោតិ សម្មាសមាធិ ហោតិ សម្មាញាណី ហោតិ សម្មាវិមុត្តិ ហោតិ ឥមេហិ ខោ ភិក្ខវេ ទសហិ ធម្មេហិ សមន្នាគតោ បុគ្គលោ សេវិតព្ពោតិ។>
  text <២-១២។ ភជិតព្ពាទិសុត្តានិ>
    text <១៥៦-១៦៦>, <ទសហិ ភិក្ខវេ ធម្មេហិ សមន្នាគតោ បុគ្គលោ ន ភជិតព្ពោ…បេ។… ភជិតព្ពោ…បេ។… ន បយិរុបាសិតព្ពោ… បយិរុបាសិតព្ពោ…បេ។… ន បុជ្ជោ ហោតិ… បុជ្ជោ ហោតិ…បេ។… ន បាសំសោ ហោតិ… បាសំសោ ហោតិ…បេ។… អគារវោ ហោតិ… សគារវោ ហោតិ…បេ។… អប្បតិស្សោ ហោតិ… សប្បតិស្សោ ហោតិ…បេ។… ន អារាធកោ ហោតិ … អារាធកោ ហោតិ…បេ។… ន វិសុជ្ឈតិ… វិសុជ្ឈតិ…បេ។… មានំ នាធិភោតិ… មានំ អធិភោតិ…បេ។ … បញ្ញាយ ន វឌ្ឍតិ… បញ្ញាយ វឌ្ឍតិ…បេ។…។>
    text <ពហុំ អបុញ្ញំ បសវតិ… ពហុំ បុញ្ញំ បសវតិ។ កតមេហិ ទសហិ។ សម្មាទិដ្ឋិកោ ហោតិ សម្មាសង្កប្បោ ហោតិ សម្មាវាចោ ហោតិ សម្មាកម្មន្តោ ហោតិ សម្មាអាជីវោ ហោតិ សម្មាវាយាមោ ហោតិ សម្មាសតិ ហោតិ សម្មាសមាធិ ហោតិ សម្មាញាណី ហោតិ សម្មាវិមុត្តិ ហោតិ ឥមេហិ ខោ ភិក្ខវេ ទសហិ ធម្មេហិ សមន្នាគតោ បុគ្គលោ ពហុំ បុញ្ញំ បសវតីតិ។>
    stand <បុគ្គលវគ្គោ បឋមោ។>
