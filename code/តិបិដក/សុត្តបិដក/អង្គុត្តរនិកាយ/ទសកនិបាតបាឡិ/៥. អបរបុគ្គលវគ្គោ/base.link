text <២០ ៥។ អបរបុគ្គលវគ្គោ>
  text <នសេវិតព្ពាទិសុត្តានិ>
    text <១៩៩>, <ទសហិ ភិក្ខវេ ធម្មេហិ សមន្នាគតោ បុគ្គលោ ន សេវិតព្ពោ។ កតមេហិ ទសហិ។ បាណាតិបាតី ហោតិ អទិន្នាទាយី ហោតិ កាមេសុមិច្ឆាចារី ហោតិ មុសាវាទី ហោតិ បិសុណវាចោ ហោតិ ផរុសវាចោ ហោតិ សម្ផប្បលាបី ហោតិ អភិជ្ឈាលុ ហោតិ ព្យាបន្នចិត្តោ ហោតិ មិច្ឆាទិដ្ឋិកោ ហោតិ ឥមេហិ ខោ ភិក្ខវេ ទសហិ ធម្មេហិ សមន្នាគតោ បុគ្គលោ ន សេវិតព្ពោ។>
    text <ទសហិ ភិក្ខវេ ធម្មេហិ សមន្នាគតោ បុគ្គលោ សេវិតព្ពោ។ កតមេហិ ទសហិ។ បាណាតិបាតា បដិវិរតោ ហោតិ អទិន្នាទានា បដិវិរតោ ហោតិ កាមេសុមិច្ឆាចារា បដិវិរតោ ហោតិ មុសាវាទា បដិវិរតោ ហោតិ បិសុណាយ វាចាយ បដិវិរតោ ហោតិ ផរុសាយ វាចាយ បដិវិរតោ ហោតិ សម្ផប្បលាបា បដិវិរតោ ហោតិ អនភិជ្ឈាលុ ហោតិ អព្យាបន្នចិត្តោ ហោតិ សម្មាទិដ្ឋិកោ ហោតិ ឥមេហិ ខោ ភិក្ខវេ ទសហិ ធម្មេហិ សមន្នាគតោ បុគ្គលោ សេវិតព្ពោ។>
    text <២០០-២០៩>, <ទសហិ ភិក្ខវេ ធម្មេហិ សមន្នាគតោ បុគ្គលោ ន ភជិតព្ពោ…បេ។… ភជិតព្ពោ… ន បយិរុបាសិតព្ពោ… បយិរុបាសិតព្ពោ… ន បុជ្ជោ ហោតិ… បុជ្ជោ ហោតិ… ន បាសំសោ ហោតិ… បាសំសោ ហោតិ… អគារវោ ហោតិ… គារវោ ហោតិ… អប្បតិស្សោ ហោតិ… សប្បតិស្សោ ហោតិ… ន អារាធកោ ហោតិ… អារាធកោ ហោតិ… ន វិសុជ្ឈតិ… វិសុជ្ឈតិ… មានំ នាធិភោតិ … មានំ អធិភោតិ… បញ្ញាយ ន វឌ្ឍតិ… បញ្ញាយ វឌ្ឍតិ…បេ។…។>
    text <២១០>, <ទសហិ ភិក្ខវេ ធម្មេហិ សមន្នាគតោ បុគ្គលោ ពហុំ អបុញ្ញំ បសវតិ… ពហុំ បុញ្ញំ បសវតិ។ កតមេហិ ទសហិ។ បាណាតិបាតា បដិវិរតោ ហោតិ អទិន្នាទានា បដិវិរតោ ហោតិ កាមេសុមិច្ឆាចារា បដិវិរតោ ហោតិ មុសាវាទា បដិវិរតោ ហោតិ បិសុណាយ វាចាយ បដិវិរតោ ហោតិ ផរុសាយ វាចាយ បដិវិរតោ ហោតិ សម្ផប្បលាបា បដិវិរតោ ហោតិ អនភិជ្ឈាលុ ហោតិ អព្យាបន្នចិត្តោ ហោតិ សម្មាទិដ្ឋិកោ ហោតិ ឥមេហិ ខោ ភិក្ខវេ ទសហិ ធម្មេហិ សមន្នាគតោ បុគ្គលោ ពហុំ បុញ្ញំ បសវតីតិ។>
    stand <អបរបុគ្គលវគ្គោ បញ្ចមោ។>
    stand <ចតុត្ថបណ្ណាសកំ សមត្តំ។>
