text <១១។ រាគបេយ្យាលំ>
  text <១១៧>, <រាគស្ស ភិក្ខវេ អភិញ្ញាយ អដ្ឋ ធម្មា ភាវេតព្ពា។ កតមេ អដ្ឋ។ សម្មាទិដ្ឋិ សម្មាសង្កប្បោ សម្មាវាចា សម្មាកម្មន្តោ សម្មាអាជីវោ សម្មាវាយាមោ សម្មាសតិ សម្មាសមាធិ រាគស្ស ភិក្ខវេ អភិញ្ញាយ ឥមេ អដ្ឋ ធម្មា ភាវេតព្ពាតិ។>
  text <១១៨>, <រាគស្ស ភិក្ខវេ អភិញ្ញាយ អដ្ឋ ធម្មា ភាវេតព្ពា។ កតមេ អដ្ឋ។ អជ្ឈត្តំ រូបសញ្ញី ពហិទ្ធា រូបានិ បស្សតិ បរិត្តានិ សុវណ្ណទុព្ពណ្ណានិ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ។ អជ្ឈត្តំ រូបសញ្ញី ពហិទ្ធា រូបានិ បស្សតិ អប្បមាណានិ សុវណ្ណទុព្ពណ្ណានិ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ។ អជ្ឈត្តំ អរូបសញ្ញី ពហិទ្ធា រូបានិ បស្សតិ បរិត្តានិ សុវណ្ណទុព្ពណ្ណានិ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ។ អជ្ឈត្តំ អរូបសញ្ញី ពហិទ្ធា រូបានិ បស្សតិ អប្បមាណានិ សុវណ្ណទុព្ពណ្ណានិ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ។ អជ្ឈត្តំ អរូបសញ្ញី ពហិទ្ធា រូបានិ បស្សតិ នីលានិ នីលវណ្ណានិ នីលនិទស្សនានិ នីលនិភាសានិ បីតានិ បីតវណ្ណានិ…បេ។… លោហិតកានិ លោហិតកវណ្ណានិ…បេ។… ឱទាតានិ ឱទាតវណ្ណានិ…បេ។… ឱទាតនិភាសានិ តានិ អភិភុយ្យ ជានាមិ បស្សាមីតិ ឯវំសញ្ញី ហោតិ រាគស្ស ភិក្ខវេ អភិញ្ញាយ ឥមេ អដ្ឋ ធម្មា ភាវេតព្ពា។>
  text <១១៩>, <រាគស្ស ភិក្ខវេ អភិញ្ញាយ អដ្ឋ ធម្មា ភាវេតព្ពា។ កតមេ អដ្ឋ។ រូបី រូបានិ បស្សតិ អជ្ឈត្តំ អរូបសញ្ញី ពហិទ្ធា រូបានិ បស្សតិ សុភន្តេវ អធិមុត្តោ ហោតិ សព្ពសោ រូបសញ្ញានំ សមតិក្កមា បដិឃសញ្ញានំ អត្ថង្គមា នានត្តសញ្ញានំ អមនសិការា អនន្តោ អាកាសោតិ អាកាសានញ្ចាយតនំ ឧបសម្បជ្ជ វិហរតិ សព្ពសោ អាកាសានញ្ចាយតនំ សមតិក្កម្ម អនន្តំ វិញ្ញាណន្តិ វិញ្ញាណញ្ចាយតនំ ឧបសម្បជ្ជ វិហរតិ សព្ពសោ វិញ្ញាណញ្ចាយតនំ សមតិក្កម្ម នត្ថិ កិញ្ចីតិ អាកិញ្ចញ្ញាយតនំ ឧបសម្បជ្ជ វិហរតិ សព្ពសោ អាកិញ្ចញ្ញាយតនំ សមតិក្កម្ម នេវសញ្ញានាសញ្ញាយតនំ ឧបសម្បជ្ជ វិហរតិ សព្ពសោ នេវសញ្ញានាសញ្ញាយតនំ សមតិក្កម្ម សញ្ញាវេទយិតនិរោធំ ឧបសម្បជ្ជ វិហរតិ រាគស្ស ភិក្ខវេ អភិញ្ញាយ ឥមេ អដ្ឋ ធម្មា ភាវេតព្ពា។>
  text <១២០-១៤៦>, <រាគស្ស ភិក្ខវេ បរិញ្ញាយ…បេ។… បរិក្ខយាយ… បហានាយ… ខយាយ… វយាយ… វិរាគាយ… និរោធាយ… ចាគាយ… បដិនិស្សគ្គាយ…បេ។… ឥមេ អដ្ឋ ធម្មា ភាវេតព្ពា។>
  text <១៤៧-៦២៦>, <ទោសស្ស…បេ។… មោហស្ស… កោធស្ស… ឧបនាហស្ស… មក្ខស្ស… បឡាសស្ស… ឥស្សាយ… មច្ឆរិយស្ស … មាយាយ… សាឋេយ្យស្ស… ថម្ភស្ស… សារម្ភស្ស… មានស្ស… អតិមានស្ស… មទស្ស… បមាទស្ស អភិញ្ញាយ…បេ។… បរិញ្ញាយ… បរិក្ខយាយ… បហានាយ… ខយាយ… វយាយ… វិរាគាយ… និរោធាយ… ចាគាយ… បដិនិស្សគ្គាយ…បេ។… ឥមេ អដ្ឋ ធម្មា ភាវេតព្ពាតិ។>
  stand <រាគបេយ្យាលំ និដ្ឋិតំ។>
  stand <អដ្ឋកនិបាតបាឡិ និដ្ឋិតា។>
