text <៦ ១។ គោតមីវគ្គោ>
  text <១។ គោតមីសុត្តំ>
    text <៥១>, <ឯកំ សមយំ ភគវា សក្កេសុ វិហរតិ កបិលវត្ថុស្មិំ និគ្រោធារាមេ។ អថ ខោ មហាបជាបតី គោតមី យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ អដ្ឋាសិ។ ឯកមន្តំ ឋិតា ខោ មហាបជាបតី គោតមី ភគវន្តំ ឯតទវោច សាធុ ភន្តេ លភេយ្យ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។ អលំ គោតមិ។ មា តេ រុច្ចិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជាតិ។>
    text <ទុតិយម្បិ ខោ មហាបជាបតី គោតមី ភគវន្តំ ឯតទវោច សាធុ ភន្តេ លភេយ្យ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។ អលំ គោតមិ។ មា តេ រុច្ចិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជាតិ។ តតិយម្បិ ខោ មហាបជាបតី គោតមី ភគវន្តំ ឯតទវោច សាធុ ភន្តេ លភេយ្យ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។ អលំ គោតមិ។ មា តេ រុច្ចិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជាតិ។>
    text <អថ ខោ មហាបជាបតី គោតមី ន ភគវា អនុជានាតិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ ទុក្ខី ទុម្មនា អស្សុមុខី រុទមានា ភគវន្តំ អភិវាទេត្វា បទក្ខិណំ កត្វា បក្កាមិ។>
    text <អថ ខោ ភគវា កបិលវត្ថុស្មិំ យថាភិរន្តំ វិហរិត្វា យេន វេសាលី តេន ចារិកំ បក្កាមិ។ អនុបុព្ពេន ចារិកំ ចរមានោ យេន វេសាលី តទវសរិ។ តត្រ សុទំ ភគវា វេសាលិយំ វិហរតិ មហាវនេ កូដាគារសាលាយំ។ អថ ខោ មហាបជាបតី គោតមី កេសេ ឆេទាបេត្វា កាសាយានិ វត្ថានិ អច្ឆាទេត្វា សម្ពហុលាហិ សាកិយានីហិ សទ្ធិំ យេន វេសាលី តេន បក្កាមិ។ អនុបុព្ពេន យេន វេសាលី មហាវនំ កូដាគារសាលា តេនុបសង្កមិ។ អថ ខោ មហាបជាបតី គោតមី សូនេហិ បាទេហិ រជោកិណ្ណេន គត្តេន ទុក្ខី ទុម្មនា អស្សុមុខី រុទមានា ពហិទ្វារកោដ្ឋកេ អដ្ឋាសិ។>
    text <អទ្ទសា ខោ អាយស្មា អានន្ទោ មហាបជាបតិំ គោតមិំ សូនេហិ បាទេហិ រជោកិណ្ណេន គត្តេន ទុក្ខិំ ទុម្មនំ អស្សុមុខិំ រុទមានំ ពហិទ្វារកោដ្ឋកេ ឋិតំ។ ទិស្វាន មហាបជាបតិំ គោតមិំ ឯតទវោច កិំ នុ ត្វំ គោតមិ សូនេហិ បាទេហិ រជោកិណ្ណេន គត្តេន ទុក្ខី ទុម្មនា អស្សុមុខី រុទមានា ពហិទ្វារកោដ្ឋកេ ឋិតាតិ។ តថា ហិ បន ភន្តេ អានន្ទ ន ភគវា អនុជានាតិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។ តេន ហិ ត្វំ គោតមិ មុហុត្តំ ឥធេវ តាវ ហោហិ យាវាហំ ភគវន្តំ យាចាមិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។>
    text <អថ ខោ អាយស្មា អានន្ទោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច ឯសា ភន្តេ មហាបជាបតី គោតមី សូនេហិ បាទេហិ រជោកិណ្ណេន គត្តេន ទុក្ខី ទុម្មនា អស្សុមុខី រុទមានា ពហិទ្វារកោដ្ឋកេ ឋិតា ន ភគវា អនុជានាតិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។ សាធុ ភន្តេ លភេយ្យ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។ អលំ អានន្ទ។ មា តេ រុច្ចិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជាតិ។>
    text <ទុតិយម្បិ ខោ…បេ។… តតិយម្បិ ខោ អាយស្មា អានន្ទោ ភគវន្តំ ឯតទវោច សាធុ ភន្តេ លភេយ្យ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។ អលំ អានន្ទ។ មា តេ រុច្ចិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជាតិ។>
    text <អថ ខោ អាយស្មតោ អានន្ទស្ស ឯតទហោសិ ន ភគវា អនុជានាតិ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជំ។ យំនូនាហំ អញ្ញេនបិ បរិយាយេន ភគវន្តំ យាចេយ្យំ មាតុគាមស្ស តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។ អថ ខោ អាយស្មា អានន្ទោ ភគវន្តំ ឯតទវោច ភព្ពោ នុ ខោ ភន្តេ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជិត្វា សោតាបត្តិផលំ វា សកទាគាមិផលំ វា អនាគាមិផលំ វា អរហត្តផលំ វា សច្ឆិកាតុន្តិ។ ភព្ពោ អានន្ទ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជិត្វា សោតាបត្តិផលម្បិ សកទាគាមិផលម្បិ អនាគាមិផលម្បិ អរហត្តផលម្បិ សច្ឆិកាតុន្តិ។ សចេ ភន្តេ ភព្ពោ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជិត្វា សោតាបត្តិផលម្បិ…បេ។… អរហត្តផលម្បិ សច្ឆិកាតុំ ពហុការា ភន្តេ មហាបជាបតី គោតមី ភគវតោ មាតុច្ឆា អាបាទិកា បោសិកា ខីរស្ស ទាយិកា ភគវន្តំ ជនេត្តិយា កាលង្កតាយ ថញ្ញំ បាយេសិ។ សាធុ ភន្តេ លភេយ្យ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជន្តិ។>
    text <សចេ អានន្ទ មហាបជាបតី គោតមី អដ្ឋ គរុធម្មេ បដិគ្គណ្ហាតិ សាវស្សា ហោតុ ឧបសម្បទា>
    text <វស្សសតូបសម្បន្នាយ ភិក្ខុនិយា តទហូបសម្បន្នស្ស ភិក្ខុនោ អភិវាទនំ បច្ចុដ្ឋានំ អញ្ជលិកម្មំ សាមីចិកម្មំ កត្តព្ពំ។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ។>
    text <ន ភិក្ខុនិយា អភិក្ខុកេ អាវាសេ វស្សំ ឧបគន្តព្ពំ។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ។>
    text <អន្វឌ្ឍមាសំ ភិក្ខុនិយា ភិក្ខុសង្ឃតោ ទ្វេ ធម្មា បច្ចាសីសិតព្ពា ឧបោសថបុច្ឆកញ្ច ឱវាទូបសង្កមនញ្ច។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ។>
    text <វស្សំវុដ្ឋាយ ភិក្ខុនិយា ឧភតោសង្ឃេ តីហិ ឋានេហិ បវារេតព្ពំ ទិដ្ឋេន វា សុតេន វា បរិសង្កាយ វា។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ។>
    text <គរុធម្មំ អជ្ឈាបន្នាយ ភិក្ខុនិយា ឧភតោសង្ឃេ បក្ខមានត្តំ ចរិតព្ពំ។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ។>
    text <ទ្វេ វស្សានិ ឆសុ ធម្មេសុ សិក្ខិតសិក្ខាយ សិក្ខមានាយ ឧភតោសង្ឃេ ឧបសម្បទា បរិយេសិតព្ពា។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ។>
    text <ន កេនចិ បរិយាយេន ភិក្ខុនិយា ភិក្ខុ អក្កោសិតព្ពោ បរិភាសិតព្ពោ។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ។>
    text <អជ្ជតគ្គេ ឱវដោ ភិក្ខុនីនំ ភិក្ខូសុ វចនបថោ អនោវដោ ភិក្ខូនំ ភិក្ខុនីសុ វចនបថោ។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ។>
    text <សចេ អានន្ទ មហាបជាបតី គោតមី ឥមេ អដ្ឋ គរុធម្មេ បដិគ្គណ្ហាតិ សាវស្សា ហោតុ ឧបសម្បទាតិ។>
    text <អថ ខោ អាយស្មា អានន្ទោ ភគវតោ សន្តិកេ ឥមេ អដ្ឋ គរុធម្មេ ឧគ្គហេត្វា យេន មហាបជាបតី គោតមី តេនុបសង្កមិ ឧបសង្កមិត្វា មហាបជាបតិំ គោតមិំ ឯតទវោច>
    text <សចេ ខោ ត្វំ គោតមិ អដ្ឋ គរុធម្មេ បដិគ្គណ្ហេយ្យាសិ សាវ តេ ភវិស្សតិ ឧបសម្បទា>
    text <វស្សសតូបសម្បន្នាយ ភិក្ខុនិយា តទហូបសម្បន្នស្ស ភិក្ខុនោ អភិវាទនំ បច្ចុដ្ឋានំ អញ្ជលិកម្មំ សាមីចិកម្មំ កត្តព្ពំ។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ…បេ។…។>
    text <អជ្ជតគ្គេ ឱវដោ ភិក្ខុនីនំ ភិក្ខូសុ វចនបថោ អនោវដោ ភិក្ខូនំ ភិក្ខុនីសុ វចនបថោ។ អយម្បិ ធម្មោ សក្កត្វា គរុំ កត្វា មានេត្វា បូជេត្វា យាវជីវំ អនតិក្កមនីយោ។ សចេ ខោ ត្វំ គោតមិ ឥមេ អដ្ឋ គរុធម្មេ បដិគ្គណ្ហេយ្យាសិ សាវ តេ ភវិស្សតិ ឧបសម្បទាតិ។>
    text <សេយ្យថាបិ ភន្តេ អានន្ទ ឥត្ថី វា បុរិសោ វា ទហរោ យុវា មណ្ឌនកជាតិកោ សីសំន្ហាតោ ឧប្បលមាលំ វា វស្សិកមាលំ វា អធិមុត្តកមាលំ វា លភិត្វា ឧភោហិ ហត្ថេហិ បដិគ្គហេត្វា ឧត្តមង្គេ សិរស្មិំ បតិដ្ឋាបេយ្យ ឯវមេវំ ខោ អហំ ភន្តេ អានន្ទ ឥមេ អដ្ឋ គរុធម្មេ បដិគ្គណ្ហាមិ យាវជីវំ អនតិក្កមនីយេតិ។>
    text <អថ ខោ អាយស្មា អានន្ទោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច បដិគ្គហិតា ភន្តេ មហាបជាបតិយា គោតមិយា អដ្ឋ គរុធម្មា យាវជីវំ អនតិក្កមនីយាតិ។>
    text <សចេ អានន្ទ នាលភិស្ស មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជ្ជំ ចិរដ្ឋិតិកំ អានន្ទ ព្រហ្មចរិយំ អភវិស្ស វស្សសហស្សមេវ សទ្ធម្មោ តិដ្ឋេយ្យ។ យតោ ច ខោ អានន្ទ មាតុគាមោ តថាគតប្បវេទិតេ ធម្មវិនយេ អគារស្មា អនគារិយំ បព្ពជិតោ ន ទានិ អានន្ទ ព្រហ្មចរិយំ ចិរដ្ឋិតិកំ ភវិស្សតិ។ បញ្ចេវ ទានិ អានន្ទ វស្សសតានិ សទ្ធម្មោ ឋស្សតិ។>
    text <សេយ្យថាបិ អានន្ទ យានិ កានិចិ កុលានិ ពហុត្ថិកានិ អប្បបុរិសកានិ តានិ សុប្បធំសិយានិ ហោន្តិ ចោរេហិ កុម្ភត្ថេនកេហិ ឯវមេវំ ខោ អានន្ទ យស្មិំ ធម្មវិនយេ លភតិ មាតុគាមោ អគារស្មា អនគារិយំ បព្ពជ្ជំ ន តំ ព្រហ្មចរិយំ ចិរដ្ឋិតិកំ ហោតិ។>
    text <សេយ្យថាបិ អានន្ទ សម្បន្នេ សាលិក្ខេត្តេ សេតដ្ឋិកា នាម រោគជាតិ និបតតិ ឯវំ តំ សាលិក្ខេត្តំ ន ចិរដ្ឋិតិកំ ហោតិ ឯវមេវំ ខោ អានន្ទ យស្មិំ ធម្មវិនយេ លភតិ មាតុគាមោ អគារស្មា អនគារិយំ បព្ពជ្ជំ ន តំ ព្រហ្មចរិយំ ចិរដ្ឋិតិកំ ហោតិ។>
    text <សេយ្យថាបិ អានន្ទ សម្បន្នេ ឧច្ឆុក្ខេត្តេ មញ្ជិដ្ឋិកា នាម រោគជាតិ និបតតិ ឯវំ តំ ឧច្ឆុក្ខេត្តំ ន ចិរដ្ឋិតិកំ ហោតិ ឯវមេវំ ខោ អានន្ទ យស្មិំ ធម្មវិនយេ លភតិ មាតុគាមោ អគារស្មា អនគារិយំ បព្ពជ្ជំ ន តំ ព្រហ្មចរិយំ ចិរដ្ឋិតិកំ ហោតិ។>
    text <សេយ្យថាបិ អានន្ទ បុរិសោ មហតោ តឡាកស្ស បដិកច្ចេវ អាឡិំ ពន្ធេយ្យ យាវទេវ ឧទកស្ស អនតិក្កមនាយ ឯវមេវំ ខោ អានន្ទ មយា បដិកច្ចេវ ភិក្ខុនីនំ អដ្ឋ គរុធម្មា បញ្ញត្តា យាវជីវំ អនតិក្កមនីយាតិ។ បឋមំ។>
  text <២។ ឱវាទសុត្តំ>
    text <៥២>, <ឯកំ សមយំ ភគវា វេសាលិយំ វិហរតិ មហាវនេ កូដាគារសាលាយំ។ អថ ខោ អាយស្មា អានន្ទោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច កតិហិ នុ ខោ ភន្តេ ធម្មេហិ សមន្នាគតោ ភិក្ខុ ភិក្ខុនោវាទកោ សម្មន្និតព្ពោតិ។>
    text <អដ្ឋហិ ខោ អានន្ទ ធម្មេហិ សមន្នាគតោ ភិក្ខុ ភិក្ខុនោវាទកោ សម្មន្និតព្ពោ។ កតមេហិ អដ្ឋហិ។ ឥធានន្ទ ភិក្ខុ សីលវា ហោតិ…បេ។… សមាទាយ សិក្ខតិ សិក្ខាបទេសុ ពហុស្សុតោ ហោតិ…បេ។… ទិដ្ឋិយា សុប្បដិវិទ្ធា ឧភយានិ ខោ បនស្ស បាតិមោក្ខានិ វិត្ថារេន ស្វាគតានិ ហោន្តិ សុវិភត្តានិ សុប្បវត្តីនិ សុវិនិច្ឆិតានិ សុត្តសោ អនុព្យញ្ជនសោ កល្យាណវាចោ ហោតិ កល្យាណវាក្ករណោ បោរិយា វាចាយ សមន្នាគតោ វិស្សដ្ឋាយ អនេលគឡាយ អត្ថស្ស វិញ្ញាបនិយា បដិពលោ ហោតិ ភិក្ខុនិសង្ឃស្ស ធម្មិយា កថាយ សន្ទស្សេតុំ សមាទបេតុំ សមុត្តេជេតុំ សម្បហំសេតុំ យេភុយ្យេន ភិក្ខុនីនំ បិយោ ហោតិ មនាបោ ន ខោ បនេតំ ភគវន្តំ ឧទ្ទិស្ស បព្ពជិតាយ កាសាយវត្ថនិវសនាយ គរុធម្មំ អជ្ឈាបន្នបុព្ពោ ហោតិ វីសតិវស្សោ វា ហោតិ អតិរេកវីសតិវស្សោ វា។ ឥមេហិ ខោ អានន្ទ អដ្ឋហិ ធម្មេហិ សមន្នាគតោ ភិក្ខុ ភិក្ខុនោវាទកោ សម្មន្និតព្ពោតិ។ ទុតិយំ។>
  text <៣។ សំខិត្តសុត្តំ>
    text <៥៣>, <ឯកំ សមយំ ភគវា វេសាលិយំ វិហរតិ មហាវនេ កូដាគារសាលាយំ។ អថ ខោ មហាបជាបតី គោតមី យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ អដ្ឋាសិ។ ឯកមន្តំ ឋិតា ខោ សា មហាបជាបតី គោតមី ភគវន្តំ ឯតទវោច>
    text <សាធុ មេ ភន្តេ ភគវា សំខិត្តេន ធម្មំ ទេសេតុ យមហំ ភគវតោ ធម្មំ សុត្វា ឯកា វូបកដ្ឋា អប្បមត្តា អាតាបិនី បហិតត្តា វិហរេយ្យន្តិ។ យេ ខោ ត្វំ គោតមិ ធម្មេ ជានេយ្យាសិ ឥមេ ធម្មា សរាគាយ សំវត្តន្តិ នោ វិរាគាយ សំយោគាយ សំវត្តន្តិ នោ វិសំយោគាយ អាចយាយ សំវត្តន្តិ នោ អបចយាយ មហិច្ឆតាយ សំវត្តន្តិ នោ អប្បិច្ឆតាយ អសន្តុដ្ឋិយា សំវត្តន្តិ នោ សន្តុដ្ឋិយា សង្គណិកាយ សំវត្តន្តិ នោ បវិវេកាយ កោសជ្ជាយ សំវត្តន្តិ នោ វីរិយារម្ភាយ ទុព្ភរតាយ សំវត្តន្តិ នោ សុភរតាយាតិ ឯកំសេន គោតមិ ធារេយ្យាសិ នេសោ ធម្មោ នេសោ វិនយោ នេតំ សត្ថុសាសនន្តិ។>
    text <យេ ច ខោ ត្វំ គោតមិ ធម្មេ ជានេយ្យាសិ ឥមេ ធម្មា វិរាគាយ សំវត្តន្តិ នោ សរាគាយ វិសំយោគាយ សំវត្តន្តិ នោ សំយោគាយ អបចយាយ សំវត្តន្តិ នោ អាចយាយ អប្បិច្ឆតាយ សំវត្តន្តិ នោ មហិច្ឆតាយ សន្តុដ្ឋិយា សំវត្តន្តិ នោ អសន្តុដ្ឋិយា បវិវេកាយ សំវត្តន្តិ នោ សង្គណិកាយ វីរិយារម្ភាយ សំវត្តន្តិ នោ កោសជ្ជាយ សុភរតាយ សំវត្តន្តិ នោ ទុព្ភរតាយាតិ ឯកំសេន គោតមិ ធារេយ្យាសិ ឯសោ ធម្មោ ឯសោ វិនយោ ឯតំ សត្ថុសាសនន្តិ។ តតិយំ។>
  text <៤។ ទីឃជាណុសុត្តំ>
    text <៥៤>, <ឯកំ សមយំ ភគវា កោលិយេសុ វិហរតិ កក្ករបត្តំ នាម កោលិយានំ និគមោ។ អថ ខោ ទីឃជាណុ កោលិយបុត្តោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ ទីឃជាណុ កោលិយបុត្តោ ភគវន្តំ ឯតទវោច មយំ ភន្តេ គិហី កាមភោគិនោ បុត្តសម្ពាធសយនំ អជ្ឈាវសាម កាសិកចន្ទនំ បច្ចនុភោម មាលាគន្ធវិលេបនំ ធារយាម ជាតរូបរជតំ សាទយាម។ តេសំ នោ ភន្តេ ភគវា អម្ហាកំ តថា ធម្មំ ទេសេតុ យេ អម្ហាកំ អស្សុ ធម្មា ទិដ្ឋធម្មហិតាយ ទិដ្ឋធម្មសុខាយ សម្បរាយហិតាយ សម្បរាយសុខាយាតិ។>
    text <ចត្តារោមេ ព្យគ្ឃបជ្ជ ធម្មា កុលបុត្តស្ស ទិដ្ឋធម្មហិតាយ សំវត្តន្តិ ទិដ្ឋធម្មសុខាយ។ កតមេ ចត្តារោ។ ឧដ្ឋានសម្បទា អារក្ខសម្បទា កល្យាណមិត្តតា សមជីវិតា។ កតមា ច ព្យគ្ឃបជ្ជ ឧដ្ឋានសម្បទា។ ឥធ ព្យគ្ឃបជ្ជ កុលបុត្តោ យេន កម្មដ្ឋានេន ជីវិកំ កប្បេតិ យទិ កសិយា យទិ វណិជ្ជាយ យទិ គោរក្ខេន យទិ ឥស្សត្តេន យទិ រាជបោរិសេន យទិ សិប្បញ្ញតរេន តត្ថ ទក្ខោ ហោតិ អនលសោ តត្រុបាយាយ វីមំសាយ សមន្នាគតោ អលំ កាតុំ អលំ សំវិធាតុំ។ អយំ វុច្ចតិ ព្យគ្ឃបជ្ជ ឧដ្ឋានសម្បទា។>
    text <កតមា ច ព្យគ្ឃបជ្ជ អារក្ខសម្បទា។ ឥធ ព្យគ្ឃបជ្ជ កុលបុត្តស្ស ភោគា ហោន្តិ ឧដ្ឋានវីរិយាធិគតា ពាហាពលបរិចិតា សេទាវក្ខិត្តា ធម្មិកា ធម្មលទ្ធា។ តេ អារក្ខេន គុត្តិយា សម្បាទេតិ កិន្តិ មេ ឥមេ ភោគេ នេវ រាជានោ ហរេយ្យុំ ន ចោរា ហរេយ្យុំ ន អគ្គិ ឌហេយ្យ ន ឧទកំ វហេយ្យ ន អប្បិយា ទាយាទា ហរេយ្យុន្តិ។ អយំ វុច្ចតិ ព្យគ្ឃបជ្ជ អារក្ខសម្បទា។>
    text <កតមា ច ព្យគ្ឃបជ្ជ កល្យាណមិត្តតា។ ឥធ ព្យគ្ឃបជ្ជ កុលបុត្តោ យស្មិំ គាមេ វា និគមេ វា បដិវសតិ តត្ថ យេ តេ ហោន្តិ គហបតី វា គហបតិបុត្តា វា ទហរា វា វុទ្ធសីលិនោ វុទ្ធា វា វុទ្ធសីលិនោ សទ្ធាសម្បន្នា សីលសម្បន្នា ចាគសម្បន្នា បញ្ញាសម្បន្នា តេហិ សទ្ធិំ សន្តិដ្ឋតិ សល្លបតិ សាកច្ឆំ សមាបជ្ជតិ យថារូបានំ សទ្ធាសម្បន្នានំ សទ្ធាសម្បទំ អនុសិក្ខតិ យថារូបានំ សីលសម្បន្នានំ សីលសម្បទំ អនុសិក្ខតិ យថារូបានំ ចាគសម្បន្នានំ ចាគសម្បទំ អនុសិក្ខតិ យថារូបានំ បញ្ញាសម្បន្នានំ បញ្ញាសម្បទំ អនុសិក្ខតិ។ អយំ វុច្ចតិ ព្យគ្ឃបជ្ជ កល្យាណមិត្តតា។>
    text <កតមា ច ព្យគ្ឃបជ្ជ សមជីវិតា។ ឥធ ព្យគ្ឃបជ្ជ កុលបុត្តោ អាយញ្ច ភោគានំ វិទិត្វា វយញ្ច ភោគានំ វិទិត្វា សមំ ជីវិកំ កប្បេតិ នាច្ចោគាឡ្ហំ នាតិហីនំ ឯវំ មេ អាយោ វយំ បរិយាទាយ ឋស្សតិ ន ច មេ វយោ អាយំ បរិយាទាយ ឋស្សតីតិ។ សេយ្យថាបិ ព្យគ្ឃបជ្ជ តុលាធារោ វា តុលាធារន្តេវាសី វា តុលំ បគ្គហេត្វា ជានាតិ ឯត្តកេន វា ឱនតំ ឯត្តកេន វា ឧន្នតន្តិ ឯវមេវំ ខោ ព្យគ្ឃបជ្ជ កុលបុត្តោ អាយញ្ច ភោគានំ វិទិត្វា វយញ្ច ភោគានំ វិទិត្វា សមំ ជីវិកំ កប្បេតិ នាច្ចោគាឡ្ហំ នាតិហីនំ ឯវំ មេ អាយោ វយំ បរិយាទាយ ឋស្សតិ ន ច មេ វយោ អាយំ បរិយាទាយ ឋស្សតីតិ។ សចាយំ ព្យគ្ឃបជ្ជ កុលបុត្តោ អប្បាយោ សមានោ ឧឡារំ ជីវិកំ កប្បេតិ តស្ស ភវន្តិ វត្តារោ ឧទុម្ពរខាទីវាយំ កុលបុត្តោ ភោគេ ខាទតីតិ។ សចេ បនាយំ ព្យគ្ឃបជ្ជ កុលបុត្តោ មហាយោ សមានោ កសិរំ ជីវិកំ កប្បេតិ តស្ស ភវន្តិ វត្តារោ អជេដ្ឋមរណំវាយំ កុលបុត្តោ មរិស្សតីតិ។ យតោ ច ខោយំ ព្យគ្ឃបជ្ជ កុលបុត្តោ អាយញ្ច ភោគានំ វិទិត្វា វយញ្ច ភោគានំ វិទិត្វា សមំ ជីវិកំ កប្បេតិ នាច្ចោគាឡ្ហំ នាតិហីនំ ឯវំ មេ អាយោ វយំ បរិយាទាយ ឋស្សតិ ន ច មេ វយោ អាយំ បរិយាទាយ ឋស្សតីតិ។ អយំ វុច្ចតិ ព្យគ្ឃបជ្ជ សមជីវិតា។>
    text <ឯវំ សមុប្បន្នានំ ព្យគ្ឃបជ្ជ ភោគានំ ចត្តារិ អបាយមុខានិ ហោន្តិ ឥត្ថិធុត្តោ សុរាធុត្តោ អក្ខធុត្តោ បាបមិត្តោ បាបសហាយោ បាបសម្បវង្កោ។ សេយ្យថាបិ ព្យគ្ឃបជ្ជ មហតោ តឡាកស្ស ចត្តារិ ចេវ អាយមុខានិ ចត្តារិ ច អបាយមុខានិ។ តស្ស បុរិសោ យានិ ចេវ អាយមុខានិ តានិ បិទហេយ្យ យានិ ច អបាយមុខានិ តានិ វិវរេយ្យ ទេវោ ច ន សម្មា ធារំ អនុប្បវេច្ឆេយ្យ។ ឯវញ្ហិ តស្ស ព្យគ្ឃបជ្ជ មហតោ តឡាកស្ស បរិហានិយេវ បាដិកង្ខា នោ វុទ្ធិ ឯវមេវំ ព្យគ្ឃបជ្ជ ឯវំ សមុប្បន្នានំ ភោគានំ ចត្តារិ អបាយមុខានិ ហោន្តិ ឥត្ថិធុត្តោ សុរាធុត្តោ អក្ខធុត្តោ បាបមិត្តោ បាបសហាយោ បាបសម្បវង្កោ។>
    text <ឯវំ សមុប្បន្នានំ ព្យគ្ឃបជ្ជ ភោគានំ ចត្តារិ អាយមុខានិ ហោន្តិ ន ឥត្ថិធុត្តោ ន សុរាធុត្តោ ន អក្ខធុត្តោ កល្យាណមិត្តោ កល្យាណសហាយោ កល្យាណសម្បវង្កោ។ សេយ្យថាបិ ព្យគ្ឃបជ្ជ មហតោ តឡាកស្ស ចត្តារិ ចេវ អាយមុខានិ ចត្តារិ ច អបាយមុខានិ។ តស្ស បុរិសោ យានិ ចេវ អាយមុខានិ តានិ វិវរេយ្យ យានិ ច អបាយមុខានិ តានិ បិទហេយ្យ ទេវោ ច សម្មា ធារំ អនុប្បវេច្ឆេយ្យ។ ឯវញ្ហិ តស្ស ព្យគ្ឃបជ្ជ មហតោ តឡាកស្ស វុទ្ធិយេវ បាដិកង្ខា នោ បរិហានិ ឯវមេវំ ខោ ព្យគ្ឃបជ្ជ ឯវំ សមុប្បន្នានំ ភោគានំ ចត្តារិ អាយមុខានិ ហោន្តិ ន ឥត្ថិធុត្តោ ន សុរាធុត្តោ ន អក្ខធុត្តោ កល្យាណមិត្តោ កល្យាណសហាយោ កល្យាណសម្បវង្កោ។ ឥមេ ខោ ព្យគ្ឃបជ្ជ ចត្តារោ ធម្មា កុលបុត្តស្ស ទិដ្ឋធម្មហិតាយ សំវត្តន្តិ ទិដ្ឋធម្មសុខាយ។>
    text <ចត្តារោមេ ព្យគ្ឃបជ្ជ ធម្មា កុលបុត្តស្ស សម្បរាយហិតាយ សំវត្តន្តិ សម្បរាយសុខាយ។ កតមេ ចត្តារោ។ សទ្ធាសម្បទា សីលសម្បទា ចាគសម្បទា បញ្ញាសម្បទា។ កតមា ច ព្យគ្ឃបជ្ជ សទ្ធាសម្បទា។ ឥធ ព្យគ្ឃបជ្ជ កុលបុត្តោ សទ្ធោ ហោតិ សទ្ទហតិ តថាគតស្ស ពោធិំ ឥតិបិ សោ ភគវា…បេ។… សត្ថា ទេវមនុស្សានំ ពុទ្ធោ ភគវាតិ។ អយំ វុច្ចតិ ព្យគ្ឃបជ្ជ សទ្ធាសម្បទា។>
    text <កតមា ច ព្យគ្ឃបជ្ជ សីលសម្បទា។ ឥធ ព្យគ្ឃបជ្ជ កុលបុត្តោ បាណាតិបាតា បដិវិរតោ ហោតិ…បេ។… សុរាមេរយមជ្ជបមាទដ្ឋានា បដិវិរតោ ហោតិ។ អយំ វុច្ចតិ ព្យគ្ឃបជ្ជ សីលសម្បទា។>
    text <កតមា ច ព្យគ្ឃបជ្ជ ចាគសម្បទា។ ឥធ ព្យគ្ឃបជ្ជ កុលបុត្តោ វិគតមលមច្ឆេរេន ចេតសា អគារំ អជ្ឈាវសតិ មុត្តចាគោ បយតបាណិ វោស្សគ្គរតោ យាចយោគោ ទានសំវិភាគរតោ។ អយំ វុច្ចតិ ព្យគ្ឃបជ្ជ ចាគសម្បទា។>
    text <កតមា ច ព្យគ្ឃបជ្ជ បញ្ញាសម្បទា។ ឥធ ព្យគ្ឃបជ្ជ កុលបុត្តោ បញ្ញវា ហោតិ ឧទយត្ថគាមិនិយា បញ្ញាយ សមន្នាគតោ អរិយាយ និព្ពេធិកាយ សម្មា ទុក្ខក្ខយគាមិនិយា។ អយំ វុច្ចតិ ព្យគ្ឃបជ្ជ បញ្ញាសម្បទា។ ឥមេ ខោ ព្យគ្ឃបជ្ជ ចត្តារោ ធម្មា កុលបុត្តស្ស សម្បរាយហិតាយ សំវត្តន្តិ សម្បរាយសុខាយាតិ។>
    block
      text <ឧដ្ឋាតា កម្មធេយ្យេសុ អប្បមត្តោ វិធានវា>
      text <សមំ កប្បេតិ ជីវិកំ សម្ភតំ អនុរក្ខតិ។>
      text <សទ្ធោ សីលេន សម្បន្នោ វទញ្ញូ វីតមច្ឆរោ>
      text <និច្ចំ មគ្គំ វិសោធេតិ សោត្ថានំ សម្បរាយិកំ។>
      text <ឥច្ចេតេ អដ្ឋ ធម្មា ច សទ្ធស្ស ឃរមេសិនោ>
      text <អក្ខាតា សច្ចនាមេន ឧភយត្ថ សុខាវហា។>
      text <ទិដ្ឋធម្មហិតត្ថាយ សម្បរាយសុខាយ ច>
      text <ឯវមេតំ គហដ្ឋានំ ចាគោ បុញ្ញំ បវឌ្ឍតីតិ។ ចតុត្ថំ>
      text <ឧដ្ឋាតា កម្មធេយ្យេសុ អប្បមត្តោ វិធានវា>
      text <សមំ កប្បេតិ ជីវិកំ សម្ភតំ អនុរក្ខតិ។>
      text <សទ្ធោ សីលេន សម្បន្នោ វទញ្ញូ វីតមច្ឆរោ>
      text <និច្ចំ មគ្គំ វិសោធេតិ សោត្ថានំ សម្បរាយិកំ។>
      text <ឥច្ចេតេ អដ្ឋ ធម្មា ច សទ្ធស្ស ឃរមេសិនោ>
      text <អក្ខាតា សច្ចនាមេន ឧភយត្ថ សុខាវហា។>
      text <ទិដ្ឋធម្មហិតត្ថាយ សម្បរាយសុខាយ ច>
      text <ឯវមេតំ គហដ្ឋានំ ចាគោ បុញ្ញំ បវឌ្ឍតីតិ។ បញ្ចមំ>
      text <ភយំ ទុក្ខញ្ច រោគោ ច គណ្ឌោ សល្លញ្ច សង្គោ ច>
      text <បង្កោ គព្ភោ ច ឧភយំ ឯតេ កាមា បវុច្ចន្តិ>
      text <យត្ថ សត្តោ បុថុជ្ជនោ។>
      text <ឱតិណ្ណោ សាតរូបេន បុន គព្ភាយ គច្ឆតិ>
      text <យតោ ច ភិក្ខុ អាតាបី សម្បជញ្ញំ ន រិច្ចតិ។>
      text <សោ ឥមំ បលិបថំ ទុគ្គំ អតិក្កម្ម តថាវិធោ>
      text <បជំ ជាតិជរូបេតំ ផន្ទមានំ អវេក្ខតីតិ។ ឆដ្ឋំ>
      text <ចត្តារោ ច បដិបន្នា ចត្តារោ ច ផលេ ឋិតា>
      text <ឯស សង្ឃោ ឧជុភូតោ បញ្ញាសីលសមាហិតោ។>
      text <យជមានានំ មនុស្សានំ បុញ្ញបេក្ខាន បាណិនំ>
      text <ករោតំ ឱបធិកំ បុញ្ញំ សង្ឃេ ទិន្នំ មហប្ផលន្តិ។ នវមំ>
      text <ចត្តារោ ច បដិបន្នា ចត្តារោ ច ផលេ ឋិតា>
      text <ឯស សង្ឃោ សមុក្កដ្ឋោ សត្តានំ អដ្ឋ បុគ្គលា។>
      text <យជមានានំ មនុស្សានំ បុញ្ញបេក្ខាន បាណិនំ>
      text <ករោតំ ឱបធិកំ បុញ្ញំ ឯត្ថ ទិន្នំ មហប្ផលន្តិ។ ទសមំ>
      text <គោតមី ឱវាទំ សំខិត្តំ ទីឃជាណុ ច ឧជ្ជយោ>
      text <ភយា ទ្វេ អាហុនេយ្យា ច ទ្វេ ច អដ្ឋ បុគ្គលាតិ។>
  text <៥។ ឧជ្ជយសុត្តំ>
    text <៥៥>, <អថ ខោ ឧជ្ជយោ ព្រាហ្មណោ យេន ភគវា តេនុបសង្កមិ ឧបសង្កមិត្វា ភគវតា សទ្ធិំ សម្មោទិ។ សម្មោទនីយំ កថំ សារណីយំ វីតិសារេត្វា ឯកមន្តំ និសីទិ។ ឯកមន្តំ និសិន្នោ ខោ ឧជ្ជយោ ព្រាហ្មណោ ភគវន្តំ ឯតទវោច មយំ ភោ គោតម បវាសំ គន្តុកាមា។ តេសំ នោ ភវំ គោតមោ អម្ហាកំ តថា ធម្មំ ទេសេតុ យេ អម្ហាកំ អស្សុ ធម្មា ទិដ្ឋធម្មហិតាយ ទិដ្ឋធម្មសុខាយ សម្បរាយហិតាយ សម្បរាយសុខាយាតិ។>
    text <ចត្តារោមេ ព្រាហ្មណ ធម្មា កុលបុត្តស្ស ទិដ្ឋធម្មហិតាយ សំវត្តន្តិ ទិដ្ឋធម្មសុខាយ។ កតមេ ចត្តារោ។ ឧដ្ឋានសម្បទា អារក្ខសម្បទា កល្យាណមិត្តតា សមជីវិតា។ កតមា ច ព្រាហ្មណ ឧដ្ឋានសម្បទា។ ឥធ ព្រាហ្មណ កុលបុត្តោ យេន កម្មដ្ឋានេន ជីវិកំ កប្បេតិ យទិ កសិយា យទិ វណិជ្ជាយ យទិ គោរក្ខេន យទិ ឥស្សត្តេន យទិ រាជបោរិសេន យទិ សិប្បញ្ញតរេន តត្ថ ទក្ខោ ហោតិ អនលសោ តត្រុបាយាយ វីមំសាយ សមន្នាគតោ អលំ កាតុំ អលំ សំវិធាតុំ។ អយំ វុច្ចតិ ព្រាហ្មណ ឧដ្ឋានសម្បទា។>
    text <កតមា ច ព្រាហ្មណ អារក្ខសម្បទា។ ឥធ ព្រាហ្មណ កុលបុត្តស្ស ភោគា ហោន្តិ ឧដ្ឋានវីរិយាធិគតា ពាហាពលបរិចិតា សេទាវក្ខិត្តា ធម្មិកា ធម្មលទ្ធា។ តេ អារក្ខេន គុត្តិយា សម្បាទេតិ កិន្តិ មេ ឥមេ ភោគេ នេវ រាជានោ ហរេយ្យុំ ន ចោរា ហរេយ្យុំ ន អគ្គិ ឌហេយ្យ ន ឧទកំ វហេយ្យ ន អប្បិយា ទាយាទា ហរេយ្យុន្តិ។ អយំ វុច្ចតិ ព្រាហ្មណ អារក្ខសម្បទា។>
    text <កតមា ច ព្រាហ្មណ កល្យាណមិត្តតា។ ឥធ ព្រាហ្មណ កុលបុត្តោ យស្មិំ គាមេ វា និគមេ វា បដិវសតិ តត្រ យេ តេ ហោន្តិ គហបតី វា គហបតិបុត្តា វា ទហរា វា វុទ្ធសីលិនោ វុទ្ធា វា វុទ្ធសីលិនោ សទ្ធាសម្បន្នា សីលសម្បន្នា ចាគសម្បន្នា បញ្ញាសម្បន្នា តេហិ សទ្ធិំ សន្តិដ្ឋតិ សល្លបតិ សាកច្ឆំ សមាបជ្ជតិ យថារូបានំ សទ្ធាសម្បន្នានំ សទ្ធាសម្បទំ អនុសិក្ខតិ យថារូបានំ សីលសម្បន្នានំ សីលសម្បទំ អនុសិក្ខតិ យថារូបានំ ចាគសម្បន្នានំ ចាគសម្បទំ អនុសិក្ខតិ យថារូបានំ បញ្ញាសម្បន្នានំ បញ្ញាសម្បទំ អនុសិក្ខតិ។ អយំ វុច្ចតិ ព្រាហ្មណ កល្យាណមិត្តតា។>
    text <កតមា ច ព្រាហ្មណ សមជីវិតា។ ឥធ ព្រាហ្មណ កុលបុត្តោ អាយញ្ច ភោគានំ វិទិត្វា វយញ្ច ភោគានំ វិទិត្វា សមំ ជីវិកំ កប្បេតិ នាច្ចោគាឡ្ហំ នាតិហីនំ ឯវំ មេ អាយោ វយំ បរិយាទាយ ឋស្សតិ ន ច មេ វយោ អាយំ បរិយាទាយ ឋស្សតីតិ។ សេយ្យថាបិ ព្រាហ្មណ តុលាធារោ វា តុលាធារន្តេវាសី វា តុលំ បគ្គហេត្វា ជានាតិ ឯត្តកេន វា ឱនតំ ឯត្តកេន វា ឧន្នតន្តិ ឯវមេវំ ខោ ព្រាហ្មណ កុលបុត្តោ អាយញ្ច ភោគានំ វិទិត្វា វយញ្ច ភោគានំ វិទិត្វា សមំ ជីវិកំ កប្បេតិ នាច្ចោគាឡ្ហំ នាតិហីនំ ឯវំ មេ អាយោ វយំ បរិយាទាយ ឋស្សតិ ន ច មេ វយោ អាយំ បរិយាទាយ ឋស្សតីតិ។ សចាយំ ព្រាហ្មណ កុលបុត្តោ អប្បាយោ សមានោ ឧឡារំ ជីវិកំ កប្បេតិ តស្ស ភវន្តិ វត្តារោ ឧទុម្ពរខាទីវាយំ កុលបុត្តោ ភោគេ ខាទតីតិ។ សចេ បនាយំ ព្រាហ្មណ កុលបុត្តោ មហាយោ សមានោ កសិរំ ជីវិកំ កប្បេតិ តស្ស ភវន្តិ វត្តារោ អជេដ្ឋមរណំវាយំ កុលបុត្តោ មរិស្សតីតិ។ យតោ ច ខោយំ ព្រាហ្មណ កុលបុត្តោ អាយញ្ច ភោគានំ វិទិត្វា វយញ្ច ភោគានំ វិទិត្វា សមំ ជីវិកំ កប្បេតិ នាច្ចោគាឡ្ហំ នាតិហីនំ ឯវំ មេ អាយោ វយំ បរិយាទាយ ឋស្សតិ ន ច មេ វយោ អាយំ បរិយាទាយ ឋស្សតីតិ អយំ វុច្ចតិ ព្រាហ្មណ សមជីវិតា។>
    text <ឯវំ សមុប្បន្នានំ ព្រាហ្មណ ភោគានំ ចត្តារិ អបាយមុខានិ ហោន្តិ ឥត្ថិធុត្តោ សុរាធុត្តោ អក្ខធុត្តោ បាបមិត្តោ បាបសហាយោ បាបសម្បវង្កោ។ សេយ្យថាបិ ព្រាហ្មណ មហតោ តឡាកស្ស ចត្តារិ ចេវ អាយមុខានិ ចត្តារិ ច អបាយមុខានិ។ តស្ស បុរិសោ យានិ ចេវ អាយមុខានិ តានិ បិទហេយ្យ យានិ ច អបាយមុខានិ តានិ វិវរេយ្យ ទេវោ ច ន សម្មា ធារំ អនុប្បវេច្ឆេយ្យ។ ឯវញ្ហិ តស្ស ព្រាហ្មណ មហតោ តឡាកស្ស បរិហានិយេវ បាដិកង្ខា នោ វុទ្ធិ ឯវមេវំ ខោ ព្រាហ្មណ ឯវំ សមុប្បន្នានំ ភោគានំ ចត្តារិ អបាយមុខានិ ហោន្តិ ឥត្ថិធុត្តោ សុរាធុត្តោ អក្ខធុត្តោ បាបមិត្តោ បាបសហាយោ បាបសម្បវង្កោ។>
    text <ឯវំ សមុប្បន្នានំ ព្រាហ្មណ ភោគានំ ចត្តារិ អាយមុខានិ ហោន្តិ ន ឥត្ថិធុត្តោ ន សុរាធុត្តោ ន អក្ខធុត្តោ កល្យាណមិត្តោ កល្យាណសហាយោ កល្យាណសម្បវង្កោ។ សេយ្យថាបិ ព្រាហ្មណ មហតោ តឡាកស្ស ចត្តារិ ចេវ អាយមុខានិ ចត្តារិ ច អបាយមុខានិ។ តស្ស បុរិសោ យានិ ចេវ អាយមុខានិ តានិ វិវរេយ្យ យានិ ច អបាយមុខានិ តានិ បិទហេយ្យ ទេវោ ច សម្មា ធារំ អនុប្បវេច្ឆេយ្យ។ ឯវញ្ហិ តស្ស ព្រាហ្មណ មហតោ តឡាកស្ស វុទ្ធិយេវ បាដិកង្ខា នោ បរិហានិ ឯវមេវំ ខោ ព្រាហ្មណ ឯវំ សមុប្បន្នានំ ភោគានំ ចត្តារិ អាយមុខានិ ហោន្តិ ន ឥត្ថិធុត្តោ…បេ។… កល្យាណសម្បវង្កោ។ ឥមេ ខោ ព្រាហ្មណ ចត្តារោ ធម្មា កុលបុត្តស្ស ទិដ្ឋធម្មហិតាយ សំវត្តន្តិ ទិដ្ឋធម្មសុខាយ។>
    text <ចត្តារោមេ ព្រាហ្មណ កុលបុត្តស្ស ធម្មា សម្បរាយហិតាយ សំវត្តន្តិ សម្បរាយសុខាយ។ កតមេ ចត្តារោ។ សទ្ធាសម្បទា សីលសម្បទា ចាគសម្បទា បញ្ញាសម្បទា។ កតមា ច ព្រាហ្មណ សទ្ធាសម្បទា។ ឥធ ព្រាហ្មណ កុលបុត្តោ សទ្ធោ ហោតិ សទ្ទហតិ តថាគតស្ស ពោធិំ ឥតិបិ សោ ភគវា…បេ។… សត្ថា ទេវមនុស្សានំ ពុទ្ធោ ភគវាតិ។ អយំ វុច្ចតិ ព្រាហ្មណ សទ្ធាសម្បទា។>
    text <កតមា ច ព្រាហ្មណ សីលសម្បទា។ ឥធ ព្រាហ្មណ កុលបុត្តោ បាណាតិបាតា បដិវិរតោ ហោតិ…បេ។… សុរាមេរយមជ្ជបមាទដ្ឋានា បដិវិរតោ ហោតិ។ អយំ វុច្ចតិ ព្រាហ្មណ សីលសម្បទា។>
    text <កតមា ច ព្រាហ្មណ ចាគសម្បទា។ ឥធ ព្រាហ្មណ កុលបុត្តោ វិគតមលមច្ឆេរេន ចេតសា អគារំ អជ្ឈាវសតិ មុត្តចាគោ បយតបាណិ វោស្សគ្គរតោ យាចយោគោ ទានសំវិភាគរតោ។ អយំ វុច្ចតិ ព្រាហ្មណ ចាគសម្បទា។>
    text <កតមា ច ព្រាហ្មណ បញ្ញាសម្បទា។ ឥធ ព្រាហ្មណ កុលបុត្តោ បញ្ញវា ហោតិ…បេ។… សម្មា ទុក្ខក្ខយគាមិនិយា។ អយំ វុច្ចតិ ព្រាហ្មណ បញ្ញាសម្បទា។ ឥមេ ខោ ព្រាហ្មណ ចត្តារោ ធម្មា កុលបុត្តស្ស សម្បរាយហិតាយ សំវត្តន្តិ សម្បរាយសុខាយាតិ។>
  text <៦។ ភយសុត្តំ>
    text <៥៦>, <ភយន្តិ ភិក្ខវេ កាមានមេតំ អធិវចនំ។ ទុក្ខន្តិ ភិក្ខវេ កាមានមេតំ អធិវចនំ។ រោគោតិ ភិក្ខវេ កាមានមេតំ អធិវចនំ។ គណ្ឌោតិ ភិក្ខវេ កាមានមេតំ អធិវចនំ។ សល្លន្តិ ភិក្ខវេ កាមានមេតំ អធិវចនំ។ សង្គោតិ ភិក្ខវេ កាមានមេតំ អធិវចនំ។ បង្កោតិ ភិក្ខវេ កាមានមេតំ អធិវចនំ។ គព្ភោតិ ភិក្ខវេ កាមានមេតំ អធិវចនំ។ កស្មា ច ភិក្ខវេ ភយន្តិ កាមានមេតំ អធិវចនំ។ យស្មា ច កាមរាគរត្តាយំ ភិក្ខវេ ឆន្ទរាគវិនិពទ្ធោ ទិដ្ឋធម្មិកាបិ ភយា ន បរិមុច្ចតិ សម្បរាយិកាបិ ភយា ន បរិមុច្ចតិ តស្មា ភយន្តិ កាមានមេតំ អធិវចនំ។ កស្មា ច ភិក្ខវេ ទុក្ខន្តិ…បេ។… រោគោតិ… គណ្ឌោតិ… សល្លន្តិ… សង្គោតិ… បង្កោតិ… គព្ភោតិ កាមានមេតំ អធិវចនំ។ យស្មា ច កាមរាគរត្តាយំ ភិក្ខវេ ឆន្ទរាគវិនិពទ្ធោ ទិដ្ឋធម្មិកាបិ គព្ភា ន បរិមុច្ចតិ សម្បរាយិកាបិ គព្ភា ន បរិមុច្ចតិ តស្មា គព្ភោតិ កាមានមេតំ អធិវចនំ។>
  text <៧។ បឋមអាហុនេយ្យសុត្តំ>
    text <៥៧>, <អដ្ឋហិ ភិក្ខវេ ធម្មេហិ សមន្នាគតោ ភិក្ខុ អាហុនេយ្យោ ហោតិ បាហុនេយ្យោ ទក្ខិណេយ្យោ អញ្ជលិករណីយោ អនុត្តរំ បុញ្ញក្ខេត្តំ លោកស្ស។ កតមេហិ អដ្ឋហិ។ ឥធ ភិក្ខវេ ភិក្ខុ សីលវា ហោតិ …បេ។… សមាទាយ សិក្ខតិ សិក្ខាបទេសុ ពហុស្សុតោ ហោតិ…បេ។… ទិដ្ឋិយា សុប្បដិវិទ្ធា កល្យាណមិត្តោ ហោតិ កល្យាណសហាយោ កល្យាណសម្បវង្កោ សម្មាទិដ្ឋិកោ ហោតិ សម្មាទស្សនេន សមន្នាគតោ ចតុន្នំ ឈានានំ អាភិចេតសិកានំ ទិដ្ឋធម្មសុខវិហារានំ និកាមលាភី ហោតិ អកិច្ឆលាភី អកសិរលាភី អនេកវិហិតំ បុព្ពេនិវាសំ អនុស្សរតិ សេយ្យថិទំ ឯកម្បិ ជាតិំ ទ្វេបិ ជាតិយោ…បេ។… ឥតិ សាការំ សឧទ្ទេសំ អនេកវិហិតំ បុព្ពេនិវាសំ អនុស្សរតិ ទិព្ពេន ចក្ខុនា វិសុទ្ធេន អតិក្កន្តមានុសកេន…បេ។… យថាកម្មូបគេ សត្តេ បជានាតិ អាសវានំ ខយា…បេ។… សច្ឆិកត្វា ឧបសម្បជ្ជ វិហរតិ។ ឥមេហិ ខោ ភិក្ខវេ អដ្ឋហិ ធម្មេហិ សមន្នាគតោ ភិក្ខុ អាហុនេយ្យោ ហោតិ…បេ។… អនុត្តរំ បុញ្ញក្ខេត្តំ លោកស្សាតិ។ សត្តមំ។>
  text <៨។ ទុតិយអាហុនេយ្យសុត្តំ>
    text <៥៨>, <អដ្ឋហិ ភិក្ខវេ ធម្មេហិ សមន្នាគតោ ភិក្ខុ អាហុនេយ្យោ ហោតិ…បេ។… អនុត្តរំ បុញ្ញក្ខេត្តំ លោកស្ស។ កតមេហិ អដ្ឋហិ។ ឥធ ភិក្ខវេ ភិក្ខុ សីលវា ហោតិ …បេ។… សមាទាយ សិក្ខតិ សិក្ខាបទេសុ ពហុស្សុតោ ហោតិ…បេ។… ទិដ្ឋិយា សុប្បដិវិទ្ធា អារទ្ធវីរិយោ វិហរតិ ថាមវា ទឡ្ហបរក្កមោ អនិក្ខិត្តធុរោ កុសលេសុ ធម្មេសុ អារញ្ញិកោ ហោតិ បន្តសេនាសនោ អរតិរតិសហោ ហោតិ ឧប្បន្នំ អរតិំ អភិភុយ្យ អភិភុយ្យ វិហរតិ ភយភេរវសហោ ហោតិ ឧប្បន្នំ ភយភេរវំ អភិភុយ្យ អភិភុយ្យ វិហរតិ ចតុន្នំ ឈានានំ អាភិចេតសិកានំ ទិដ្ឋធម្មសុខវិហារានំ និកាមលាភី ហោតិ អកិច្ឆលាភី អកសិរលាភី អាសវានំ ខយា…បេ។… សច្ឆិកត្វា ឧបសម្បជ្ជ វិហរតិ។ ឥមេហិ ខោ ភិក្ខវេ អដ្ឋហិ ធម្មេហិ សមន្នាគតោ ភិក្ខុ អាហុនេយ្យោ…បេ។… អនុត្តរំ បុញ្ញក្ខេត្តំ លោកស្សាតិ។ អដ្ឋមំ។>
  text <៩។ បឋមបុគ្គលសុត្តំ>
    text <៥៩>, <អដ្ឋិមេ ភិក្ខវេ បុគ្គលា អាហុនេយ្យា បាហុនេយ្យា ទក្ខិណេយ្យា អញ្ជលិករណីយា អនុត្តរំ បុញ្ញក្ខេត្តំ លោកស្ស។ កតមេ អដ្ឋ។ សោតាបន្នោ សោតាបត្តិផលសច្ឆិកិរិយាយ បដិបន្នោ សកទាគាមី សកទាគាមិផលសច្ឆិកិរិយាយ បដិបន្នោ អនាគាមី អនាគាមិផលសច្ឆិកិរិយាយ បដិបន្នោ អរហា អរហត្តាយ បដិបន្នោ។ ឥមេ ខោ ភិក្ខវេ អដ្ឋ បុគ្គលា អាហុនេយ្យា…បេ។… អនុត្តរំ បុញ្ញក្ខេត្តំ លោកស្សាតិ។>
  text <១០។ ទុតិយបុគ្គលសុត្តំ>
    text <៦០>, <អដ្ឋិមេ ភិក្ខវេ បុគ្គលា អាហុនេយ្យា…បេ។… អនុត្តរំ បុញ្ញក្ខេត្តំ លោកស្ស។ កតមេ អដ្ឋ។ សោតាបន្នោ សោតាបត្តិផលសច្ឆិកិរិយាយ បដិបន្នោ…បេ។… អរហា អរហត្តាយ បដិបន្នោ។ ឥមេ ខោ ភិក្ខវេ អដ្ឋ បុគ្គលា អាហុនេយ្យា…បេ។… អនុត្តរំ បុញ្ញក្ខេត្តំ លោកស្សាតិ។>
    stand <គោតមីវគ្គោ បឋមោ។>
    text <តស្សុទ្ទានំ>
