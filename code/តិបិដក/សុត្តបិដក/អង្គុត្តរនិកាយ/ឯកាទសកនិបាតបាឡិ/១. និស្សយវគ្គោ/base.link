text <១។ និស្សយវគ្គោ>
  stand <។ នមោ តស្ស ភគវតោ អរហតោ សម្មាសម្ពុទ្ធស្ស។អង្គុត្តរនិកាយោ>
  text <១។ កិមត្ថិយសុត្តំ>
    text <១>, <ឯវំ មេ សុតំ ឯកំ សមយំ ភគវា សាវត្ថិយំ វិហរតិ ជេតវនេ អនាថបិណ្ឌិកស្ស អារាមេ។ អថ ខោ អាយស្មា អានន្ទោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច កិមត្ថិយានិ ភន្តេ កុសលានិ សីលានិ កិមានិសំសានីតិ។ អវិប្បដិសារត្ថានិ ខោ អានន្ទ កុសលានិ សីលានិ អវិប្បដិសារានិសំសានីតិ។>
    text <អវិប្បដិសារោ បន ភន្តេ កិមត្ថិយោ កិមានិសំសោ។ អវិប្បដិសារោ ខោ អានន្ទ បាមោជ្ជត្ថោ បាមោជ្ជានិសំសោ។>
    text <បាមោជ្ជំ បន ភន្តេ កិមត្ថិយំ កិមានិសំសំ។ បាមោជ្ជំ ខោ អានន្ទ បីតត្ថំ បីតានិសំសំ។>
    text <បីតិ បន ភន្តេ កិមត្ថិយា កិមានិសំសា។ បីតិ ខោ អានន្ទ បស្សទ្ធត្ថា បស្សទ្ធានិសំសា។>
    text <បស្សទ្ធិ បន ភន្តេ កិមត្ថិយា កិមានិសំសា។ បស្សទ្ធិ ខោ អានន្ទ សុខត្ថា សុខានិសំសា។>
    text <សុខំ បន ភន្តេ កិមត្ថិយំ កិមានិសំសំ។ សុខំ ខោ អានន្ទ សមាធត្ថំ សមាធានិសំសំ។>
    text <សមាធិ បន ភន្តេ កិមត្ថិយោ កិមានិសំសោ។ សមាធិ ខោ អានន្ទ យថាភូតញាណទស្សនត្ថោ យថាភូតញាណទស្សនានិសំសោ។>
    text <យថាភូតញាណទស្សនំ បន ភន្តេ កិមត្ថិយំ កិមានិសំសំ។ យថាភូតញាណទស្សនំ ខោ អានន្ទ និព្ពិទត្ថំ និព្ពិទានិសំសំ។>
    text <និព្ពិទា បន ភន្តេ កិមត្ថិយា កិមានិសំសា។ និព្ពិទា ខោ អានន្ទ វិរាគត្ថា វិរាគានិសំសា។>
    text <វិរាគោ បន ភន្តេ កិមត្ថិយោ កិមានិសំសោ។ វិរាគោ ខោ អានន្ទ វិមុត្តិញាណទស្សនត្ថោ វិមុត្តិញាណទស្សនានិសំសោ។>
    text <ឥតិ ខោ អានន្ទ កុសលានិ សីលានិ អវិប្បដិសារត្ថានិ អវិប្បដិសារានិសំសានិ អវិប្បដិសារោ បាមោជ្ជត្ថោ បាមោជ្ជានិសំសោ បាមោជ្ជំ បីតត្ថំ បីតានិសំសំ បីតិ បស្សទ្ធត្ថា បស្សទ្ធានិសំសា បស្សទ្ធិ សុខត្ថា សុខានិសំសា សុខំ សមាធត្ថំ សមាធានិសំសំ សមាធិ យថាភូតញាណទស្សនត្ថោ យថាភូតញាណទស្សនានិសំសោ យថាភូតញាណទស្សនំ និព្ពិទត្ថំ និព្ពិទានិសំសំ និព្ពិទា វិរាគត្ថា វិរាគានិសំសា វិរាគោ វិមុត្តិញាណទស្សនត្ថោ វិមុត្តិញាណទស្សនានិសំសោ។ ឥតិ ខោ អានន្ទ កុសលានិ សីលានិ អនុបុព្ពេន អគ្គាយ បរេន្តីតិ។ បឋមំ។>
  text <២។ ចេតនាករណីយសុត្តំ>
    text <២>, <សីលវតោ ភិក្ខវេ សីលសម្បន្នស្ស ន ចេតនាយ ករណីយំ អវិប្បដិសារោ មេ ឧប្បជ្ជតូតិ។ ធម្មតា ឯសា ភិក្ខវេ យំ សីលវតោ សីលសម្បន្នស្ស អវិប្បដិសារោ ឧប្បជ្ជតិ។>
    text <អវិប្បដិសារិស្ស ភិក្ខវេ ន ចេតនាយ ករណីយំ បាមោជ្ជំ មេ ឧប្បជ្ជតូតិ។ ធម្មតា ឯសា ភិក្ខវេ យំ អវិប្បដិសារិស្ស បាមោជ្ជំ ឧប្បជ្ជតិ។>
    text <បមុទិតស្ស ភិក្ខវេ ន ចេតនាយ ករណីយំ បីតិ មេ ឧប្បជ្ជតូតិ។ ធម្មតា ឯសា ភិក្ខវេ យំ បមុទិតស្ស បីតិ ឧប្បជ្ជតិ។>
    text <បីតិមនស្ស ភិក្ខវេ ន ចេតនាយ ករណីយំ កាយោ មេ បស្សម្ភតូតិ។ ធម្មតា ឯសា ភិក្ខវេ យំ បីតិមនស្ស កាយោ បស្សម្ភតិ។>
    text <បស្សទ្ធកាយស្ស ភិក្ខវេ ន ចេតនាយ ករណីយំ សុខំ វេទិយាមីតិ។ ធម្មតា ឯសា ភិក្ខវេ យំ បស្សទ្ធកាយោ សុខំ វេទិយតិ។>
    text <សុខិនោ ភិក្ខវេ ន ចេតនាយ ករណីយំ ចិត្តំ មេ សមាធិយតូតិ។ ធម្មតា ឯសា ភិក្ខវេ យំ សុខិនោ ចិត្តំ សមាធិយតិ។>
    text <សមាហិតស្ស ភិក្ខវេ ន ចេតនាយ ករណីយំ យថាភូតំ ជានាមិ បស្សាមីតិ។ ធម្មតា ឯសា ភិក្ខវេ យំ សមាហិតោ យថាភូតំ ជានាតិ បស្សតិ។>
    text <យថាភូតំ ភិក្ខវេ ជានតោ បស្សតោ ន ចេតនាយ ករណីយំ និព្ពិន្ទាមីតិ។ ធម្មតា ឯសា ភិក្ខវេ យំ យថាភូតំ ជានំ បស្សំ និព្ពិន្ទតិ។>
    text <និព្ពិន្នស្ស ភិក្ខវេ ន ចេតនាយ ករណីយំ វិរជ្ជាមីតិ។ ធម្មតា ឯសា ភិក្ខវេ យំ និព្ពិន្នោ វិរជ្ជតិ។>
    text <វិរត្តស្ស ភិក្ខវេ ន ចេតនាយ ករណីយំ វិមុត្តិញាណទស្សនំ សច្ឆិករោមីតិ។ ធម្មតា ឯសា ភិក្ខវេ យំ វិរត្តោ វិមុត្តិញាណទស្សនំ សច្ឆិករោតិ។>
    text <ឥតិ ខោ ភិក្ខវេ វិរាគោ វិមុត្តិញាណទស្សនត្ថោ វិមុត្តិញាណទស្សនានិសំសោ និព្ពិទា វិរាគត្ថា វិរាគានិសំសា យថាភូតញាណទស្សនំ និព្ពិទត្ថំ និព្ពិទានិសំសំ សមាធិ យថាភូតញាណទស្សនត្ថោ យថាភូតញាណទស្សនានិសំសោ សុខំ សមាធត្ថំ សមាធានិសំសំ បស្សទ្ធិ សុខត្ថា សុខានិសំសា បីតិ បស្សទ្ធត្ថា បស្សទ្ធានិសំសា បាមោជ្ជំ បីតត្ថំ បីតានិសំសំ អវិប្បដិសារោ បាមោជ្ជត្ថោ បាមោជ្ជានិសំសោ កុសលានិ សីលានិ អវិប្បដិសារត្ថានិ អវិប្បដិសារានិសំសានិ។ ឥតិ ខោ ភិក្ខវេ ធម្មា ធម្មេ អភិសន្ទេន្តិ ធម្មា ធម្មេ បរិបូរេន្តិ អបារា បារំ គមនាយាតិ។ ទុតិយំ។>
  text <៣។ បឋមឧបនិសាសុត្តំ>
    text <៣>, <ទុស្សីលស្ស ភិក្ខវេ សីលវិបន្នស្ស ហតូបនិសោ ហោតិ អវិប្បដិសារោ។ អវិប្បដិសារេ អសតិ អវិប្បដិសារវិបន្នស្ស ហតូបនិសំ ហោតិ បាមោជ្ជំ។ បាមោជ្ជេ អសតិ បាមោជ្ជវិបន្នស្ស ហតូបនិសា ហោតិ បីតិ។ បីតិយា អសតិ បីតិវិបន្នស្ស ហតូបនិសា ហោតិ បស្សទ្ធិ។ បស្សទ្ធិយា អសតិ បស្សទ្ធិវិបន្នស្ស ហតូបនិសំ ហោតិ សុខំ។ សុខេ អសតិ សុខវិបន្នស្ស ហតូបនិសោ ហោតិ សម្មាសមាធិ។ សម្មាសមាធិម្ហិ អសតិ សម្មាសមាធិវិបន្នស្ស ហតូបនិសំ ហោតិ យថាភូតញាណទស្សនំ។ យថាភូតញាណទស្សនេ អសតិ យថាភូតញាណទស្សនវិបន្នស្ស ហតូបនិសា ហោតិ និព្ពិទា។ និព្ពិទាយ អសតិ និព្ពិទាវិបន្នស្ស ហតូបនិសោ ហោតិ វិរាគោ។ វិរាគេ អសតិ វិរាគវិបន្នស្ស ហតូបនិសំ ហោតិ វិមុត្តិញាណទស្សនំ។>
    text <សេយ្យថាបិ ភិក្ខវេ រុក្ខោ សាខាបលាសវិបន្នោ។ តស្ស បបដិកាបិ ន បារិបូរិំ គច្ឆតិ តចោបិ… ផេគ្គុបិ… សារោបិ ន បារិបូរិំ គច្ឆតិ។ ឯវមេវំ ខោ ភិក្ខវេ ទុស្សីលស្ស សីលវិបន្នស្ស ហតូបនិសោ ហោតិ អវិប្បដិសារោ អវិប្បដិសារេ អសតិ អវិប្បដិសារវិបន្នស្ស ហតូបនិសំ ហោតិ បាមោជ្ជំ…បេ។… វិមុត្តិញាណទស្សនំ។>
    text <សីលវតោ ភិក្ខវេ សីលសម្បន្នស្ស ឧបនិសសម្បន្នោ ហោតិ អវិប្បដិសារោ អវិប្បដិសារេ សតិ អវិប្បដិសារសម្បន្នស្ស ឧបនិសសម្បន្នំ ហោតិ បាមោជ្ជំ បាមោជ្ជេ សតិ បាមោជ្ជសម្បន្នស្ស ឧបនិសសម្បន្នា ហោតិ បីតិ បីតិយា សតិ បីតិសម្បន្នស្ស ឧបនិសសម្បន្នា ហោតិ បស្សទ្ធិ បស្សទ្ធិយា សតិ បស្សទ្ធិសម្បន្នស្ស ឧបនិសសម្បន្នំ ហោតិ សុខំ សុខេ សតិ សុខសម្បន្នស្ស ឧបនិសសម្បន្នោ ហោតិ សម្មាសមាធិ សម្មាសមាធិម្ហិ សតិ សម្មាសមាធិសម្បន្នស្ស ឧបនិសសម្បន្នំ ហោតិ យថាភូតញាណទស្សនំ យថាភូតញាណទស្សនេ សតិ យថាភូតញាណទស្សនសម្បន្នស្ស ឧបនិសសម្បន្នា ហោតិ និព្ពិទា និព្ពិទាយ សតិ និព្ពិទាសម្បន្នស្ស ឧបនិសសម្បន្នោ ហោតិ វិរាគោ វិរាគេ សតិ វិរាគសម្បន្នស្ស ឧបនិសសម្បន្នំ ហោតិ វិមុត្តិញាណទស្សនំ។>
    text <សេយ្យថាបិ ភិក្ខវេ រុក្ខោ សាខាបលាសសម្បន្នោ។ តស្ស បបដិកាបិ បារិបូរិំ គច្ឆតិ តចោបិ… ផេគ្គុបិ… សារោបិ បារិបូរិំ គច្ឆតិ។ ឯវមេវំ ខោ ភិក្ខវេ សីលវតោ សីលសម្បន្នស្ស ឧបនិសសម្បន្នោ ហោតិ អវិប្បដិសារោ អវិប្បដិសារេ សតិ អវិប្បដិសារសម្បន្នស្ស ឧបនិសសម្បន្នំ ហោតិ…បេ។… វិមុត្តិញាណទស្សនន្តិ។ តតិយំ។>
  text <៤។ ទុតិយឧបនិសាសុត្តំ>
    text <៤>, <តត្រ ខោ អាយស្មា សារិបុត្តោ ភិក្ខូ អាមន្តេសិ អាវុសោ ភិក្ខវេតិ។ អាវុសោតិ ខោ តេ ភិក្ខូ អាយស្មតោ សារិបុត្តស្ស បច្ចស្សោសុំ។ អាយស្មា សារិបុត្តោ ឯតទវោច>
    text <ទុស្សីលស្ស អាវុសោ សីលវិបន្នស្ស ហតូបនិសោ ហោតិ អវិប្បដិសារោ អវិប្បដិសារេ អសតិ អវិប្បដិសារវិបន្នស្ស ហតូបនិសំ ហោតិ បាមោជ្ជំ បាមោជ្ជេ អសតិ បាមោជ្ជវិបន្នស្ស ហតូបនិសា ហោតិ បីតិ បីតិយា អសតិ បីតិវិបន្នស្ស ហតូបនិសា ហោតិ បស្សទ្ធិ បស្សទ្ធិយា អសតិ បស្សទ្ធិវិបន្នស្ស ហតូបនិសំ ហោតិ សុខំ សុខេ អសតិ សុខវិបន្នស្ស ហតូបនិសោ ហោតិ សម្មាសមាធិ សម្មាសមាធិម្ហិ អសតិ សម្មាសមាធិវិបន្នស្ស ហតូបនិសំ ហោតិ យថាភូតញាណទស្សនំ យថាភូតញាណទស្សនេ អសតិ យថាភូតញាណទស្សនវិបន្នស្ស ហតូបនិសា ហោតិ និព្ពិទា និព្ពិទាយ អសតិ និព្ពិទាវិបន្នស្ស ហតូបនិសោ ហោតិ វិរាគោ វិរាគេ អសតិ វិរាគវិបន្នស្ស ហតូបនិសំ ហោតិ វិមុត្តិញាណទស្សនំ។>
    text <សេយ្យថាបិ អាវុសោ រុក្ខោ សាខាបលាសវិបន្នោ។ តស្ស បបដិកាបិ ន បារិបូរិំ គច្ឆតិ តចោបិ… ផេគ្គុបិ… សារោបិ ន បារិបូរិំ គច្ឆតិ។ ឯវមេវំ ខោ អាវុសោ ទុស្សីលស្ស សីលវិបន្នស្ស ហតូបនិសោ ហោតិ អវិប្បដិសារោ អវិប្បដិសារេ អសតិ អវិប្បដិសារវិបន្នស្ស ហតូបនិសំ ហោតិ បាមោជ្ជំ…បេ។… វិមុត្តិញាណទស្សនំ។>
    text <សីលវតោ អាវុសោ សីលសម្បន្នស្ស ឧបនិសសម្បន្នោ ហោតិ អវិប្បដិសារោ អវិប្បដិសារេ សតិ អវិប្បដិសារសម្បន្នស្ស ឧបនិសសម្បន្នំ ហោតិ បាមោជ្ជំ បាមោជ្ជេ សតិ បាមោជ្ជសម្បន្នស្ស ឧបនិសសម្បន្នា ហោតិ បីតិ បីតិយា សតិ បីតិសម្បន្នស្ស ឧបនិសសម្បន្នា ហោតិ បស្សទ្ធិ បស្សទ្ធិយា សតិ បស្សទ្ធិសម្បន្នស្ស ឧបនិសសម្បន្នំ ហោតិ សុខំ សុខេ សតិ សុខសម្បន្នស្ស ឧបនិសសម្បន្នោ ហោតិ សម្មាសមាធិ សម្មាសមាធិម្ហិ សតិ សម្មាសមាធិសម្បន្នស្ស ឧបនិសសម្បន្នំ ហោតិ យថាភូតញាណទស្សនំ យថាភូតញាណទស្សនេ សតិ យថាភូតញាណទស្សនសម្បន្នស្ស ឧបនិសសម្បន្នា ហោតិ និព្ពិទា និព្ពិទាយ សតិ និព្ពិទាសម្បន្នស្ស ឧបនិសសម្បន្នោ ហោតិ វិរាគោ វិរាគេ សតិ វិរាគសម្បន្នស្ស ឧបនិសសម្បន្នំ ហោតិ វិមុត្តិញាណទស្សនំ។>
    text <សេយ្យថាបិ អាវុសោ រុក្ខោ សាខាបលាសសម្បន្នោ។ តស្ស បបដិកាបិ បារិបូរិំ គច្ឆតិ តចោបិ… ផេគ្គុបិ… សារោបិ បារិបូរិំ គច្ឆតិ។ ឯវមេវំ ខោ អាវុសោ សីលវតោ សីលសម្បន្នស្ស ឧបនិសសម្បន្នោ ហោតិ អវិប្បដិសារោ អវិប្បដិសារេ សតិ អវិប្បដិសារសម្បន្នស្ស ឧបនិសសម្បន្នំ ហោតិ បាមោជ្ជំ…បេ។… វិមុត្តិញាណទស្សនន្តិ។ ចតុត្ថំ។>
  text <៥។ តតិយឧបនិសាសុត្តំ>
    text <៥>, <តត្រ ខោ អាយស្មា អានន្ទោ ភិក្ខូ អាមន្តេសិ…បេ។… ទុស្សីលស្ស អាវុសោ សីលវិបន្នស្ស ហតូបនិសោ ហោតិ អវិប្បដិសារោ អវិប្បដិសារេ អសតិ អវិប្បដិសារវិបន្នស្ស ហតូបនិសំ ហោតិ បាមោជ្ជំ បាមោជ្ជេ អសតិ បាមោជ្ជវិបន្នស្ស ហតូបនិសា ហោតិ បីតិ បីតិយា អសតិ បីតិវិបន្នស្ស ហតូបនិសា ហោតិ បស្សទ្ធិ បស្សទ្ធិយា អសតិ បស្សទ្ធិវិបន្នស្ស ហតូបនិសំ ហោតិ សុខំ សុខេ អសតិ សុខវិបន្នស្ស ហតូបនិសោ ហោតិ សម្មាសមាធិ សម្មាសមាធិម្ហិ អសតិ សម្មាសមាធិវិបន្នស្ស ហតូបនិសំ ហោតិ យថាភូតញាណទស្សនំ យថាភូតញាណទស្សនេ អសតិ យថាភូតញាណទស្សនវិបន្នស្ស ហតូបនិសា ហោតិ និព្ពិទា និព្ពិទាយ អសតិ និព្ពិទាវិបន្នស្ស ហតូបនិសោ ហោតិ វិរាគោ វិរាគេ អសតិ វិរាគវិបន្នស្ស ហតូបនិសំ ហោតិ វិមុត្តិញាណទស្សនំ។>
    text <សេយ្យថាបិ អាវុសោ រុក្ខោ សាខាបលាសវិបន្នោ។ តស្ស បបដិកាបិ ន បារិបូរិំ គច្ឆតិ តចោបិ… ផេគ្គុបិ… សារោបិ ន បារិបូរិំ គច្ឆតិ។ ឯវមេវំ ខោ អាវុសោ ទុស្សីលស្ស សីលវិបន្នស្ស ហតូបនិសោ ហោតិ អវិប្បដិសារោ អវិប្បដិសារេ អសតិ អវិប្បដិសារវិបន្នស្ស ហតូបនិសំ ហោតិ បាមោជ្ជំ…បេ។… វិមុត្តិញាណទស្សនំ។>
    text <សីលវតោ អាវុសោ សីលសម្បន្នស្ស ឧបនិសសម្បន្នោ ហោតិ អវិប្បដិសារោ អវិប្បដិសារេ សតិ អវិប្បដិសារសម្បន្នស្ស ឧបនិសសម្បន្នំ ហោតិ បាមោជ្ជំ បាមោជ្ជេ សតិ បាមោជ្ជសម្បន្នស្ស ឧបនិសសម្បន្នា ហោតិ បីតិ បីតិយា សតិ បីតិសម្បន្នស្ស ឧបនិសសម្បន្នា ហោតិ បស្សទ្ធិ បស្សទ្ធិយា សតិ បស្សទ្ធិសម្បន្នស្ស ឧបនិសសម្បន្នំ ហោតិ សុខំ សុខេ សតិ សុខសម្បន្នស្ស ឧបនិសសម្បន្នោ ហោតិ សម្មាសមាធិ សម្មាសមាធិម្ហិ សតិ សម្មាសមាធិសម្បន្នស្ស ឧបនិសសម្បន្នំ ហោតិ យថាភូតញាណទស្សនំ យថាភូតញាណទស្សនេ សតិ យថាភូតញាណទស្សនសម្បន្នស្ស ឧបនិសសម្បន្នា ហោតិ និព្ពិទា និព្ពិទាយ សតិ និព្ពិទាសម្បន្នស្ស ឧបនិសសម្បន្នោ ហោតិ វិរាគោ វិរាគេ សតិ វិរាគសម្បន្នស្ស ឧបនិសសម្បន្នំ ហោតិ វិមុត្តិញាណទស្សនំ។>
    text <សេយ្យថាបិ អាវុសោ រុក្ខោ សាខាបលាសសម្បន្នោ។ តស្ស បបដិកាបិ បារិបូរិំ គច្ឆតិ តចោបិ… ផេគ្គុបិ… សារោបិ បារិបូរិំ គច្ឆតិ។ ឯវមេវំ ខោ អាវុសោ សីលវតោ សីលសម្បន្នស្ស ឧបនិសសម្បន្នោ ហោតិ អវិប្បដិសារោ អវិប្បដិសារេ សតិ អវិប្បដិសារសម្បន្នស្ស ឧបនិសសម្បន្នំ ហោតិ បាមោជ្ជំ…បេ។… វិមុត្តិញាណទស្សនន្តិ។ បញ្ចមំ។>
  text <៦។ ព្យសនសុត្តំ>
    text <៦>, <យោ សោ ភិក្ខវេ ភិក្ខុ អក្កោសកោ បរិភាសកោ អរិយូបវាទោ សព្រហ្មចារីនំ ឋានមេតំ អវកាសោ យំ សោ ឯកាទសន្នំ ព្យសនានំ អញ្ញតរំ ព្យសនំ និគច្ឆេយ្យ។>
    text <កតមេសំ ឯកាទសន្នំ។ អនធិគតំ នាធិគច្ឆតិ អធិគតា បរិហាយតិ សទ្ធម្មស្ស ន វោទាយន្តិ សទ្ធម្មេសុ វា អធិមានិកោ ហោតិ អនភិរតោ វា ព្រហ្មចរិយំ ចរតិ អញ្ញតរំ វា សំកិលិដ្ឋំ អាបត្តិំ អាបជ្ជតិ សិក្ខំ វា បច្ចក្ខាយ ហីនាយាវត្តតិ គាឡ្ហំ វា រោគាតង្កំ ផុសតិ ឧម្មាទំ វា បាបុណាតិ ចិត្តក្ខេបំ វា សម្មូឡ្ហោ កាលំ ករោតិ កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបជ្ជតិ យោ សោ ភិក្ខវេ ភិក្ខុ អក្កោសកោ បរិភាសកោ អរិយូបវាទោ សព្រហ្មចារីនំ ឋានមេតំ អវកាសោ យំ សោ ឥមេសំ ឯកាទសន្នំ ព្យសនានំ អញ្ញតរំ ព្យសនំ និគច្ឆេយ្យ។>
    text <យោ សោ ភិក្ខវេ ភិក្ខុ អក្កោសកោ បរិភាសកោ អរិយូបវាទោ សព្រហ្មចារីនំ អដ្ឋានមេតំ អនវកាសោ យំ សោ ឯកាទសន្នំ ព្យសនានំ អញ្ញតរំ ព្យសនំ ន និគច្ឆេយ្យ។>
    text <កតមេសំ ឯកាទសន្នំ។ អនធិគតំ នាធិគច្ឆតិ អធិគតា បរិហាយតិ សទ្ធម្មស្ស ន វោទាយន្តិ សទ្ធម្មេសុ វា អធិមានិកោ ហោតិ អនភិរតោ វា ព្រហ្មចរិយំ ចរតិ អញ្ញតរំ វា សំកិលិដ្ឋំ អាបត្តិំ អាបជ្ជតិ សិក្ខំ វា បច្ចក្ខាយ ហីនាយាវត្តតិ គាឡ្ហំ វា រោគាតង្កំ ផុសតិ ឧម្មាទំ វា បាបុណាតិ ចិត្តក្ខេបំ វា សម្មូឡ្ហោ កាលំ ករោតិ កាយស្ស ភេទា បរំ មរណា អបាយំ ទុគ្គតិំ វិនិបាតំ និរយំ ឧបបជ្ជតិ យោ សោ ភិក្ខវេ ភិក្ខុ អក្កោសកោ បរិភាសកោ អរិយូបវាទោ សព្រហ្មចារីនំ អដ្ឋានមេតំ អនវកាសោ យំ សោ ឥមេសំ ឯកាទសន្នំ ព្យសនានំ អញ្ញតរំ ព្យសនំ ន និគច្ឆេយ្យាតិ។ ឆដ្ឋំ។>
  text <៧។ សញ្ញាសុត្តំ>
    text <៧>, <អថ ខោ អាយស្មា អានន្ទោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច>
    text <សិយា នុ ខោ ភន្តេ ភិក្ខុនោ តថារូបោ សមាធិបដិលាភោ យថា នេវ បថវិយំ បថវិសញ្ញី អស្ស ន អាបស្មិំ អាបោសញ្ញី អស្ស ន តេជស្មិំ តេជោសញ្ញី អស្ស ន វាយស្មិំ វាយោសញ្ញី អស្ស ន អាកាសានញ្ចាយតនេ អាកាសានញ្ចាយតនសញ្ញី អស្ស ន វិញ្ញាណញ្ចាយតនេ វិញ្ញាណញ្ចាយតនសញ្ញី អស្ស ន អាកិញ្ចញ្ញាយតនេ អាកិញ្ចញ្ញាយតនសញ្ញី អស្ស ន នេវសញ្ញានាសញ្ញាយតនេ នេវសញ្ញានាសញ្ញាយតនសញ្ញី អស្ស ន ឥធលោកេ ឥធលោកសញ្ញី អស្ស ន បរលោកេ បរលោកសញ្ញី អស្ស យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តត្រាបិ ន សញ្ញី អស្ស សញ្ញី ច បន អស្សាតិ។>
    text <សិយា អានន្ទ ភិក្ខុនោ តថារូបោ សមាធិបដិលាភោ យថា នេវ បថវិយំ បថវិសញ្ញី អស្ស ន អាបស្មិំ អាបោសញ្ញី អស្ស ន តេជស្មិំ តេជោសញ្ញី អស្ស ន វាយស្មិំ វាយោសញ្ញី អស្ស ន អាកាសានញ្ចាយតនេ អាកាសានញ្ចាយតនសញ្ញី អស្ស ន វិញ្ញាណញ្ចាយតនេ វិញ្ញាណញ្ចាយតនសញ្ញី អស្ស ន អាកិញ្ចញ្ញាយតនេ អាកិញ្ចញ្ញាយតនសញ្ញី អស្ស ន នេវសញ្ញានាសញ្ញាយតនេ នេវសញ្ញានាសញ្ញាយតនសញ្ញី អស្ស ន ឥធលោកេ ឥធលោកសញ្ញី អស្ស ន បរលោកេ បរលោកសញ្ញី អស្ស យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តត្រាបិ ន សញ្ញី អស្ស សញ្ញី ច បន អស្សាតិ។>
    text <យថា កថំ បន ភន្តេ សិយា ភិក្ខុនោ តថារូបោ សមាធិបដិលាភោ យថា នេវ បថវិយំ បថវិសញ្ញី អស្ស ន អាបស្មិំ អាបោសញ្ញី អស្ស ន តេជស្មិំ តេជោសញ្ញី អស្ស ន វាយស្មិំ វាយោសញ្ញី អស្ស ន អាកាសានញ្ចាយតនេ អាកាសានញ្ចាយតនសញ្ញី អស្ស ន វិញ្ញាណញ្ចាយតនេ វិញ្ញាណញ្ចាយតនសញ្ញី អស្ស ន អាកិញ្ចញ្ញាយតនេ អាកិញ្ចញ្ញាយតនសញ្ញី អស្ស ន នេវសញ្ញានាសញ្ញាយតនេ នេវសញ្ញានាសញ្ញាយតនសញ្ញី អស្ស ន ឥធលោកេ ឥធលោកសញ្ញី អស្ស ន បរលោកេ បរលោកសញ្ញី អស្ស យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តត្រាបិ ន សញ្ញី អស្ស សញ្ញី ច បន អស្សាតិ។>
    text <ឥធានន្ទ ភិក្ខុ ឯវំសញ្ញី ហោតិ ឯតំ សន្តំ ឯតំ បណីតំ យទិទំ សព្ពសង្ខារសមថោ សព្ពូបធិបដិនិស្សគ្គោ តណ្ហាក្ខយោ វិរាគោ និរោធោ និព្ពានន្តិ។ ឯវំ ខោ អានន្ទ សិយា ភិក្ខុនោ តថារូបោ សមាធិបដិលាភោ យថា នេវ បថវិយំ បថវិសញ្ញី អស្ស ន អាបស្មិំ អាបោសញ្ញី អស្ស ន តេជស្មិំ តេជោសញ្ញី អស្ស ន វាយស្មិំ វាយោសញ្ញី អស្ស ន អាកាសានញ្ចាយតនេ អាកាសានញ្ចាយតនសញ្ញី អស្ស ន វិញ្ញាណញ្ចាយតនេ វិញ្ញាណញ្ចាយតនសញ្ញី អស្ស ន អាកិញ្ចញ្ញាយតនេ អាកិញ្ចញ្ញាយតនសញ្ញី អស្ស ន នេវសញ្ញានាសញ្ញាយតនេ នេវសញ្ញានាសញ្ញាយតនសញ្ញី អស្ស ន ឥធលោកេ ឥធលោកសញ្ញី អស្ស ន បរលោកេ បរលោកសញ្ញី អស្ស យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តត្រាបិ ន សញ្ញី អស្ស សញ្ញី ច បន អស្សាតិ។>
    text <អថ ខោ អាយស្មា អានន្ទោ ភគវតោ ភាសិតំ អភិនន្ទិត្វា អនុមោទិត្វា ឧដ្ឋាយាសនា ភគវន្តំ អភិវាទេត្វា បទក្ខិណំ កត្វា យេនាយស្មា សារិបុត្តោ តេនុបសង្កមិ ឧបសង្កមិត្វា អាយស្មតា សារិបុត្តេន សទ្ធិំ សម្មោទិ។ សម្មោទនីយំ កថំ សារណីយំ វីតិសារេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ អាយស្មន្តំ សារិបុត្តំ ឯតទវោច>
    text <សិយា នុ ខោ អាវុសោ សារិបុត្ត ភិក្ខុនោ តថារូបោ សមាធិបដិលាភោ យថា នេវ បថវិយំ បថវិសញ្ញី អស្ស…បេ។… យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តត្រាបិ ន សញ្ញី អស្ស សញ្ញី បន អស្សាតិ។ សិយា អាវុសោ អានន្ទ ភិក្ខុនោ តថារូបោ សមាធិបដិលាភោ យថា នេវ បថវិយំ បថវិសញ្ញី អស្ស…បេ។… យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តត្រាបិ ន សញ្ញី អស្ស សញ្ញី ច បន អស្សាតិ។>
    text <យថា កថំ បនាវុសោ សារិបុត្ត សិយា ភិក្ខុនោ តថារូបោ សមាធិបដិលាភោ យថា នេវ បថវិយំ បថវិសញ្ញី អស្ស…បេ។… យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តត្រាបិ ន សញ្ញី អស្ស សញ្ញី ច បន អស្សាតិ។>
    text <ឥធ អាវុសោ អានន្ទ ភិក្ខុ ឯវំសញ្ញី ហោតិ ឯតំ សន្តំ ឯតំ បណីតំ យទិទំ សព្ពសង្ខារសមថោ សព្ពូបធិបដិនិស្សគ្គោ តណ្ហាក្ខយោ វិរាគោ និរោធោ និព្ពានន្តិ។ ឯវំ ខោ អាវុសោ អានន្ទ សិយា ភិក្ខុនោ តថារូបោ សមាធិបដិលាភោ យថា នេវ បថវិយំ បថវិសញ្ញី អស្ស…បេ។… យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តត្រាបិ ន សញ្ញី អស្ស សញ្ញី ច បន អស្សាតិ។>
    text <អច្ឆរិយំ អាវុសោ អព្ភុតំ អាវុសោ។ យត្រ ហិ នាម សត្ថុ ចេវ សាវកស្ស ច អត្ថេន អត្ថោ ព្យញ្ជនេន ព្យញ្ជនំ សំសន្ទិស្សតិ សមេស្សតិ ន វិគ្គយ្ហិស្សតិ យទិទំ អគ្គបទស្មិំ។ ឥទានាហំ អាវុសោ ភគវន្តំ ឧបសង្កមិត្វា ឯតមត្ថំ អបុច្ឆិំ។ ភគវាបិ មេ ឯតេហិ អក្ខរេហិ ឯតេហិ បទេហិ ឯតេហិ ព្យញ្ជនេហិ ឯតមត្ថំ ព្យាកាសិ សេយ្យថាបិ អាយស្មា សារិបុត្តោ។ អច្ឆរិយំ អាវុសោ អព្ភុតំ អាវុសោ យត្រ ហិ នាម សត្ថុ ចេវ សាវកស្ស ច អត្ថេន អត្ថោ ព្យញ្ជនេន ព្យញ្ជនំ សំសន្ទិស្សតិ សមេស្សតិ ន វិគ្គយ្ហិស្សតិ យទិទំ អគ្គបទស្មិន្តិ។ សត្តមំ។>
  text <៨។ មនសិការសុត្តំ>
    text <៨>, <អថ ខោ អាយស្មា អានន្ទោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នោ ខោ អាយស្មា អានន្ទោ ភគវន្តំ ឯតទវោច>
    text <សិយា នុ ខោ ភន្តេ ភិក្ខុនោ តថារូបោ សមាធិបដិលាភោ យថា ន ចក្ខុំ មនសិ ករេយ្យ ន រូបំ មនសិ ករេយ្យ ន សោតំ មនសិ ករេយ្យ ន សទ្ទំ មនសិ ករេយ្យ ន ឃានំ មនសិ ករេយ្យ ន គន្ធំ មនសិ ករេយ្យ ន ជិវ្ហំ មនសិ ករេយ្យ ន រសំ មនសិ ករេយ្យ ន កាយំ មនសិ ករេយ្យ ន ផោដ្ឋព្ពំ មនសិ ករេយ្យ ន បថវិំ មនសិ ករេយ្យ ន អាបំ មនសិ ករេយ្យ ន តេជំ មនសិ ករេយ្យ ន វាយំ មនសិ ករេយ្យ ន អាកាសានញ្ចាយតនំ មនសិ ករេយ្យ ន វិញ្ញាណញ្ចាយតនំ មនសិ ករេយ្យ ន អាកិញ្ចញ្ញាយតនំ មនសិ ករេយ្យ ន នេវសញ្ញានាសញ្ញាយតនំ មនសិ ករេយ្យ ន ឥធលោកំ មនសិ ករេយ្យ ន បរលោកំ មនសិ ករេយ្យ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ ន មនសិ ករេយ្យ មនសិ ច បន ករេយ្យាតិ។>
    text <សិយា អានន្ទ ភិក្ខុនោ តថារូបោ សមាធិបដិលាភោ យថា ន ចក្ខុំ មនសិ ករេយ្យ ន រូបំ មនសិ ករេយ្យ ន សោតំ មនសិ ករេយ្យ ន សទ្ទំ មនសិ ករេយ្យ ន ឃានំ មនសិ ករេយ្យ ន គន្ធំ មនសិ ករេយ្យ ន ជិវ្ហំ មនសិ ករេយ្យ ន រសំ មនសិ ករេយ្យ ន កាយំ មនសិ ករេយ្យ ន ផោដ្ឋព្ពំ មនសិ ករេយ្យ ន បថវិំ មនសិ ករេយ្យ ន អាបំ មនសិ ករេយ្យ ន តេជំ មនសិ ករេយ្យ ន វាយំ មនសិ ករេយ្យ ន អាកាសានញ្ចាយតនំ មនសិ ករេយ្យ ន វិញ្ញាណញ្ចាយតនំ មនសិ ករេយ្យ ន អាកិញ្ចញ្ញាយតនំ មនសិ ករេយ្យ ន នេវសញ្ញានាសញ្ញាយតនំ មនសិ ករេយ្យ ន ឥធលោកំ មនសិ ករេយ្យ ន បរលោកំ មនសិ ករេយ្យ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ ន មនសិ ករេយ្យ មនសិ ច បន ករេយ្យាតិ។>
    text <យថា កថំ បន ភន្តេ សិយា ភិក្ខុនោ តថារូបោ សមាធិបដិលាភោ យថា ន ចក្ខុំ មនសិ ករេយ្យ ន រូបំ មនសិ ករេយ្យ… យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ ន មនសិ ករេយ្យ មនសិ ច បន ករេយ្យាតិ។>
    text <ឥធានន្ទ ភិក្ខុ ឯវំ មនសិ ករោតិ ឯតំ សន្តំ ឯតំ បណីតំ យទិទំ សព្ពសង្ខារសមថោ សព្ពូបធិបដិនិស្សគ្គោ តណ្ហាក្ខយោ វិរាគោ និរោធោ និព្ពានន្តិ។ ឯវំ ខោ អានន្ទ សិយា ភិក្ខុនោ តថារូបោ សមាធិបដិលាភោ យថា ន ចក្ខុំ មនសិ ករេយ្យ ន រូបំ មនសិ ករេយ្យ…បេ។… យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ ន មនសិ ករេយ្យ មនសិ ច បន ករេយ្យាតិ។ អដ្ឋមំ។>
  text <៩។ សទ្ធសុត្តំ>
    text <៩>, <ឯកំ សមយំ ភគវា នាតិកេ វិហរតិ គិញ្ជកាវសថេ។ អថ ខោ អាយស្មា សទ្ធោ យេន ភគវា តេនុបសង្កមិ ឧបសង្កមិត្វា ភគវន្តំ អភិវាទេត្វា ឯកមន្តំ និសីទិ។ ឯកមន្តំ និសិន្នំ ខោ អាយស្មន្តំ សទ្ធំ ភគវា ឯតទវោច>
    text <អាជានីយឈាយិតំ ខោ សទ្ធ ឈាយ មា ខឡុង្កឈាយិតំ។ កថញ្ច ខឡុង្កឈាយិតំ ហោតិ។ អស្សខឡុង្កោ ហិ សទ្ធ ទោណិយា ពទ្ធោ យវសំ យវសន្តិ ឈាយតិ។ តំ កិស្ស ហេតុ។ ន ហិ សទ្ធ អស្សខឡុង្កស្ស ទោណិយា ពទ្ធស្ស ឯវំ ហោតិ កិំ នុ ខោ មំ អជ្ជ អស្សទម្មសារថិ ការណំ ការេស្សតិ កិមស្សាហំ បដិករោមីតិ។ សោ ទោណិយា ពទ្ធោ យវសំ យវសន្តិ ឈាយតិ។ ឯវមេវំ ខោ សទ្ធ ឥធេកច្ចោ បុរិសខឡុង្កោ អរញ្ញគតោបិ រុក្ខមូលគតោបិ សុញ្ញាគារគតោបិ កាមរាគបរិយុដ្ឋិតេន ចេតសា វិហរតិ កាមរាគបរេតេន ឧប្បន្នស្ស ច កាមរាគស្ស និស្សរណំ យថាភូតំ នប្បជានាតិ។ សោ កាមរាគំយេវ អន្តរំ កត្វា ឈាយតិ បជ្ឈាយតិ និជ្ឈាយតិ អវជ្ឈាយតិ ព្យាបាទបរិយុដ្ឋិតេន ចេតសា វិហរតិ… ថិនមិទ្ធបរិយុដ្ឋិតេន ចេតសា វិហរតិ… ឧទ្ធច្ចកុក្កុច្ចបរិយុដ្ឋិតេន ចេតសា វិហរតិ… វិចិកិច្ឆាបរិយុដ្ឋិតេន ចេតសា វិហរតិ វិចិកិច្ឆាបរេតេន ឧប្បន្នាយ ច វិចិកិច្ឆាយ និស្សរណំ យថាភូតំ នប្បជានាតិ។ សោ វិចិកិច្ឆំយេវ អន្តរំ កត្វា ឈាយតិ បជ្ឈាយតិ និជ្ឈាយតិ អវជ្ឈាយតិ។ សោ បថវិម្បិ និស្សាយ ឈាយតិ អាបម្បិ និស្សាយ ឈាយតិ តេជម្បិ និស្សាយ ឈាយតិ វាយម្បិ និស្សាយ ឈាយតិ អាកាសានញ្ចាយតនម្បិ និស្សាយ ឈាយតិ វិញ្ញាណញ្ចាយតនម្បិ និស្សាយ ឈាយតិ អាកិញ្ចញ្ញាយតនម្បិ និស្សាយ ឈាយតិ នេវសញ្ញានាសញ្ញាយតនម្បិ និស្សាយ ឈាយតិ ឥធលោកម្បិ និស្សាយ ឈាយតិ បរលោកម្បិ និស្សាយ ឈាយតិ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និស្សាយ ឈាយតិ។ ឯវំ ខោ សទ្ធ បុរិសខឡុង្កឈាយិតំ ហោតិ។>
    text <កថញ្ច សទ្ធ អាជានីយឈាយិតំ ហោតិ។ ភទ្រោ ហិ សទ្ធ អស្សាជានីយោ ទោណិយា ពទ្ធោ ន យវសំ យវសន្តិ ឈាយតិ។ តំ កិស្ស ហេតុ។ ភទ្រស្ស ហិ សទ្ធ អស្សាជានីយស្ស ទោណិយា ពទ្ធស្ស ឯវំ ហោតិ កិំ នុ ខោ មំ អជ្ជ អស្សទម្មសារថិ ការណំ ការេស្សតិ កិមស្សាហំ បដិករោមីតិ។ សោ ទោណិយា ពទ្ធោ ន យវសំ យវសន្តិ ឈាយតិ។ ភទ្រោ ហិ សទ្ធ អស្សាជានីយោ យថា ឥណំ យថា ពន្ធំ យថា ជានិំ យថា កលិំ ឯវំ បតោទស្ស អជ្ឈោហរណំ សមនុបស្សតិ។ ឯវមេវំ ខោ សទ្ធ ភទ្រោ បុរិសាជានីយោ អរញ្ញគតោបិ រុក្ខមូលគតោបិ សុញ្ញាគារគតោបិ ន កាមរាគបរិយុដ្ឋិតេន ចេតសា វិហរតិ ន កាមរាគបរេតេន ឧប្បន្នស្ស ច កាមរាគស្ស និស្សរណំ យថាភូតំ បជានាតិ ន ព្យាបាទបរិយុដ្ឋិតេន ចេតសា វិហរតិ… ន ថិនមិទ្ធបរិយុដ្ឋិតេន ចេតសា វិហរតិ… ន ឧទ្ធច្ចកុក្កុច្ចបរិយុដ្ឋិតេន ចេតសា វិហរតិ… ន វិចិកិច្ឆាបរិយុដ្ឋិតេន ចេតសា វិហរតិ ន វិចិកិច្ឆាបរេតេន ឧប្បន្នាយ ច វិចិកិច្ឆាយ និស្សរណំ យថាភូតំ បជានាតិ។ សោ នេវ បថវិំ និស្សាយ ឈាយតិ ន អាបំ និស្សាយ ឈាយតិ ន តេជំ និស្សាយ ឈាយតិ ន វាយំ និស្សាយ ឈាយតិ ន អាកាសានញ្ចាយតនំ និស្សាយ ឈាយតិ ន វិញ្ញាណញ្ចាយតនំ និស្សាយ ឈាយតិ ន អាកិញ្ចញ្ញាយតនំ និស្សាយ ឈាយតិ ន នេវសញ្ញានាសញ្ញាយតនំ និស្សាយ ឈាយតិ ន ឥធលោកំ និស្សាយ ឈាយតិ ន បរលោកំ និស្សាយ ឈាយតិ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និស្សាយ ន ឈាយតិ ឈាយតិ ច បន។ ឯវំ ឈាយិញ្ច បន សទ្ធ ភទ្រំ បុរិសាជានីយំ សឥន្ទា ទេវា សព្រហ្មកា សបជាបតិកា អារកាវ នមស្សន្តិ>
    block
      text <នមោ តេ បុរិសាជញ្ញ នមោ តេ បុរិសុត្តម>
      text <យស្ស តេ នាភិជានាម យម្បិ និស្សាយ ឈាយសីតិ។>
      text <នមោ តេ បុរិសាជញ្ញ នមោ តេ បុរិសុត្តម>
      text <យស្ស តេ នាភិជានាម យម្បិ និស្សាយ ឈាយសីតិ។>
      text <នមោ តេ បុរិសាជញ្ញ នមោ តេ បុរិសុត្តម>
      text <យស្ស តេ នាភិជានាម យម្បិ និស្សាយ ឈាយសីតិ។ នវមំ>
      text <ខត្តិយោ សេដ្ឋោ ជនេតស្មិំ យេ គោត្តបដិសារិនោ>
      text <វិជ្ជាចរណសម្បន្នោ សោ សេដ្ឋោ ទេវមានុសេតិ។>
      text <ខត្តិយោ សេដ្ឋោ ជនេតស្មិំ យេ គោត្តបដិសារិនោ>
      text <វិជ្ជាចរណសម្បន្នោ សោ សេដ្ឋោ ទេវមានុសេតិ។ ទសមំ>
      text <កិមត្ថិយា ចេតនា តយោ ឧបនិសា ព្យសនេន ច>
      text <ទ្វេ សញ្ញា មនសិការោ សទ្ធោ មោរនិវាបកន្តិ។>
    text <ឯវំ វុត្តេ អាយស្មា សទ្ធោ ភគវន្តំ ឯតទវោច កថំ ឈាយី បន ភន្តេ ភទ្រោ បុរិសាជានីយោ នេវ បថវិំ និស្សាយ ឈាយតិ ន អាបំ និស្សាយ ឈាយតិ ន តេជំ និស្សាយ ឈាយតិ ន វាយំ និស្សាយ ឈាយតិ ន អាកាសានញ្ចាយតនំ និស្សាយ ឈាយតិ ន វិញ្ញាណញ្ចាយតនំ និស្សាយ ឈាយតិ ន អាកិញ្ចញ្ញាយតនំ និស្សាយ ឈាយតិ ន នេវសញ្ញានាសញ្ញាយតនំ និស្សាយ ឈាយតិ ន ឥធលោកំ និស្សាយ ឈាយតិ ន បរលោកំ និស្សាយ ឈាយតិ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និស្សាយ ន ឈាយតិ ឈាយតិ ច បន។ កថំ ឈាយិញ្ច បន ភន្តេ ភទ្រំ បុរិសាជានីយំ សឥន្ទា ទេវា សព្រហ្មកា សបជាបតិកា អារកាវ នមស្សន្តិ>
    text <ឥធ សទ្ធ ភទ្រស្ស បុរិសាជានីយស្ស បថវិយំ បថវិសញ្ញា វិភូតា ហោតិ អាបស្មិំ អាបោសញ្ញា វិភូតា ហោតិ តេជស្មិំ តេជោសញ្ញា វិភូតា ហោតិ វាយស្មិំ វាយោសញ្ញា វិភូតា ហោតិ អាកាសានញ្ចាយតនេ អាកាសានញ្ចាយតនសញ្ញា វិភូតា ហោតិ វិញ្ញាណញ្ចាយតនេ វិញ្ញាណញ្ចាយតនសញ្ញា វិភូតា ហោតិ អាកិញ្ចញ្ញាយតនេ អាកិញ្ចញ្ញាយតនសញ្ញា វិភូតា ហោតិ នេវសញ្ញានាសញ្ញាយតនេ នេវសញ្ញានាសញ្ញាយតនសញ្ញា វិភូតា ហោតិ ឥធលោកេ ឥធលោកសញ្ញា វិភូតា ហោតិ បរលោកេ បរលោកសញ្ញា វិភូតា ហោតិ យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តត្រាបិ សញ្ញា វិភូតា ហោតិ។ ឯវំ ឈាយី ខោ សទ្ធ ភទ្រោ បុរិសាជានីយោ នេវ បថវិំ និស្សាយ ឈាយតិ…បេ។… យម្បិទំ ទិដ្ឋំ សុតំ មុតំ វិញ្ញាតំ បត្តំ បរិយេសិតំ អនុវិចរិតំ មនសា តម្បិ និស្សាយ ន ឈាយតិ ឈាយតិ ច បន។ ឯវំ ឈាយិញ្ច បន សទ្ធ ភទ្រំ បុរិសាជានីយំ សឥន្ទា ទេវា សព្រហ្មកា សបជាបតិកា អារកាវ នមស្សន្តិ>
  text <១០។ មោរនិវាបសុត្តំ>
    text <១០>, <ឯកំ សមយំ ភគវា រាជគហេ វិហរតិ មោរនិវាបេ បរិព្ពាជការាមេ។ តត្រ ខោ ភគវា ភិក្ខូ អាមន្តេសិ ភិក្ខវោតិ។ ភទន្តេតិ តេ ភិក្ខូ ភគវតោ បច្ចស្សោសុំ។ ភគវា ឯតទវោច>
    text <តីហិ ភិក្ខវេ ធម្មេហិ សមន្នាគតោ ភិក្ខុ អច្ចន្តនិដ្ឋោ ហោតិ អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានោ សេដ្ឋោ ទេវមនុស្សានំ។ កតមេហិ តីហិ។ អសេខេន សីលក្ខន្ធេន អសេខេន សមាធិក្ខន្ធេន អសេខេន បញ្ញាក្ខន្ធេន ឥមេហិ ខោ ភិក្ខវេ តីហិ ធម្មេហិ សមន្នាគតោ ភិក្ខុ អច្ចន្តនិដ្ឋោ ហោតិ អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានោ សេដ្ឋោ ទេវមនុស្សានំ។>
    text <អបរេហិបិ ភិក្ខវេ តីហិ ធម្មេហិ សមន្នាគតោ ភិក្ខុ អច្ចន្តនិដ្ឋោ ហោតិ អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានោ សេដ្ឋោ ទេវមនុស្សានំ។ កតមេហិ តីហិ។ ឥទ្ធិបាដិហារិយេន អាទេសនាបាដិហារិយេន អនុសាសនីបាដិហារិយេន ឥមេហិ ខោ ភិក្ខវេ តីហិ ធម្មេហិ សមន្នាគតោ ភិក្ខុ អច្ចន្តនិដ្ឋោ ហោតិ អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានោ សេដ្ឋោ ទេវមនុស្សានំ។>
    text <អបរេហិបិ ភិក្ខវេ តីហិ ធម្មេហិ សមន្នាគតោ ភិក្ខុ អច្ចន្តនិដ្ឋោ ហោតិ អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានោ សេដ្ឋោ ទេវមនុស្សានំ។ កតមេហិ តីហិ។ សម្មាទិដ្ឋិយា សម្មាញាណេន សម្មាវិមុត្តិយា ឥមេហិ ខោ ភិក្ខវេ តីហិ ធម្មេហិ សមន្នាគតោ ភិក្ខុ អច្ចន្តនិដ្ឋោ ហោតិ អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានោ សេដ្ឋោ ទេវមនុស្សានំ។>
    text <ទ្វីហិ ភិក្ខវេ ធម្មេហិ សមន្នាគតោ ភិក្ខុ អច្ចន្តនិដ្ឋោ ហោតិ អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានោ សេដ្ឋោ ទេវមនុស្សានំ។ កតមេហិ ទ្វីហិ។ វិជ្ជាយ ចរណេន ឥមេហិ ខោ ភិក្ខវេ ទ្វីហិ ធម្មេហិ សមន្នាគតោ ភិក្ខុ អច្ចន្តនិដ្ឋោ ហោតិ អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានោ សេដ្ឋោ ទេវមនុស្សានំ។ ព្រហ្មុនា បេសា ភិក្ខវេ សនង្កុមារេន គាថា ភាសិតា>
    text <សា ខោ បនេសា ភិក្ខវេ សនង្កុមារេន គាថា ភាសិតា សុភាសិតា នោ ទុព្ភាសិតា អត្ថសំហិតា នោ អនត្ថសំហិតា អនុមតា មយា។ អហម្បិ ភិក្ខវេ ឯវំ វទាមិ>
    stand <និស្សយវគ្គោ បឋមោ។>
    text <តស្សុទ្ទានំ>
