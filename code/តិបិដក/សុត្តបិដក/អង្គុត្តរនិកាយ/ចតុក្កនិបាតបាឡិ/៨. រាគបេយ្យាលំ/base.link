text <២៨ ៨។ រាគបេយ្យាលំ>
  text <១។ សតិបដ្ឋានសុត្តំ>
    text <២៧៤>, <រាគស្ស ភិក្ខវេ អភិញ្ញាយ ចត្តារោ ធម្មា ភាវេតព្ពា។ កតមេ ចត្តារោ។ ឥធ ភិក្ខវេ ភិក្ខុ កាយេ កាយានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ វេទនាសុ…បេ។… ចិត្តេ…បេ។… ធម្មេសុ ធម្មានុបស្សី វិហរតិ អាតាបី សម្បជានោ សតិមា វិនេយ្យ លោកេ អភិជ្ឈាទោមនស្សំ។ រាគស្ស ភិក្ខវេ អភិញ្ញាយ ឥមេ ចត្តារោ ធម្មា ភាវេតព្ពាតិ។ បឋមំ។>
  text <២។ សម្មប្បធានសុត្តំ>
    text <២៧៥>, <រាគស្ស ភិក្ខវេ អភិញ្ញាយ ចត្តារោ ធម្មា ភាវេតព្ពា។ កតមេ ចត្តារោ។ ឥធ ភិក្ខវេ ភិក្ខុ អនុប្បន្នានំ បាបកានំ អកុសលានំ ធម្មានំ អនុប្បាទាយ ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ ឧប្បន្នានំ បាបកានំ អកុសលានំ ធម្មានំ បហានាយ…បេ។… អនុប្បន្នានំ កុសលានំ ធម្មានំ ឧប្បាទាយ…បេ។… ឧប្បន្នានំ កុសលានំ ធម្មានំ ឋិតិយា អសម្មោសាយ ភិយ្យោភាវាយ វេបុល្លាយ ភាវនាយ បារិបូរិយា ឆន្ទំ ជនេតិ វាយមតិ វីរិយំ អារភតិ ចិត្តំ បគ្គណ្ហាតិ បទហតិ។ រាគស្ស ភិក្ខវេ អភិញ្ញាយ ឥមេ ចត្តារោ ធម្មា ភាវេតព្ពាតិ។ ទុតិយំ។>
  text <៣។ ឥទ្ធិបាទសុត្តំ>
    text <២៧៦>, <រាគស្ស ភិក្ខវេ អភិញ្ញាយ ចត្តារោ ធម្មា ភាវេតព្ពា។ កតមេ ចត្តារោ។ ឥធ ភិក្ខវេ ភិក្ខុ ឆន្ទសមាធិបធានសង្ខារសមន្នាគតំ ឥទ្ធិបាទំ ភាវេតិ វីរិយសមាធិ…បេ។… ចិត្តសមាធិ…បេ។… វីមំសាសមាធិបធានសង្ខារសមន្នាគតំ ឥទ្ធិបាទំ ភាវេតិ។ រាគស្ស ភិក្ខវេ អភិញ្ញាយ ឥមេ ចត្តារោ ធម្មា ភាវេតព្ពាតិ។ តតិយំ។>
  text <៤-៣០។ បរិញ្ញាទិសុត្តានិ>
    text <២៧៧-៣០៣>, <រាគស្ស ភិក្ខវេ បរិញ្ញាយ…បេ។… បរិក្ខយាយ… បហានាយ… ខយាយ … វយាយ… វិរាគាយ… និរោធាយ… ចាគាយ… បដិនិស្សគ្គាយ ចត្តារោ ធម្មា ភាវេតព្ពា…បេ។…។ តិំសតិមំ។>
  text <៣១-៥១០។ ទោសអភិញ្ញាទិសុត្តានិ>
    text <៣០៤-៧៨៣>, <ទោសស្ស…បេ។… មោហស្ស… កោធស្ស… ឧបនាហស្ស… មក្ខស្ស… បឡាសស្ស… ឥស្សាយ… មច្ឆរិយស្ស… មាយាយ… សាឋេយ្យស្ស… ថម្ភស្ស… សារម្ភស្ស… មានស្ស… អតិមានស្ស… មទស្ស… បមាទស្ស អភិញ្ញាយ… បរិញ្ញាយ… បរិក្ខយាយ… បហានាយ… ខយាយ… វយាយ… វិរាគាយ… និរោធាយ… ចាគាយ… បដិនិស្សគ្គាយ ឥមេ ចត្តារោ ធម្មា ភាវេតព្ពាតិ។ ទសុត្តរបញ្ចសតិមំ។>
    stand <រាគបេយ្យាលំ និដ្ឋិតំ។>
    stand <ចតុក្កនិបាតបាឡិ និដ្ឋិតា។>
