text <២៣ ៣។ ទុច្ចរិតវគ្គោ>
  text <១។ ទុច្ចរិតសុត្តំ>
    text <២២១>, <ចត្តារិមានិ ភិក្ខវេ វចីទុច្ចរិតានិ។ កតមានិ ចត្តារិ។ មុសាវាទោ បិសុណា វាចា ផរុសា វាចា សម្ផប្បលាបោ ឥមានិ ខោ ភិក្ខវេ ចត្តារិ វចីទុច្ចរិតានិ។ ចត្តារិមានិ ភិក្ខវេ វចីសុចរិតានិ។ កតមានិ ចត្តារិ។ សច្ចវាចា អបិសុណា វាចា សណ្ហា វាចា មន្តវាចា ឥមានិ ខោ ភិក្ខវេ ចត្តារិ វចីសុចរិតានីតិ។ បឋមំ។>
  text <២។ ទិដ្ឋិសុត្តំ>
    text <២២២>, <ចតូហិ ភិក្ខវេ ធម្មេហិ សមន្នាគតោ ពាលោ អព្យត្តោ អសប្បុរិសោ ខតំ ឧបហតំ អត្តានំ បរិហរតិ សាវជ្ជោ ច ហោតិ សានុវជ្ជោ ច វិញ្ញូនំ ពហុញ្ច អបុញ្ញំ បសវតិ។ កតមេហិ ចតូហិ។ កាយទុច្ចរិតេន វចីទុច្ចរិតេន មនោទុច្ចរិតេន មិច្ឆាទិដ្ឋិយា ឥមេហិ ខោ ភិក្ខវេ ចតូហិ ធម្មេហិ សមន្នាគតោ ពាលោ អព្យត្តោ អសប្បុរិសោ ខតំ ឧបហតំ អត្តានំ បរិហរតិ សាវជ្ជោ ច ហោតិ សានុវជ្ជោ ច វិញ្ញូនំ ពហុញ្ច អបុញ្ញំ បសវតិ។>
    text <ចតូហិ ភិក្ខវេ ធម្មេហិ សមន្នាគតោ បណ្ឌិតោ វិយត្តោ សប្បុរិសោ អក្ខតំ អនុបហតំ អត្តានំ បរិហរតិ អនវជ្ជោ ច ហោតិ អននុវជ្ជោ វិញ្ញូនំ ពហុញ្ច បុញ្ញំ បសវតិ។ កតមេហិ ចតូហិ។ កាយសុចរិតេន វចីសុចរិតេន មនោសុចរិតេន សម្មាទិដ្ឋិយា ឥមេហិ ខោ ភិក្ខវេ ចតូហិ ធម្មេហិ សមន្នាគតោ បណ្ឌិតោ វិយត្តោ សប្បុរិសោ អក្ខតំ អនុបហតំ អត្តានំ បរិហរតិ អនវជ្ជោ ច ហោតិ អននុវជ្ជោ វិញ្ញូនំ ពហុញ្ច បុញ្ញំ បសវតីតិ។ ទុតិយំ។>
  text <៣។ អកតញ្ញុតាសុត្តំ>
    text <២២៣>, <ចតូហិ ភិក្ខវេ ធម្មេហិ សមន្នាគតោ ពាលោ អព្យត្តោ អសប្បុរិសោ ខតំ ឧបហតំ អត្តានំ បរិហរតិ សាវជ្ជោ ច ហោតិ សានុវជ្ជោ វិញ្ញូនំ ពហុញ្ច អបុញ្ញំ បសវតិ។ កតមេហិ ចតូហិ។ កាយទុច្ចរិតេន វចីទុច្ចរិតេន មនោទុច្ចរិតេន អកតញ្ញុតា អកតវេទិតា ឥមេហិ…បេ។… បណ្ឌិតោ… កាយសុចរិតេន វចីសុចរិតេន មនោសុចរិតេន កតញ្ញុតាកតវេទិតា…បេ។…។ តតិយំ។>
  text <៤។ បាណាតិបាតីសុត្តំ>
    text <២២៤>, <… បាណាតិបាតី ហោតិ អទិន្នាទាយី ហោតិ កាមេសុមិច្ឆាចារី ហោតិ មុសាវាទី ហោតិ…បេ។… បាណាតិបាតា បដិវិរតោ ហោតិ អទិន្នាទានា បដិវិរតោ ហោតិ កាមេសុមិច្ឆាចារា បដិវិរតោ ហោតិ មុសាវាទា បដិវិរតោ ហោតិ…បេ។…។ ចតុត្ថំ។>
  text <៥។ បឋមមគ្គសុត្តំ>
    text <២២៥>, <… មិច្ឆាទិដ្ឋិកោ ហោតិ មិច្ឆាសង្កប្បោ ហោតិ មិច្ឆាវាចោ ហោតិ មិច្ឆាកម្មន្តោ ហោតិ…បេ។… សម្មាទិដ្ឋិកោ ហោតិ សម្មាសង្កប្បោ ហោតិ សម្មាវាចោ ហោតិ សម្មាកម្មន្តោ ហោតិ…បេ។…។ បញ្ចមំ។>
  text <៦។ ទុតិយមគ្គសុត្តំ>
    text <២២៦>, <… មិច្ឆាអាជីវោ ហោតិ មិច្ឆាវាយាមោ ហោតិ មិច្ឆាសតិ ហោតិ មិច្ឆាសមាធិ ហោតិ…បេ។… សម្មាអាជីវោ ហោតិ សម្មាវាយាមោ ហោតិ សម្មាសតិ ហោតិ សម្មាសមាធិ ហោតិ…បេ។…។ ឆដ្ឋំ។>
  text <៧។ បឋមវោហារបថសុត្តំ>
    text <២២៧>, <… អទិដ្ឋេ ទិដ្ឋវាទី ហោតិ អសុតេ សុតវាទី ហោតិ អមុតេ មុតវាទី ហោតិ អវិញ្ញាតេ វិញ្ញាតវាទី ហោតិ…បេ។… អទិដ្ឋេ អទិដ្ឋវាទី ហោតិ អសុតេ អសុតវាទី ហោតិ អមុតេ អមុតវាទី ហោតិ អវិញ្ញាតេ អវិញ្ញាតវាទី ហោតិ…បេ។…។ សត្តមំ។>
  text <៨។ ទុតិយវោហារបថសុត្តំ>
    text <២២៨>, <… ទិដ្ឋេ អទិដ្ឋវាទី ហោតិ សុតេ អសុតវាទី ហោតិ មុតេ អមុតវាទី ហោតិ វិញ្ញាតេ អវិញ្ញាតវាទី ហោតិ…បេ។… ទិដ្ឋេ ទិដ្ឋវាទី ហោតិ សុតេ សុតវាទី ហោតិ មុតេ មុតវាទី ហោតិ វិញ្ញាតេ វិញ្ញាតវាទី ហោតិ…បេ។…។ អដ្ឋមំ។>
  text <៩។ អហិរិកសុត្តំ>
    text <២២៩>, <… អស្សទ្ធោ ហោតិ ទុស្សីលោ ហោតិ អហិរិកោ ហោតិ អនោត្តប្បី ហោតិ…បេ។… សទ្ធោ ហោតិ សីលវា ហោតិ ហិរិមា ហោតិ ឱត្តប្បី ហោតិ…បេ។…។ នវមំ។>
  text <១០។ ទុប្បញ្ញសុត្តំ>
    text <២៣០>, <… អស្សទ្ធោ ហោតិ ទុស្សីលោ ហោតិ កុសីតោ ហោតិ ទុប្បញ្ញោ ហោតិ…បេ។… សទ្ធោ ហោតិ សីលវា ហោតិ អារទ្ធវីរិយោ ហោតិ បញ្ញវា ហោតិ ឥមេហិ ខោ ភិក្ខវេ ចតូហិ ធម្មេហិ សមន្នាគតោ បណ្ឌិតោ វិយត្តោ សប្បុរិសោ អក្ខតំ អនុបហតំ អត្តានំ បរិហរតិ អនវជ្ជោ ច ហោតិ អននុវជ្ជោ វិញ្ញូនំ ពហុញ្ច បុញ្ញំ បសវតីតិ។ ទសមំ។>
  text <១១។ កវិសុត្តំ>
    text <២៣១>, <ចត្តារោមេ ភិក្ខវេ កវី។ កតមេ ចត្តារោ។ ចិន្តាកវិ សុតកវិ អត្ថកវិ បដិភានកវិ ឥមេ ខោ ភិក្ខវេ ចត្តារោ កវីតិ។ ឯកាទសមំ។>
    stand <ទុច្ចរិតវគ្គោ តតិយោ។>
    text <តស្សុទ្ទានំ>
    block
      text <ទុច្ចរិតំ ទិដ្ឋិ អកតញ្ញូ ច បាណាតិបាតាបិ ទ្វេ មគ្គា>
      text <ទ្វេ វោហារបថា វុត្តា អហិរិកំ ទុប្បញ្ញកវិនា ចាតិ។>
