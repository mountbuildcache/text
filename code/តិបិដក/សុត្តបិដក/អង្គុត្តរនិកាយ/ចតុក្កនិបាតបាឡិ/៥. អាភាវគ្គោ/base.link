text <១៥ ៥។ អាភាវគ្គោ>
  text <១។ អាភាសុត្តំ>
    text <១៤១>, <ចតស្សោ ឥមា ភិក្ខវេ អាភា។ កតមា ចតស្សោ។ ចន្ទាភា សូរិយាភា អគ្គាភា បញ្ញាភា ឥមា ខោ ភិក្ខវេ ចតស្សោ អាភា។ ឯតទគ្គំ ភិក្ខវេ ឥមាសំ ចតុន្នំ អាភានំ យទិទំ បញ្ញាភាតិ។ បឋមំ។>
  text <២។ បភាសុត្តំ>
    text <១៤២>, <ចតស្សោ ឥមា ភិក្ខវេ បភា។ កតមា ចតស្សោ។ ចន្ទប្បភា សូរិយប្បភា អគ្គិប្បភា បញ្ញាបភា ឥមា ខោ ភិក្ខវេ ចតស្សោ បភា។ ឯតទគ្គំ ភិក្ខវេ ឥមាសំ ចតុន្នំ បភានំ យទិទំ បញ្ញាបភាតិ។ ទុតិយំ។>
  text <៣។ អាលោកសុត្តំ>
    text <១៤៣>, <ចត្តារោមេ ភិក្ខវេ អាលោកា។ កតមេ ចត្តារោ។ ចន្ទាលោកោ សូរិយាលោកោ អគ្គាលោកោ បញ្ញាលោកោ ឥមេ ខោ ភិក្ខវេ ចត្តារោ អាលោកា។ ឯតទគ្គំ ភិក្ខវេ ឥមេសំ ចតុន្នំ អាលោកានំ យទិទំ បញ្ញាលោកោតិ។ តតិយំ។>
  text <៤។ ឱភាសសុត្តំ>
    text <១៤៤>, <ចត្តារោមេ ភិក្ខវេ ឱភាសា។ កតមេ ចត្តារោ។ ចន្ទោភាសោ សូរិយោភាសោ អគ្គោភាសោ បញ្ញោភាសោ ឥមេ ខោ ភិក្ខវេ ចត្តារោ ឱភាសា។ ឯតទគ្គំ ភិក្ខវេ ឥមេសំ ចតុន្នំ ឱភាសានំ យទិទំ បញ្ញោភាសោតិ។ ចតុត្ថំ។>
  text <៥។ បជ្ជោតសុត្តំ>
    text <១៤៥>, <ចត្តារោមេ ភិក្ខវេ បជ្ជោតា។ កតមេ ចត្តារោ។ ចន្ទបជ្ជោតោ សូរិយបជ្ជោតោ អគ្គិបជ្ជោតោ បញ្ញាបជ្ជោតោ ឥមេ ខោ ភិក្ខវេ ចត្តារោ បជ្ជោតា។ ឯតទគ្គំ ភិក្ខវេ ឥមេសំ ចតុន្នំ បជ្ជោតានំ យទិទំ បញ្ញាបជ្ជោតោតិ។ បញ្ចមំ។>
  text <៦។ បឋមកាលសុត្តំ>
    text <១៤៦>, <ចត្តារោមេ ភិក្ខវេ កាលា។ កតមេ ចត្តារោ។ កាលេន ធម្មស្សវនំ កាលេន ធម្មសាកច្ឆា កាលេន សម្មសនា កាលេន វិបស្សនា ឥមេ ខោ ភិក្ខវេ ចត្តារោ កាលាតិ។ ឆដ្ឋំ។>
  text <៧។ ទុតិយកាលសុត្តំ>
    text <១៤៧>, <ចត្តារោមេ ភិក្ខវេ កាលា សម្មា ភាវិយមានា សម្មា អនុបរិវត្តិយមានា អនុបុព្ពេន អាសវានំ ខយំ បាបេន្តិ។ កតមេ ចត្តារោ។ កាលេន ធម្មស្សវនំ កាលេន ធម្មសាកច្ឆា កាលេន សម្មសនា កាលេន វិបស្សនា ឥមេ ខោ ភិក្ខវេ ចត្តារោ កាលា សម្មា ភាវិយមានា សម្មា អនុបរិវត្តិយមានា អនុបុព្ពេន អាសវានំ ខយំ បាបេន្តិ។>
    text <សេយ្យថាបិ ភិក្ខវេ ឧបរិបព្ពតេ ថុល្លផុសិតកេ ទេវេ វស្សន្តេ តំ ឧទកំ យថានិន្នំ បវត្តមានំ បព្ពតកន្ទរបទរសាខា បរិបូរេតិ បព្ពតកន្ទរបទរសាខា បរិបូរា កុសោព្ភេ បរិបូរេន្តិ កុសោព្ភា បរិបូរា មហាសោព្ភេ បរិបូរេន្តិ មហាសោព្ភា បរិបូរា កុន្នទិយោ បរិបូរេន្តិ កុន្នទិយោ បរិបូរា មហានទិយោ បរិបូរេន្តិ មហានទិយោ បរិបូរា សមុទ្ទំ បរិបូរេន្តិ។ ឯវមេវំ ខោ ភិក្ខវេ ឥមេ ចត្តារោ កាលា សម្មា ភាវិយមានា សម្មា អនុបរិវត្តិយមានា អនុបុព្ពេន អាសវានំ ខយំ បាបេន្តីតិ។ សត្តមំ។>
  text <៨។ ទុច្ចរិតសុត្តំ>
    text <១៤៨>, <ចត្តារិមានិ ភិក្ខវេ វចីទុច្ចរិតានិ។ កតមានិ ចត្តារិ។ មុសាវាទោ បិសុណា វាចា ផរុសា វាចា សម្ផប្បលាបោ ឥមានិ ខោ ភិក្ខវេ ចត្តារិ វចីទុច្ចរិតានីតិ។ អដ្ឋមំ។>
  text <៩។ សុចរិតសុត្តំ>
    text <១៤៩>, <ចត្តារិមានិ ភិក្ខវេ វចីសុចរិតានិ។ កតមានិ ចត្តារិ។ សច្ចវាចា អបិសុណា វាចា សណ្ហា វាចា មន្តភាសា ឥមានិ ខោ ភិក្ខវេ ចត្តារិ វចីសុចរិតានីតិ។ នវមំ។>
  text <១០។ សារសុត្តំ>
    text <១៥០>, <ចត្តារោមេ ភិក្ខវេ សារា។ កតមេ ចត្តារោ។ សីលសារោ សមាធិសារោ បញ្ញាសារោ វិមុត្តិសារោ ឥមេ ខោ ភិក្ខវេ ចត្តារោ សារាតិ។ ទសមំ។>
    stand <អាភាវគ្គោ បញ្ចមោ។>
    text <តស្សុទ្ទានំ>
    block
      text <អាភា បភា ច អាលោកា ឱភាសា ចេវ បជ្ជោតា>
      text <ទ្វេ កាលា ចរិតា ទ្វេ ច ហោន្តិ សារេន តេ ទសាតិ។>
    stand <តតិយបណ្ណាសកំ សមត្តំ។>
  text <៤។ ចតុត្ថបណ្ណាសកំ>
