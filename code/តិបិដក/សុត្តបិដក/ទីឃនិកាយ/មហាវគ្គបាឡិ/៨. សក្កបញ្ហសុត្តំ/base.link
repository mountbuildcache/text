text <៨។ សក្កបញ្ហសុត្តំ>
  text <៣៤៤>, <ឯវំ មេ សុតំ ឯកំ សមយំ ភគវា មគធេសុ វិហរតិ បាចីនតោ រាជគហស្ស អម្ពសណ្ឌា នាម ព្រាហ្មណគាមោ តស្សុត្តរតោ វេទិយកេ បព្ពតេ ឥន្ទសាលគុហាយំ។ តេន ខោ បន សមយេន សក្កស្ស ទេវានមិន្ទស្ស ឧស្សុក្កំ ឧទបាទិ ភគវន្តំ ទស្សនាយ។ អថ ខោ សក្កស្ស ទេវានមិន្ទស្ស ឯតទហោសិ កហំ នុ ខោ ភគវា ឯតរហិ វិហរតិ អរហំ សម្មាសម្ពុទ្ធោតិ។ អទ្ទសា ខោ សក្កោ ទេវានមិន្ទោ ភគវន្តំ មគធេសុ វិហរន្តំ បាចីនតោ រាជគហស្ស អម្ពសណ្ឌា នាម ព្រាហ្មណគាមោ តស្សុត្តរតោ វេទិយកេ បព្ពតេ ឥន្ទសាលគុហាយំ។ ទិស្វាន ទេវេ តាវតិំសេ អាមន្តេសិ អយំ មារិសា ភគវា មគធេសុ វិហរតិ បាចីនតោ រាជគហស្ស អម្ពសណ្ឌា នាម ព្រាហ្មណគាមោ តស្សុត្តរតោ វេទិយកេ បព្ពតេ ឥន្ទសាលគុហាយំ។ យទិ បន មារិសា មយំ តំ ភគវន្តំ ទស្សនាយ ឧបសង្កមេយ្យាម អរហន្តំ សម្មាសម្ពុទ្ធន្តិ។ ឯវំ ភទ្ទន្តវាតិ ខោ ទេវា តាវតិំសា សក្កស្ស ទេវានមិន្ទស្ស បច្ចស្សោសុំ។>
  text <៣៤៥>, <អថ ខោ សក្កោ ទេវានមិន្ទោ បញ្ចសិខំ គន្ធព្ពទេវបុត្តំ អាមន្តេសិ អយំ តាត បញ្ចសិខ ភគវា មគធេសុ វិហរតិ បាចីនតោ រាជគហស្ស អម្ពសណ្ឌា នាម ព្រាហ្មណគាមោ តស្សុត្តរតោ វេទិយកេ បព្ពតេ ឥន្ទសាលគុហាយំ។ យទិ បន តាត បញ្ចសិខ មយំ តំ ភគវន្តំ ទស្សនាយ ឧបសង្កមេយ្យាម អរហន្តំ សម្មាសម្ពុទ្ធន្តិ។ ឯវំ ភទ្ទន្តវាតិ ខោ បញ្ចសិខោ គន្ធព្ពទេវបុត្តោ សក្កស្ស ទេវានមិន្ទស្ស បដិស្សុត្វា ពេលុវបណ្ឌុវីណំ អាទាយ សក្កស្ស ទេវានមិន្ទស្ស អនុចរិយំ ឧបាគមិ។>
  text <៣៤៦>, <អថ ខោ សក្កោ ទេវានមិន្ទោ ទេវេហិ តាវតិំសេហិ បរិវុតោ បញ្ចសិខេន គន្ធព្ពទេវបុត្តេន បុរក្ខតោ សេយ្យថាបិ នាម ពលវា បុរិសោ សមិញ្ជិតំ វា ពាហំ បសារេយ្យ បសារិតំ វា ពាហំ សមិញ្ជេយ្យ ឯវមេវ ទេវេសុ តាវតិំសេសុ អន្តរហិតោ មគធេសុ បាចីនតោ រាជគហស្ស អម្ពសណ្ឌា នាម ព្រាហ្មណគាមោ តស្សុត្តរតោ វេទិយកេ បព្ពតេ បច្ចុដ្ឋាសិ។ តេន ខោ បន សមយេន វេទិយកោ បព្ពតោ អតិរិវ ឱភាសជាតោ ហោតិ អម្ពសណ្ឌា ច ព្រាហ្មណគាមោ យថា តំ ទេវានំ ទេវានុភាវេន។ អបិស្សុទំ បរិតោ គាមេសុ មនុស្សា ឯវមាហំសុ អាទិត្តស្សុ នាមជ្ជ វេទិយកោ បព្ពតោ ឈាយតិសុ នាមជ្ជ វេទិយកោ បព្ពតោ ជលតិសុ នាមជ្ជ វេទិយកោ បព្ពតោ កិំសុ នាមជ្ជ វេទិយកោ បព្ពតោ អតិរិវ ឱភាសជាតោ អម្ពសណ្ឌា ច ព្រាហ្មណគាមោតិ សំវិគ្គា លោមហដ្ឋជាតា អហេសុំ។>
  text <៣៤៧>, <អថ ខោ សក្កោ ទេវានមិន្ទោ បញ្ចសិខំ គន្ធព្ពទេវបុត្តំ អាមន្តេសិ ទុរុបសង្កមា ខោ តាត បញ្ចសិខ តថាគតា មាទិសេន ឈាយី ឈានរតា តទន្តរំ បដិសល្លីនា។ យទិ បន ត្វំ តាត បញ្ចសិខ ភគវន្តំ បឋមំ បសាទេយ្យាសិ តយា តាត បឋមំ បសាទិតំ បច្ឆា មយំ តំ ភគវន្តំ ទស្សនាយ ឧបសង្កមេយ្យាម អរហន្តំ សម្មាសម្ពុទ្ធន្តិ។ ឯវំ ភទ្ទន្តវាតិ ខោ បញ្ចសិខោ គន្ធព្ពទេវបុត្តោ សក្កស្ស ទេវានមិន្ទស្ស បដិស្សុត្វា ពេលុវបណ្ឌុវីណំ អាទាយ យេន ឥន្ទសាលគុហា តេនុបសង្កមិ ឧបសង្កមិត្វា ឯត្តាវតា មេ ភគវា នេវ អតិទូរេ ភវិស្សតិ នាច្ចាសន្នេ សទ្ទញ្ច មេ សោស្សតីតិ ឯកមន្តំ អដ្ឋាសិ។>
  text <បញ្ចសិខគីតគាថា>
    text <៣៤៨>, <ឯកមន្តំ ឋិតោ ខោ បញ្ចសិខោ គន្ធព្ពទេវបុត្តោ ពេលុវបណ្ឌុវីណំ អស្សាវេសិ ឥមា ច គាថា អភាសិ ពុទ្ធូបសញ្ហិតា ធម្មូបសញ្ហិតា សង្ឃូបសញ្ហិតា អរហន្តូបសញ្ហិតា កាមូបសញ្ហិតា>
    block
      text <វន្ទេ តេ បិតរំ ភទ្ទេ តិម្ពរុំ សូរិយវច្ឆសេ>
      text <យេន ជាតាសិ កល្យាណី អានន្ទជននី មម។>
      text <វាតោវ សេទតំ កន្តោ បានីយំវ បិបាសតោ>
      text <អង្គីរសិ បិយាមេសិ ធម្មោ អរហតាមិវ។>
      text <អាតុរស្សេវ ភេសជ្ជំ ភោជនំវ ជិឃច្ឆតោ>
      text <បរិនិព្ពាបយ មំ ភទ្ទេ ជលន្តមិវ វារិនា។>
      text <សីតោទកំ បោក្ខរណិំ យុត្តំ កិញ្ជក្ខរេណុនា>
      text <នាគោ ឃម្មាភិតត្តោវ ឱគាហេ តេ ថនូទរំ។>
      text <អច្ចង្កុសោវ នាគោវ ជិតំ មេ តុត្តតោមរំ>
      text <ការណំ នប្បជានាមិ សម្មត្តោ លក្ខណូរុយា។>
      text <តយិ គេធិតចិត្តោស្មិ ចិត្តំ វិបរិណាមិតំ>
      text <បដិគន្តុំ ន សក្កោមិ វង្កឃស្តោវ អម្ពុជោ។>
      text <វាមូរុ សជ មំ ភទ្ទេ សជ មំ មន្ទលោចនេ>
      text <បលិស្សជ មំ កល្យាណិ ឯតំ មេ អភិបត្ថិតំ។>
      text <អប្បកោ វត មេ សន្តោ កាមោ វេល្លិតកេសិយា>
      text <អនេកភាវោ សមុប្បាទិ អរហន្តេវ ទក្ខិណា។>
      text <យំ មេ អត្ថិ កតំ បុញ្ញំ អរហន្តេសុ តាទិសុ>
      text <តំ មេ សព្ពង្គកល្យាណិ តយា សទ្ធិំ វិបច្ចតំ។>
      text <យំ មេ អត្ថិ កតំ បុញ្ញំ អស្មិំ បថវិមណ្ឌលេ>
      text <តំ មេ សព្ពង្គកល្យាណិ តយា សទ្ធិំ វិបច្ចតំ។>
      text <សក្យបុត្តោវ ឈានេន ឯកោទិ និបកោ សតោ>
      text <អមតំ មុនិ ជិគីសានោ តមហំ សូរិយវច្ឆសេ។>
      text <យថាបិ មុនិ នន្ទេយ្យ បត្វា សម្ពោធិមុត្តមំ>
      text <ឯវំ នន្ទេយ្យំ កល្យាណិ មិស្សីភាវំ គតោ តយា។>
      text <សក្កោ ចេ មេ វរំ ទជ្ជា តាវតិំសានមិស្សរោ>
      text <តាហំ ភទ្ទេ វរេយ្យាហេ ឯវំ កាមោ ទឡ្ហោ មម។>
      text <សាលំវ ន ចិរំ ផុល្លំ បិតរំ តេ សុមេធសេ>
      text <វន្ទមានោ នមស្សាមិ យស្សា សេតាទិសី បជាតិ។>
      text <វន្ទេ តេ បិតរំ ភទ្ទេ តិម្ពរុំ សូរិយវច្ឆសេ>
      text <យេន ជាតាសិ កល្យាណី អានន្ទជននី មម។ …បេ។…>
      text <សាលំវ ន ចិរំ ផុល្លំ បិតរំ តេ សុមេធសេ>
      text <វន្ទមានោ នមស្សាមិ យស្សា សេតាទិសី បជាតិ។>
      text <នាមម្បិ មយ្ហំ អហុ គោបិកាតិ>
      text <ពុទ្ធេ ច ធម្មេ ច អភិប្បសន្នា>
      text <សង្ឃញ្ចុបដ្ឋាសិំ បសន្នចិត្តា។>
      text <តស្សេវ ពុទ្ធស្ស សុធម្មតាយ>
      text <សក្កស្ស បុត្តោម្ហិ មហានុភាវោ>
      text <មហាជុតីកោ តិទិវូបបន្នោ>
      text <ជានន្តិ មំ ឥធាបិ គោបកោតិ។>
      text <អថទ្ទសំ ភិក្ខវោ ទិដ្ឋបុព្ពេ>
      text <គន្ធព្ពកាយូបគតេ វសីនេ>
      text <ឥមេហិ តេ គោតមសាវកាសេ>
      text <យេ ច មយំ បុព្ពេ មនុស្សភូតា។>
      text <អន្នេន បានេន ឧបដ្ឋហិម្ហា>
      text <បាទូបសង្គយ្ហ សកេ និវេសនេ>
      text <កុតោមុខា នាម ឥមេ ភវន្តោ>
      text <ពុទ្ធស្ស ធម្មានិ បដិគ្គហេសុំ។>
      text <បច្ចត្តំ វេទិតព្ពោ ហិ ធម្មោ>
      text <សុទេសិតោ ចក្ខុមតានុពុទ្ធោ>
      text <អហញ្ហិ តុម្ហេវ ឧបាសមានោ>
      text <សុត្វាន អរិយាន សុភាសិតានិ។>
      text <សក្កស្ស បុត្តោម្ហិ មហានុភាវោ>
      text <មហាជុតីកោ តិទិវូបបន្នោ>
      text <តុម្ហេ បន សេដ្ឋមុបាសមានា>
      text <អនុត្តរំ ព្រហ្មចរិយំ ចរិត្វា។>
      text <ហីនំ កាយំ ឧបបន្នា ភវន្តោ>
      text <អនានុលោមា ភវតូបបត្តិ>
      text <ទុទ្ទិដ្ឋរូបំ វត អទ្ទសាម>
      text <សហធម្មិកេ ហីនកាយូបបន្នេ។>
      text <គន្ធព្ពកាយូបគតា ភវន្តោ>
      text <ទេវានមាគច្ឆថ បារិចរិយំ>
      text <អគារេ វសតោ មយ្ហំ>
      text <ឥមំ បស្ស វិសេសតំ។>
      text <ឥត្ថី ហុត្វា ស្វជ្ជ បុមោម្ហិ ទេវោ>
      text <ទិព្ពេហិ កាមេហិ សមង្គិភូតោ>
      text <តេ ចោទិតា គោតមសាវកេន>
      text <សំវេគមាបាទុ សមេច្ច គោបកំ។>
      text <ហន្ទ វិយាយាម ព្យាយាម>
      text <មា នោ មយំ បរបេស្សា អហុម្ហា>
      text <តេសំ ទុវេ វីរិយមារភិំសុ>
      text <អនុស្សរំ គោតមសាសនានិ។>
      text <ឥធេវ ចិត្តានិ វិរាជយិត្វា>
      text <កាមេសុ អាទីនវមទ្ទសំសុ>
      text <តេ កាមសំយោជនពន្ធនានិ>
      text <បាបិមយោគានិ ទុរច្ចយានិ។>
      text <នាគោវ សន្នានិ គុណានិ ឆេត្វា>
      text <ទេវេ តាវតិំសេ អតិក្កមិំសុ>
      text <សឥន្ទា ទេវា សបជាបតិកា>
      text <សព្ពេ សុធម្មាយ សភាយុបវិដ្ឋា។>
      text <តេសំ និសិន្នានំ អភិក្កមិំសុ>
      text <វីរា វិរាគា វិរជំ ករោន្តា>
      text <តេ ទិស្វា សំវេគមកាសិ វាសវោ>
      text <ទេវាភិភូ ទេវគណស្ស មជ្ឈេ។>
      text <ឥមេហិ តេ ហីនកាយូបបន្នា>
      text <ទេវេ តាវតិំសេ អភិក្កមន្តិ>
      text <សំវេគជាតស្ស វចោ និសម្ម>
      text <សោ គោបកោ វាសវមជ្ឈភាសិ។>
      text <ពុទ្ធោ ជនិន្ទត្ថិ មនុស្សលោកេ>
      text <កាមាភិភូ សក្យមុនីតិ ញាយតិ>
      text <តស្សេវ តេ បុត្តា សតិយា វិហីនា>
      text <ចោទិតា មយា តេ សតិមជ្ឈលត្ថុំ។>
      text <តិណ្ណំ តេសំ អាវសិនេត្ថ ឯកោ>
      text <គន្ធព្ពកាយូបគតោ វសីនោ>
      text <ទ្វេ ច សម្ពោធិបថានុសារិនោ>
      text <ទេវេបិ ហីឡេន្តិ សមាហិតត្តា។>
      text <ឯតាទិសី ធម្មប្បកាសនេត្ថ>
      text <ន តត្ថ កិំកង្ខតិ កោចិ សាវកោ>
      text <និតិណ្ណឱឃំ វិចិកិច្ឆឆិន្នំ>
      text <ពុទ្ធំ នមស្សាម ជិនំ ជនិន្ទំ។>
      text <យំ តេ ធម្មំ ឥធញ្ញាយ>
      text <វិសេសំ អជ្ឈគំសុ តេ>
      text <កាយំ ព្រហ្មបុរោហិតំ>
      text <ទុវេ តេសំ វិសេសគូ។>
      text <តស្ស ធម្មស្ស បត្តិយា>
      text <អាគតម្ហាសិ មារិស>
      text <កតាវកាសា ភគវតា>
      text <បញ្ហំ បុច្ឆេមុ មារិសាតិ។>
      text <បុច្ឆ វាសវ មំ បញ្ហំ យំ កិញ្ចិ មនសិច្ឆសិ>
      text <តស្ស តស្សេវ បញ្ហស្ស អហំ អន្តំ ករោមិ តេតិ។>
      text <ឥធេវ តិដ្ឋមានស្ស ទេវភូតស្ស មេ សតោ>
      text <បុនរាយុ ច មេ លទ្ធោ ឯវំ ជានាហិ មារិស។>
      text <ចុតាហំ ទិវិយា កាយា អាយុំ ហិត្វា អមានុសំ>
      text <អមូឡ្ហោ គព្ភមេស្សាមិ យត្ថ មេ រមតី មនោ។>
      text <ស្វាហំ អមូឡ្ហបញ្ញស្ស វិហរំ សាសនេ រតោ>
      text <ញាយេន វិហរិស្សាមិ សម្បជានោ បដិស្សតោ។>
      text <ញាយេន មេ ចរតោ ច សម្ពោធិ ចេ ភវិស្សតិ>
      text <អញ្ញាតា វិហរិស្សាមិ ស្វេវ អន្តោ ភវិស្សតិ។>
      text <ចុតាហំ មានុសា កាយា អាយុំ ហិត្វាន មានុសំ>
      text <បុន ទេវោ ភវិស្សាមិ ទេវលោកម្ហិ ឧត្តមោ។>
      text <តេ បណីតតរា ទេវា អកនិដ្ឋា យសស្សិនោ>
      text <អន្តិមេ វត្តមានម្ហិ សោ និវាសោ ភវិស្សតិ។>
      text <វិចរិំ ទីឃមទ្ធានំ អន្វេសន្តោ តថាគតំ។>
      text <យស្សុ មញ្ញាមិ សមណេ បវិវិត្តវិហារិនោ>
      text <សម្ពុទ្ធា ឥតិ មញ្ញានោ គច្ឆាមិ តេ ឧបាសិតុំ។>
      text <កថំ អារាធនា ហោតិ កថំ ហោតិ វិរាធនា>
      text <ឥតិ បុដ្ឋា ន សម្បាយន្តិ មគ្គេ បដិបទាសុ ច។>
      text <ត្យស្សុ យទា មំ ជានន្តិ សក្កោ ទេវានមាគតោ>
      text <ត្យស្សុ មមេវ បុច្ឆន្តិ កិំ កត្វា បាបុណី ឥទំ។>
      text <តេសំ យថាសុតំ ធម្មំ ទេសយាមិ ជនេ សុតំ>
      text <តេន អត្តមនា ហោន្តិ ទិដ្ឋោ នោ វាសវោតិ ច។>
      text <យទា ច ពុទ្ធមទ្ទក្ខិំ វិចិកិច្ឆាវិតារណំ>
      text <សោម្ហិ វីតភយោ អជ្ជ សម្ពុទ្ធំ បយិរុបាសិយ។>
      text <តណ្ហាសល្លស្ស ហន្តារំ ពុទ្ធំ អប្បដិបុគ្គលំ>
      text <អហំ វន្ទេ មហាវីរំ ពុទ្ធមាទិច្ចពន្ធុនំ។>
      text <យំ ករោមសិ ព្រហ្មុនោ សមំ ទេវេហិ មារិស>
      text <តទជ្ជ តុយ្ហំ កស្សាម ហន្ទ សាមំ ករោម តេ។>
      text <ត្វមេវ អសិ សម្ពុទ្ធោ តុវំ សត្ថា អនុត្តរោ>
      text <សទេវកស្មិំ លោកស្មិំ នត្ថិ តេ បដិបុគ្គលោតិ។>
    text <៣៤៩>, <ឯវំ វុត្តេ ភគវា បញ្ចសិខំ គន្ធព្ពទេវបុត្តំ ឯតទវោច សំសន្ទតិ ខោ តេ បញ្ចសិខ តន្តិស្សរោ គីតស្សរេន គីតស្សរោ ច តន្តិស្សរេន ន ច បន តេ បញ្ចសិខ តន្តិស្សរោ គីតស្សរំ អតិវត្តតិ គីតស្សរោ ច តន្តិស្សរំ។ កទា សំយូឡ្ហា បន តេ បញ្ចសិខ ឥមា គាថា ពុទ្ធូបសញ្ហិតា ធម្មូបសញ្ហិតា សង្ឃូបសញ្ហិតា អរហន្តូបសញ្ហិតា កាមូបសញ្ហិតាតិ។ ឯកមិទំ ភន្តេ សមយំ ភគវា ឧរុវេលាយំ វិហរតិ នជ្ជា នេរញ្ជរាយ តីរេ អជបាលនិគ្រោធេ បឋមាភិសម្ពុទ្ធោ។ តេន ខោ បនាហំ ភន្តេ សមយេន ភទ្ទា នាម សូរិយវច្ឆសា តិម្ពរុនោ គន្ធព្ពរញ្ញោ ធីតា តមភិកង្ខាមិ។ សា ខោ បន ភន្តេ ភគិនី បរកាមិនី ហោតិ សិខណ្ឌី នាម មាតលិស្ស សង្គាហកស្ស បុត្តោ តមភិកង្ខតិ។ យតោ ខោ អហំ ភន្តេ តំ ភគិនិំ នាលត្ថំ កេនចិ បរិយាយេន។ អថាហំ ពេលុវបណ្ឌុវីណំ អាទាយ យេន តិម្ពរុនោ គន្ធព្ពរញ្ញោ និវេសនំ តេនុបសង្កមិំ ឧបសង្កមិត្វា ពេលុវបណ្ឌុវីណំ អស្សាវេសិំ ឥមា ច គាថា អភាសិំ ពុទ្ធូបសញ្ហិតា ធម្មូបសញ្ហិតា សង្ឃូបសញ្ហិតា អរហន្តូបសញ្ហិតា កាមូបសញ្ហិតា>
    text <ឯវំ វុត្តេ ភន្តេ ភទ្ទា សូរិយវច្ឆសា មំ ឯតទវោច ន ខោ មេ មារិស សោ ភគវា សម្មុខា ទិដ្ឋោ អបិ ច សុតោយេវ មេ សោ ភគវា ទេវានំ តាវតិំសានំ សុធម្មាយំ សភាយំ ឧបនច្ចន្តិយា។ យតោ ខោ ត្វំ មារិស តំ ភគវន្តំ កិត្តេសិ ហោតុ នោ អជ្ជ សមាគមោតិ។ សោយេវ នោ ភន្តេ តស្សា ភគិនិយា សទ្ធិំ សមាគមោ អហោសិ។ ន ច ទានិ តតោ បច្ឆាតិ។>
  text <សក្កូបសង្កម>
    text <៣៥០>, <អថ ខោ សក្កស្ស ទេវានមិន្ទស្ស ឯតទហោសិ បដិសម្មោទតិ បញ្ចសិខោ គន្ធព្ពទេវបុត្តោ ភគវតា ភគវា ច បញ្ចសិខេនាតិ។ អថ ខោ សក្កោ ទេវានមិន្ទោ បញ្ចសិខំ គន្ធព្ពទេវបុត្តំ អាមន្តេសិ អភិវាទេហិ មេ ត្វំ តាត បញ្ចសិខ ភគវន្តំ សក្កោ ភន្តេ ទេវានមិន្ទោ សាមច្ចោ សបរិជនោ ភគវតោ បាទេ សិរសា វន្ទតីតិ។ ឯវំ ភទ្ទន្តវាតិ ខោ បញ្ចសិខោ គន្ធព្ពទេវបុត្តោ សក្កស្ស ទេវានមិន្ទស្ស បដិស្សុត្វា ភគវន្តំ អភិវាទេតិ សក្កោ ភន្តេ ទេវានមិន្ទោ សាមច្ចោ សបរិជនោ ភគវតោ បាទេ សិរសា វន្ទតីតិ។ ឯវំ សុខី ហោតុ បញ្ចសិខ សក្កោ ទេវានមិន្ទោ សាមច្ចោ សបរិជនោ សុខកាមា ហិ ទេវា មនុស្សា អសុរា នាគា គន្ធព្ពា យេ ចញ្ញេ សន្តិ បុថុកាយាតិ។>
    text <៣៥១>, <ឯវញ្ច បន តថាគតា ឯវរូបេ មហេសក្ខេ យក្ខេ អភិវទន្តិ។ អភិវទិតោ សក្កោ ទេវានមិន្ទោ ភគវតោ ឥន្ទសាលគុហំ បវិសិត្វា ភគវន្តំ អភិវាទេត្វា ឯកមន្តំ អដ្ឋាសិ។ ទេវាបិ តាវតិំសា ឥន្ទសាលគុហំ បវិសិត្វា ភគវន្តំ អភិវាទេត្វា ឯកមន្តំ អដ្ឋំសុ។ បញ្ចសិខោបិ គន្ធព្ពទេវបុត្តោ ឥន្ទសាលគុហំ បវិសិត្វា ភគវន្តំ អភិវាទេត្វា ឯកមន្តំ អដ្ឋាសិ។>
    text <តេន ខោ បន សមយេន ឥន្ទសាលគុហា វិសមា សន្តី សមា សមបាទិ សម្ពាធា សន្តី ឧរុន្ទា សមបាទិ អន្ធការោ គុហាយំ អន្តរធាយិ អាលោកោ ឧទបាទិ យថា តំ ទេវានំ ទេវានុភាវេន។>
    text <៣៥២>, <អថ ខោ ភគវា សក្កំ ទេវានមិន្ទំ ឯតទវោច អច្ឆរិយមិទំ អាយស្មតោ កោសិយស្ស អព្ភុតមិទំ អាយស្មតោ កោសិយស្ស តាវ ពហុកិច្ចស្ស ពហុករណីយស្ស យទិទំ ឥធាគមនន្តិ។ ចិរបដិកាហំ ភន្តេ ភគវន្តំ ទស្សនាយ ឧបសង្កមិតុកាមោ អបិ ច ទេវានំ តាវតិំសានំ កេហិចិ កេហិចិ កិច្ចករណីយេហិ ព្យាវដោ ឯវាហំ នាសក្ខិំ ភគវន្តំ ទស្សនាយ ឧបសង្កមិតុំ។ ឯកមិទំ ភន្តេ សមយំ ភគវា សាវត្ថិយំ វិហរតិ សលឡាគារកេ។ អថ ខ្វាហំ ភន្តេ សាវត្ថិំ អគមាសិំ ភគវន្តំ ទស្សនាយ។ តេន ខោ បន ភន្តេ សមយេន ភគវា អញ្ញតរេន សមាធិនា និសិន្នោ ហោតិ ភូជតិ ច នាម វេស្សវណស្ស មហារាជស្ស បរិចារិកា ភគវន្តំ បច្ចុបដ្ឋិតា ហោតិ បញ្ជលិកា នមស្សមានា តិដ្ឋតិ។ អថ ខ្វាហំ ភន្តេ ភូជតិំ ឯតទវោចំ អភិវាទេហិ មេ ត្វំ ភគិនិ ភគវន្តំ សក្កោ ភន្តេ ទេវានមិន្ទោ សាមច្ចោ សបរិជនោ ភគវតោ បាទេ សិរសា វន្ទតីតិ។ ឯវំ វុត្តេ ភន្តេ សា ភូជតិ មំ ឯតទវោច អកាលោ ខោ មារិស ភគវន្តំ ទស្សនាយ បដិសល្លីនោ ភគវាតិ។ តេន ហី ភគិនិ យទា ភគវា តម្ហា សមាធិម្ហា វុដ្ឋិតោ ហោតិ អថ មម វចនេន ភគវន្តំ អភិវាទេហិ សក្កោ ភន្តេ ទេវានមិន្ទោ សាមច្ចោ សបរិជនោ ភគវតោ បាទេ សិរសា វន្ទតីតិ។ កច្ចិ មេ សា ភន្តេ ភគិនី ភគវន្តំ អភិវាទេសិ។ សរតិ ភគវា តស្សា ភគិនិយា វចនន្តិ។ អភិវាទេសិ មំ សា ទេវានមិន្ទ ភគិនី សរាមហំ តស្សា ភគិនិយា វចនំ។ អបិ ចាហំ អាយស្មតោ នេមិសទ្ទេន តម្ហា សមាធិម្ហា វុដ្ឋិតោតិ។ យេ តេ ភន្តេ ទេវា អម្ហេហិ បឋមតរំ តាវតិំសកាយំ ឧបបន្នា តេសំ មេ សម្មុខា សុតំ សម្មុខា បដិគ្គហិតំ យទា តថាគតា លោកេ ឧប្បជ្ជន្តិ អរហន្តោ សម្មាសម្ពុទ្ធា ទិព្ពា កាយា បរិបូរេន្តិ ហាយន្តិ អសុរកាយាតិ។ តំ មេ ឥទំ ភន្តេ សក្ខិទិដ្ឋំ យតោ តថាគតោ លោកេ ឧប្បន្នោ អរហំ សម្មាសម្ពុទ្ធោ ទិព្ពា កាយា បរិបូរេន្តិ ហាយន្តិ អសុរកាយាតិ។>
  text <គោបកវត្ថុ>
    text <៣៥៣>, <ឥធេវ ភន្តេ កបិលវត្ថុស្មិំ គោបិកា នាម សក្យធីតា អហោសិ ពុទ្ធេ បសន្នា ធម្មេ បសន្នា សង្ឃេ បសន្នា សីលេសុ បរិបូរការិនី។ សា ឥត្ថិត្តំ វិរាជេត្វា បុរិសត្តំ ភាវេត្វា កាយស្ស ភេទា បរំ មរណា សុគតិំ សគ្គំ លោកំ ឧបបន្នា។ ទេវានំ តាវតិំសានំ សហព្យតំ អម្ហាកំ បុត្តត្តំ អជ្ឈុបគតា។ តត្របិ នំ ឯវំ ជានន្តិ គោបកោ ទេវបុត្តោ គោបកោ ទេវបុត្តោតិ។ អញ្ញេបិ ភន្តេ តយោ ភិក្ខូ ភគវតិ ព្រហ្មចរិយំ ចរិត្វា ហីនំ គន្ធព្ពកាយំ ឧបបន្នា។ តេ បញ្ចហិ កាមគុណេហិ សមប្បិតា សមង្គីភូតា បរិចារយមានា អម្ហាកំ ឧបដ្ឋានំ អាគច្ឆន្តិ អម្ហាកំ បារិចរិយំ។ តេ អម្ហាកំ ឧបដ្ឋានំ អាគតេ អម្ហាកំ បារិចរិយំ គោបកោ ទេវបុត្តោ បដិចោទេសិ កុតោមុខា នាម តុម្ហេ មារិសា តស្ស ភគវតោ ធម្មំ អស្សុត្ថ អហញ្ហិ នាម ឥត្ថិកា សមានា ពុទ្ធេ បសន្នា ធម្មេ បសន្នា សង្ឃេ បសន្នា សីលេសុ បរិបូរការិនី ឥត្ថិត្តំ វិរាជេត្វា បុរិសត្តំ ភាវេត្វា កាយស្ស ភេទា បរំ មរណា សុគតិំ សគ្គំ លោកំ ឧបបន្នា ទេវានំ តាវតិំសានំ សហព្យតំ សក្កស្ស ទេវានមិន្ទស្ស បុត្តត្តំ អជ្ឈុបគតា។ ឥធាបិ មំ ឯវំ ជានន្តិ គោបកោ ទេវបុត្តោ គោបកោ ទេវបុត្តោតិ។ តុម្ហេ បន មារិសា ភគវតិ ព្រហ្មចរិយំ ចរិត្វា ហីនំ គន្ធព្ពកាយំ ឧបបន្នា។ ទុទ្ទិដ្ឋរូបំ វត ភោ អទ្ទសាម យេ មយំ អទ្ទសាម សហធម្មិកេ ហីនំ គន្ធព្ពកាយំ ឧបបន្នេតិ។ តេសំ ភន្តេ គោបកេន ទេវបុត្តេន បដិចោទិតានំ ទ្វេ ទេវា ទិដ្ឋេវ ធម្មេ សតិំ បដិលភិំសុ កាយំ ព្រហ្មបុរោហិតំ ឯកោ បន ទេវោ កាមេ អជ្ឈាវសិ។>
    text <៣៥៤>, <ឧបាសិកា ចក្ខុមតោ អហោសិំ>
    text <៣៥៥>, <អថ ខោ ភគវតោ ឯតទហោសិ ទីឃរត្តំ វិសុទ្ធោ ខោ អយំ យក្ខោ យំ កិញ្ចិ មំ បញ្ហំ បុច្ឆិស្សតិ សព្ពំ តំ អត្ថសញ្ហិតំយេវ បុច្ឆិស្សតិ នោ អនត្ថសញ្ហិតំ។ យញ្ចស្សាហំ បុដ្ឋោ ព្យាករិស្សាមិ តំ ខិប្បមេវ អាជានិស្សតីតិ។>
    text <៣៥៦>, <អថ ខោ ភគវា សក្កំ ទេវានមិន្ទំ គាថាយ អជ្ឈភាសិ>
    stand <បឋមភាណវារោ និដ្ឋិតោ។>
    text <៣៥៧>, <កតាវកាសោ សក្កោ ទេវានមិន្ទោ ភគវតា ឥមំ ភគវន្តំ បឋមំ បញ្ហំ អបុច្ឆិ>
    text <កិំ សំយោជនា នុ ខោ មារិស ទេវា មនុស្សា អសុរា នាគា គន្ធព្ពា យេ ចញ្ញេ សន្តិ បុថុកាយា តេ អវេរា អទណ្ឌា អសបត្តា អព្យាបជ្ជា វិហរេមុ អវេរិនោតិ ឥតិ ច នេសំ ហោតិ អថ ច បន សវេរា សទណ្ឌា សសបត្តា សព្យាបជ្ជា វិហរន្តិ សវេរិនោតិ។ ឥត្ថំ សក្កោ ទេវានមិន្ទោ ភគវន្តំ បញ្ហំ អបុច្ឆិ។ តស្ស ភគវា បញ្ហំ បុដ្ឋោ ព្យាកាសិ>
    text <ឥស្សាមច្ឆរិយសំយោជនា ខោ ទេវានមិន្ទ ទេវា មនុស្សា អសុរា នាគា គន្ធព្ពា យេ ចញ្ញេ សន្តិ បុថុកាយា តេ អវេរា អទណ្ឌា អសបត្តា អព្យាបជ្ជា វិហរេមុ អវេរិនោតិ ឥតិ ច នេសំ ហោតិ អថ ច បន សវេរា សទណ្ឌា សសបត្តា សព្យាបជ្ជា វិហរន្តិ សវេរិនោតិ។ ឥត្ថំ ភគវា សក្កស្ស ទេវានមិន្ទស្ស បញ្ហំ បុដ្ឋោ ព្យាកាសិ។ អត្តមនោ សក្កោ ទេវានមិន្ទោ ភគវតោ ភាសិតំ អភិនន្ទិ អនុមោទិ ឯវមេតំ ភគវា ឯវមេតំ សុគត។ តិណ្ណា មេត្ថ កង្ខា វិគតា កថំកថា ភគវតោ បញ្ហវេយ្យាករណំ សុត្វាតិ។>
    text <៣៥៨>, <ឥតិហ សក្កោ ទេវានមិន្ទោ ភគវតោ ភាសិតំ អភិនន្ទិត្វា អនុមោទិត្វា ភគវន្តំ ឧត្តរិំ បញ្ហំ អបុច្ឆិ>
    text <ឥស្សាមច្ឆរិយំ បន មារិស កិំនិទានំ កិំសមុទយំ កិំជាតិកំ កិំបភវំ កិស្មិំ សតិ ឥស្សាមច្ឆរិយំ ហោតិ កិស្មិំ អសតិ ឥស្សាមច្ឆរិយំ ន ហោតីតិ។ ឥស្សាមច្ឆរិយំ ខោ ទេវានមិន្ទ បិយាប្បិយនិទានំ បិយាប្បិយសមុទយំ បិយាប្បិយជាតិកំ បិយាប្បិយបភវំ បិយាប្បិយេ សតិ ឥស្សាមច្ឆរិយំ ហោតិ បិយាប្បិយេ អសតិ ឥស្សាមច្ឆរិយំ ន ហោតីតិ។>
    text <បិយាប្បិយំ ខោ បន មារិស កិំនិទានំ កិំសមុទយំ កិំជាតិកំ កិំបភវំ កិស្មិំ សតិ បិយាប្បិយំ ហោតិ កិស្មិំ អសតិ បិយាប្បិយំ ន ហោតីតិ។ បិយាប្បិយំ ខោ ទេវានមិន្ទ ឆន្ទនិទានំ ឆន្ទសមុទយំ ឆន្ទជាតិកំ ឆន្ទបភវំ ឆន្ទេ សតិ បិយាប្បិយំ ហោតិ ឆន្ទេ អសតិ បិយាប្បិយំ ន ហោតីតិ។>
    text <ឆន្ទោ ខោ បន មារិស កិំនិទានោ កិំសមុទយោ កិំជាតិកោ កិំបភវោ កិស្មិំ សតិ ឆន្ទោ ហោតិ កិស្មិំ អសតិ ឆន្ទោ ន ហោតីតិ។ ឆន្ទោ ខោ ទេវានមិន្ទ វិតក្កនិទានោ វិតក្កសមុទយោ វិតក្កជាតិកោ វិតក្កបភវោ វិតក្កេ សតិ ឆន្ទោ ហោតិ វិតក្កេ អសតិ ឆន្ទោ ន ហោតីតិ។>
    text <វិតក្កោ ខោ បន មារិស កិំនិទានោ កិំសមុទយោ កិំជាតិកោ កិំបភវោ កិស្មិំ សតិ វិតក្កោ ហោតិ កិស្មិំ អសតិ វិតក្កោ ន ហោតីតិ។ វិតក្កោ ខោ ទេវានមិន្ទ បបញ្ចសញ្ញាសង្ខានិទានោ បបញ្ចសញ្ញាសង្ខាសមុទយោ បបញ្ចសញ្ញាសង្ខាជាតិកោ បបញ្ចសញ្ញាសង្ខាបភវោ បបញ្ចសញ្ញាសង្ខាយ សតិ វិតក្កោ ហោតិ បបញ្ចសញ្ញាសង្ខាយ អសតិ វិតក្កោ ន ហោតីតិ។>
    text <កថំ បដិបន្នោ បន មារិស ភិក្ខុ បបញ្ចសញ្ញាសង្ខានិរោធសារុប្បគាមិនិំ បដិបទំ បដិបន្នោ ហោតីតិ។>
  text <វេទនាកម្មដ្ឋានំ>
    text <៣៥៩>, <សោមនស្សំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ ទោមនស្សំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ ឧបេក្ខំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។>
    text <៣៦០>, <សោមនស្សំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ ខោ បនេតំ វុត្តំ កិញ្ចេតំ បដិច្ច វុត្តំ។ តត្ថ យំ ជញ្ញា សោមនស្សំ ឥមំ ខោ មេ សោមនស្សំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តីតិ ឯវរូបំ សោមនស្សំ ន សេវិតព្ពំ។ តត្ថ យំ ជញ្ញា សោមនស្សំ ឥមំ ខោ មេ សោមនស្សំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តីតិ ឯវរូបំ សោមនស្សំ សេវិតព្ពំ។ តត្ថ យំ ចេ សវិតក្កំ សវិចារំ យំ ចេ អវិតក្កំ អវិចារំ យេ អវិតក្កេ អវិចារេ តេ បណីតតរេ។ សោមនស្សំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ។ ឥតិ យំ តំ វុត្តំ ឥទមេតំ បដិច្ច វុត្តំ។>
    text <៣៦១>, <ទោមនស្សំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ។ ឥតិ ខោ បនេតំ វុត្តំ កិញ្ចេតំ បដិច្ច វុត្តំ។ តត្ថ យំ ជញ្ញា ទោមនស្សំ ឥមំ ខោ មេ ទោមនស្សំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តីតិ ឯវរូបំ ទោមនស្សំ ន សេវិតព្ពំ។ តត្ថ យំ ជញ្ញា ទោមនស្សំ ឥមំ ខោ មេ ទោមនស្សំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តីតិ ឯវរូបំ ទោមនស្សំ សេវិតព្ពំ។ តត្ថ យំ ចេ សវិតក្កំ សវិចារំ យំ ចេ អវិតក្កំ អវិចារំ យេ អវិតក្កេ អវិចារេ តេ បណីតតរេ។ ទោមនស្សំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ យំ តំ វុត្តំ ឥទមេតំ បដិច្ច វុត្តំ។>
    text <៣៦២>, <ឧបេក្ខំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ ខោ បនេតំ វុត្តំ កិញ្ចេតំ បដិច្ច វុត្តំ។ តត្ថ យំ ជញ្ញា ឧបេក្ខំ ឥមំ ខោ មេ ឧបេក្ខំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តីតិ ឯវរូបា ឧបេក្ខា ន សេវិតព្ពា។ តត្ថ យំ ជញ្ញា ឧបេក្ខំ ឥមំ ខោ មេ ឧបេក្ខំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តីតិ ឯវរូបា ឧបេក្ខា សេវិតព្ពា។ តត្ថ យំ ចេ សវិតក្កំ សវិចារំ យំ ចេ អវិតក្កំ អវិចារំ យេ អវិតក្កេ អវិចារេ តេ បណីតតរេ។ ឧបេក្ខំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ យំ តំ វុត្តំ ឥទមេតំ បដិច្ច វុត្តំ។>
    text <៣៦៣>, <ឯវំ បដិបន្នោ ខោ ទេវានមិន្ទ ភិក្ខុ បបញ្ចសញ្ញាសង្ខានិរោធសារុប្បគាមិនិំ បដិបទំ បដិបន្នោ ហោតីតិ។ ឥត្ថំ ភគវា សក្កស្ស ទេវានមិន្ទស្ស បញ្ហំ បុដ្ឋោ ព្យាកាសិ។ អត្តមនោ សក្កោ ទេវានមិន្ទោ ភគវតោ ភាសិតំ អភិនន្ទិ អនុមោទិ ឯវមេតំ ភគវា ឯវមេតំ សុគត តិណ្ណា មេត្ថ កង្ខា វិគតា កថំកថា ភគវតោ បញ្ហវេយ្យាករណំ សុត្វាតិ។>
  text <បាតិមោក្ខសំវរោ>
    text <៣៦៤>, <ឥតិហ សក្កោ ទេវានមិន្ទោ ភគវតោ ភាសិតំ អភិនន្ទិត្វា អនុមោទិត្វា ភគវន្តំ ឧត្តរិំ បញ្ហំ អបុច្ឆិ>
    text <កថំ បដិបន្នោ បន មារិស ភិក្ខុ បាតិមោក្ខសំវរាយ បដិបន្នោ ហោតីតិ។ កាយសមាចារំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ វចីសមាចារំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ បរិយេសនំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។>
    text <កាយសមាចារំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ ខោ បនេតំ វុត្តំ កិញ្ចេតំ បដិច្ច វុត្តំ។ តត្ថ យំ ជញ្ញា កាយសមាចារំ ឥមំ ខោ មេ កាយសមាចារំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តីតិ ឯវរូបោ កាយសមាចារោ ន សេវិតព្ពោ។ តត្ថ យំ ជញ្ញា កាយសមាចារំ ឥមំ ខោ មេ កាយសមាចារំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តីតិ ឯវរូបោ កាយសមាចារោ សេវិតព្ពោ។ កាយសមាចារំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ យំ តំ វុត្តំ ឥទមេតំ បដិច្ច វុត្តំ។>
    text <វចីសមាចារំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ។ ឥតិ ខោ បនេតំ វុត្តំ កិញ្ចេតំ បដិច្ច វុត្តំ។ តត្ថ យំ ជញ្ញា វចីសមាចារំ ឥមំ ខោ មេ វចីសមាចារំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តីតិ ឯវរូបោ វចីសមាចារោ ន សេវិតព្ពោ។ តត្ថ យំ ជញ្ញា វចីសមាចារំ ឥមំ ខោ មេ វចីសមាចារំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តីតិ ឯវរូបោ វចីសមាចារោ សេវិតព្ពោ។ វចីសមាចារំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ យំ តំ វុត្តំ ឥទមេតំ បដិច្ច វុត្តំ។>
    text <បរិយេសនំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ ខោ បនេតំ វុត្តំ កិញ្ចេតំ បដិច្ច វុត្តំ។ តត្ថ យំ ជញ្ញា បរិយេសនំ ឥមំ ខោ មេ បរិយេសនំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តីតិ ឯវរូបា បរិយេសនា ន សេវិតព្ពា។ តត្ថ យំ ជញ្ញា បរិយេសនំ ឥមំ ខោ មេ បរិយេសនំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តីតិ ឯវរូបា បរិយេសនា សេវិតព្ពា។ បរិយេសនំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ ឥតិ យំ តំ វុត្តំ ឥទមេតំ បដិច្ច វុត្តំ។>
    text <ឯវំ បដិបន្នោ ខោ ទេវានមិន្ទ ភិក្ខុ បាតិមោក្ខសំវរាយ បដិបន្នោ ហោតីតិ។ ឥត្ថំ ភគវា សក្កស្ស ទេវានមិន្ទស្ស បញ្ហំ បុដ្ឋោ ព្យាកាសិ។ អត្តមនោ សក្កោ ទេវានមិន្ទោ ភគវតោ ភាសិតំ អភិនន្ទិ អនុមោទិ ឯវមេតំ ភគវា ឯវមេតំ សុគត។ តិណ្ណា មេត្ថ កង្ខា វិគតា កថំកថា ភគវតោ បញ្ហវេយ្យាករណំ សុត្វាតិ។>
  text <ឥន្ទ្រិយសំវរោ>
    text <៣៦៥>, <ឥតិហ សក្កោ ទេវានមិន្ទោ ភគវតោ ភាសិតំ អភិនន្ទិត្វា អនុមោទិត្វា ភគវន្តំ ឧត្តរិំ បញ្ហំ អបុច្ឆិ>
    text <កថំ បដិបន្នោ បន មារិស ភិក្ខុ ឥន្ទ្រិយសំវរាយ បដិបន្នោ ហោតីតិ។ ចក្ខុវិញ្ញេយ្យំ រូបំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ សោតវិញ្ញេយ្យំ សទ្ទំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ ឃានវិញ្ញេយ្យំ គន្ធំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ ជិវ្ហាវិញ្ញេយ្យំ រសំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ កាយវិញ្ញេយ្យំ ផោដ្ឋព្ពំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បិ។ មនោវិញ្ញេយ្យំ ធម្មំបាហំ ទេវានមិន្ទ ទុវិធេន វទាមិ សេវិតព្ពម្បិ អសេវិតព្ពម្បីតិ។>
    text <ឯវំ វុត្តេ សក្កោ ទេវានមិន្ទោ ភគវន្តំ ឯតទវោច>
    text <ឥមស្ស ខោ អហំ ភន្តេ ភគវតា សង្ខិត្តេន ភាសិតស្ស ឯវំ វិត្ថារេន អត្ថំ អាជានាមិ។ យថារូបំ ភន្តេ ចក្ខុវិញ្ញេយ្យំ រូបំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តិ ឯវរូបំ ចក្ខុវិញ្ញេយ្យំ រូបំ ន សេវិតព្ពំ។ យថារូបញ្ច ខោ ភន្តេ ចក្ខុវិញ្ញេយ្យំ រូបំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តិ ឯវរូបំ ចក្ខុវិញ្ញេយ្យំ រូបំ សេវិតព្ពំ។ យថារូបញ្ច ខោ ភន្តេ សោតវិញ្ញេយ្យំ សទ្ទំ សេវតោ…បេ។… ឃានវិញ្ញេយ្យំ គន្ធំ សេវតោ… ជិវ្ហាវិញ្ញេយ្យំ រសំ សេវតោ… កាយវិញ្ញេយ្យំ ផោដ្ឋព្ពំ សេវតោ… មនោវិញ្ញេយ្យំ ធម្មំ សេវតោ អកុសលា ធម្មា អភិវឌ្ឍន្តិ កុសលា ធម្មា បរិហាយន្តិ ឯវរូបោ មនោវិញ្ញេយ្យោ ធម្មោ ន សេវិតព្ពោ។ យថារូបញ្ច ខោ ភន្តេ មនោវិញ្ញេយ្យំ ធម្មំ សេវតោ អកុសលា ធម្មា បរិហាយន្តិ កុសលា ធម្មា អភិវឌ្ឍន្តិ ឯវរូបោ មនោវិញ្ញេយ្យោ ធម្មោ សេវិតព្ពោ។>
    text <ឥមស្ស ខោ មេ ភន្តេ ភគវតា សង្ខិត្តេន ភាសិតស្ស ឯវំ វិត្ថារេន អត្ថំ អាជានតោ តិណ្ណា មេត្ថ កង្ខា វិគតា កថំកថា ភគវតោ បញ្ហវេយ្យាករណំ សុត្វាតិ។>
    text <៣៦៦>, <ឥតិហ សក្កោ ទេវានមិន្ទោ ភគវតោ ភាសិតំ អភិនន្ទិត្វា អនុមោទិត្វា ភគវន្តំ ឧត្តរិំ បញ្ហំ អបុច្ឆិ>
    text <សព្ពេវ នុ ខោ មារិស សមណព្រាហ្មណា ឯកន្តវាទា ឯកន្តសីលា ឯកន្តឆន្ទា ឯកន្តអជ្ឈោសានាតិ។ ន ខោ ទេវានមិន្ទ សព្ពេ សមណព្រាហ្មណា ឯកន្តវាទា ឯកន្តសីលា ឯកន្តឆន្ទា ឯកន្តអជ្ឈោសានាតិ។>
    text <កស្មា បន មារិស ន សព្ពេ សមណព្រាហ្មណា ឯកន្តវាទា ឯកន្តសីលា ឯកន្តឆន្ទា ឯកន្តអជ្ឈោសានាតិ។ អនេកធាតុ នានាធាតុ ខោ ទេវានមិន្ទ លោកោ។ តស្មិំ អនេកធាតុនានាធាតុស្មិំ លោកេ យំ យទេវ សត្តា ធាតុំ អភិនិវិសន្តិ តំ តទេវ ថាមសា បរាមាសា អភិនិវិស្ស វោហរន្តិ ឥទមេវ សច្ចំ មោឃមញ្ញន្តិ។ តស្មា ន សព្ពេ សមណព្រាហ្មណា ឯកន្តវាទា ឯកន្តសីលា ឯកន្តឆន្ទា ឯកន្តអជ្ឈោសានាតិ។>
    text <សព្ពេវ នុ ខោ មារិស សមណព្រាហ្មណា អច្ចន្តនិដ្ឋា អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានាតិ។ ន ខោ ទេវានមិន្ទ សព្ពេ សមណព្រាហ្មណា អច្ចន្តនិដ្ឋា អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានាតិ។>
    text <កស្មា បន មារិស ន សព្ពេ សមណព្រាហ្មណា អច្ចន្តនិដ្ឋា អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានាតិ។ យេ ខោ ទេវានមិន្ទ ភិក្ខូ តណ្ហាសង្ខយវិមុត្តា តេ អច្ចន្តនិដ្ឋា អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានា។ តស្មា ន សព្ពេ សមណព្រាហ្មណា អច្ចន្តនិដ្ឋា អច្ចន្តយោគក្ខេមី អច្ចន្តព្រហ្មចារី អច្ចន្តបរិយោសានាតិ។>
    text <ឥត្ថំ ភគវា សក្កស្ស ទេវានមិន្ទស្ស បញ្ហំ បុដ្ឋោ ព្យាកាសិ។ អត្តមនោ សក្កោ ទេវានមិន្ទោ ភគវតោ ភាសិតំ អភិនន្ទិ អនុមោទិ ឯវមេតំ ភគវា ឯវមេតំ សុគត។ តិណ្ណា មេត្ថ កង្ខា វិគតា កថំកថា ភគវតោ បញ្ហវេយ្យាករណំ សុត្វាតិ។>
    text <៣៦៧>, <ឥតិហ សក្កោ ទេវានមិន្ទោ ភគវតោ ភាសិតំ អភិនន្ទិត្វា អនុមោទិត្វា ភគវន្តំ ឯតទវោច>
    text <ឯជា ភន្តេ រោគោ ឯជា គណ្ឌោ ឯជា សល្លំ ឯជា ឥមំ បុរិសំ បរិកឌ្ឍតិ តស្ស តស្សេវ ភវស្ស អភិនិព្ពត្តិយា។ តស្មា អយំ បុរិសោ ឧច្ចាវចមាបជ្ជតិ។ យេសាហំ ភន្តេ បញ្ហានំ ឥតោ ពហិទ្ធា អញ្ញេសុ សមណព្រាហ្មណេសុ ឱកាសកម្មម្បិ នាលត្ថំ តេ មេ ភគវតា ព្យាកតា។ ទីឃរត្តានុសយិតញ្ច បន មេ វិចិកិច្ឆាកថំកថាសល្លំ តញ្ច ភគវតា អព្ពុឡ្ហន្តិ។>
    text <អភិជានាសិ នោ ត្វំ ទេវានមិន្ទ ឥមេ បញ្ហេ អញ្ញេ សមណព្រាហ្មណេ បុច្ឆិតាតិ។ អភិជានាមហំ ភន្តេ ឥមេ បញ្ហេ អញ្ញេ សមណព្រាហ្មណេ បុច្ឆិតាតិ។ យថា កថំ បន តេ ទេវានមិន្ទ ព្យាកំសុ។ សចេ តេ អគរុ ភាសស្សូតិ។ ន ខោ មេ ភន្តេ គរុ យត្ថស្ស ភគវា និសិន្នោ ភគវន្តរូបោ វាតិ។ តេន ហិ ទេវានមិន្ទ ភាសស្សូតិ។ យេស្វាហំ ភន្តេ មញ្ញាមិ សមណព្រាហ្មណា អារញ្ញិកា បន្តសេនាសនាតិ ត្យាហំ ឧបសង្កមិត្វា ឥមេ បញ្ហេ បុច្ឆាមិ តេ មយា បុដ្ឋា ន សម្បាយន្តិ អសម្បាយន្តា មមំយេវ បដិបុច្ឆន្តិ កោ នាមោ អាយស្មាតិ។ តេសាហំ បុដ្ឋោ ព្យាករោមិ អហំ ខោ មារិស សក្កោ ទេវានមិន្ទោតិ។ តេ មមំយេវ ឧត្តរិ បដិបុច្ឆន្តិ កិំ បនាយស្មា ទេវានមិន្ទ កម្មំ កត្វា ឥមំ ឋានំ បត្តោតិ។ តេសាហំ យថាសុតំ យថាបរិយត្តំ ធម្មំ ទេសេមិ។ តេ តាវតកេនេវ អត្តមនា ហោន្តិ សក្កោ ច នោ ទេវានមិន្ទោ ទិដ្ឋោ យញ្ច នោ អបុច្ឆិម្ហា តញ្ច នោ ព្យាកាសីតិ។ តេ អញ្ញទត្ថុ មមំយេវ សាវកា សម្បជ្ជន្តិ ន ចាហំ តេសំ។ អហំ ខោ បន ភន្តេ ភគវតោ សាវកោ សោតាបន្នោ អវិនិបាតធម្មោ និយតោ សម្ពោធិបរាយណោតិ។>
  text <សោមនស្សបដិលាភកថា>
    text <៣៦៨>, <អភិជានាសិ នោ ត្វំ ទេវានមិន្ទ ឥតោ បុព្ពេ ឯវរូបំ វេទបដិលាភំ សោមនស្សបដិលាភន្តិ។ អភិជានាមហំ ភន្តេ ឥតោ បុព្ពេ ឯវរូបំ វេទបដិលាភំ សោមនស្សបដិលាភន្តិ។ យថា កថំ បន ត្វំ ទេវានមិន្ទ អភិជានាសិ ឥតោ បុព្ពេ ឯវរូបំ វេទបដិលាភំ សោមនស្សបដិលាភន្តិ។>
    text <ភូតបុព្ពំ ភន្តេ ទេវាសុរសង្គាមោ សមុបព្យូឡ្ហោ អហោសិ។ តស្មិំ ខោ បន ភន្តេ សង្គាមេ ទេវា ជិនិំសុ អសុរា បរាជយិំសុ។ តស្ស មយ្ហំ ភន្តេ តំ សង្គាមំ អភិវិជិនិត្វា វិជិតសង្គាមស្ស ឯតទហោសិ យា ចេវ ទានិ ទិព្ពា ឱជា យា ច អសុរា ឱជា ឧភយមេតំ ទេវា បរិភុញ្ជិស្សន្តីតិ។ សោ ខោ បន មេ ភន្តេ វេទបដិលាភោ សោមនស្សបដិលាភោ សទណ្ឌាវចរោ សសត្ថាវចរោ ន និព្ពិទាយ ន វិរាគាយ ន និរោធាយ ន ឧបសមាយ ន អភិញ្ញាយ ន សម្ពោធាយ ន និព្ពានាយ សំវត្តតិ។ យោ ខោ បន មេ អយំ ភន្តេ ភគវតោ ធម្មំ សុត្វា វេទបដិលាភោ សោមនស្សបដិលាភោ សោ អទណ្ឌាវចរោ អសត្ថាវចរោ ឯកន្តនិព្ពិទាយ វិរាគាយ និរោធាយ ឧបសមាយ អភិញ្ញាយ សម្ពោធាយ និព្ពានាយ សំវត្តតីតិ។>
    text <៣៦៩>, <កិំ បន ត្វំ ទេវានមិន្ទ អត្ថវសំ សម្បស្សមានោ ឯវរូបំ វេទបដិលាភំ សោមនស្សបដិលាភំ បវេទេសីតិ។ ឆ ខោ អហំ ភន្តេ អត្ថវសេ សម្បស្សមានោ ឯវរូបំ វេទបដិលាភំ សោមនស្សបដិលាភំ បវេទេមិ។>
    text <ឥមំ ខោ អហំ ភន្តេ បឋមំ អត្ថវសំ សម្បស្សមានោ ឯវរូបំ វេទបដិលាភំ សោមនស្សបដិលាភំ បវេទេមិ។>
    text <ឥមំ ខោ អហំ ភន្តេ ទុតិយំ អត្ថវសំ សម្បស្សមានោ ឯវរូបំ វេទបដិលាភំ សោមនស្សបដិលាភំ បវេទេមិ។>
    text <ឥមំ ខោ អហំ ភន្តេ តតិយំ អត្ថវសំ សម្បស្សមានោ ឯវរូបំ វេទបដិលាភំ សោមនស្សបដិលាភំ បវេទេមិ។>
    text <ឥមំ ខោ អហំ ភន្តេ ចតុត្ថំ អត្ថវសំ សម្បស្សមានោ ឯវរូបំ វេទបដិលាភំ សោមនស្សបដិលាភំ បវេទេមិ។>
    text <ឥមំ ខោ អហំ ភន្តេ បញ្ចមំ អត្ថវសំ សម្បស្សមានោ ឯវរូបំ វេទបដិលាភំ សោមនស្សបដិលាភំ បវេទេមិ។>
    text <ឥមំ ខោ អហំ ភន្តេ ឆដ្ឋំ អត្ថវសំ សម្បស្សមានោ ឯវរូបំ វេទបដិលាភំ សោមនស្សបដិលាភំ បវេទេមិ។>
    text <ឥមេ ខោ អហំ ភន្តេ ឆ អត្ថវសេ សម្បស្សមានោ ឯវរូបំ វេទបដិលាភំ សោមនស្សបដិលាភំ បវេទេមិ។>
    text <៣៧០>, <អបរិយោសិតសង្កប្បោ វិចិកិច្ឆោ កថំកថី។>
    text <៣៧១>, <អថ ខោ សក្កោ ទេវានមិន្ទោ បញ្ចសិខំ គន្ធព្ពបុត្តំ អាមន្តេសិ ពហូបការោ ខោ មេសិ ត្វំ តាត បញ្ចសិខ យំ ត្វំ ភគវន្តំ បឋមំ បសាទេសិ។ តយា តាត បឋមំ បសាទិតំ បច្ឆា មយំ តំ ភគវន្តំ ទស្សនាយ ឧបសង្កមិម្ហា អរហន្តំ សម្មាសម្ពុទ្ធំ។ បេត្តិកេ វា ឋានេ ឋបយិស្សាមិ គន្ធព្ពរាជា ភវិស្សសិ ភទ្ទញ្ច តេ សូរិយវច្ឆសំ ទម្មិ សា ហិ តេ អភិបត្ថិតាតិ។>
    text <អថ ខោ សក្កោ ទេវានមិន្ទោ បាណិនា បថវិំ បរាមសិត្វា តិក្ខត្តុំ ឧទានំ ឧទានេសិ នមោ តស្ស ភគវតោ អរហតោ សម្មាសម្ពុទ្ធស្សាតិ។>
    text <ឥមស្មិញ្ច បន វេយ្យាករណស្មិំ ភញ្ញមានេ សក្កស្ស ទេវានមិន្ទស្ស វិរជំ វីតមលំ ធម្មចក្ខុំ ឧទបាទិ យំ កិញ្ចិ សមុទយធម្មំ សព្ពំ តំ និរោធធម្មន្តិ។ អញ្ញេសញ្ច អសីតិយា ទេវតាសហស្សានំ ឥតិ យេ សក្កេន ទេវានមិន្ទេន អជ្ឈិដ្ឋបញ្ហា បុដ្ឋា តេ ភគវតា ព្យាកតា។ តស្មា ឥមស្ស វេយ្យាករណស្ស សក្កបញ្ហាត្វេវ អធិវចនន្តិ។>
    stand <សក្កបញ្ហសុត្តំ និដ្ឋិតំ អដ្ឋមំ។>
