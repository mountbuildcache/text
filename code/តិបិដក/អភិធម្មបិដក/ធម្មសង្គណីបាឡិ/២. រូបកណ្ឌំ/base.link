text <២។ រូបកណ្ឌំ>
  text <ឧទ្ទេសោ>
    text <៥៨៣>, <កតមេ ធម្មា អព្យាកតា។ កុសលាកុសលានំ ធម្មានំ វិបាកា កាមាវចរា រូបាវចរា អរូបាវចរា អបរិយាបន្នា វេទនាក្ខន្ធោ សញ្ញាក្ខន្ធោ សង្ខារក្ខន្ធោ វិញ្ញាណក្ខន្ធោ យេ ច ធម្មា កិរិយា នេវ កុសលា នាកុសលា ន ច កម្មវិបាកា សព្ពញ្ច រូបំ អសង្ខតា ច ធាតុ ឥមេ ធម្មា អព្យាកតា។>
  text <មាតិកា>
    text <ឯកកំ>
      text <៥៨៤>, <តត្ថ កតមំ សព្ពំ រូបំ។ ចត្តារោ ច មហាភូតា ចតុន្នញ្ច មហាភូតានំ ឧបាទាយ រូបំ ឥទំ វុច្ចតិ សព្ពំ រូបំ។ សព្ពំ រូបំ ន ហេតុ អហេតុកំ ហេតុវិប្បយុត្តំ សប្បច្ចយំ សង្ខតំ រូបំ លោកិយំ សាសវំ សំយោជនិយំ គន្ថនិយំ ឱឃនិយំ យោគនិយំ នីវរណិយំ បរាមដ្ឋំ ឧបាទានិយំ សំកិលេសិកំ អព្យាកតំ អនារម្មណំ អចេតសិកំ ចិត្តវិប្បយុត្តំ នេវវិបាកនវិបាកធម្មធម្មំ អសំកិលិដ្ឋសំកិលេសិកំ ន សវិតក្កសវិចារំ ន អវិតក្កវិចារមត្តំ អវិតក្កអវិចារំ ន បីតិសហគតំ ន សុខសហគតំ ន ឧបេក្ខាសហគតំ នេវ ទស្សនេន ន ភាវនាយ បហាតព្ពំ នេវ ទស្សនេន ន ភាវនាយ បហាតព្ពហេតុកំ នេវ អាចយគាមិ ន អបចយគាមិ នេវសេក្ខនាសេក្ខំ បរិត្តំ កាមាវចរំ ន រូបាវចរំ ន អរូបាវចរំ បរិយាបន្នំ នោ អបរិយាបន្នំ អនិយតំ អនិយ្យានិកំ ឧប្បន្នំ ឆហិ វិញ្ញាណេហិ វិញ្ញេយ្យំ អនិច្ចំ ជរាភិភូតំ។>
      stand <ឯវំ ឯកវិធេន រូបសង្គហោ។>
      stand <ឯកកំ។>
    text <ទុកំ>
      text <ទុវិធេន រូបសង្គហោ>
      text <អត្ថិ រូបំ ឧបាទា អត្ថិ រូបំ នោ ឧបាទា។>
      text <អត្ថិ រូបំ ឧបាទិណ្ណំ អត្ថិ រូបំ អនុបាទិណ្ណំ។>
      text <អត្ថិ រូបំ ឧបាទិណ្ណុបាទានិយំ អត្ថិ រូបំ អនុបាទិណ្ណុបាទានិយំ។>
      text <អត្ថិ រូបំ សនិទស្សនំ អត្ថិ រូបំ អនិទស្សនំ។>
      text <អត្ថិ រូបំ សប្បដិឃំ អត្ថិ រូបំ អប្បដិឃំ។>
      text <អត្ថិ រូបំ ឥន្ទ្រិយំ អត្ថិ រូបំ ន ឥន្ទ្រិយំ។>
      text <អត្ថិ រូបំ មហាភូតំ អត្ថិ រូបំ ន មហាភូតំ។>
      text <អត្ថិ រូបំ វិញ្ញត្តិ អត្ថិ រូបំ ន វិញ្ញត្តិ។>
      text <អត្ថិ រូបំ ចិត្តសមុដ្ឋានំ អត្ថិ រូបំ ន ចិត្តសមុដ្ឋានំ។>
      text <អត្ថិ រូបំ ចិត្តសហភុ អត្ថិ រូបំ ន ចិត្តសហភុ។>
      text <អត្ថិ រូបំ ចិត្តានុបរិវត្តិ អត្ថិ រូបំ ន ចិត្តានុបរិវត្តិ។>
      text <អត្ថិ រូបំ អជ្ឈត្តិកំ អត្ថិ រូបំ ពាហិរំ។>
      text <អត្ថិ រូបំ ឱឡារិកំ អត្ថិ រូបំ សុខុមំ។>
      text <អត្ថិ រូបំ ទូរេ អត្ថិ រូបំ សន្តិកេ។>
      text <អត្ថិ រូបំ ចក្ខុសម្ផស្សស្ស វត្ថុ អត្ថិ រូបំ ចក្ខុសម្ផស្សស្ស ន វត្ថុ។ អត្ថិ រូបំ ចក្ខុសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… ចក្ខុវិញ្ញាណស្ស វត្ថុ អត្ថិ រូបំ ចក្ខុវិញ្ញាណស្ស ន វត្ថុ។>
      text <អត្ថិ រូបំ សោតសម្ផស្សស្ស…បេ។… ឃានសម្ផស្សស្ស…បេ។… ជិវ្ហាសម្ផស្សស្ស…បេ។… កាយសម្ផស្សស្ស វត្ថុ អត្ថិ រូបំ កាយសម្ផស្សស្ស ន វត្ថុ។ អត្ថិ រូបំ កាយសម្ផស្សជាយ វេទនាយ…បេ។… សញ្ញាយ…បេ។… ចេតនាយ …បេ។… កាយវិញ្ញាណស្ស វត្ថុ អត្ថិ រូបំ កាយវិញ្ញាណស្ស ន វត្ថុ។>
      text <អត្ថិ រូបំ ចក្ខុសម្ផស្សស្ស អារម្មណំ អត្ថិ រូបំ ចក្ខុសម្ផស្សស្ស នារម្មណំ។ អត្ថិ រូបំ ចក្ខុសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… ចក្ខុវិញ្ញាណស្ស អារម្មណំ អត្ថិ រូបំ ចក្ខុវិញ្ញាណស្ស នារម្មណំ។>
      text <អត្ថិ រូបំ សោតសម្ផស្សស្ស…បេ។… ឃានសម្ផស្សស្ស…បេ។… ជិវ្ហាសម្ផស្សស្ស…បេ។… កាយសម្ផស្សស្ស អារម្មណំ អត្ថិ រូបំ កាយសម្ផស្សស្ស នារម្មណំ។ អត្ថិ រូបំ កាយសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… កាយវិញ្ញាណស្ស អារម្មណំ អត្ថិ រូបំ កាយវិញ្ញាណស្ស នារម្មណំ។>
      text <អត្ថិ រូបំ ចក្ខាយតនំ អត្ថិ រូបំ ន ចក្ខាយតនំ។ អត្ថិ រូបំ សោតាយតនំ…បេ។… ឃានាយតនំ…បេ។… ជិវ្ហាយតនំ…បេ។… កាយាយតនំ អត្ថិ រូបំ ន កាយាយតនំ។>
      text <អត្ថិ រូបំ រូបាយតនំ អត្ថិ រូបំ ន រូបាយតនំ។ អត្ថិ រូបំ សទ្ទាយតនំ…បេ។… គន្ធាយតនំ…បេ។… រសាយតនំ…បេ។… ផោដ្ឋព្ពាយតនំ អត្ថិ រូបំ ន ផោដ្ឋព្ពាយតនំ។>
      text <អត្ថិ រូបំ ចក្ខុធាតុ អត្ថិ រូបំ ន ចក្ខុធាតុ។ អត្ថិ រូបំ សោតធាតុ…បេ។… ឃានធាតុ…បេ។… ជិវ្ហាធាតុ…បេ។… កាយធាតុ អត្ថិ រូបំ ន កាយធាតុ។>
      text <អត្ថិ រូបំ រូបធាតុ អត្ថិ រូបំ ន រូបធាតុ។ អត្ថិ រូបំ សទ្ទធាតុ…បេ។… គន្ធធាតុ…បេ។… រសធាតុ…បេ។… ផោដ្ឋព្ពធាតុ អត្ថិ រូបំ ន ផោដ្ឋព្ពធាតុ។>
      text <អត្ថិ រូបំ ចក្ខុន្ទ្រិយំ អត្ថិ រូបំ ន ចក្ខុន្ទ្រិយំ។ អត្ថិ រូបំ សោតិន្ទ្រិយំ…បេ។… ឃានិន្ទ្រិយំ…បេ។… ជិវ្ហិន្ទ្រិយំ…បេ។… កាយិន្ទ្រិយំ អត្ថិ រូបំ ន កាយិន្ទ្រិយំ។>
      text <អត្ថិ រូបំ ឥត្ថិន្ទ្រិយំ អត្ថិ រូបំ ន ឥត្ថិន្ទ្រិយំ។>
      text <អត្ថិ រូបំ បុរិសិន្ទ្រិយំ អត្ថិ រូបំ ន បុរិសិន្ទ្រិយំ។>
      text <អត្ថិ រូបំ ជីវិតិន្ទ្រិយំ អត្ថិ រូបំ ន ជីវិតិន្ទ្រិយំ។>
      text <អត្ថិ រូបំ កាយវិញ្ញត្តិ អត្ថិ រូបំ ន កាយវិញ្ញត្តិ។>
      text <អត្ថិ រូបំ វចីវិញ្ញត្តិ អត្ថិ រូបំ ន វចីវិញ្ញត្តិ។>
      text <អត្ថិ រូបំ អាកាសធាតុ អត្ថិ រូបំ ន អាកាសធាតុ។>
      text <អត្ថិ រូបំ អាបោធាតុ អត្ថិ រូបំ ន អាបោធាតុ។>
      text <អត្ថិ រូបំ រូបស្ស លហុតា អត្ថិ រូបំ រូបស្ស ន លហុតា។>
      text <អត្ថិ រូបំ រូបស្ស មុទុតា អត្ថិ រូបំ រូបស្ស ន មុទុតា។>
      text <អត្ថិ រូបំ រូបស្ស កម្មញ្ញតា អត្ថិ រូបំ រូបស្ស ន កម្មញ្ញតា។>
      text <អត្ថិ រូបំ រូបស្ស ឧបចយោ អត្ថិ រូបំ រូបស្ស ន ឧបចយោ។>
      text <អត្ថិ រូបំ រូបស្ស សន្តតិ អត្ថិ រូបំ រូបស្ស ន សន្តតិ។>
      text <អត្ថិ រូបំ រូបស្ស ជរតា អត្ថិ រូបំ រូបស្ស ន ជរតា។>
      text <អត្ថិ រូបំ រូបស្ស អនិច្ចតា អត្ថិ រូបំ រូបស្ស ន អនិច្ចតា។>
      text <អត្ថិ រូបំ កពឡីការោ អាហារោ អត្ថិ រូបំ ន កពឡីការោ អាហារោ។>
      stand <ឯវំ ទុវិធេន រូបសង្គហោ។>
      stand <ទុកំ។>
    text <តិកំ>
      text <តិវិធេន រូបសង្គហោ>
      text <៥៨៥>, <យំ តំ រូបំ អជ្ឈត្តិកំ តំ ឧបាទា។ យំ តំ រូបំ ពាហិរំ តំ អត្ថិ ឧបាទា អត្ថិ នោ ឧបាទា។>
      text <យំ តំ រូបំ អជ្ឈត្តិកំ តំ ឧបាទិណ្ណំ។ យំ តំ រូបំ ពាហិរំ តំ អត្ថិ ឧបាទិណ្ណំ អត្ថិ អនុបាទិណ្ណំ។>
      text <យំ តំ រូបំ អជ្ឈត្តិកំ តំ ឧបាទិណ្ណុបាទានិយំ។ យំ តំ រូបំ ពាហិរំ តំ អត្ថិ ឧបាទិណ្ណុបាទានិយំ អត្ថិ អនុបាទិណ្ណុបាទានិយំ។>
      text <យំ តំ រូបំ អជ្ឈត្តិកំ តំ អនិទស្សនំ។ យំ តំ រូបំ ពាហិរំ តំ អត្ថិ សនិទស្សនំ អត្ថិ អនិទស្សនំ។>
      text <យំ តំ រូបំ អជ្ឈត្តិកំ តំ សប្បដិឃំ។ យំ តំ រូបំ ពាហិរំ តំ អត្ថិ សប្បដិឃំ អត្ថិ អប្បដិឃំ។>
      text <យំ តំ រូបំ អជ្ឈត្តិកំ តំ ឥន្ទ្រិយំ។ យំ តំ រូបំ ពាហិរំ តំ អត្ថិ ឥន្ទ្រិយំ អត្ថិ ន ឥន្ទ្រិយំ។>
      text <យំ តំ រូបំ អជ្ឈត្តិកំ តំ ន មហាភូតំ។ យំ តំ រូបំ ពាហិរំ តំ អត្ថិ មហាភូតំ អត្ថិ ន មហាភូតំ។>
      text <យំ តំ រូបំ អជ្ឈត្តិកំ តំ ន វិញ្ញត្តិ។ យំ តំ រូបំ ពាហិរំ តំ អត្ថិ វិញ្ញត្តិ អត្ថិ ន វិញ្ញត្តិ។>
      text <យំ តំ រូបំ អជ្ឈត្តិកំ តំ ន ចិត្តសមុដ្ឋានំ។ យំ តំ រូបំ ពាហិរំ តំ អត្ថិ ចិត្តសមុដ្ឋានំ អត្ថិ ន ចិត្តសមុដ្ឋានំ។>
      text <យំ តំ រូបំ អជ្ឈត្តិកំ តំ ន ចិត្តសហភុ។ យំ តំ រូបំ ពាហិរំ តំ អត្ថិ ចិត្តសហភុ អត្ថិ ន ចិត្តសហភុ។>
      text <យំ តំ រូបំ អជ្ឈត្តិកំ តំ ន ចិត្តានុបរិវត្តិ។ យំ តំ រូបំ ពាហិរំ តំ អត្ថិ ចិត្តានុបរិវត្តិ អត្ថិ ន ចិត្តានុបរិវត្តិ។>
      text <យំ តំ រូបំ អជ្ឈត្តិកំ តំ ឱឡារិកំ។ យំ តំ រូបំ ពាហិរំ តំ អត្ថិ ឱឡារិកំ អត្ថិ សុខុមំ។>
      text <យំ តំ រូបំ អជ្ឈត្តិកំ តំ សន្តិកេ។ យំ តំ រូបំ ពាហិរំ តំ អត្ថិ ទូរេ អត្ថិ សន្តិកេ។>
      text <យំ តំ រូបំ ពាហិរំ តំ ចក្ខុសម្ផស្សស្ស ន វត្ថុ។ យំ តំ រូបំ អជ្ឈត្តិកំ តំ អត្ថិ ចក្ខុសម្ផស្សស្ស វត្ថុ អត្ថិ ចក្ខុសម្ផស្សស្ស ន វត្ថុ។>
      text <យំ តំ រូបំ ពាហិរំ តំ ចក្ខុសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… ចក្ខុវិញ្ញាណស្ស ន វត្ថុ។ យំ តំ រូបំ អជ្ឈត្តិកំ តំ អត្ថិ ចក្ខុវិញ្ញាណស្ស វត្ថុ អត្ថិ ចក្ខុវិញ្ញាណស្ស ន វត្ថុ។>
      text <យំ តំ រូបំ ពាហិរំ តំ សោតសម្ផស្សស្ស…បេ។… ឃានសម្ផស្សស្ស…បេ។… ជិវ្ហាសម្ផស្សស្ស…បេ។… កាយសម្ផស្សស្ស ន វត្ថុ។ យំ តំ រូបំ អជ្ឈត្តិកំ តំ អត្ថិ កាយសម្ផស្សស្ស វត្ថុ អត្ថិ កាយសម្ផស្សស្ស ន វត្ថុ។ យំ តំ រូបំ ពាហិរំ តំ កាយសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… កាយវិញ្ញាណស្ស ន វត្ថុ។ យំ តំ រូបំ អជ្ឈត្តិកំ តំ អត្ថិ កាយវិញ្ញាណស្ស វត្ថុ អត្ថិ កាយវិញ្ញាណស្ស ន វត្ថុ។>
      text <យំ តំ រូបំ អជ្ឈត្តិកំ តំ ចក្ខុសម្ផស្សស្ស នារម្មណំ។ យំ តំ រូបំ ពាហិរំ តំ អត្ថិ ចក្ខុសម្ផស្សស្ស អារម្មណំ អត្ថិ ចក្ខុសម្ផស្សស្ស នារម្មណំ។ យំ តំ រូបំ អជ្ឈត្តិកំ តំ ចក្ខុសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… ចក្ខុវិញ្ញាណស្ស នារម្មណំ។ យំ តំ រូបំ ពាហិរំ តំ អត្ថិ ចក្ខុវិញ្ញាណស្ស អារម្មណំ អត្ថិ ចក្ខុវិញ្ញាណស្ស នារម្មណំ។>
      text <យំ តំ រូបំ អជ្ឈត្តិកំ តំ សោតសម្ផស្សស្ស…បេ។… ឃានសម្ផស្សស្ស…បេ។… ជិវ្ហាសម្ផស្សស្ស…បេ។… កាយសម្ផស្សស្ស នារម្មណំ។ យំ តំ រូបំ ពាហិរំ តំ អត្ថិ កាយសម្ផស្សស្ស អារម្មណំ អត្ថិ កាយសម្ផស្សស្ស នារម្មណំ។ យំ តំ រូបំ អជ្ឈត្តិកំ តំ កាយសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… កាយវិញ្ញាណស្ស នារម្មណំ។ យំ តំ រូបំ ពាហិរំ តំ អត្ថិ កាយវិញ្ញាណស្ស អារម្មណំ អត្ថិ កាយវិញ្ញាណស្ស នារម្មណំ។>
      text <យំ តំ រូបំ ពាហិរំ តំ ន ចក្ខាយតនំ។ យំ តំ រូបំ អជ្ឈត្តិកំ តំ អត្ថិ ចក្ខាយតនំ អត្ថិ ន ចក្ខាយតនំ។ យំ តំ រូបំ ពាហិរំ តំ ន សោតាយតនំ…បេ។… ន ឃានាយតនំ…បេ។… ន ជិវ្ហាយតនំ…បេ។… ន កាយាយតនំ។ យំ តំ រូបំ អជ្ឈត្តិកំ តំ អត្ថិ កាយាយតនំ អត្ថិ ន កាយាយតនំ។>
      text <យំ តំ រូបំ អជ្ឈត្តិកំ តំ ន រូបាយតនំ។ យំ តំ រូបំ ពាហិរំ តំ អត្ថិ រូបាយតនំ អត្ថិ ន រូបាយតនំ។ យំ តំ រូបំ អជ្ឈត្តិកំ តំ ន សទ្ទាយតនំ…បេ។… ន គន្ធាយតនំ…បេ។… ន រសាយតនំ…បេ។… ន ផោដ្ឋព្ពាយតនំ។ យំ តំ រូបំ ពាហិរំ តំ អត្ថិ ផោដ្ឋព្ពាយតនំ អត្ថិ ន ផោដ្ឋព្ពាយតនំ។>
      text <យំ តំ រូបំ ពាហិរំ តំ ន ចក្ខុធាតុ។ យំ តំ រូបំ អជ្ឈត្តិកំ តំ អត្ថិ ចក្ខុធាតុ អត្ថិ ន ចក្ខុធាតុ។ យំ តំ រូបំ ពាហិរំ តំ ន សោតធាតុ…បេ។… ន ឃានធាតុ…បេ។… ន ជិវ្ហាធាតុ…បេ។… ន កាយធាតុ។ យំ តំ រូបំ អជ្ឈត្តិកំ តំ អត្ថិ កាយធាតុ អត្ថិ ន កាយធាតុ។>
      text <យំ តំ រូបំ អជ្ឈត្តិកំ តំ ន រូបធាតុ។ យំ តំ រូបំ ពាហិរំ តំ អត្ថិ រូបធាតុ អត្ថិ ន រូបធាតុ។ យំ តំ រូបំ អជ្ឈត្តិកំ តំ ន សទ្ទធាតុ…បេ។… ន គន្ធធាតុ…បេ។… ន រសធាតុ…បេ។… ន ផោដ្ឋព្ពធាតុ។ យំ តំ រូបំ ពាហិរំ តំ អត្ថិ ផោដ្ឋព្ពធាតុ អត្ថិ ន ផោដ្ឋព្ពធាតុ។>
      text <យំ តំ រូបំ ពាហិរំ តំ ន ចក្ខុន្ទ្រិយំ។ យំ តំ រូបំ អជ្ឈត្តិកំ តំ អត្ថិ ចក្ខុន្ទ្រិយំ អត្ថិ ន ចក្ខុន្ទ្រិយំ។ យំ តំ រូបំ ពាហិរំ តំ ន សោតិន្ទ្រិយំ…បេ។… ន ឃានិន្ទ្រិយំ…បេ។… ន ជិវ្ហិន្ទ្រិយំ…បេ។… ន កាយិន្ទ្រិយំ។ យំ តំ រូបំ អជ្ឈត្តិកំ តំ អត្ថិ កាយិន្ទ្រិយំ អត្ថិ ន កាយិន្ទ្រិយំ។>
      text <យំ តំ រូបំ អជ្ឈត្តិកំ តំ ន ឥត្ថិន្ទ្រិយំ។ យំ តំ រូបំ ពាហិរំ តំ អត្ថិ ឥត្ថិន្ទ្រិយំ អត្ថិ ន ឥត្ថិន្ទ្រិយំ។>
      text <យំ តំ រូបំ អជ្ឈត្តិកំ តំ ន បុរិសិន្ទ្រិយំ។ យំ តំ រូបំ ពាហិរំ តំ អត្ថិ បុរិសិន្ទ្រិយំ អត្ថិ ន បុរិសិន្ទ្រិយំ។>
      text <យំ តំ រូបំ អជ្ឈត្តិកំ តំ ន ជីវិតិន្ទ្រិយំ។ យំ តំ រូបំ ពាហិរំ តំ អត្ថិ ជីវិតិន្ទ្រិយំ អត្ថិ ន ជីវិតិន្ទ្រិយំ។>
      text <យំ តំ រូបំ អជ្ឈត្តិកំ តំ ន កាយវិញ្ញត្តិ។ យំ តំ រូបំ ពាហិរំ តំ អត្ថិ កាយវិញ្ញត្តិ អត្ថិ ន កាយវិញ្ញត្តិ។>
      text <យំ តំ រូបំ អជ្ឈត្តិកំ តំ ន វចីវិញ្ញត្តិ។ យំ តំ រូបំ ពាហិរំ តំ អត្ថិ វចីវិញ្ញត្តិ អត្ថិ ន វចីវិញ្ញត្តិ។>
      text <យំ តំ រូបំ អជ្ឈត្តិកំ តំ ន អាកាសធាតុ។ យំ តំ រូបំ ពាហិរំ តំ អត្ថិ អាកាសធាតុ អត្ថិ ន អាកាសធាតុ។>
      text <យំ តំ រូបំ អជ្ឈត្តិកំ តំ ន អាបោធាតុ។ យំ តំ រូបំ ពាហិរំ តំ អត្ថិ អាបោធាតុ អត្ថិ ន អាបោធាតុ។>
      text <យំ តំ រូបំ អជ្ឈត្តិកំ តំ រូបស្ស ន លហុតា។ យំ តំ រូបំ ពាហិរំ តំ អត្ថិ រូបស្ស លហុតា អត្ថិ រូបស្ស ន លហុតា។>
      text <យំ តំ រូបំ អជ្ឈត្តិកំ តំ រូបស្ស ន មុទុតា។ យំ តំ រូបំ ពាហិរំ តំ អត្ថិ រូបស្ស មុទុតា អត្ថិ រូបស្ស ន មុទុតា។>
      text <យំ តំ រូបំ អជ្ឈត្តិកំ តំ រូបស្ស ន កម្មញ្ញតា។ យំ តំ រូបំ ពាហិរំ តំ អត្ថិ រូបស្ស កម្មញ្ញតា អត្ថិ រូបស្ស ន កម្មញ្ញតា។>
      text <យំ តំ រូបំ អជ្ឈត្តិកំ តំ រូបស្ស ន ឧបចយោ។ យំ តំ រូបំ ពាហិរំ តំ អត្ថិ រូបស្ស ឧបចយោ អត្ថិ រូបស្ស ន ឧបចយោ។>
      text <យំ តំ រូបំ អជ្ឈត្តិកំ តំ រូបស្ស ន សន្តតិ។ យំ តំ រូបំ ពាហិរំ តំ អត្ថិ រូបស្ស សន្តតិ អត្ថិ រូបស្ស ន សន្តតិ។>
      text <យំ តំ រូបំ អជ្ឈត្តិកំ តំ រូបស្ស ន ជរតា។ យំ តំ រូបំ ពាហិរំ តំ អត្ថិ រូបស្ស ជរតា អត្ថិ រូបស្ស ន ជរតា។>
      text <យំ តំ រូបំ អជ្ឈត្តិកំ តំ រូបស្ស ន អនិច្ចតា។ យំ តំ រូបំ ពាហិរំ តំ អត្ថិ រូបស្ស អនិច្ចតា អត្ថិ រូបស្ស ន អនិច្ចតា។>
      text <យំ តំ រូបំ អជ្ឈត្តិកំ តំ ន កពឡីការោ អាហារោ។ យំ តំ រូបំ ពាហិរំ តំ អត្ថិ កពឡីការោ អាហារោ អត្ថិ ន កពឡីការោ អាហារោ។>
      stand <ឯវំ តិវិធេន រូបសង្គហោ។>
      stand <តិកំ។>
    text <ចតុក្កំ>
      text <ចតុព្ពិធេន រូបសង្គហោ>
      text <៥៨៦>, <យំ តំ រូបំ ឧបាទា តំ អត្ថិ ឧបាទិណ្ណំ អត្ថិ អនុបាទិណ្ណំ។ យំ តំ រូបំ នោ ឧបាទា តំ អត្ថិ ឧបាទិណ្ណំ អត្ថិ អនុបាទិណ្ណំ។>
      text <យំ តំ រូបំ ឧបាទា តំ អត្ថិ ឧបាទិណ្ណុបាទានិយំ អត្ថិ អនុបាទិណ្ណុបាទានិយំ។ យំ តំ រូបំ នោ ឧបាទា តំ អត្ថិ ឧបាទិណ្ណុបាទានិយំ អត្ថិ អនុបាទិណ្ណុបាទានិយំ។>
      text <យំ តំ រូបំ ឧបាទា តំ អត្ថិ សប្បដិឃំ អត្ថិ អប្បដិឃំ។ យំ តំ រូបំ នោ ឧបាទា តំ អត្ថិ សប្បដិឃំ អត្ថិ អប្បដិឃំ។>
      text <យំ តំ រូបំ ឧបាទា តំ អត្ថិ ឱឡារិកំ អត្ថិ សុខុមំ។ យំ តំ រូបំ នោ ឧបាទា តំ អត្ថិ ឱឡារិកំ អត្ថិ សុខុមំ។>
      text <យំ តំ រូបំ ឧបាទា តំ អត្ថិ ទូរេ អត្ថិ សន្តិកេ។ យំ តំ រូបំ នោ ឧបាទា តំ អត្ថិ ទូរេ អត្ថិ សន្តិកេ។>
      text <យំ តំ រូបំ ឧបាទិណ្ណំ តំ អត្ថិ សនិទស្សនំ អត្ថិ អនិទស្សនំ។ យំ តំ រូបំ អនុបាទិណ្ណំ តំ អត្ថិ សនិទស្សនំ អត្ថិ អនិទស្សនំ។>
      text <យំ តំ រូបំ ឧបាទិណ្ណំ តំ អត្ថិ សប្បដិឃំ អត្ថិ អប្បដិឃំ។ យំ តំ រូបំ អនុបាទិណ្ណំ តំ អត្ថិ សប្បដិឃំ អត្ថិ អប្បដិឃំ។>
      text <យំ តំ រូបំ ឧបាទិណ្ណំ តំ អត្ថិ មហាភូតំ អត្ថិ ន មហាភូតំ។ យំ តំ រូបំ អនុបាទិណ្ណំ តំ អត្ថិ មហាភូតំ អត្ថិ ន មហាភូតំ។>
      text <យំ តំ រូបំ ឧបាទិណ្ណំ តំ អត្ថិ ឱឡារិកំ អត្ថិ សុខុមំ។ យំ តំ រូបំ អនុបាទិណ្ណំ តំ អត្ថិ ឱឡារិកំ អត្ថិ សុខុមំ។>
      text <យំ តំ រូបំ ឧបាទិណ្ណំ តំ អត្ថិ ទូរេ អត្ថិ សន្តិកេ។ យំ តំ រូបំ អនុបាទិណ្ណំ តំ អត្ថិ ទូរេ អត្ថិ សន្តិកេ។>
      text <យំ តំ រូបំ ឧបាទិណ្ណុបាទានិយំ តំ អត្ថិ សនិទស្សនំ អត្ថិ អនិទស្សនំ។ យំ តំ រូបំ អនុបាទិណ្ណុបាទានិយំ តំ អត្ថិ សនិទស្សនំ អត្ថិ អនិទស្សនំ។>
      text <យំ តំ រូបំ ឧបាទិណ្ណុបាទានិយំ តំ អត្ថិ សប្បដិឃំ អត្ថិ អប្បដិឃំ។ យំ តំ រូបំ អនុបាទិណ្ណុបាទានិយំ តំ អត្ថិ សប្បដិឃំ អត្ថិ អប្បដិឃំ។>
      text <យំ តំ រូបំ ឧបាទិណ្ណុបាទានិយំ តំ អត្ថិ មហាភូតំ អត្ថិ ន មហាភូតំ។ យំ តំ រូបំ អនុបាទិណ្ណុបាទានិយំ តំ អត្ថិ មហាភូតំ អត្ថិ ន មហាភូតំ។>
      text <យំ តំ រូបំ ឧបាទិណ្ណុបាទានិយំ តំ អត្ថិ ឱឡារិកំ អត្ថិ សុខុមំ។ យំ តំ រូបំ អនុបាទិណ្ណុបាទានិយំ តំ អត្ថិ ឱឡារិកំ អត្ថិ សុខុមំ។>
      text <យំ តំ រូបំ ឧបាទិណ្ណុបាទានិយំ តំ អត្ថិ ទូរេ អត្ថិ សន្តិកេ។ យំ តំ រូបំ អនុបាទិណ្ណុបាទានិយំ តំ អត្ថិ ទូរេ អត្ថិ សន្តិកេ។>
      text <យំ តំ រូបំ សប្បដិឃំ តំ អត្ថិ ឥន្ទ្រិយំ អត្ថិ ន ឥន្ទ្រិយំ។ យំ តំ រូបំ អប្បដិឃំ តំ អត្ថិ ឥន្ទ្រិយំ អត្ថិ ន ឥន្ទ្រិយំ។>
      text <យំ តំ រូបំ សប្បដិឃំ តំ អត្ថិ មហាភូតំ អត្ថិ ន មហាភូតំ។ យំ តំ រូបំ អប្បដិឃំ តំ អត្ថិ មហាភូតំ អត្ថិ ន មហាភូតំ។>
      text <យំ តំ រូបំ ឥន្ទ្រិយំ តំ អត្ថិ ឱឡារិកំ អត្ថិ សុខុមំ។ យំ តំ រូបំ ន ឥន្ទ្រិយំ តំ អត្ថិ ឱឡារិកំ អត្ថិ សុខុមំ។>
      text <យំ តំ រូបំ ឥន្ទ្រិយំ តំ អត្ថិ ទូរេ អត្ថិ សន្តិកេ។ យំ តំ រូបំ ន ឥន្ទ្រិយំ តំ អត្ថិ ទូរេ អត្ថិ សន្តិកេ។>
      text <យំ តំ រូបំ មហាភូតំ តំ អត្ថិ ឱឡារិកំ អត្ថិ សុខុមំ។ យំ តំ រូបំ ន មហាភូតំ តំ អត្ថិ ឱឡារិកំ អត្ថិ សុខុមំ។>
      text <យំ តំ រូបំ មហាភូតំ តំ អត្ថិ ទូរេ អត្ថិ សន្តិកេ។ យំ តំ រូបំ ន មហាភូតំ តំ អត្ថិ ទូរេ អត្ថិ សន្តិកេ។>
      stand <ទិដ្ឋំ សុតំ មុតំ វិញ្ញាតំ រូបំ។>
      stand <ឯវំ ចតុព្ពិធេន រូបសង្គហោ។>
      stand <ចតុក្កំ។>
    text <បញ្ចកំ>
      text <បញ្ចវិធេន រូបសង្គហោ>
      text <៥៨៧>, <បថវីធាតុ អាបោធាតុ តេជោធាតុ វាយោធាតុ យញ្ច រូបំ ឧបាទា។>
      stand <ឯវំ បញ្ចវិធេន រូបសង្គហោ។>
      stand <បញ្ចកំ។>
    text <ឆក្កំ>
      text <ឆព្ពិធេន រូបសង្គហោ>
      text <៥៨៨>, <ចក្ខុវិញ្ញេយ្យំ រូបំ សោតវិញ្ញេយ្យំ រូបំ ឃានវិញ្ញេយ្យំ រូបំ ជិវ្ហាវិញ្ញេយ្យំ រូបំ កាយវិញ្ញេយ្យំ រូបំ មនោវិញ្ញេយ្យំ រូបំ។>
      stand <ឯវំ ឆព្ពិធេន រូបសង្គហោ។>
      stand <ឆក្កំ។>
    text <សត្តកំ>
      text <សត្តវិធេន រូបសង្គហោ>
      text <៥៨៩>, <ចក្ខុវិញ្ញេយ្យំ រូបំ សោតវិញ្ញេយ្យំ រូបំ ឃានវិញ្ញេយ្យំ រូបំ ជិវ្ហាវិញ្ញេយ្យំ រូបំ កាយវិញ្ញេយ្យំ រូបំ មនោធាតុវិញ្ញេយ្យំ រូបំ មនោវិញ្ញាណធាតុវិញ្ញេយ្យំ រូបំ។>
      stand <ឯវំ សត្តវិធេន រូបសង្គហោ។>
      stand <សត្តកំ។>
    text <អដ្ឋកំ>
      text <អដ្ឋវិធេន រូបសង្គហោ>
      text <៥៩០>, <ចក្ខុវិញ្ញេយ្យំ រូបំ សោតវិញ្ញេយ្យំ រូបំ ឃានវិញ្ញេយ្យំ រូបំ ជិវ្ហាវិញ្ញេយ្យំ រូបំ កាយវិញ្ញេយ្យំ រូបំ អត្ថិ សុខសម្ផស្សំ អត្ថិ ទុក្ខសម្ផស្សំ មនោធាតុវិញ្ញេយ្យំ រូបំ មនោវិញ្ញាណធាតុវិញ្ញេយ្យំ រូបំ។>
      stand <ឯវំ អដ្ឋវិធេន រូបសង្គហោ។>
      stand <អដ្ឋកំ។>
    text <នវកំ>
      text <នវវិធេន រូបសង្គហោ>
      text <៥៩១>, <ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យញ្ច រូបំ ន ឥន្ទ្រិយំ។>
      stand <ឯវំ នវវិធេន រូបសង្គហោ។>
      stand <នវកំ។>
    text <ទសកំ>
      text <ទសវិធេន រូបសង្គហោ>
      text <៥៩២>, <ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ ន ឥន្ទ្រិយំ រូបំ អត្ថិ សប្បដិឃំ អត្ថិ អប្បដិឃំ។>
      stand <ឯវំ ទសវិធេន រូបសង្គហោ។>
      stand <ទសកំ។>
    text <ឯកាទសកំ>
      text <ឯកាទសវិធេន រូបសង្គហោ>
      text <៥៩៣>, <ចក្ខាយតនំ សោតាយតនំ ឃានាយតនំ ជិវ្ហាយតនំ កាយាយតនំ រូបាយតនំ សទ្ទាយតនំ គន្ធាយតនំ រសាយតនំ ផោដ្ឋព្ពាយតនំ យញ្ច រូបំ អនិទស្សនអប្បដិឃំ ធម្មាយតនបរិយាបន្នំ។>
      stand <ឯវំ ឯកាទសវិធេន រូបសង្គហោ។>
      stand <ឯកាទសកំ។>
      stand <មាតិកា។>
  text <រូបវិភត្តិ>
    text <ឯកកនិទ្ទេសោ>
      text <៥៩៤>, <សព្ពំ រូបំ ន ហេតុមេវ អហេតុកមេវ ហេតុវិប្បយុត្តមេវ សប្បច្ចយមេវ សង្ខតមេវ រូបមេវ លោកិយមេវ សាសវមេវ សំយោជនិយមេវ គន្ថនិយមេវ ឱឃនិយមេវ យោគនិយមេវ នីវរណិយមេវ បរាមដ្ឋមេវ ឧបាទានិយមេវ សំកិលេសិកមេវ អព្យាកតមេវ អនារម្មណមេវ អចេតសិកមេវ ចិត្តវិប្បយុត្តមេវ នេវវិបាកនវិបាកធម្មធម្មមេវ អសំកិលិដ្ឋសំកិលេសិកមេវ ន សវិតក្កសវិចារមេវ ន អវិតក្កវិចារមត្តមេវ អវិតក្កអវិចារមេវ ន បីតិសហគតមេវ ន សុខសហគតមេវ ន ឧបេក្ខាសហគតមេវ នេវ ទស្សនេន ន ភាវនាយ បហាតព្ពមេវ នេវ ទស្សនេន ន ភាវនាយ បហាតព្ពហេតុកមេវ នេវ អាចយគាមិ ន អបចយគាមិមេវ នេវសេក្ខនាសេក្ខមេវ បរិត្តមេវ កាមាវចរមេវ ន រូបាវចរមេវ ន អរូបាវចរមេវ បរិយាបន្នមេវ នោ អបរិយាបន្នមេវ អនិយតមេវ អនិយ្យានិកមេវ ឧប្បន្នំ ឆហិ វិញ្ញាណេហិ វិញ្ញេយ្យមេវ អនិច្ចមេវ ជរាភិភូតមេវ។>
      stand <ឯវំ ឯកវិធេន រូបសង្គហោ។>
      stand <ឯកកនិទ្ទេសោ។>
    text <ទុកនិទ្ទេសោ>
    text <ឧបាទាភាជនីយំ>
      text <៥៩៥>, <កតមំ តំ រូបំ ឧបាទា។ ចក្ខាយតនំ សោតាយតនំ ឃានាយតនំ ជិវ្ហាយតនំ កាយាយតនំ រូបាយតនំ សទ្ទាយតនំ គន្ធាយតនំ រសាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ កាយវិញ្ញត្តិ វចីវិញ្ញត្តិ អាកាសធាតុ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ឧបចយោ រូបស្ស សន្តតិ រូបស្ស ជរតា រូបស្ស អនិច្ចតា កពឡីការោ អាហារោ។>
      text <៥៩៦>, <កតមំ តំ រូបំ ចក្ខាយតនំ។ យំ ចក្ខុ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យេន ចក្ខុនា អនិទស្សនេន សប្បដិឃេន រូបំ សនិទស្សនំ សប្បដិឃំ បស្សិ វា បស្សតិ វា បស្សិស្សតិ វា បស្សេ វា ចក្ខុំ បេតំ ចក្ខាយតនំ បេតំ ចក្ខុធាតុ បេសា ចក្ខុន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ នេត្តំ បេតំ នយនំ បេតំ ឱរិមំ តីរំ បេតំ សុញ្ញោ គាមោបេសោ ឥទំ តំ រូបំ ចក្ខាយតនំ។>
      text <៥៩៧>, <កតមំ តំ រូបំ ចក្ខាយតនំ។ យំ ចក្ខុ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យម្ហិ ចក្ខុម្ហិ អនិទស្សនម្ហិ សប្បដិឃម្ហិ រូបំ សនិទស្សនំ សប្បដិឃំ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា ចក្ខុំ បេតំ ចក្ខាយតនំ បេតំ ចក្ខុធាតុ បេសា ចក្ខុន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ នេត្តំ បេតំ នយនំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ចក្ខាយតនំ។>
      text <៥៩៨>, <កតមំ តំ រូបំ ចក្ខាយតនំ។ យំ ចក្ខុ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យំ ចក្ខុ អនិទស្សនំ សប្បដិឃំ រូបម្ហិ សនិទស្សនម្ហិ សប្បដិឃម្ហិ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា ចក្ខុំ បេតំ ចក្ខាយតនំ បេតំ ចក្ខុធាតុ បេសា ចក្ខុន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ នេត្តំ បេតំ នយនំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ចក្ខាយតនំ។>
      text <៥៩៩>, <កតមំ តំ រូបំ ចក្ខាយតនំ។ យំ ចក្ខុ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យំ ចក្ខុំ និស្សាយ រូបំ អារព្ភ ចក្ខុសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ចក្ខុំ និស្សាយ រូបំ អារព្ភ ចក្ខុសម្ផស្សជា វេទនា…បេ។… សញ្ញា…បេ។… ចេតនា…បេ។… ចក្ខុវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ចក្ខុំ និស្សាយ រូបារម្មណោ ចក្ខុសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ចក្ខុំ និស្សាយ រូបារម្មណា ចក្ខុសម្ផស្សជា វេទនា…បេ។… សញ្ញា…បេ។… ចេតនា…បេ។… ចក្ខុវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា ចក្ខុំ បេតំ ចក្ខាយតនំ បេតំ ចក្ខុធាតុ បេសា ចក្ខុន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ នេត្តំ បេតំ នយនំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ចក្ខាយតនំ។>
      text <៦០០>, <កតមំ តំ រូបំ សោតាយតនំ។ យំ សោតំ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យេន សោតេន អនិទស្សនេន សប្បដិឃេន សទ្ទំ អនិទស្សនំ សប្បដិឃំ សុណិ វា សុណាតិ វា សុណិស្សតិ វា សុណេ វា សោតំ បេតំ សោតាយតនំ បេតំ សោតធាតុ បេសា សោតិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ សោតាយតនំ។>
      text <៦០១>, <កតមំ តំ រូបំ សោតាយតនំ។ យំ សោតំ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យម្ហិ សោតម្ហិ អនិទស្សនម្ហិ សប្បដិឃម្ហិ សទ្ទោ អនិទស្សនោ សប្បដិឃោ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា សោតំ បេតំ សោតាយតនំ បេតំ សោតធាតុ បេសា សោតិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ សោតាយតនំ។>
      text <៦០២>, <កតមំ តំ រូបំ សោតាយតនំ។ យំ សោតំ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យំ សោតំ អនិទស្សនំ សប្បដិឃំ សទ្ទម្ហិ អនិទស្សនម្ហិ សប្បដិឃម្ហិ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា សោតំ បេតំ សោតាយតនំ បេតំ សោតធាតុ បេសា សោតិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ សោតាយតនំ។>
      text <៦០៣>, <កតមំ តំ រូបំ សោតាយតនំ។ យំ សោតំ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យំ សោតំ និស្សាយ សទ្ទំ អារព្ភ សោតសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ សោតំ និស្សាយ សទ្ទំ អារព្ភ សោតសម្ផស្សជា វេទនា…បេ។… សញ្ញា…បេ។… ចេតនា…បេ។… សោតវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ សោតំ និស្សាយ សទ្ទារម្មណោ សោតសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ សោតំ និស្សាយ សទ្ទារម្មណា សោតសម្ផស្សជា វេទនា…បេ។… សញ្ញា…បេ។… ចេតនា…បេ។… សោតវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា សោតំ បេតំ សោតាយតនំ បេតំ សោតធាតុ បេសា សោតិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ សោតាយតនំ។>
      text <៦០៤>, <កតមំ តំ រូបំ ឃានាយតនំ។ យំ ឃានំ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យេន ឃានេន អនិទស្សនេន សប្បដិឃេន គន្ធំ អនិទស្សនំ សប្បដិឃំ ឃាយិ វា ឃាយតិ វា ឃាយិស្សតិ វា ឃាយេ វា ឃានំ បេតំ ឃានាយតនំ បេតំ ឃានធាតុ បេសា ឃានិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ឃានាយតនំ។>
      text <៦០៥>, <កតមំ តំ រូបំ ឃានាយតនំ។ យំ ឃានំ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យម្ហិ ឃានម្ហិ អនិទស្សនម្ហិ សប្បដិឃម្ហិ គន្ធោ អនិទស្សនោ សប្បដិឃោ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា ឃានំ បេតំ ឃានាយតនំ បេតំ ឃានធាតុ បេសា ឃានិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ឃានាយតនំ។>
      text <៦០៦>, <កតមំ តំ រូបំ ឃានាយតនំ។ យំ ឃានំ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យំ ឃានំ អនិទស្សនំ សប្បដិឃំ គន្ធម្ហិ អនិទស្សនម្ហិ សប្បដិឃម្ហិ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា ឃានំ បេតំ ឃានាយតនំ បេតំ ឃានធាតុ បេសា ឃានិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោបេសោ ឥទំ តំ រូបំ ឃានាយតនំ។>
      text <៦០៧>, <កតមំ តំ រូបំ ឃានាយតនំ។ យំ ឃានំ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យំ ឃានំ និស្សាយ គន្ធំ អារព្ភ ឃានសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ឃានំ និស្សាយ គន្ធំ អារព្ភ ឃានសម្ផស្សជា វេទនា…បេ។… សញ្ញា…បេ។… ចេតនា…បេ។… ឃានវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ឃានំ និស្សាយ គន្ធារម្មណោ ឃានសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ឃានំ និស្សាយ គន្ធារម្មណា ឃានសម្ផស្សជា វេទនា…បេ។… សញ្ញា…បេ។… ចេតនា…បេ។… ឃានវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា ឃានំ បេតំ ឃានាយតនំ បេតំ ឃានធាតុ បេសា ឃានិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ឃានាយតនំ។>
      text <៦០៨>, <កតមំ តំ រូបំ ជិវ្ហាយតនំ។ យា ជិវ្ហា ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យាយ ជិវ្ហាយ អនិទស្សនាយ សប្បដិឃាយ រសំ អនិទស្សនំ សប្បដិឃំ សាយិ វា សាយតិ វា សាយិស្សតិ វា សាយេ វា ជិវ្ហា បេសា ជិវ្ហាយតនំ បេតំ ជិវ្ហាធាតុ បេសា ជិវ្ហិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ជិវ្ហាយតនំ។>
      text <៦០៩>, <កតមំ តំ រូបំ ជិវ្ហាយតនំ។ យា ជិវ្ហា ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យាយ ជិវ្ហាយ អនិទស្សនាយ សប្បដិឃាយ រសោ អនិទស្សនោ សប្បដិឃោ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា ជិវ្ហា បេសា ជិវ្ហាយតនំ បេតំ ជិវ្ហាធាតុ បេសា ជិវ្ហិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ជិវ្ហាយតនំ។>
      text <៦១០>, <កតមំ តំ រូបំ ជិវ្ហាយតនំ។ យា ជិវ្ហា ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យា ជិវ្ហា អនិទស្សនា សប្បដិឃា រសម្ហិ អនិទស្សនម្ហិ សប្បដិឃម្ហិ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា ជិវ្ហា បេសា ជិវ្ហាយតនំ បេតំ ជិវ្ហាធាតុ បេសា ជិវ្ហិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ជិវ្ហាយតនំ។>
      text <៦១១>, <កតមំ តំ រូបំ ជិវ្ហាយតនំ។ យា ជិវ្ហា ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យំ ជិវ្ហំ និស្សាយ រសំ អារព្ភ ជិវ្ហាសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ជិវ្ហំ និស្សាយ រសំ អារព្ភ ជិវ្ហាសម្ផស្សជា វេទនា…បេ។… សញ្ញា…បេ។… ចេតនា…បេ។… ជិវ្ហាវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ជិវ្ហំ និស្សាយ រសារម្មណោ ជិវ្ហាសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ជិវ្ហំ និស្សាយ រសារម្មណា ជិវ្ហាសម្ផស្សជា វេទនា…បេ។… សញ្ញា…បេ។… ចេតនា…បេ។… ជិវ្ហាវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា ជិវ្ហា បេសា ជិវ្ហាយតនំ បេតំ ជិវ្ហាធាតុ បេសា ជិវ្ហិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ ជិវ្ហាយតនំ។>
      text <៦១២>, <កតមំ តំ រូបំ កាយាយតនំ។ យោ កាយោ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យេន កាយេន អនិទស្សនេន សប្បដិឃេន ផោដ្ឋព្ពំ អនិទស្សនសប្បដិឃំ ផុសិ វា ផុសតិ វា ផុសិស្សតិ វា ផុសេ វា កាយោ បេសោ កាយាយតនំ បេតំ កាយធាតុ បេសា កាយិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ កាយាយតនំ។>
      text <៦១៣>, <កតមំ តំ រូបំ កាយាយតនំ។ យោ កាយោ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យម្ហិ កាយម្ហិ អនិទស្សនម្ហិ សប្បដិឃម្ហិ ផោដ្ឋព្ពោ អនិទស្សនោ សប្បដិឃោ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា កាយោ បេសោ កាយាយតនំ បេតំ កាយធាតុ បេសា កាយិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ កាយាយតនំ។>
      text <៦១៤>, <កតមំ តំ រូបំ កាយាយតនំ។ យោ កាយោ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យោ កាយោ អនិទស្សនោ សប្បដិឃោ ផោដ្ឋព្ពម្ហិ អនិទស្សនម្ហិ សប្បដិឃម្ហិ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា កាយោ បេសោ កាយាយតនំ បេតំ កាយធាតុ បេសា កាយិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ កាយាយតនំ។>
      text <៦១៥>, <កតមំ តំ រូបំ កាយាយតនំ។ យោ កាយោ ចតុន្នំ មហាភូតានំ ឧបាទាយ បសាទោ អត្តភាវបរិយាបន្នោ អនិទស្សនោ សប្បដិឃោ យំ កាយំ និស្សាយ ផោដ្ឋព្ពំ អារព្ភ កាយសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ កាយំ និស្សាយ ផោដ្ឋព្ពំ អារព្ភ កាយសម្ផស្សជា វេទនា…បេ។… សញ្ញា…បេ។… ចេតនា…បេ។… កាយវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ កាយំ និស្សាយ ផោដ្ឋព្ពារម្មណោ កាយសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ កាយំ និស្សាយ ផោដ្ឋព្ពារម្មណា កាយសម្ផស្សជា វេទនា…បេ។… សញ្ញា…បេ។… ចេតនា…បេ។… កាយវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា កាយោ បេសោ កាយាយតនំ បេតំ កាយធាតុ បេសា កាយិន្ទ្រិយំ បេតំ លោកោ បេសោ ទ្វារា បេសា សមុទ្ទោ បេសោ បណ្ឌរំ បេតំ ខេត្តំ បេតំ វត្ថុំ បេតំ ឱរិមំ តីរំ បេតំ សុញ្ញោ គាមោ បេសោ ឥទំ តំ រូបំ កាយាយតនំ។>
      text <៦១៦>, <កតមំ តំ រូបំ រូបាយតនំ។ យំ រូបំ ចតុន្នំ មហាភូតានំ ឧបាទាយ វណ្ណនិភា សនិទស្សនំ សប្បដិឃំ នីលំ បីតកំ លោហិតកំ ឱទាតំ កាឡកំ មញ្ជិដ្ឋកំ ហរិ ហរិវណ្ណំ អម្ពង្កុរវណ្ណំ ទីឃំ រស្សំ អណុំ ថូលំ វដ្ដំ បរិមណ្ឌលំ ចតុរំសំ ឆឡំសំ អដ្ឋំសំ សោឡសំសំ និន្នំ ថលំ ឆាយា អាតបោ អាលោកោ អន្ធការោ អព្ភា មហិកា ធូមោ រជោ ចន្ទមណ្ឌលស្ស វណ្ណនិភា សូរិយមណ្ឌលស្ស វណ្ណនិភា តារករូបានំ វណ្ណនិភា អាទាសមណ្ឌលស្ស វណ្ណនិភា មណិសង្ខមុត្តាវេឡុរិយស្ស វណ្ណនិភា ជាតរូបរជតស្ស វណ្ណនិភា យំ វា បនញ្ញម្បិ អត្ថិ រូបំ ចតុន្នំ មហាភូតានំ ឧបាទាយ វណ្ណនិភា សនិទស្សនំ សប្បដិឃំ យំ រូបំ សនិទស្សនំ សប្បដិឃំ ចក្ខុនា អនិទស្សនេន សប្បដិឃេន បស្សិ វា បស្សតិ វា បស្សិស្សតិ វា បស្សេ វា រូបំ បេតំ រូបាយតនំ បេតំ រូបធាតុ បេសា ឥទំ តំ រូបំ រូបាយតនំ។>
      text <៦១៧>, <កតមំ តំ រូបំ រូបាយតនំ។ យំ រូបំ ចតុន្នំ មហាភូតានំ ឧបាទាយ វណ្ណនិភា សនិទស្សនំ សប្បដិឃំ នីលំ បីតកំ លោហិតកំ ឱទាតំ កាឡកំ មញ្ជិដ្ឋកំ ហរិ ហរិវណ្ណំ អម្ពង្កុរវណ្ណំ ទីឃំ រស្សំ អណុំ ថូលំ វដ្ដំ បរិមណ្ឌលំ ចតុរំសំ ឆឡំសំ អដ្ឋំសំ សោឡសំសំ និន្នំ ថលំ ឆាយា អាតបោ អាលោកោ អន្ធការោ អព្ភា មហិកា ធូមោ រជោ ចន្ទមណ្ឌលស្ស វណ្ណនិភា សូរិយមណ្ឌលស្ស វណ្ណនិភា តារករូបានំ វណ្ណនិភា អាទាសមណ្ឌលស្ស វណ្ណនិភា មណិសង្ខមុត្តាវេឡុរិយស្ស វណ្ណនិភា ជាតរូបរជតស្ស វណ្ណនិភា យំ វា បនញ្ញម្បិ អត្ថិ រូបំ ចតុន្នំ មហាភូតានំ ឧបាទាយ វណ្ណនិភា សនិទស្សនំ សប្បដិឃំ យម្ហិ រូបម្ហិ សនិទស្សនម្ហិ សប្បដិឃម្ហិ ចក្ខុំ អនិទស្សនំ សប្បដិឃំ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា រូបំ បេតំ រូបាយតនំ បេតំ រូបធាតុ បេសា ឥទំ តំ រូបំ រូបាយតនំ។>
      text <៦១៨>, <កតមំ តំ រូបំ រូបាយតនំ។ យំ រូបំ ចតុន្នំ មហាភូតានំ ឧបាទាយ វណ្ណនិភា សនិទស្សនំ សប្បដិឃំ នីលំ បីតកំ លោហិតកំ ឱទាតំ កាឡកំ មញ្ជិដ្ឋកំ ហរិ ហរិវណ្ណំ អម្ពង្កុរវណ្ណំ ទីឃំ រស្សំ អណុំ ថូលំ វដ្ដំ បរិមណ្ឌលំ ចតុរំសំ ឆឡំសំ អដ្ឋំសំ សោឡសំសំ និន្នំ ថលំ ឆាយា អាតបោ អាលោកោ អន្ធការោ អព្ភា មហិកា ធូមោ រជោ ចន្ទមណ្ឌលស្ស វណ្ណនិភា សូរិយមណ្ឌលស្ស វណ្ណនិភា តារករូបានំ វណ្ណនិភា អាទាសមណ្ឌលស្ស វណ្ណនិភា មណិសង្ខមុត្តាវេឡុរិយស្ស វណ្ណនិភា ជាតរូបរជតស្ស វណ្ណនិភា យំ វា បនញ្ញម្បិ អត្ថិ រូបំ ចតុន្នំ មហាភូតានំ ឧបាទាយ វណ្ណនិភា សនិទស្សនំ សប្បដិឃំ យំ រូបំ សនិទស្សនំ សប្បដិឃំ ចក្ខុម្ហិ អនិទស្សនម្ហិ សប្បដិឃម្ហិ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា រូបំ បេតំ រូបាយតនំ បេតំ រូបធាតុ បេសា ឥទំ តំ រូបំ រូបាយតនំ។>
      text <៦១៩>, <កតមំ តំ រូបំ រូបាយតនំ។ យំ រូបំ ចតុន្នំ មហាភូតានំ ឧបាទាយ វណ្ណនិភា សនិទស្សនំ សប្បដិឃំ នីលំ បីតកំ លោហិតកំ ឱទាតំ កាឡកំ មញ្ជិដ្ឋកំ ហរិ ហរិវណ្ណំ អម្ពង្កុរវណ្ណំ ទីឃំ រស្សំ អណុំ ថូលំ វដ្ដំ បរិមណ្ឌលំ ចតុរំសំ ឆឡំសំ អដ្ឋំសំ សោឡសំសំ និន្នំ ថលំ ឆាយា អាតបោ អាលោកោ អន្ធការោ អព្ភា មហិកា ធូមោ រជោ ចន្ទមណ្ឌលស្ស វណ្ណនិភា សូរិយមណ្ឌលស្ស វណ្ណនិភា តារករូបានំ វណ្ណនិភា អាទាសមណ្ឌលស្ស វណ្ណនិភា មណិសង្ខមុត្តាវេឡុរិយស្ស វណ្ណនិភា ជាតរូបរជតស្ស វណ្ណនិភា យំ វា បនញ្ញម្បិ អត្ថិ រូបំ ចតុន្នំ មហាភូតានំ ឧបាទាយ វណ្ណនិភា សនិទស្សនំ សប្បដិឃំ យំ រូបំ អារព្ភ ចក្ខុំ និស្សាយ ចក្ខុសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ រូបំ អារព្ភ ចក្ខុំ និស្សាយ ចក្ខុសម្ផស្សជា វេទនា…បេ។… សញ្ញា…បេ។… ចេតនា…បេ។… ចក្ខុវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ រូបារម្មណោ ចក្ខុំ និស្សាយ ចក្ខុសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ រូបារម្មណា ចក្ខុំ និស្សាយ ចក្ខុសម្ផស្សជា វេទនា…បេ។… សញ្ញា…បេ។… ចេតនា…បេ។… ចក្ខុវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា រូបំ បេតំ រូបាយតនំ បេតំ រូបធាតុ បេសា ឥទំ តំ រូបំ រូបាយតនំ។>
      text <៦២០>, <កតមំ តំ រូបំ សទ្ទាយតនំ។ យោ សទ្ទោ ចតុន្នំ មហាភូតានំ ឧបាទាយ អនិទស្សនោ សប្បដិឃោ ភេរិសទ្ទោ មុទិង្គសទ្ទោ សង្ខសទ្ទោ បណវសទ្ទោ គីតសទ្ទោ វាទិតសទ្ទោ សម្មសទ្ទោ បាណិសទ្ទោ សត្តានំ និគ្ឃោសសទ្ទោ ធាតូនំ សន្និឃាតសទ្ទោ វាតសទ្ទោ ឧទកសទ្ទោ មនុស្សសទ្ទោ អមនុស្សសទ្ទោ យោ វា បនញ្ញោបិ អត្ថិ សទ្ទោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យំ សទ្ទំ អនិទស្សនំ សប្បដិឃំ សោតេន អនិទស្សនេន សប្បដិឃេន សុណិ វា សុណាតិ វា សុណិស្សតិ វា សុណេ វា សទ្ទោ បេសោ សទ្ទាយតនំ បេតំ សទ្ទធាតុ បេសា ឥទំ តំ រូបំ សទ្ទាយតនំ។>
      text <៦២១>, <កតមំ តំ រូបំ សទ្ទាយតនំ។ យោ សទ្ទោ ចតុន្នំ មហាភូតានំ ឧបាទាយ អនិទស្សនោ សប្បដិឃោ ភេរិសទ្ទោ មុទិង្គសទ្ទោ សង្ខសទ្ទោ បណវសទ្ទោ គីតសទ្ទោ វាទិតសទ្ទោ សម្មសទ្ទោ បាណិសទ្ទោ សត្តានំ និគ្ឃោសសទ្ទោ ធាតូនំ សន្និឃាតសទ្ទោ វាតសទ្ទោ ឧទកសទ្ទោ មនុស្សសទ្ទោ អមនុស្សសទ្ទោ យោ វា បនញ្ញោបិ អត្ថិ សទ្ទោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យម្ហិ សទ្ទម្ហិ អនិទស្សនម្ហិ សប្បដិឃម្ហិ សោតំ អនិទស្សនំ សប្បដិឃំ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា សទ្ទោ បេសោ សទ្ទាយតនំ បេតំ សទ្ទធាតុ បេសា ឥទំ តំ រូបំ សទ្ទាយតនំ។>
      text <៦២២>, <កតមំ តំ រូបំ សទ្ទាយតនំ។ យោ សទ្ទោ ចតុន្នំ មហាភូតានំ ឧបាទាយ អនិទស្សនោ សប្បដិឃោ ភេរិសទ្ទោ មុទិង្គសទ្ទោ សង្ខសទ្ទោ បណវសទ្ទោ គីតសទ្ទោ វាទិតសទ្ទោ សម្មសទ្ទោ បាណិសទ្ទោ សត្តានំ និគ្ឃោសសទ្ទោ ធាតូនំ សន្និឃាតសទ្ទោ វាតសទ្ទោ ឧទកសទ្ទោ មនុស្សសទ្ទោ អមនុស្សសទ្ទោ យោ វា បនញ្ញោបិ អត្ថិ សទ្ទោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យោ សទ្ទោ អនិទស្សនោ សប្បដិឃោ សោតម្ហិ អនិទស្សនម្ហិ សប្បដិឃម្ហិ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា សទ្ទោ បេសោ សទ្ទាយតនំ បេតំ សទ្ទធាតុ បេសា ឥទំ តំ រូបំ សទ្ទាយតនំ។>
      text <៦២៣>, <កតមំ តំ រូបំ សទ្ទាយតនំ។ យោ សទ្ទោ ចតុន្នំ មហាភូតានំ ឧបាទាយ អនិទស្សនោ សប្បដិឃោ ភេរិសទ្ទោ មុទិង្គសទ្ទោ សង្ខសទ្ទោ បណវសទ្ទោ គីតសទ្ទោ វាទិតសទ្ទោ សម្មសទ្ទោ បាណិសទ្ទោ សត្តានំ និគ្ឃោសសទ្ទោ ធាតូនំ សន្និឃាតសទ្ទោ វាតសទ្ទោ ឧទកសទ្ទោ មនុស្សសទ្ទោ អមនុស្សសទ្ទោ យោ វា បនញ្ញោបិ អត្ថិ សទ្ទោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យំ សទ្ទំ អារព្ភ សោតំ និស្សាយ សោតសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ សទ្ទំ អារព្ភ សោតំ និស្សាយ សោតសម្ផស្សជា វេទនា…បេ។… សញ្ញា…បេ។… ចេតនា…បេ។… សោតវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ សទ្ទារម្មណោ សោតំ និស្សាយ សោតសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ សទ្ទារម្មណា សោតំ និស្សាយ សោតសម្ផស្សជា វេទនា…បេ។… សញ្ញា…បេ។… ចេតនា…បេ។… សោតវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា សទ្ទោ បេសោ សទ្ទាយតនំ បេតំ សទ្ទធាតុ បេសា ឥទំ តំ រូបំ សទ្ទាយតនំ។>
      text <៦២៤>, <កតមំ តំ រូបំ គន្ធាយតនំ។ យោ គន្ធោ ចតុន្នំ មហាភូតានំ ឧបាទាយ អនិទស្សនោ សប្បដិឃោ មូលគន្ធោ សារគន្ធោ តចគន្ធោ បត្តគន្ធោ បុប្ផគន្ធោ ផលគន្ធោ អាមកគន្ធោ វិស្សគន្ធោ សុគន្ធោ ទុគ្គន្ធោ យោ វា បនញ្ញោបិ អត្ថិ គន្ធោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យំ គន្ធំ អនិទស្សនំ សប្បដិឃំ ឃានេន អនិទស្សនេន សប្បដិឃេន ឃាយិ វា ឃាយតិ វា ឃាយិស្សតិ វា ឃាយេ វា គន្ធោ បេសោ គន្ធាយតនំ បេតំ គន្ធធាតុ បេសា ឥទំ តំ រូបំ គន្ធាយតនំ។>
      text <៦២៥>, <កតមំ តំ រូបំ គន្ធាយតនំ។ យោ គន្ធោ ចតុន្នំ មហាភូតានំ ឧបាទាយ អនិទស្សនោ សប្បដិឃោ មូលគន្ធោ សារគន្ធោ តចគន្ធោ បត្តគន្ធោ បុប្ផគន្ធោ ផលគន្ធោ អាមកគន្ធោ វិស្សគន្ធោ សុគន្ធោ ទុគ្គន្ធោ យោ វា បនញ្ញោបិ អត្ថិ គន្ធោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យម្ហិ គន្ធម្ហិ អនិទស្សនម្ហិ សប្បដិឃម្ហិ ឃានំ អនិទស្សនំ សប្បដិឃំ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា គន្ធោ បេសោ គន្ធាយតនំ បេតំ គន្ធធាតុ បេសា ឥទំ តំ រូបំ គន្ធាយតនំ។>
      text <៦២៦>, <កតមំ តំ រូបំ គន្ធាយតនំ។ យោ គន្ធោ ចតុន្នំ មហាភូតានំ ឧបាទាយ អនិទស្សនោ សប្បដិឃោ មូលគន្ធោ សារគន្ធោ តចគន្ធោ បត្តគន្ធោ បុប្ផគន្ធោ ផលគន្ធោ អាមកគន្ធោ វិស្សគន្ធោ សុគន្ធោ ទុគ្គន្ធោ យោ វា បនញ្ញោបិ អត្ថិ គន្ធោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យោ គន្ធោ អនិទស្សនោ សប្បដិឃោ ឃានម្ហិ អនិទស្សនម្ហិ សប្បដិឃម្ហិ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា គន្ធោ បេសោ គន្ធាយតនំ បេតំ គន្ធធាតុ បេសា ឥទំ តំ រូបំ គន្ធាយតនំ។>
      text <៦២៧>, <កតមំ តំ រូបំ គន្ធាយតនំ។ យោ គន្ធោ ចតុន្នំ មហាភូតានំ ឧបាទាយ អនិទស្សនោ សប្បដិឃោ មូលគន្ធោ សារគន្ធោ តចគន្ធោ បត្តគន្ធោ បុប្ផគន្ធោ ផលគន្ធោ អាមកគន្ធោ វិស្សគន្ធោ សុគន្ធោ ទុគ្គន្ធោ យោ វា បនញ្ញោបិ អត្ថិ គន្ធោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យំ គន្ធំ អារព្ភ ឃានំ និស្សាយ ឃានសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ គន្ធំ អារព្ភ ឃានំ និស្សាយ ឃានសម្ផស្សជា វេទនា…បេ។… សញ្ញា…បេ។… ចេតនា…បេ។… ឃានវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ គន្ធារម្មណោ ឃានំ និស្សាយ ឃានសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ គន្ធារម្មណា ឃានំ និស្សាយ ឃានសម្ផស្សជា វេទនា…បេ។… សញ្ញា…បេ។… ចេតនា…បេ។… ឃានវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា គន្ធោ បេសោ គន្ធាយតនំ បេតំ គន្ធធាតុ បេសា ឥទំ តំ រូបំ គន្ធាយតនំ។>
      text <៦២៨>, <កតមំ តំ រូបំ រសាយតនំ។ យោ រសោ ចតុន្នំ មហាភូតានំ ឧបាទាយ អនិទស្សនោ សប្បដិឃោ មូលរសោ ខន្ធរសោ តចរសោ បត្តរសោ បុប្ផរសោ ផលរសោ អម្ពិលំ មធុរំ តិត្តកំ កដុកំ លោណិកំ ខារិកំ លម្ពិលំ កសាវោ សាទុ អសាទុ យោ វា បនញ្ញោបិ អត្ថិ រសោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យំ រសំ អនិទស្សនំ សប្បដិឃំ ជិវ្ហាយ អនិទស្សនាយ សប្បដិឃាយ សាយិ វា សាយតិ វា សាយិស្សតិ វា សាយេ វា រសោ បេសោ រសាយតនំ បេតំ រសធាតុ បេសា ឥទំ តំ រូបំ រសាយតនំ។>
      text <៦២៩>, <កតមំ តំ រូបំ រសាយតនំ។ យោ រសោ ចតុន្នំ មហាភូតានំ ឧបាទាយ អនិទស្សនោ សប្បដិឃោ មូលរសោ ខន្ធរសោ តចរសោ បត្តរសោ បុប្ផរសោ ផលរសោ អម្ពិលំ មធុរំ តិត្តកំ កដុកំ លោណិកំ ខារិកំ លម្ពិលំ កសាវោ សាទុ អសាទុ យោ វា បនញ្ញោបិ អត្ថិ រសោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យម្ហិ រសម្ហិ អនិទស្សនម្ហិ សប្បដិឃម្ហិ ជិវ្ហា អនិទស្សនា សប្បដិឃា បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា រសោ បេសោ រសាយតនំ បេតំ រសធាតុ បេសា ឥទំ តំ រូបំ រសាយតនំ។>
      text <៦៣០>, <កតមំ តំ រូបំ រសាយតនំ។ យោ រសោ ចតុន្នំ មហាភូតានំ ឧបាទាយ អនិទស្សនោ សប្បដិឃោ មូលរសោ ខន្ធរសោ តចរសោ បត្តរសោ បុប្ផរសោ ផលរសោ អម្ពិលំ មធុរំ តិត្តកំ កដុកំ លោណិកំ ខារិកំ លម្ពិលំ កសាវោ សាទុ អសាទុ យោ វា បនញ្ញោបិ អត្ថិ រសោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យោ រសោ អនិទស្សនោ សប្បដិឃោ ជិវ្ហាយ អនិទស្សនាយ សប្បដិឃាយ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា រសោ បេសោ រសាយតនំ បេតំ រសធាតុ បេសា ឥទំ តំ រូបំ រសាយតនំ។>
      text <៦៣១>, <កតមំ តំ រូបំ រសាយតនំ។ យោ រសោ ចតុន្នំ មហាភូតានំ ឧបាទាយ អនិទស្សនោ សប្បដិឃោ មូលរសោ ខន្ធរសោ តចរសោ បត្តរសោ បុប្ផរសោ ផលរសោ អម្ពិលំ មធុរំ តិត្តកំ កដុកំ លោណិកំ ខារិកំ លម្ពិលំ កសាវោ សាទុ អសាទុ យោ វា បនញ្ញោបិ អត្ថិ រសោ ចតុន្នំ មហាភូតានំ ឧបាទាយ អនិទស្សនោ សប្បដិឃោ យំ រសំ អារព្ភ ជិវ្ហំ និស្សាយ ជិវ្ហាសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ រសំ អារព្ភ ជិវ្ហំ និស្សាយ ជិវ្ហាសម្ផស្សជា វេទនា…បេ។… សញ្ញា…បេ។… ចេតនា…បេ។… ជិវ្ហាវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ រសារម្មណោ ជិវ្ហំ និស្សាយ ជិវ្ហាសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ រសារម្មណា ជិវ្ហំ និស្សាយ ជិវ្ហាសម្ផស្សជា វេទនា…បេ។… សញ្ញា…បេ។… ចេតនា…បេ។… ជិវ្ហាវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា រសោ បេសោ រសាយតនំ បេតំ រសធាតុ បេសា ឥទំ តំ រូបំ រសាយតនំ។>
      text <៦៣២>, <កតមំ តំ រូបំ ឥត្ថិន្ទ្រិយំ។ យំ ឥត្ថិយា ឥត្ថិលិង្គំ ឥត្ថិនិមិត្តំ ឥត្ថិកុត្តំ ឥត្ថាកប្បោ ឥត្ថត្តំ ឥត្ថិភាវោ ឥទំ តំ រូបំ ឥត្ថិន្ទ្រិយំ។>
      text <៦៣៣>, <កតមំ តំ រូបំ បុរិសិន្ទ្រិយំ។ យំ បុរិសស្ស បុរិសលិង្គំ បុរិសនិមិត្តំ បុរិសកុត្តំ បុរិសាកប្បោ បុរិសត្តំ បុរិសភាវោ ឥទំ តំ រូបំ បុរិសិន្ទ្រិយំ។>
      text <៦៣៤>, <កតមំ តំ រូបំ ជីវិតិន្ទ្រិយំ។ យោ តេសំ រូបីនំ ធម្មានំ អាយុ ឋិតិ យបនា យាបនា ឥរិយនា វត្តនា បាលនា ជីវិតំ ជីវិតិន្ទ្រិយំ ឥទំ តំ រូបំ ជីវិតិន្ទ្រិយំ។>
      text <៦៣៥>, <កតមំ តំ រូបំ កាយវិញ្ញត្តិ។ យា កុសលចិត្តស្ស វា អកុសលចិត្តស្ស វា អព្យាកតចិត្តស្ស វា អភិក្កមន្តស្ស វា បដិក្កមន្តស្ស វា អាលោកេន្តស្ស វា វិលោកេន្តស្ស វា សមិញ្ជេន្តស្ស វា បសារេន្តស្ស វា កាយស្ស ថម្ភនា សន្ថម្ភនា សន្ថម្ភិតត្តំ វិញ្ញត្តិ វិញ្ញាបនា វិញ្ញាបិតត្តំ ឥទំ តំ រូបំ កាយវិញ្ញត្តិ។>
      text <៦៣៦>, <កតមំ តំ រូបំ វចីវិញ្ញត្តិ។ យា កុសលចិត្តស្ស វា អកុសលចិត្តស្ស វា អព្យាកតចិត្តស្ស វា វាចា គិរា ព្យប្បថោ ឧទីរណំ ឃោសោ ឃោសកម្មំ វាចា វចីភេទោ អយំ វុច្ចតិ វាចា។ យា តាយ វាចាយ វិញ្ញត្តិ វិញ្ញាបនា វិញ្ញាបិតត្តំ ឥទំ តំ រូបំ វចីវិញ្ញត្តិ។>
      text <៦៣៧>, <កតមំ តំ រូបំ អាកាសធាតុ។ យោ អាកាសោ អាកាសគតំ អឃំ អឃគតំ វិវរោ វិវរគតំ អសម្ផុដ្ឋំ ចតូហិ មហាភូតេហិ ឥទំ តំ រូបំ អាកាសធាតុ។>
      text <៦៣៨>, <កតមំ តំ រូបំ រូបស្ស លហុតា។ យា រូបស្ស លហុតា លហុបរិណាមតា អទន្ធនតា អវិត្ថនតា ឥទំ តំ រូបំ រូបស្ស លហុតា។>
      text <៦៣៩>, <កតមំ តំ រូបំ រូបស្ស មុទុតា។ យា រូបស្ស មុទុតា មទ្ទវតា អកក្ខឡតា អកថិនតា ឥទំ តំ រូបំ រូបស្ស មុទុតា។>
      text <៦៤០>, <កតមំ តំ រូបំ រូបស្ស កម្មញ្ញតា។ យា រូបស្ស កម្មញ្ញតា កម្មញ្ញត្តំ កម្មញ្ញភាវោ ឥទំ តំ រូបំ រូបស្ស កម្មញ្ញតា។>
      text <៦៤១>, <កតមំ តំ រូបំ រូបស្ស ឧបចយោ។ យោ អាយតនានំ អាចយោ សោ រូបស្ស ឧបចយោ ឥទំ តំ រូបំ រូបស្ស ឧបចយោ។>
      text <៦៤២>, <កតមំ តំ រូបំ រូបស្ស សន្តតិ។ យោ រូបស្ស ឧបចយោ សា រូបស្ស សន្តតិ ឥទំ តំ រូបំ រូបស្ស សន្តតិ។>
      text <៦៤៣>, <កតមំ តំ រូបំ រូបស្ស ជរតា។ យា រូបស្ស ជរា ជីរណតា ខណ្ឌិច្ចំ បាលិច្ចំ វលិត្តចតា អាយុនោ សំហានិ ឥន្ទ្រិយានំ បរិបាកោ ឥទំ តំ រូបំ រូបស្ស ជរតា។>
      text <៦៤៤>, <កតមំ តំ រូបំ រូបស្ស អនិច្ចតា។ យោ រូបស្ស ខយោ វយោ ភេទោ បរិភេទោ អនិច្ចតា អន្តរធានំ ឥទំ តំ រូបំ រូបស្ស អនិច្ចតា។>
      text <៦៤៥>, <កតមំ តំ រូបំ កពឡីការោ អាហារោ។ ឱទនោ កុម្មាសោ សត្តុ មច្ឆោ មំសំ ខីរំ ទធិ សប្បិ នវនីតំ តេលំ មធុ ផាណិតំ យំ វា បនញ្ញម្បិ អត្ថិ រូបំ យម្ហិ យម្ហិ ជនបទេ តេសំ តេសំ សត្តានំ មុខាសិយំ ទន្តវិខាទនំ គលជ្ឈោហរណីយំ កុច្ឆិវិត្ថម្ភនំ យាយ ឱជាយ សត្តា យាបេន្តិ ឥទំ តំ រូបំ កពឡីការោ អាហារោ។>
      stand <ឥទំ តំ រូបំ ឧបាទា។>
      stand <ឧបាទាភាជនីយំ។>
      stand <រូបកណ្ឌេ បឋមភាណវារោ។>
      text <៦៤៦>, <កតមំ តំ រូបំ នោ ឧបាទា។ ផោដ្ឋព្ពាយតនំ អាបោធាតុ។>
      text <៦៤៧>, <កតមំ តំ រូបំ ផោដ្ឋព្ពាយតនំ។ បថវីធាតុ តេជោធាតុ វាយោធាតុ កក្ខឡំ មុទុកំ សណ្ហំ ផរុសំ សុខសម្ផស្សំ ទុក្ខសម្ផស្សំ គរុកំ លហុកំ យំ ផោដ្ឋព្ពំ អនិទស្សនំ សប្បដិឃំ កាយេន អនិទស្សនេន សប្បដិឃេន ផុសិ វា ផុសតិ វា ផុសិស្សតិ វា ផុសេ វា ផោដ្ឋព្ពោ បេសោ ផោដ្ឋព្ពាយតនំ បេតំ ផោដ្ឋព្ពធាតុ បេសា ឥទំ តំ រូបំ ផោដ្ឋព្ពាយតនំ។>
      text <៦៤៨>, <កតមំ តំ រូបំ ផោដ្ឋព្ពាយតនំ។ បថវីធាតុ តេជោធាតុ វាយោធាតុ កក្ខឡំ មុទុកំ សណ្ហំ ផរុសំ សុខសម្ផស្សំ ទុក្ខសម្ផស្សំ គរុកំ លហុកំ យម្ហិ ផោដ្ឋព្ពម្ហិ អនិទស្សនម្ហិ សប្បដិឃម្ហិ កាយោ អនិទស្សនោ សប្បដិឃោ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា ផោដ្ឋព្ពោ បេសោ ផោដ្ឋព្ពាយតនំ បេតំ ផោដ្ឋព្ពធាតុ បេសា ឥទំ តំ រូបំ ផោដ្ឋព្ពាយតនំ។>
      text <៦៤៩>, <កតមំ តំ រូបំ ផោដ្ឋព្ពាយតនំ។ បថវីធាតុ តេជោធាតុ វាយោធាតុ កក្ខឡំ មុទុកំ សណ្ហំ ផរុសំ សុខសម្ផស្សំ ទុក្ខសម្ផស្សំ គរុកំ លហុកំ យោ ផោដ្ឋព្ពោ អនិទស្សនោ សប្បដិឃោ កាយម្ហិ អនិទស្សនម្ហិ សប្បដិឃម្ហិ បដិហញ្ញិ វា បដិហញ្ញតិ វា បដិហញ្ញិស្សតិ វា បដិហញ្ញេ វា ផោដ្ឋព្ពោ បេសោ ផោដ្ឋព្ពាយតនំ បេតំ ផោដ្ឋព្ពធាតុ បេសា ឥទំ តំ រូបំ ផោដ្ឋព្ពាយតនំ។>
      text <៦៥០>, <កតមំ តំ រូបំ ផោដ្ឋព្ពាយតនំ។ បថវីធាតុ តេជោធាតុ វាយោធាតុ កក្ខឡំ មុទុកំ សណ្ហំ ផរុសំ សុខសម្ផស្សំ ទុក្ខសម្ផស្សំ គរុកំ លហុកំ យំ ផោដ្ឋព្ពំ អារព្ភ កាយំ និស្សាយ កាយសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ផោដ្ឋព្ពំ អារព្ភ កាយំ និស្សាយ កាយសម្ផស្សជា វេទនា…បេ។… សញ្ញា…បេ។… ចេតនា…បេ។… កាយវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ផោដ្ឋព្ពារម្មណោ កាយំ និស្សាយ កាយសម្ផស្សោ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា…បេ។… យំ ផោដ្ឋព្ពារម្មណា កាយំ និស្សាយ កាយសម្ផស្សជា វេទនា…បេ។… សញ្ញា…បេ។… ចេតនា…បេ។… កាយវិញ្ញាណំ ឧប្បជ្ជិ វា ឧប្បជ្ជតិ វា ឧប្បជ្ជិស្សតិ វា ឧប្បជ្ជេ វា ផោដ្ឋព្ពោ បេសោ ផោដ្ឋព្ពាយតនំ បេតំ ផោដ្ឋព្ពធាតុ បេសា ឥទំ តំ រូបំ ផោដ្ឋព្ពាយតនំ។>
      text <៦៥១>, <កតមំ តំ រូបំ អាបោធាតុ។ យំ អាបោ អាបោគតំ សិនេហោ សិនេហគតំ ពន្ធនត្តំ រូបស្ស ឥទំ តំ រូបំ អាបោធាតុ។>
      stand <ឥទំ តំ រូបំ នោ ឧបាទា។>
      text <៦៥២>, <កតមំ តំ រូបំ ឧបាទិណ្ណំ។ ចក្ខាយតនំ សោតាយតនំ ឃានាយតនំ ជិវ្ហាយតនំ កាយាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណំ។>
      text <៦៥៣>, <កតមំ តំ រូបំ អនុបាទិណ្ណំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណំ។>
      text <៦៥៤>, <កតមំ តំ រូបំ ឧបាទិណ្ណុបាទានិយំ។ ចក្ខាយតនំ…បេ។… កាយាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណុបាទានិយំ។>
      text <៦៥៥>, <កតមំ តំ រូបំ អនុបាទិណ្ណុបាទានិយំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណុបាទានិយំ។>
      text <៦៥៦>, <កតមំ តំ រូបំ សនិទស្សនំ។ រូបាយតនំ ឥទំ តំ រូបំ សនិទស្សនំ។>
      text <៦៥៧>, <កតមំ តំ រូបំ អនិទស្សនំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ អនិទស្សនំ។>
      text <៦៥៨>, <កតមំ តំ រូបំ សប្បដិឃំ។ ចក្ខាយតនំ សោតាយតនំ ឃានាយតនំ ជិវ្ហាយតនំ កាយាយតនំ រូបាយតនំ សទ្ទាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ សប្បដិឃំ។>
      text <៦៥៩>, <កតមំ តំ រូបំ អប្បដិឃំ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ អប្បដិឃំ។>
      text <៦៦០>, <កតមំ តំ រូបំ ឥន្ទ្រិយំ។ ចក្ខុន្ទ្រិយំ សោតិន្ទ្រិយំ ឃានិន្ទ្រិយំ ជិវ្ហិន្ទ្រិយំ កាយិន្ទ្រិយំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ ឥទំ តំ រូបំ ឥន្ទ្រិយំ។>
      text <៦៦១>, <កតមំ តំ រូបំ ន ឥន្ទ្រិយំ។ រូបាយតនំ…បេ។… កពឡីការោ អាហារោ ឥទំ តំ រូបំ ន ឥន្ទ្រិយំ។>
      text <៦៦២>, <កតមំ តំ រូបំ មហាភូតំ។ ផោដ្ឋព្ពាយតនំ អាបោធាតុ ឥទំ តំ រូបំ មហាភូតំ។>
      text <៦៦៣>, <កតមំ តំ រូបំ ន មហាភូតំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន មហាភូតំ។>
      text <៦៦៤>, <កតមំ តំ រូបំ វិញ្ញត្តិ។ កាយវិញ្ញត្តិ វចីវិញ្ញត្តិ ឥទំ តំ រូបំ វិញ្ញត្តិ។>
      text <៦៦៥>, <កតមំ តំ រូបំ ន វិញ្ញត្តិ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន វិញ្ញត្តិ។>
      text <៦៦៦>, <កតមំ តំ រូបំ ចិត្តសមុដ្ឋានំ។ កាយវិញ្ញត្តិ វចីវិញ្ញត្តិ យំ វា បនញ្ញម្បិ អត្ថិ រូបំ ចិត្តជំ ចិត្តហេតុកំ ចិត្តសមុដ្ឋានំ រូបាយតនំ សទ្ទាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ចិត្តសមុដ្ឋានំ។>
      text <៦៦៧>, <កតមំ តំ រូបំ ន ចិត្តសមុដ្ឋានំ។ ចក្ខាយតនំ…បេ។… កាយាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន ចិត្តជំ ន ចិត្តហេតុកំ ន ចិត្តសមុដ្ឋានំ រូបាយតនំ សទ្ទាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ន ចិត្តសមុដ្ឋានំ។>
      text <៦៦៨>, <កតមំ តំ រូបំ ចិត្តសហភុ។ កាយវិញ្ញត្តិ វចីវិញ្ញត្តិ ឥទំ តំ រូបំ ចិត្តសហភុ។>
      text <៦៦៩>, <កតមំ តំ រូបំ ន ចិត្តសហភុ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន ចិត្តសហភុ។>
      text <៦៧០>, <កតមំ តំ រូបំ ចិត្តានុបរិវត្តិ។ កាយវិញ្ញត្តិ វចីវិញ្ញត្តិ ឥទំ តំ រូបំ ចិត្តានុបរិវត្តិ។>
      text <៦៧១>, <កតមំ តំ រូបំ ន ចិត្តានុបរិវត្តិ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន ចិត្តានុបរិវត្តិ។>
      text <៦៧២>, <កតមំ តំ រូបំ អជ្ឈត្តិកំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ។>
      text <៦៧៣>, <កតមំ តំ រូបំ ពាហិរំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ។>
      text <៦៧៤>, <កតមំ តំ រូបំ ឱឡារិកំ។ ចក្ខាយតនំ…បេ។… ផោដ្ឋព្ពាយតនំ ឥទំ តំ រូបំ ឱឡារិកំ។>
      text <៦៧៥>, <កតមំ តំ រូបំ សុខុមំ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ សុខុមំ។>
      text <៦៧៦>, <កតមំ តំ រូបំ ទូរេ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ ទូរេ។>
      text <៦៧៧>, <កតមំ តំ រូបំ សន្តិកេ។ ចក្ខាយតនំ…បេ។… ផោដ្ឋព្ពាយតនំ ឥទំ តំ រូបំ សន្តិកេ។>
      text <៦៧៨>, <កតមំ តំ រូបំ ចក្ខុសម្ផស្សស្ស វត្ថុ។ ចក្ខាយតនំ ឥទំ តំ រូបំ ចក្ខុសម្ផស្សស្ស វត្ថុ។>
      text <៦៧៩>, <កតមំ តំ រូបំ ចក្ខុសម្ផស្សស្ស ន វត្ថុ។ សោតាយតនំ…បេ។… កពឡីការោ អាហារោ ឥទំ តំ រូបំ ចក្ខុសម្ផស្សស្ស ន វត្ថុ។>
      text <៦៨០>, <កតមំ តំ រូបំ ចក្ខុសម្ផស្សជាយ វេទនាយ…បេ។… សញ្ញាយ…បេ។… ចេតនាយ …បេ។… ចក្ខុវិញ្ញាណស្ស វត្ថុ។ ចក្ខាយតនំ ឥទំ តំ រូបំ ចក្ខុវិញ្ញាណស្ស វត្ថុ។>
      text <៦៨១>, <កតមំ តំ រូបំ ចក្ខុវិញ្ញាណស្ស ន វត្ថុ។ សោតាយតនំ…បេ។… កពឡីការោ អាហារោ ឥទំ តំ រូបំ ចក្ខុវិញ្ញាណស្ស ន វត្ថុ។>
      text <៦៨២>, <កតមំ តំ រូបំ សោតសម្ផស្សស្ស…បេ។… ឃានសម្ផស្សស្ស…បេ។… ជិវ្ហាសម្ផស្សស្ស…បេ។… កាយសម្ផស្សស្ស វត្ថុ។ កាយាយតនំ ឥទំ តំ រូបំ កាយសម្ផស្សស្ស វត្ថុ។>
      text <៦៨៣>, <កតមំ តំ រូបំ កាយសម្ផស្សស្ស ន វត្ថុ។ ចក្ខាយតនំ…បេ។… កពឡីការោ អាហារោ ឥទំ តំ រូបំ កាយសម្ផស្សស្ស ន វត្ថុ។>
      text <៦៨៤>, <កតមំ តំ រូបំ កាយសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… កាយវិញ្ញាណស្ស វត្ថុ។ កាយាយតនំ ឥទំ តំ រូបំ កាយវិញ្ញាណស្ស វត្ថុ។>
      text <៦៨៥>, <កតមំ តំ រូបំ កាយវិញ្ញាណស្ស ន វត្ថុ។ ចក្ខាយតនំ…បេ។… កពឡីការោ អាហារោ ឥទំ តំ រូបំ កាយវិញ្ញាណស្ស ន វត្ថុ។>
      text <៦៨៦>, <កតមំ តំ រូបំ ចក្ខុសម្ផស្សស្ស អារម្មណំ។ រូបាយតនំ ឥទំ តំ រូបំ ចក្ខុសម្ផស្សស្ស អារម្មណំ។>
      text <៦៨៧>, <កតមំ តំ រូបំ ចក្ខុសម្ផស្សស្ស ន អារម្មណំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ចក្ខុសម្ផស្សស្ស ន អារម្មណំ។>
      text <៦៨៨>, <កតមំ តំ រូបំ ចក្ខុសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… ចក្ខុវិញ្ញាណស្ស អារម្មណំ។ រូបាយតនំ ឥទំ តំ រូបំ ចក្ខុវិញ្ញាណស្ស អារម្មណំ។>
      text <៦៨៩>, <កតមំ តំ រូបំ ចក្ខុវិញ្ញាណស្ស ន អារម្មណំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ចក្ខុវិញ្ញាណស្ស ន អារម្មណំ។>
      text <៦៩០>, <កតមំ តំ រូបំ សោតសម្ផស្សស្ស…បេ។… ឃានសម្ផស្សស្ស …បេ។… ជិវ្ហាសម្ផស្សស្ស…បេ។… កាយសម្ផស្សស្ស អារម្មណំ។ ផោដ្ឋព្ពាយតនំ ឥទំ តំ រូបំ កាយសម្ផស្សស្ស អារម្មណំ។>
      text <៦៩១>, <កតមំ តំ រូបំ កាយសម្ផស្សស្ស ន អារម្មណំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ កាយសម្ផស្សស្ស ន អារម្មណំ។>
      text <៦៩២>, <កតមំ តំ រូបំ កាយសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… កាយវិញ្ញាណស្ស អារម្មណំ។ ផោដ្ឋព្ពាយតនំ ឥទំ តំ រូបំ កាយវិញ្ញាណស្ស អារម្មណំ។>
      text <៦៩៣>, <កតមំ តំ រូបំ កាយវិញ្ញាណស្ស ន អារម្មណំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ កាយវិញ្ញាណស្ស ន អារម្មណំ។>
      text <៦៩៤>, <កតមំ តំ រូបំ ចក្ខាយតនំ។ យំ ចក្ខុ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ ចក្ខាយតនំ។>
      text <៦៩៥>, <កតមំ តំ រូបំ ន ចក្ខាយតនំ។ សោតាយតនំ…បេ។… កពឡីការោ អាហារោ ឥទំ តំ រូបំ ន ចក្ខាយតនំ។>
      text <៦៩៦>, <កតមំ តំ រូបំ សោតាយតនំ…បេ។… ឃានាយតនំ…បេ។… ជិវ្ហាយតនំ…បេ។… កាយាយតនំ។ យោ កាយោ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ កាយាយតនំ។>
      text <៦៩៧>, <កតមំ តំ រូបំ ន កាយាយតនំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន កាយាយតនំ។>
      text <៦៩៨>, <កតមំ តំ រូបំ រូបាយតនំ។ យំ រូបំ ចតុន្នំ មហាភូតានំ ឧបាទាយ វណ្ណនិភា…បេ។… រូបធាតុ បេសា ឥទំ តំ រូបំ រូបាយតនំ។>
      text <៦៩៩>, <កតមំ តំ រូបំ ន រូបាយតនំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន រូបាយតនំ។>
      text <៧០០>, <កតមំ តំ រូបំ សទ្ទាយតនំ…បេ។… គន្ធាយតនំ …បេ។… រសាយតនំ…បេ។… ផោដ្ឋព្ពាយតនំ។ បថវីធាតុ…បេ។… ផោដ្ឋព្ពធាតុ បេសា ឥទំ តំ រូបំ ផោដ្ឋព្ពាយតនំ។>
      text <៧០១>, <កតមំ តំ រូបំ ន ផោដ្ឋព្ពាយតនំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន ផោដ្ឋព្ពាយតនំ។>
      text <៧០២>, <កតមំ តំ រូបំ ចក្ខុធាតុ។ ចក្ខាយតនំ ឥទំ តំ រូបំ ចក្ខុធាតុ។>
      text <៧០៣>, <កតមំ តំ រូបំ ន ចក្ខុធាតុ។ សោតាយតនំ…បេ។… កពឡីការោ អាហារោ ឥទំ តំ រូបំ ន ចក្ខុធាតុ។>
      text <៧០៤>, <កតមំ តំ រូបំ សោតធាតុ…បេ។… ឃានធាតុ…បេ។… ជិវ្ហាធាតុ…បេ។… កាយធាតុ។ កាយាយតនំ ឥទំ តំ រូបំ កាយធាតុ។>
      text <៧០៥>, <កតមំ តំ រូបំ ន កាយធាតុ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន កាយធាតុ។>
      text <៧០៦>, <កតមំ តំ រូបំ រូបធាតុ។ រូបាយតនំ ឥទំ តំ រូបំ រូបធាតុ។>
      text <៧០៧>, <កតមំ តំ រូបំ ន រូបធាតុ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន រូបធាតុ។>
      text <៧០៨>, <កតមំ តំ រូបំ សទ្ទធាតុ…បេ។… គន្ធធាតុ…បេ។… រសធាតុ…បេ។… ផោដ្ឋព្ពធាតុ។ ផោដ្ឋព្ពាយតនំ ឥទំ តំ រូបំ ផោដ្ឋព្ពធាតុ។>
      text <៧០៩>, <កតមំ តំ រូបំ ន ផោដ្ឋព្ពធាតុ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន ផោដ្ឋព្ពធាតុ។>
      text <៧១០>, <កតមំ តំ រូបំ ចក្ខុន្ទ្រិយំ។ យំ ចក្ខុ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ ចក្ខុន្ទ្រិយំ។>
      text <៧១១>, <កតមំ តំ រូបំ ន ចក្ខុន្ទ្រិយំ។ សោតាយតនំ…បេ។… កពឡីការោ អាហារោ ឥទំ តំ រូបំ ន ចក្ខុន្ទ្រិយំ។>
      text <៧១២>, <កតមំ តំ រូបំ សោតិន្ទ្រិយំ…បេ។… ឃានិន្ទ្រិយំ…បេ។… ជិវ្ហិន្ទ្រិយំ…បេ។… កាយិន្ទ្រិយំ។ យោ កាយោ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ កាយិន្ទ្រិយំ។>
      text <៧១៣>, <កតមំ តំ រូបំ ន កាយិន្ទ្រិយំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន កាយិន្ទ្រិយំ។>
      text <៧១៤>, <កតមំ តំ រូបំ ឥត្ថិន្ទ្រិយំ។ យំ ឥត្ថិយា ឥត្ថិលិង្គំ ឥត្ថិនិមិត្តំ ឥត្ថិកុត្តំ ឥត្ថាកប្បោ ឥត្ថត្តំ ឥត្ថិភាវោ ឥទំ តំ រូបំ ឥត្ថិន្ទ្រិយំ។>
      text <៧១៥>, <កតមំ តំ រូបំ ន ឥត្ថិន្ទ្រិយំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន ឥត្ថិន្ទ្រិយំ។>
      text <៧១៦>, <កតមំ តំ រូបំ បុរិសិន្ទ្រិយំ។ យំ បុរិសស្ស បុរិសលិង្គំ បុរិសនិមិត្តំ បុរិសកុត្តំ បុរិសាកប្បោ បុរិសត្តំ បុរិសភាវោ ឥទំ តំ រូបំ បុរិសិន្ទ្រិយំ។>
      text <៧១៧>, <កតមំ តំ រូបំ ន បុរិសិន្ទ្រិយំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន បុរិសិន្ទ្រិយំ។>
      text <៧១៨>, <កតមំ តំ រូបំ ជីវិតិន្ទ្រិយំ។ យោ តេសំ រូបីនំ ធម្មានំ អាយុ ឋិតិ យបនា យាបនា ឥរិយនា វត្តនា បាលនា ជីវិតំ ជីវិតិន្ទ្រិយំ ឥទំ តំ រូបំ ជីវិតិន្ទ្រិយំ។>
      text <៧១៩>, <កតមំ តំ រូបំ ន ជីវិតិន្ទ្រិយំ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន ជីវិតិន្ទ្រិយំ។>
      text <៧២០>, <កតមំ តំ រូបំ កាយវិញ្ញត្តិ។ យា កុសលចិត្តស្ស វា អកុសលចិត្តស្ស វា អព្យាកតចិត្តស្ស វា អភិក្កមន្តស្ស វា បដិក្កមន្តស្ស វា អាលោកេន្តស្ស វា វិលោកេន្តស្ស វា សមិញ្ជេន្តស្ស វា បសារេន្តស្ស វា កាយស្ស ថម្ភនា សន្ថម្ភនា សន្ថម្ភិតត្តំ វិញ្ញត្តិ វិញ្ញាបនា វិញ្ញាបិតត្តំ ឥទំ តំ រូបំ កាយវិញ្ញត្តិ។>
      text <៧២១>, <កតមំ តំ រូបំ ន កាយវិញ្ញត្តិ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន កាយវិញ្ញត្តិ។>
      text <៧២២>, <កតមំ តំ រូបំ វចីវិញ្ញត្តិ។ យា កុសលចិត្តស្ស វា អកុសលចិត្តស្ស វា អព្យាកតចិត្តស្ស វា វាចា គិរា ព្យប្បថោ ឧទីរណំ ឃោសោ ឃោសកម្មំ វាចា វចីភេទោ អយំ វុច្ចតិ វាចា។ យា តាយ វាចាយ វិញ្ញត្តិ វិញ្ញាបនា វិញ្ញាបិតត្តំ ឥទំ តំ រូបំ វចីវិញ្ញត្តិ។>
      text <៧២៣>, <កតមំ តំ រូបំ ន វចីវិញ្ញត្តិ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន វចីវិញ្ញត្តិ។>
      text <៧២៤>, <កតមំ តំ រូបំ អាកាសធាតុ។ យោ អាកាសោ អាកាសគតំ អឃំ អឃគតំ វិវរោ វិវរគតំ អសម្ផុដ្ឋំ ចតូហិ មហាភូតេហិ ឥទំ តំ រូបំ អាកាសធាតុ។>
      text <៧២៥>, <កតមំ តំ រូបំ ន អាកាសធាតុ។ ចក្ខាយតនំ …បេ។… កពឡីការោ អាហារោ ឥទំ តំ រូបំ ន អាកាសធាតុ។>
      text <៧២៦>, <កតមំ តំ រូបំ អាបោធាតុ។ យំ អាបោ អាបោគតំ សិនេហោ សិនេហគតំ ពន្ធនត្តំ រូបស្ស ឥទំ តំ រូបំ អាបោធាតុ។>
      text <៧២៧>, <កតមំ តំ រូបំ ន អាបោធាតុ។ ចក្ខាយតនំ…បេ។… កពឡីការោ អាហារោ ឥទំ តំ រូបំ ន អាបោធាតុ។>
      text <៧២៨>, <កតមំ តំ រូបំ រូបស្ស លហុតា។ យា រូបស្ស លហុតា លហុបរិណាមតា អទន្ធនតា អវិត្ថនតា ឥទំ តំ រូបំ រូបស្ស លហុតា។>
      text <៧២៩>, <កតមំ តំ រូបំ រូបស្ស ន លហុតា។ ចក្ខាយតនំ…បេ។… កពឡីការោ អាហារោ ឥទំ តំ រូបំ រូបស្ស ន លហុតា។>
      text <៧៣០>, <កតមំ តំ រូបំ រូបស្ស មុទុតា។ យា រូបស្ស មុទុតា មទ្ទវតា អកក្ខឡតា អកថិនតា ឥទំ តំ រូបំ រូបស្ស មុទុតា។>
      text <៧៣១>, <កតមំ តំ រូបំ រូបស្ស ន មុទុតា។ ចក្ខាយតនំ…បេ។… កពឡីការោ អាហារោ ឥទំ តំ រូបំ រូបស្ស ន មុទុតា។>
      text <៧៣២>, <កតមំ តំ រូបំ រូបស្ស កម្មញ្ញតា។ យា រូបស្ស កម្មញ្ញតា កម្មញ្ញត្តំ កម្មញ្ញភាវោ ឥទំ តំ រូបំ រូបស្ស កម្មញ្ញតា។>
      text <៧៣៣>, <កតមំ តំ រូបំ រូបស្ស ន កម្មញ្ញតា។ ចក្ខាយតនំ…បេ។… កពឡីការោ អាហារោ ឥទំ តំ រូបំ រូបស្ស ន កម្មញ្ញតា។>
      text <៧៣៤>, <កតមំ តំ រូបំ រូបស្ស ឧបចយោ។ យោ អាយតនានំ អាចយោ សោ រូបស្ស ឧបចយោ ឥទំ តំ រូបំ រូបស្ស ឧបចយោ។>
      text <៧៣៥>, <កតមំ តំ រូបំ រូបស្ស ន ឧបចយោ។ ចក្ខាយតនំ…បេ។… កពឡីការោ អាហារោ ឥទំ តំ រូបំ រូបស្ស ន ឧបចយោ។>
      text <៧៣៦>, <កតមំ តំ រូបំ រូបស្ស សន្តតិ។ យោ រូបស្ស ឧបចយោ សា រូបស្ស សន្តតិ ឥទំ តំ រូបំ រូបស្ស សន្តតិ។>
      text <៧៣៧>, <កតមំ តំ រូបំ រូបស្ស ន សន្តតិ។ ចក្ខាយតនំ…បេ។… កពឡីការោ អាហារោ ឥទំ តំ រូបំ រូបស្ស ន សន្តតិ។>
      text <៧៣៨>, <កតមំ តំ រូបំ រូបស្ស ជរតា។ យា រូបស្ស ជរា ជីរណតា ខណ្ឌិច្ចំ បាលិច្ចំ វលិត្តចតា អាយុនោ សំហានិ ឥន្ទ្រិយានំ បរិបាកោ ឥទំ តំ រូបំ រូបស្ស ជរតា។>
      text <៧៣៩>, <កតមំ តំ រូបំ រូបស្ស ន ជរតា។ ចក្ខាយតនំ…បេ។… កពឡីការោ អាហារោ ឥទំ តំ រូបំ រូបស្ស ន ជរតា។>
      text <៧៤០>, <កតមំ តំ រូបំ រូបស្ស អនិច្ចតា។ យោ រូបស្ស ខយោ វយោ ភេទោ បរិភេទោ អនិច្ចតា អន្តរធានំ ឥទំ តំ រូបំ រូបស្ស អនិច្ចតា។>
      text <៧៤១>, <កតមំ តំ រូបំ រូបស្ស ន អនិច្ចតា។ ចក្ខាយតនំ…បេ។… កពឡីការោ អាហារោ ឥទំ តំ រូបំ រូបស្ស ន អនិច្ចតា។>
      text <៧៤២>, <កតមំ តំ រូបំ កពឡីការោ អាហារោ។ ឱទនោ កុម្មាសោ សត្តុ មច្ឆោ មំសំ ខីរំ ទធិ សប្បិ នវនីតំ តេលំ មធុ ផាណិតំ យំ វា បនញ្ញម្បិ អត្ថិ រូបំ យម្ហិ យម្ហិ ជនបទេ តេសំ តេសំ សត្តានំ មុខាសិយំ ទន្តវិខាទនំ គលជ្ឈោហរណីយំ កុច្ឆិវិត្ថម្ភនំ យាយ ឱជាយ សត្តា យាបេន្តិ ឥទំ តំ រូបំ កពឡីការោ អាហារោ។>
      text <៧៤៣>, <កតមំ តំ រូបំ ន កពឡីការោ អាហារោ។ ចក្ខាយតនំ…បេ។… រូបស្ស អនិច្ចតា ឥទំ តំ រូបំ ន កពឡីការោ អាហារោ។>
      stand <ឯវំ ទុវិធេន រូបសង្គហោ។>
      stand <ទុកនិទ្ទេសោ។>
    text <តិកនិទ្ទេសោ>
      text <៧៤៤>, <កតមំ តំ រូបំ អជ្ឈត្តិកំ ឧបាទា។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ឧបាទា។>
      text <៧៤៥>, <កតមំ តំ រូបំ ពាហិរំ ឧបាទា។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ឧបាទា។>
      text <៧៤៦>, <កតមំ តំ រូបំ ពាហិរំ នោ ឧបាទា។ ផោដ្ឋព្ពាយតនំ អាបោធាតុ ឥទំ តំ រូបំ ពាហិរំ នោ ឧបាទា។>
      text <៧៤៧>, <កតមំ តំ រូបំ អជ្ឈត្តិកំ ឧបាទិណ្ណំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ឧបាទិណ្ណំ។>
      text <៧៤៨>, <កតមំ តំ រូបំ ពាហិរំ ឧបាទិណ្ណំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ពាហិរំ ឧបាទិណ្ណំ។>
      text <៧៤៩>, <កតមំ តំ រូបំ ពាហិរំ អនុបាទិណ្ណំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ពាហិរំ អនុបាទិណ្ណំ។>
      text <៧៥០>, <កតមំ តំ រូបំ អជ្ឈត្តិកំ ឧបាទិណ្ណុបាទានិយំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ឧបាទិណ្ណុបាទានិយំ។>
      text <៧៥១>, <កតមំ តំ រូបំ ពាហិរំ ឧបាទិណ្ណុបាទានិយំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ពាហិរំ ឧបាទិណ្ណុបាទានិយំ។>
      text <៧៥២>, <កតមំ តំ រូបំ ពាហិរំ អនុបាទិណ្ណុបាទានិយំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ពាហិរំ អនុបាទិណ្ណុបាទានិយំ។>
      text <៧៥៣>, <កតមំ តំ រូបំ អជ្ឈត្តិកំ អនិទស្សនំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ អនិទស្សនំ។>
      text <៧៥៤>, <កតមំ តំ រូបំ ពាហិរំ សនិទស្សនំ។ រូបាយតនំ ឥទំ តំ រូបំ ពាហិរំ សនិទស្សនំ។>
      text <៧៥៥>, <កតមំ តំ រូបំ ពាហិរំ អនិទស្សនំ។ សទ្ទាយតនំ …បេ។… កពឡីការោ អាហារោ ឥទំ តំ រូបំ ពាហិរំ អនិទស្សនំ។>
      text <៧៥៦>, <កតមំ តំ រូបំ អជ្ឈត្តិកំ សប្បដិឃំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ សប្បដិឃំ។>
      text <៧៥៧>, <កតមំ តំ រូបំ ពាហិរំ សប្បដិឃំ។ រូបាយតនំ…បេ។… ផោដ្ឋព្ពាយតនំ ឥទំ តំ រូបំ ពាហិរំ សប្បដិឃំ។>
      text <៧៥៨>, <កតមំ តំ រូបំ ពាហិរំ អប្បដិឃំ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ ពាហិរំ អប្បដិឃំ។>
      text <៧៥៩>, <កតមំ តំ រូបំ អជ្ឈត្តិកំ ឥន្ទ្រិយំ។ ចក្ខុន្ទ្រិយំ…បេ។… កាយិន្ទ្រិយំ ឥទំ តំ រូបំ អជ្ឈត្តិកំ ឥន្ទ្រិយំ។>
      text <៧៦០>, <កតមំ តំ រូបំ ពាហិរំ ឥន្ទ្រិយំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ ឥទំ តំ រូបំ ពាហិរំ ឥន្ទ្រិយំ។>
      text <៧៦១>, <កតមំ តំ រូបំ ពាហិរំ ន ឥន្ទ្រិយំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ឥន្ទ្រិយំ។>
      text <៧៦២>, <កតមំ តំ រូបំ អជ្ឈត្តិកំ ន មហាភូតំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន មហាភូតំ។>
      text <៧៦៣>, <កតមំ តំ រូបំ ពាហិរំ មហាភូតំ។ ផោដ្ឋព្ពាយតនំ អាបោធាតុ ឥទំ តំ រូបំ ពាហិរំ មហាភូតំ។>
      text <៧៦៤>, <កតមំ តំ រូបំ ពាហិរំ ន មហាភូតំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន មហាភូតំ។>
      text <៧៦៥>, <កតមំ តំ រូបំ អជ្ឈត្តិកំ ន វិញ្ញត្តិ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន វិញ្ញត្តិ។>
      text <៧៦៦>, <កតមំ តំ រូបំ ពាហិរំ វិញ្ញត្តិ។ កាយវិញ្ញត្តិ វចីវិញ្ញត្តិ ឥទំ តំ រូបំ ពាហិរំ វិញ្ញត្តិ។>
      text <៧៦៧>, <កតមំ តំ រូបំ ពាហិរំ ន វិញ្ញត្តិ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន វិញ្ញត្តិ។>
      text <៧៦៨>, <កតមំ តំ រូបំ អជ្ឈត្តិកំ ន ចិត្តសមុដ្ឋានំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ចិត្តសមុដ្ឋានំ។>
      text <៧៦៩>, <កតមំ តំ រូបំ ពាហិរំ ចិត្តសមុដ្ឋានំ។ កាយវិញ្ញត្តិ វចីវិញ្ញត្តិ យំ វា បនញ្ញម្បិ អត្ថិ រូបំ ចិត្តជំ ចិត្តហេតុកំ ចិត្តសមុដ្ឋានំ រូបាយតនំ សទ្ទាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ពាហិរំ ចិត្តសមុដ្ឋានំ។>
      text <៧៧០>, <កតមំ តំ រូបំ ពាហិរំ ន ចិត្តសមុដ្ឋានំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន ចិត្តជំ ន ចិត្តហេតុកំ ន ចិត្តសមុដ្ឋានំ រូបាយតនំ សទ្ទាយតនំ គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ពាហិរំ ន ចិត្តសមុដ្ឋានំ។>
      text <៧៧១>, <កតមំ តំ រូបំ អជ្ឈត្តិកំ ន ចិត្តសហភុ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ចិត្តសហភុ។>
      text <៧៧២>, <កតមំ តំ រូបំ ពាហិរំ ចិត្តសហភុ។ កាយវិញ្ញត្តិ វចីវិញ្ញត្តិ ឥទំ តំ រូបំ ពាហិរំ ចិត្តសហភុ។>
      text <៧៧៣>, <កតមំ តំ រូបំ ពាហិរំ ន ចិត្តសហភុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ចិត្តសហភុ។>
      text <៧៧៤>, <កតមំ តំ រូបំ អជ្ឈត្តិកំ ន ចិត្តានុបរិវត្តិ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ចិត្តានុបរិវត្តិ។>
      text <៧៧៥>, <កតមំ តំ រូបំ ពាហិរំ ចិត្តានុបរិវត្តិ។ កាយវិញ្ញត្តិ វចីវិញ្ញត្តិ ឥទំ តំ រូបំ ពាហិរំ ចិត្តានុបរិវត្តិ។>
      text <៧៧៦>, <កតមំ តំ រូបំ ពាហិរំ ន ចិត្តានុបរិវត្តិ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ចិត្តានុបរិវត្តិ។>
      text <៧៧៧>, <កតមំ តំ រូបំ អជ្ឈត្តិកំ ឱឡារិកំ។ ចក្ខាយតនំ …បេ។… កាយាយតនំ ឥទំ តំ រូបំ អជ្ឈត្តិកំ ឱឡារិកំ។>
      text <៧៧៨>, <កតមំ តំ រូបំ ពាហិរំ ឱឡារិកំ។ រូបាយតនំ…បេ។… ផោដ្ឋព្ពាយតនំ ឥទំ តំ រូបំ ពាហិរំ ឱឡារិកំ។>
      text <៧៧៩>, <កតមំ តំ រូបំ ពាហិរំ សុខុមំ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ ពាហិរំ សុខុមំ។>
      text <៧៨០>, <កតមំ តំ រូបំ អជ្ឈត្តិកំ សន្តិកេ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ សន្តិកេ។>
      text <៧៨១>, <កតមំ តំ រូបំ ពាហិរំ ទូរេ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ ពាហិរំ ទូរេ។>
      text <៧៨២>, <កតមំ តំ រូបំ ពាហិរំ សន្តិកេ។ រូបាយតនំ…បេ។… ផោដ្ឋព្ពាយតនំ ឥទំ តំ រូបំ ពាហិរំ សន្តិកេ។>
      text <៧៨៣>, <កតមំ តំ រូបំ ពាហិរំ ចក្ខុសម្ផស្សស្ស ន វត្ថុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ចក្ខុសម្ផស្សស្ស ន វត្ថុ។>
      text <៧៨៤>, <កតមំ តំ រូបំ អជ្ឈត្តិកំ ចក្ខុសម្ផស្សស្ស វត្ថុ។ ចក្ខាយតនំ ឥទំ តំ រូបំ អជ្ឈត្តិកំ ចក្ខុសម្ផស្សស្ស វត្ថុ។>
      text <៧៨៥>, <កតមំ តំ រូបំ អជ្ឈត្តិកំ ចក្ខុសម្ផស្សស្ស ន វត្ថុ។ សោតាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ចក្ខុសម្ផស្សស្ស ន វត្ថុ។>
      text <៧៨៦>, <កតមំ តំ រូបំ ពាហិរំ ចក្ខុសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… ចក្ខុវិញ្ញាណស្ស ន វត្ថុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ចក្ខុវិញ្ញាណស្ស ន វត្ថុ។>
      text <៧៨៧>, <កតមំ តំ រូបំ អជ្ឈត្តិកំ ចក្ខុវិញ្ញាណស្ស វត្ថុ។ ចក្ខាយតនំ ឥទំ តំ រូបំ អជ្ឈត្តិកំ ចក្ខុវិញ្ញាណស្ស វត្ថុ។>
      text <៧៨៨>, <កតមំ តំ រូបំ អជ្ឈត្តិកំ ចក្ខុវិញ្ញាណស្ស ន វត្ថុ។ សោតាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ចក្ខុវិញ្ញាណស្ស ន វត្ថុ។>
      text <៧៨៩>, <កតមំ តំ រូបំ ពាហិរំ សោតសម្ផស្សស្ស…បេ។… ឃានសម្ផស្សស្ស…បេ។… ជិវ្ហាសម្ផស្សស្ស…បេ។… កាយសម្ផស្សស្ស ន វត្ថុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ កាយសម្ផស្សស្ស ន វត្ថុ។>
      text <៧៩០>, <កតមំ តំ រូបំ អជ្ឈត្តិកំ កាយសម្ផស្សស្ស វត្ថុ។ កាយាយតនំ ឥទំ តំ រូបំ អជ្ឈត្តិកំ កាយសម្ផស្សស្ស វត្ថុ។>
      text <៧៩១>, <កតមំ តំ រូបំ អជ្ឈត្តិកំ កាយសម្ផស្សស្ស ន វត្ថុ។ ចក្ខាយតនំ…បេ។… ជិវ្ហាយតនំ ឥទំ តំ រូបំ អជ្ឈត្តិកំ កាយសម្ផស្សស្ស ន វត្ថុ។>
      text <៧៩២>, <កតមំ តំ រូបំ ពាហិរំ កាយសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… កាយវិញ្ញាណស្ស ន វត្ថុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ កាយវិញ្ញាណស្ស ន វត្ថុ។>
      text <៧៩៣>, <កតមំ តំ រូបំ អជ្ឈត្តិកំ កាយវិញ្ញាណស្ស វត្ថុ។ កាយាយតនំ ឥទំ តំ រូបំ អជ្ឈត្តិកំ កាយវិញ្ញាណស្ស វត្ថុ។>
      text <៧៩៤>, <កតមំ តំ រូបំ អជ្ឈត្តិកំ កាយវិញ្ញាណស្ស ន វត្ថុ។ ចក្ខាយតនំ…បេ។… ជិវ្ហាយតនំ ឥទំ តំ រូបំ អជ្ឈត្តិកំ កាយវិញ្ញាណស្ស ន វត្ថុ។>
      text <៧៩៥>, <កតមំ តំ រូបំ អជ្ឈត្តិកំ ចក្ខុសម្ផស្សស្ស ន អារម្មណំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ចក្ខុសម្ផស្សស្ស ន អារម្មណំ។>
      text <៧៩៦>, <កតមំ តំ រូបំ ពាហិរំ ចក្ខុសម្ផស្សស្ស អារម្មណំ។ រូបាយតនំ ឥទំ តំ រូបំ ពាហិរំ ចក្ខុសម្ផស្សស្ស អារម្មណំ។>
      text <៧៩៧>, <កតមំ តំ រូបំ ពាហិរំ ចក្ខុសម្ផស្សស្ស ន អារម្មណំ។ សទ្ទាយតនំ…បេ។… កពឡីការោ អាហារោ ឥទំ តំ រូបំ ពាហិរំ ចក្ខុសម្ផស្សស្ស ន អារម្មណំ។>
      text <៧៩៨>, <កតមំ តំ រូបំ អជ្ឈត្តិកំ ចក្ខុសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… ចក្ខុវិញ្ញាណស្ស ន អារម្មណំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ចក្ខុវិញ្ញាណស្ស ន អារម្មណំ។>
      text <៧៩៩>, <កតមំ តំ រូបំ ពាហិរំ ចក្ខុវិញ្ញាណស្ស អារម្មណំ។ រូបាយតនំ ឥទំ តំ រូបំ ពាហិរំ ចក្ខុវិញ្ញាណស្ស អារម្មណំ។>
      text <៨០០>, <កតមំ តំ រូបំ ពាហិរំ ចក្ខុវិញ្ញាណស្ស ន អារម្មណំ។ សទ្ទាយតនំ…បេ។… កពឡីការោ អាហារោ ឥទំ តំ រូបំ ពាហិរំ ចក្ខុវិញ្ញាណស្ស ន អារម្មណំ។>
      text <៨០១>, <កតមំ តំ រូបំ អជ្ឈត្តិកំ សោតសម្ផស្សស្ស…បេ។… ឃានសម្ផស្សស្ស…បេ។… ជិវ្ហាសម្ផស្សស្ស…បេ។… កាយសម្ផស្សស្ស ន អារម្មណំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ កាយសម្ផស្សស្ស ន អារម្មណំ។>
      text <៨០២>, <កតមំ តំ រូបំ ពាហិរំ កាយសម្ផស្សស្ស អារម្មណំ។ ផោដ្ឋព្ពាយតនំ ឥទំ តំ រូបំ ពាហិរំ កាយសម្ផស្សស្ស អារម្មណំ។>
      text <៨០៣>, <កតមំ តំ រូបំ ពាហិរំ កាយសម្ផស្សស្ស ន អារម្មណំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ កាយសម្ផស្សស្ស ន អារម្មណំ។>
      text <៨០៤>, <កតមំ តំ រូបំ អជ្ឈត្តិកំ កាយសម្ផស្សជាយ វេទនាយ…បេ។… សញ្ញាយ…បេ។… ចេតនាយ…បេ។… កាយវិញ្ញាណស្ស ន អារម្មណំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ កាយវិញ្ញាណស្ស ន អារម្មណំ។>
      text <៨០៥>, <កតមំ តំ រូបំ ពាហិរំ កាយវិញ្ញាណស្ស អារម្មណំ។ ផោដ្ឋព្ពាយតនំ ឥទំ តំ រូបំ ពាហិរំ កាយវិញ្ញាណស្ស អារម្មណំ។>
      text <៨០៦>, <កតមំ តំ រូបំ ពាហិរំ កាយវិញ្ញាណស្ស ន អារម្មណំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ កាយវិញ្ញាណស្ស ន អារម្មណំ។>
      text <៨០៧>, <កតមំ តំ រូបំ ពាហិរំ ន ចក្ខាយតនំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ចក្ខាយតនំ។>
      text <៨០៨>, <កតមំ តំ រូបំ អជ្ឈត្តិកំ ចក្ខាយតនំ។ យំ ចក្ខុ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ អជ្ឈត្តិកំ ចក្ខាយតនំ។>
      text <៨០៩>, <កតមំ តំ រូបំ អជ្ឈត្តិកំ ន ចក្ខាយតនំ។ សោតាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ចក្ខាយតនំ។>
      text <៨១០>, <កតមំ តំ រូបំ ពាហិរំ ន សោតាយតនំ…បេ។… ន ឃានាយតនំ…បេ។… ន ជិវ្ហាយតនំ…បេ។… ន កាយាយតនំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន កាយាយតនំ។>
      text <៨១១>, <កតមំ តំ រូបំ អជ្ឈត្តិកំ កាយាយតនំ។ យោ កាយោ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ អជ្ឈត្តិកំ កាយាយតនំ។>
      text <៨១២>, <កតមំ តំ រូបំ អជ្ឈត្តិកំ ន កាយាយតនំ។ ចក្ខាយតនំ…បេ។… ជិវ្ហាយតនំ ឥទំ តំ រូបំ អជ្ឈត្តិកំ ន កាយាយតនំ។>
      text <៨១៣>, <កតមំ តំ រូបំ អជ្ឈត្តិកំ ន រូបាយតនំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន រូបាយតនំ។>
      text <៨១៤>, <កតមំ តំ រូបំ ពាហិរំ រូបាយតនំ។ យំ រូបំ ចតុន្នំ មហាភូតានំ ឧបាទាយ វណ្ណនិភា…បេ។… រូបធាតុ បេសា ឥទំ តំ រូបំ ពាហិរំ រូបាយតនំ។>
      text <៨១៥>, <កតមំ តំ រូបំ ពាហិរំ ន រូបាយតនំ។ សទ្ទាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន រូបាយតនំ។>
      text <៨១៦>, <កតមំ តំ រូបំ អជ្ឈត្តិកំ ន សទ្ទាយតនំ…បេ។… ន គន្ធាយតនំ…បេ។… ន រសាយតនំ…បេ។… ន ផោដ្ឋព្ពាយតនំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ផោដ្ឋព្ពាយតនំ។>
      text <៨១៧>, <កតមំ តំ រូបំ ពាហិរំ ផោដ្ឋព្ពាយតនំ។ បថវីធាតុ…បេ។… ផោដ្ឋព្ពធាតុ បេសា ឥទំ តំ រូបំ ពាហិរំ ផោដ្ឋព្ពាយតនំ។>
      text <៨១៨>, <កតមំ តំ រូបំ ពាហិរំ ន ផោដ្ឋព្ពាយតនំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ផោដ្ឋព្ពាយតនំ។>
      text <៨១៩>, <កតមំ តំ រូបំ ពាហិរំ ន ចក្ខុធាតុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ចក្ខុធាតុ។>
      text <៨២០>, <កតមំ តំ រូបំ អជ្ឈត្តិកំ ចក្ខុធាតុ។ ចក្ខាយតនំ ឥទំ តំ រូបំ អជ្ឈត្តិកំ ចក្ខុធាតុ។>
      text <៨២១>, <កតមំ តំ រូបំ អជ្ឈត្តិកំ ន ចក្ខុធាតុ។ សោតាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ចក្ខុធាតុ។>
      text <៨២២>, <កតមំ តំ រូបំ ពាហិរំ ន សោតធាតុ…បេ។… ន ឃានធាតុ…បេ។… ន ជិវ្ហាធាតុ…បេ។… ន កាយធាតុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន កាយធាតុ។>
      text <៨២៣>, <កតមំ តំ រូបំ អជ្ឈត្តិកំ កាយធាតុ។ កាយាយតនំ ឥទំ តំ រូបំ អជ្ឈត្តិកំ កាយធាតុ។>
      text <៨២៤>, <កតមំ តំ រូបំ អជ្ឈត្តិកំ ន កាយធាតុ។ ចក្ខាយតនំ…បេ។… ជិវ្ហាយតនំ ឥទំ តំ រូបំ អជ្ឈត្តិកំ ន កាយធាតុ។>
      text <៨២៥>, <កតមំ តំ រូបំ អជ្ឈត្តិកំ ន រូបធាតុ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន រូបធាតុ។>
      text <៨២៦>, <កតមំ តំ រូបំ ពាហិរំ រូបធាតុ។ រូបាយតនំ ឥទំ តំ រូបំ ពាហិរំ រូបធាតុ។>
      text <៨២៧>, <កតមំ តំ រូបំ ពាហិរំ ន រូបធាតុ។ សទ្ទាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន រូបធាតុ។>
      text <៨២៨>, <កតមំ តំ រូបំ អជ្ឈត្តិកំ ន សទ្ទធាតុ…បេ។… ន គន្ធធាតុ…បេ។… ន រសធាតុ …បេ។… ន ផោដ្ឋព្ពធាតុ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ផោដ្ឋព្ពធាតុ។>
      text <៨២៩>, <កតមំ តំ រូបំ ពាហិរំ ផោដ្ឋព្ពធាតុ។ ផោដ្ឋព្ពាយតនំ ឥទំ តំ រូបំ ពាហិរំ ផោដ្ឋព្ពធាតុ។>
      text <៨៣០>, <កតមំ តំ រូបំ ពាហិរំ ន ផោដ្ឋព្ពធាតុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ផោដ្ឋព្ពធាតុ។>
      text <៨៣១>, <កតមំ តំ រូបំ ពាហិរំ ន ចក្ខុន្ទ្រិយំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ចក្ខុន្ទ្រិយំ។>
      text <៨៣២>, <កតមំ តំ រូបំ អជ្ឈត្តិកំ ចក្ខុន្ទ្រិយំ។ យំ ចក្ខុ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ អជ្ឈត្តិកំ ចក្ខុន្ទ្រិយំ។>
      text <៨៣៣>, <កតមំ តំ រូបំ អជ្ឈត្តិកំ ន ចក្ខុន្ទ្រិយំ។ សោតាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ចក្ខុន្ទ្រិយំ។>
      text <៨៣៤>, <កតមំ តំ រូបំ ពាហិរំ ន សោតិន្ទ្រិយំ…បេ។… ន ឃានិន្ទ្រិយំ…បេ។… ន ជិវ្ហិន្ទ្រិយំ…បេ។… ន កាយិន្ទ្រិយំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន កាយិន្ទ្រិយំ។>
      text <៨៣៥>, <កតមំ តំ រូបំ អជ្ឈត្តិកំ កាយិន្ទ្រិយំ។ យោ កាយោ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ អជ្ឈត្តិកំ កាយិន្ទ្រិយំ។>
      text <៨៣៦>, <កតមំ តំ រូបំ អជ្ឈត្តិកំ ន កាយិន្ទ្រិយំ។ ចក្ខាយតនំ…បេ។… ជិវ្ហាយតនំ ឥទំ តំ រូបំ អជ្ឈត្តិកំ ន កាយិន្ទ្រិយំ។>
      text <៨៣៧>, <កតមំ តំ រូបំ អជ្ឈត្តិកំ ន ឥត្ថិន្ទ្រិយំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ឥត្ថិន្ទ្រិយំ។>
      text <៨៣៨>, <កតមំ តំ រូបំ ពាហិរំ ឥត្ថិន្ទ្រិយំ។ យំ ឥត្ថិយា ឥត្ថិលិង្គំ ឥត្ថិនិមិត្តំ ឥត្ថិកុត្តំ ឥត្ថាកប្បោ ឥត្ថត្តំ ឥត្ថិភាវោ ឥទំ តំ រូបំ ពាហិរំ ឥត្ថិន្ទ្រិយំ។>
      text <៨៣៩>, <កតមំ តំ រូបំ ពាហិរំ ន ឥត្ថិន្ទ្រិយំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ឥត្ថិន្ទ្រិយំ។>
      text <៨៤០>, <កតមំ តំ រូបំ អជ្ឈត្តិកំ ន បុរិសិន្ទ្រិយំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន បុរិសិន្ទ្រិយំ។>
      text <៨៤១>, <កតមំ តំ រូបំ ពាហិរំ បុរិសិន្ទ្រិយំ។ យំ បុរិសស្ស បុរិសលិង្គំ បុរិសនិមិត្តំ បុរិសកុត្តំ បុរិសាកប្បោ បុរិសត្តំ បុរិសភាវោ ឥទំ តំ រូបំ ពាហិរំ បុរិសិន្ទ្រិយំ។>
      text <៨៤២>, <កតមំ តំ រូបំ ពាហិរំ ន បុរិសិន្ទ្រិយំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន បុរិសិន្ទ្រិយំ។>
      text <៨៤៣>, <កតមំ តំ រូបំ អជ្ឈត្តិកំ ន ជីវិតិន្ទ្រិយំ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន ជីវិតិន្ទ្រិយំ។>
      text <៨៤៤>, <កតមំ តំ រូបំ ពាហិរំ ជីវិតិន្ទ្រិយំ។ យោ តេសំ រូបីនំ ធម្មានំ អាយុ ឋិតិ យបនា យាបនា ឥរិយនា វត្តនា បាលនា ជីវិតំ ជីវិតិន្ទ្រិយំ ឥទំ តំ រូបំ ពាហិរំ ជីវិតិន្ទ្រិយំ។>
      text <៨៤៥>, <កតមំ តំ រូបំ ពាហិរំ ន ជីវិតិន្ទ្រិយំ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន ជីវិតិន្ទ្រិយំ។>
      text <៨៤៦>, <កតមំ តំ រូបំ អជ្ឈត្តិកំ ន កាយវិញ្ញត្តិ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន កាយវិញ្ញត្តិ។>
      text <៨៤៧>, <កតមំ តំ រូបំ ពាហិរំ កាយវិញ្ញត្តិ។ យា កុសលចិត្តស្ស វា អកុសលចិត្តស្ស វា អព្យាកតចិត្តស្ស វា អភិក្កមន្តស្ស វា បដិក្កមន្តស្ស វា អាលោកេន្តស្ស វា វិលោកេន្តស្ស វា សមិញ្ជេន្តស្ស វា បសារេន្តស្ស វា កាយស្ស ថម្ភនា សន្ថម្ភនា សន្ថម្ភិតត្តំ វិញ្ញត្តិ វិញ្ញាបនា វិញ្ញាបិតត្តំ ឥទំ តំ រូបំ ពាហិរំ កាយវិញ្ញត្តិ។>
      text <៨៤៨>, <កតមំ តំ រូបំ ពាហិរំ ន កាយវិញ្ញត្តិ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន កាយវិញ្ញត្តិ។>
      text <៨៤៩>, <កតមំ តំ រូបំ អជ្ឈត្តិកំ ន វចីវិញ្ញត្តិ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន វចីវិញ្ញត្តិ។>
      text <៨៥០>, <កតមំ តំ រូបំ ពាហិរំ វចីវិញ្ញត្តិ។ យា កុសលចិត្តស្ស វា អកុសលចិត្តស្ស វា អព្យាកតចិត្តស្ស វា វាចា គិរា ព្យប្បថោ ឧទីរណំ ធោសោ ឃោសកម្មំ វាចា វចីភេទោ អយំ វុច្ចតិ វាចា។ យា តាយ វាចាយ វិញ្ញត្តិ វិញ្ញាបនា វិញ្ញាបិតត្តំ ឥទំ តំ រូបំ ពាហិរំ វចីវិញ្ញត្តិ។>
      text <៨៥១>, <កតមំ តំ រូបំ ពាហិរំ ន វចីវិញ្ញត្តិ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន វចីវិញ្ញត្តិ។>
      text <៨៥២>, <កតមំ តំ រូបំ អជ្ឈត្តិកំ ន អាកាសធាតុ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន អាកាសធាតុ។>
      text <៨៥៣>, <កតមំ តំ រូបំ ពាហិរំ អាកាសធាតុ។ យោ អាកាសោ អាកាសគតំ អឃំ អឃគតំ វិវរោ វិវរគតំ អសម្ផុដ្ឋំ ចតូហិ មហាភូតេហិ ឥទំ តំ រូបំ ពាហិរំ អាកាសធាតុ។>
      text <៨៥៤>, <កតមំ តំ រូបំ ពាហិរំ ន អាកាសធាតុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន អាកាសធាតុ។>
      text <៨៥៥>, <កតមំ តំ រូបំ អជ្ឈត្តិកំ ន អាបោធាតុ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន អាបោធាតុ។>
      text <៨៥៦>, <កតមំ តំ រូបំ ពាហិរំ អាបោធាតុ។ យំ អាបោ អាបោគតំ សិនេហោ សិនេហគតំ ពន្ធនត្តំ រូបស្ស ឥទំ តំ រូបំ ពាហិរំ អាបោធាតុ។>
      text <៨៥៧>, <កតមំ តំ រូបំ ពាហិរំ ន អាបោធាតុ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ ន អាបោធាតុ។>
      text <៨៥៨>, <កតមំ តំ រូបំ អជ្ឈត្តិកំ រូបស្ស ន លហុតា។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ រូបស្ស ន លហុតា។>
      text <៨៥៩>, <កតមំ តំ រូបំ ពាហិរំ រូបស្ស លហុតា។ យា រូបស្ស លហុតា លហុបរិណាមតា អទន្ធនតា អវិត្ថនតា ឥទំ តំ រូបំ ពាហិរំ រូបស្ស លហុតា។>
      text <៨៦០>, <កតមំ តំ រូបំ ពាហិរំ រូបស្ស ន លហុតា។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ រូបស្ស ន លហុតា។>
      text <៨៦១>, <កតមំ តំ រូបំ អជ្ឈត្តិកំ រូបស្ស ន មុទុតា។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ រូបស្ស ន មុទុតា។>
      text <៨៦២>, <កតមំ តំ រូបំ ពាហិរំ រូបស្ស មុទុតា។ យា រូបស្ស មុទុតា មទ្ទវតា អកក្ខឡតា អកថិនតា ឥទំ តំ រូបំ ពាហិរំ រូបស្ស មុទុតា។>
      text <៨៦៣>, <កតមំ តំ រូបំ ពាហិរំ រូបស្ស ន មុទុតា។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ រូបស្ស ន មុទុតា។>
      text <៨៦៤>, <កតមំ តំ រូបំ អជ្ឈត្តិកំ រូបស្ស ន កម្មញ្ញតា។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ រូបស្ស ន កម្មញ្ញតា។>
      text <៨៦៥>, <កតមំ តំ រូបំ ពាហិរំ រូបស្ស កម្មញ្ញតា។ យា រូបស្ស កម្មញ្ញតា កម្មញ្ញត្តំ កម្មញ្ញភាវោ ឥទំ តំ រូបំ ពាហិរំ រូបស្ស កម្មញ្ញតា។>
      text <៨៦៦>, <កតមំ តំ រូបំ ពាហិរំ រូបស្ស ន កម្មញ្ញតា។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ រូបស្ស ន កម្មញ្ញតា។>
      text <៨៦៧>, <កតមំ តំ រូបំ អជ្ឈត្តិកំ រូបស្ស ន ឧបចយោ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ រូបស្ស ន ឧបចយោ។>
      text <៨៦៨>, <កតមំ តំ រូបំ ពាហិរំ រូបស្ស ឧបចយោ។ យោ អាយតនានំ អាចយោ សោ រូបស្ស ឧបចយោ ឥទំ តំ រូបំ ពាហិរំ រូបស្ស ឧបចយោ។>
      text <៨៦៩>, <កតមំ តំ រូបំ ពាហិរំ រូបស្ស ន ឧបចយោ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ រូបស្ស ន ឧបចយោ។>
      text <៨៧០>, <កតមំ តំ រូបំ អជ្ឈត្តិកំ រូបស្ស ន សន្តតិ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ រូបស្ស ន សន្តតិ។>
      text <៨៧១>, <កតមំ តំ រូបំ ពាហិរំ រូបស្ស សន្តតិ។ យោ រូបស្ស ឧបចយោ សា រូបស្ស សន្តតិ ឥទំ តំ រូបំ ពាហិរំ រូបស្ស សន្តតិ។>
      text <៨៧២>, <កតមំ តំ រូបំ ពាហិរំ រូបស្ស ន សន្តតិ។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ រូបស្ស ន សន្តតិ។>
      text <៨៧៣>, <កតមំ តំ រូបំ អជ្ឈត្តិកំ រូបស្ស ន ជរតា។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ រូបស្ស ន ជរតា។>
      text <៨៧៤>, <កតមំ តំ រូបំ ពាហិរំ រូបស្ស ជរតា។ យា រូបស្ស ជរា ជីរណតា ខណ្ឌិច្ចំ បាលិច្ចំ វលិត្តចតា អាយុនោ សំហានិ ឥន្ទ្រិយានំ បរិបាកោ ឥទំ តំ រូបំ ពាហិរំ រូបស្ស ជរតា។>
      text <៨៧៥>, <កតមំ តំ រូបំ ពាហិរំ រូបស្ស ន ជរតា។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ រូបស្ស ន ជរតា។>
      text <៨៧៦>, <កតមំ តំ រូបំ អជ្ឈត្តិកំ រូបស្ស ន អនិច្ចតា។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ រូបស្ស ន អនិច្ចតា។>
      text <៨៧៧>, <កតមំ តំ រូបំ ពាហិរំ រូបស្ស អនិច្ចតា។ យោ រូបស្ស ខយោ វយោ ភេទោ បរិភេទោ អនិច្ចតា អន្តរធានំ ឥទំ តំ រូបំ ពាហិរំ រូបស្ស អនិច្ចតា។>
      text <៨៧៨>, <កតមំ តំ រូបំ ពាហិរំ រូបស្ស ន អនិច្ចតា។ រូបាយតនំ…បេ។… កពឡីការោ អាហារោ ឥទំ តំ រូបំ ពាហិរំ រូបស្ស ន អនិច្ចតា។>
      text <៨៧៩>, <កតមំ តំ រូបំ អជ្ឈត្តិកំ ន កពឡីការោ អាហារោ។ ចក្ខាយតនំ…បេ។… កាយាយតនំ ឥទំ តំ រូបំ អជ្ឈត្តិកំ ន កពឡីការោ អាហារោ។>
      text <៨៨០>, <កតមំ តំ រូបំ ពាហិរំ កពឡីការោ អាហារោ។ ឱទនោ កុម្មាសោ សត្តុ មច្ឆោ មំសំ ខីរំ ទធិ សប្បិ នវនីតំ តេលំ មធុ ផាណិតំ យំ វា បនញ្ញម្បិ អត្ថិ រូបំ យម្ហិ យម្ហិ ជនបទេ តេសំ តេសំ សត្តានំ មុខាសិយំ ទន្តវិខាទនំ គលជ្ឈោហរណីយំ កុច្ឆិវិត្ថម្ភនំ យាយ ឱជាយ សត្តា យាបេន្តិ ឥទំ តំ រូបំ ពាហិរំ កពឡីការោ អាហារោ។>
      text <៨៨១>, <កតមំ តំ រូបំ ពាហិរំ ន កពឡីការោ អាហារោ។ រូបាយតនំ…បេ។… រូបស្ស អនិច្ចតា ឥទំ តំ រូបំ ពាហិរំ ន កពឡីការោ អាហារោ។>
      stand <ឯវំ តិវិធេន រូបសង្គហោ។>
      stand <តិកនិទ្ទេសោ។>
    text <ចតុក្កំ>
      text <៨៨២>, <កតមំ តំ រូបំ ឧបាទា ឧបាទិណ្ណំ។ ចក្ខាយតនំ…បេ។… កាយាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ អាកាសធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទា ឧបាទិណ្ណំ។>
      text <៨៨៣>, <កតមំ តំ រូបំ ឧបាទា អនុបាទិណ្ណំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ អាកាសធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទា អនុបាទិណ្ណំ។>
      text <៨៨៤>, <កតមំ តំ រូបំ នោ ឧបាទា ឧបាទិណ្ណំ។ កម្មស្ស កតត្តា ផោដ្ឋព្ពាយតនំ អាបោធាតុ ឥទំ តំ រូបំ នោ ឧបាទា ឧបាទិណ្ណំ។>
      text <៨៨៥>, <កតមំ តំ រូបំ នោ ឧបាទា អនុបាទិណ្ណំ។ ន កម្មស្ស កតត្តា ផោដ្ឋព្ពាយតនំ អាបោធាតុ ឥទំ តំ រូបំ នោ ឧបាទា អនុបាទិណ្ណំ។>
      text <៨៨៦>, <កតមំ តំ រូបំ ឧបាទា ឧបាទិណ្ណុបាទានិយំ។ ចក្ខាយតនំ…បេ។… កាយាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ អាកាសធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទា ឧបាទិណ្ណុបាទានិយំ។>
      text <៨៨៧>, <កតមំ តំ រូបំ ឧបាទា អនុបាទិណ្ណុបាទានិយំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ អាកាសធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទា អនុបាទិណ្ណុបាទានិយំ។>
      text <៨៨៨>, <កតមំ តំ រូបំ នោ ឧបាទា ឧបាទិណ្ណុបាទានិយំ។ កម្មស្ស កតត្តា ផោដ្ឋព្ពាយតនំ អាបោធាតុ ឥទំ តំ រូបំ នោ ឧបាទា ឧបាទិណ្ណុបាទានិយំ។>
      text <៨៨៩>, <កតមំ តំ រូបំ នោ ឧបាទា អនុបាទិណ្ណុបាទានិយំ។ ន កម្មស្ស កតត្តា ផោដ្ឋព្ពាយតនំ អាបោធាតុ ឥទំ តំ រូបំ នោ ឧបាទា អនុបាទិណ្ណុបាទានិយំ។>
      text <៨៩០>, <កតមំ តំ រូបំ ឧបាទា សប្បដិឃំ។ ចក្ខាយតនំ…បេ។… រសាយតនំ ឥទំ តំ រូបំ ឧបាទា សប្បដិឃំ។>
      text <៨៩១>, <កតមំ តំ រូបំ ឧបាទា អប្បដិឃំ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ ឧបាទា អប្បដិឃំ។>
      text <៨៩២>, <កតមំ តំ រូបំ នោ ឧបាទា សប្បដិឃំ។ ផោដ្ឋព្ពាយតនំ ឥទំ តំ រូបំ នោ ឧបាទា សប្បដិឃំ។>
      text <៨៩៣>, <កតមំ តំ រូបំ នោ ឧបាទា អប្បដិឃំ។ អាបោធាតុ ឥទំ តំ រូបំ នោ ឧបាទា អប្បដិឃំ។>
      text <៨៩៤>, <កតមំ តំ រូបំ ឧបាទា ឱឡារិកំ។ ចក្ខាយតនំ…បេ។… រសាយតនំ ឥទំ តំ រូបំ ឧបាទា ឱឡារិកំ។>
      text <៨៩៥>, <កតមំ តំ រូបំ ឧបាទា សុខុមំ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ ឧបាទា សុខុមំ។>
      text <៨៩៦>, <កតមំ តំ រូបំ នោ ឧបាទា ឱឡារិកំ។ ផោដ្ឋព្ពាយតនំ ឥទំ តំ រូបំ នោ ឧបាទា ឱឡារិកំ។>
      text <៨៩៧>, <កតមំ តំ រូបំ នោ ឧបាទា សុខុមំ។ អាបោធាតុ ឥទំ តំ រូបំ នោ ឧបាទា សុខុមំ។>
      text <៨៩៨>, <កតមំ តំ រូបំ ឧបាទា ទូរេ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ ឧបាទា ទូរេ។>
      text <៨៩៩>, <កតមំ តំ រូបំ ឧបាទា សន្តិកេ។ ចក្ខាយតនំ…បេ។… រសាយតនំ ឥទំ តំ រូបំ ឧបាទា សន្តិកេ។>
      text <៩០០>, <កតមំ តំ រូបំ នោ ឧបាទា ទូរេ។ អាបោធាតុ ឥទំ តំ រូបំ នោ ឧបាទា ទូរេ។>
      text <៩០១>, <កតមំ តំ រូបំ នោ ឧបាទា សន្តិកេ។ ផោដ្ឋព្ពាយតនំ ឥទំ តំ រូបំ នោ ឧបាទា សន្តិកេ។>
      text <៩០២>, <កតមំ តំ រូបំ ឧបាទិណ្ណំ សនិទស្សនំ។ កម្មស្ស កតត្តា រូបាយតនំ ឥទំ តំ រូបំ ឧបាទិណ្ណំ សនិទស្សនំ។>
      text <៩០៣>, <កតមំ តំ រូបំ ឧបាទិណ្ណំ អនិទស្សនំ។ ចក្ខាយតនំ…បេ។… កាយាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណំ អនិទស្សនំ។>
      text <៩០៤>, <កតមំ តំ រូបំ អនុបាទិណ្ណំ សនិទស្សនំ។ ន កម្មស្ស កតត្តា រូបាយតនំ ឥទំ តំ រូបំ អនុបាទិណ្ណំ សនិទស្សនំ។>
      text <៩០៥>, <កតមំ តំ រូបំ អនុបាទិណ្ណំ អនិទស្សនំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណំ អនិទស្សនំ។>
      text <៩០៦>, <កតមំ តំ រូបំ ឧបាទិណ្ណំ សប្បដិឃំ។ ចក្ខាយតនំ…បេ។… កាយាយតនំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ ឧបាទិណ្ណំ សប្បដិឃំ។>
      text <៩០៧>, <កតមំ តំ រូបំ ឧបាទិណ្ណំ អប្បដិឃំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណំ អប្បដិឃំ។>
      text <៩០៨>, <កតមំ តំ រូបំ អនុបាទិណ្ណំ សប្បដិឃំ។ សទ្ទាយតនំ យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ អនុបាទិណ្ណំ សប្បដិឃំ។>
      text <៩០៩>, <កតមំ តំ រូបំ អនុបាទិណ្ណំ អប្បដិឃំ។ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណំ អប្បដិឃំ។>
      text <៩១០>, <កតមំ តំ រូបំ ឧបាទិណ្ណំ មហាភូតំ។ កម្មស្ស កតត្តា ផោដ្ឋព្ពាយតនំ អាបោធាតុ ឥទំ តំ រូបំ ឧបាទិណ្ណំ មហាភូតំ។>
      text <៩១១>, <កតមំ តំ រូបំ ឧបាទិណ្ណំ ន មហាភូតំ។ ចក្ខាយតនំ…បេ។… កាយាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ អាកាសធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណំ ន មហាភូតំ។>
      text <៩១២>, <កតមំ តំ រូបំ អនុបាទិណ្ណំ មហាភូតំ។ ន កម្មស្ស កតត្តា ផោដ្ឋព្ពាយតនំ អាបោធាតុ ឥទំ តំ រូបំ អនុបាទិណ្ណំ មហាភូតំ។>
      text <៩១៣>, <កតមំ តំ រូបំ អនុបាទិណ្ណំ ន មហាភូតំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ អាកាសធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណំ ន មហាភូតំ។>
      text <៩១៤>, <កតមំ តំ រូបំ ឧបាទិណ្ណំ ឱឡារិកំ។ ចក្ខាយតនំ…បេ។… កាយាយតនំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ ឧបាទិណ្ណំ ឱឡារិកំ។>
      text <៩១៥>, <កតមំ តំ រូបំ ឧបាទិណ្ណំ សុខុមំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណំ សុខុមំ។>
      text <៩១៦>, <កតមំ តំ រូបំ អនុបាទិណ្ណំ ឱឡារិកំ។ សទ្ទាយតនំ យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ អនុបាទិណ្ណំ ឱឡារិកំ។>
      text <៩១៧>, <កតមំ តំ រូបំ អនុបាទិណ្ណំ សុខុមំ។ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណំ សុខុមំ។>
      text <៩១៨>, <កតមំ តំ រូបំ ឧបាទិណ្ណំ ទូរេ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណំ ទូរេ។>
      text <៩១៩>, <កតមំ តំ រូបំ ឧបាទិណ្ណំ សន្តិកេ។ ចក្ខាយតនំ…បេ។… កាយាយតនំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ ឧបាទិណ្ណំ សន្តិកេ។>
      text <៩២០>, <កតមំ តំ រូបំ អនុបាទិណ្ណំ ទូរេ។ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណំ ទូរេ។>
      text <៩២១>, <កតមំ តំ រូបំ អនុបាទិណ្ណំ សន្តិកេ។ សទ្ទាយតនំ យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ អនុបាទិណ្ណំ សន្តិកេ។>
      text <៩២២>, <កតមំ តំ រូបំ ឧបាទិណ្ណុបាទានិយំ សនិទស្សនំ។ កម្មស្ស កតត្តា រូបាយតនំ ឥទំ តំ រូបំ ឧបាទិណ្ណុបាទានិយំ សនិទស្សនំ។>
      text <៩២៣>, <កតមំ តំ រូបំ ឧបាទិណ្ណុបាទានិយំ អនិទស្សនំ។ ចក្ខាយតនំ…បេ។… កាយាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណុបាទានិយំ អនិទស្សនំ។>
      text <៩២៤>, <កតមំ តំ រូបំ អនុបាទិណ្ណុបាទានិយំ សនិទស្សនំ។ ន កម្មស្ស កតត្តា រូបាយតនំ ឥទំ តំ រូបំ អនុបាទិណ្ណុបាទានិយំ សនិទស្សនំ។>
      text <៩២៥>, <កតមំ តំ រូបំ អនុបាទិណ្ណុបាទានិយំ អនិទស្សនំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា គន្ធាយតនំ រសាយតនំ ផោដ្ឋព្ពាយតនំ អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណុបាទានិយំ អនិទស្សនំ។>
      text <៩២៦>, <កតមំ តំ រូបំ ឧបាទិណ្ណុបាទានិយំ សប្បដិឃំ។ ចក្ខាយតនំ…បេ។… កាយាយតនំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ ឧបាទិណ្ណុបាទានិយំ សប្បដិឃំ។>
      text <៩២៧>, <កតមំ តំ រូបំ ឧបាទិណ្ណុបាទានិយំ អប្បដិឃំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណុបាទានិយំ អប្បដិឃំ។>
      text <៩២៨>, <កតមំ តំ រូបំ អនុបាទិណ្ណុបាទានិយំ សប្បដិឃំ។ សទ្ទាយតនំ យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ អនុបាទិណ្ណុបាទានិយំ សប្បដិឃំ។>
      text <៩២៩>, <កតមំ តំ រូបំ អនុបាទិណ្ណុបាទានិយំ អប្បដិឃំ។ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណុបាទានិយំ អប្បដិឃំ។>
      text <៩៣០>, <កតមំ តំ រូបំ ឧបាទិណ្ណុបាទានិយំ មហាភូតំ។ កម្មស្ស កតត្តា ផោដ្ឋព្ពាយតនំ អាបោធាតុ ឥទំ តំ រូបំ ឧបាទិណ្ណុបាទានិយំ មហាភូតំ។>
      text <៩៣១>, <កតមំ តំ រូបំ ឧបាទិណ្ណុបាទានិយំ ន មហាភូតំ។ ចក្ខាយតនំ…បេ។… កាយាយតនំ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ អាកាសធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណុបាទានិយំ ន មហាភូតំ។>
      text <៩៣២>, <កតមំ តំ រូបំ អនុបាទិណ្ណុបាទានិយំ មហាភូតំ។ ន កម្មស្ស កតត្តា ផោដ្ឋព្ពាយតនំ អាបោធាតុ ឥទំ តំ រូបំ អនុបាទិណ្ណុបាទានិយំ មហាភូតំ។>
      text <៩៣៣>, <កតមំ តំ រូបំ អនុបាទិណ្ណុបាទានិយំ ន មហាភូតំ។ សទ្ទាយតនំ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ អាកាសធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណុបាទានិយំ ន មហាភូតំ។>
      text <៩៣៤>, <កតមំ តំ រូបំ ឧបាទិណ្ណុបាទានិយំ ឱឡារិកំ។ ចក្ខាយតនំ…បេ។… កាយាយតនំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ ឧបាទិណ្ណុបាទានិយំ ឱឡារិកំ។>
      text <៩៣៥>, <កតមំ តំ រូបំ ឧបាទិណ្ណុបាទានិយំ សុខុមំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណុបាទានិយំ សុខុមំ។>
      text <៩៣៦>, <កតមំ តំ រូបំ អនុបាទិណ្ណុបាទានិយំ ឱឡារិកំ។ សទ្ទាយតនំ យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ អនុបាទិណ្ណុបាទានិយំ ឱឡារិកំ។>
      text <៩៣៧>, <កតមំ តំ រូបំ អនុបាទិណ្ណុបាទានិយំ សុខុមំ។ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណុបាទានិយំ សុខុមំ។>
      text <៩៣៨>, <កតមំ តំ រូបំ ឧបាទិណ្ណុបាទានិយំ ទូរេ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ យំ វា បនញ្ញម្បិ អត្ថិ រូបំ កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ ឧបាទិណ្ណុបាទានិយំ ទូរេ។>
      text <៩៣៩>, <កតមំ តំ រូបំ ឧបាទិណ្ណុបាទានិយំ សន្តិកេ ចក្ខាយតនំ…បេ។… កាយាយតនំ យំ វា បនញ្ញម្បិ អត្ថិ រូបំ កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ ឧបាទិណ្ណុបាទានិយំ សន្តិកេ។>
      text <៩៤០>, <កតមំ តំ រូបំ អនុបាទិណ្ណុបាទានិយំ ទូរេ។ កាយវិញ្ញត្តិ វចីវិញ្ញត្តិ រូបស្ស លហុតា រូបស្ស មុទុតា រូបស្ស កម្មញ្ញតា រូបស្ស ជរតា រូបស្ស អនិច្ចតា យំ វា បនញ្ញម្បិ អត្ថិ រូបំ ន កម្មស្ស កតត្តា អាកាសធាតុ អាបោធាតុ រូបស្ស ឧបចយោ រូបស្ស សន្តតិ កពឡីការោ អាហារោ ឥទំ តំ រូបំ អនុបាទិណ្ណុបាទានិយំ ទូរេ។>
      text <៩៤១>, <កតមំ តំ រូបំ អនុបាទិណ្ណុបាទានិយំ សន្តិកេ។ សទ្ទាយតនំ យំ វា បនញ្ញម្បិ អត្ថិ រូបំ ន កម្មស្ស កតត្តា រូបាយតនំ គន្ធាយតនំ រសាយតនំ ផោដ្ឋព្ពាយតនំ ឥទំ តំ រូបំ អនុបាទិណ្ណុបាទានិយំ សន្តិកេ។>
      text <៩៤២>, <កតមំ តំ រូបំ សប្បដិឃំ ឥន្ទ្រិយំ។ ចក្ខុន្ទ្រិយំ…បេ។… កាយិន្ទ្រិយំ ឥទំ តំ រូបំ សប្បដិឃំ ឥន្ទ្រិយំ។>
      text <៩៤៣>, <កតមំ តំ រូបំ សប្បដិឃំ ន ឥន្ទ្រិយំ។ រូបាយតនំ…បេ។… ផោដ្ឋព្ពាយតនំ ឥទំ តំ រូបំ សប្បដិឃំ ន ឥន្ទ្រិយំ។>
      text <៩៤៤>, <កតមំ តំ រូបំ អប្បដិឃំ ឥន្ទ្រិយំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ ឥទំ តំ រូបំ អប្បដិឃំ ឥន្ទ្រិយំ។>
      text <៩៤៥>, <កតមំ តំ រូបំ អប្បដិឃំ ន ឥន្ទ្រិយំ។ កាយវិញ្ញត្តិ វចីវិញ្ញត្តិ…បេ។… កពឡីការោ អាហារោ ឥទំ តំ រូបំ អប្បដិឃំ ន ឥន្ទ្រិយំ។>
      text <៩៤៦>, <កតមំ តំ រូបំ សប្បដិឃំ មហាភូតំ។ ផោដ្ឋព្ពាយតនំ ឥទំ តំ រូបំ សប្បដិឃំ មហាភូតំ។>
      text <៩៤៧>, <កតមំ តំ រូបំ សប្បដិឃំ ន មហាភូតំ។ ចក្ខាយតនំ…បេ។… រសាយតនំ ឥទំ តំ រូបំ សប្បដិឃំ ន មហាភូតំ។>
      text <៩៤៨>, <កតមំ តំ រូបំ អប្បដិឃំ មហាភូតំ។ អាបោធាតុ ឥទំ តំ រូបំ អប្បដិឃំ មហាភូតំ។>
      text <៩៤៩>, <កតមំ តំ រូបំ អប្បដិឃំ ន មហាភូតំ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ អប្បដិឃំ ន មហាភូតំ។>
      text <៩៥០>, <កតមំ តំ រូបំ ឥន្ទ្រិយំ ឱឡារិកំ។ ចក្ខុន្ទ្រិយំ…បេ។… កាយិន្ទ្រិយំ ឥទំ តំ រូបំ ឥន្ទ្រិយំ ឱឡារិកំ។>
      text <៩៥១>, <កតមំ តំ រូបំ ឥន្ទ្រិយំ សុខុមំ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ ឥទំ តំ រូបំ ឥន្ទ្រិយំ សុខុមំ។>
      text <៩៥២>, <កតមំ តំ រូបំ ន ឥន្ទ្រិយំ ឱឡារិកំ។ រូបាយតនំ…បេ។… ផោដ្ឋព្ពាយតនំ ឥទំ តំ រូបំ ន ឥន្ទ្រិយំ ឱឡារិកំ។>
      text <៩៥៣>, <កតមំ តំ រូបំ ន ឥន្ទ្រិយំ សុខុមំ។ កាយវិញ្ញត្តិ វចីវិញ្ញត្តិ…បេ។… កពឡីការោ អាហារោ ឥទំ តំ រូបំ ន ឥន្ទ្រិយំ សុខុមំ។>
      text <៩៥៤>, <កតមំ តំ រូបំ ឥន្ទ្រិយំ ទូរេ។ ឥត្ថិន្ទ្រិយំ បុរិសិន្ទ្រិយំ ជីវិតិន្ទ្រិយំ ឥទំ តំ រូបំ ឥន្ទ្រិយំ ទូរេ។>
      text <៩៥៥>, <កតមំ តំ រូបំ ឥន្ទ្រិយំ សន្តិកេ។ ចក្ខុន្ទ្រិយំ…បេ។… កាយិន្ទ្រិយំ ឥទំ តំ រូបំ ឥន្ទ្រិយំ សន្តិកេ។>
      text <៩៥៦>, <កតមំ តំ រូបំ ន ឥន្ទ្រិយំ ទូរេ។ កាយវិញ្ញត្តិ វចីវិញ្ញត្តិ…បេ។… កពឡីការោ អាហារោ ឥទំ តំ រូបំ ន ឥន្ទ្រិយំ ទូរេ។>
      text <៩៥៧>, <កតមំ តំ រូបំ ន ឥន្ទ្រិយំ សន្តិកេ។ រូបាយតនំ…បេ។… ផោដ្ឋព្ពាយតនំ ឥទំ តំ រូបំ ន ឥន្ទ្រិយំ សន្តិកេ។>
      text <៩៥៨>, <កតមំ តំ រូបំ មហាភូតំ ឱឡារិកំ។ ផោដ្ឋព្ពាយតនំ ឥទំ តំ រូបំ មហាភូតំ ឱឡារិកំ។>
      text <៩៥៩>, <កតមំ តំ រូបំ មហាភូតំ សុខុមំ។ អាបោធាតុ ឥទំ តំ រូបំ មហាភូតំ សុខុមំ។>
      text <៩៦០>, <កតមំ តំ រូបំ ន មហាភូតំ ឱឡារិកំ។ ចក្ខាយតនំ…បេ។… រសាយតនំ ឥទំ តំ រូបំ ន មហាភូតំ ឱឡារិកំ។>
      text <៩៦១>, <កតមំ តំ រូបំ ន មហាភូតំ សុខុមំ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ ន មហាភូតំ សុខុមំ។>
      text <៩៦២>, <កតមំ តំ រូបំ មហាភូតំ ទូរេ។ អាបោធាតុ ឥទំ តំ រូបំ មហាភូតំ ទូរេ។>
      text <៩៦៣>, <កតមំ តំ រូបំ មហាភូតំ សន្តិកេ។ ផោដ្ឋព្ពាយតនំ ឥទំ តំ រូបំ មហាភូតំ សន្តិកេ។>
      text <៩៦៤>, <កតមំ តំ រូបំ ន មហាភូតំ ទូរេ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ ន មហាភូតំ ទូរេ។>
      text <៩៦៥>, <កតមំ តំ រូបំ ន មហាភូតំ សន្តិកេ។ ចក្ខាយតនំ…បេ។… រសាយតនំ ឥទំ តំ រូបំ ន មហាភូតំ សន្តិកេ។>
      text <៩៦៦>, <រូបាយតនំ ទិដ្ឋំ សទ្ទាយតនំ សុតំ គន្ធាយតនំ រសាយតនំ ផោដ្ឋព្ពាយតនំ មុតំ សព្ពំ រូបំ មនសា វិញ្ញាតំ រូបំ។>
      stand <ឯវំ ចតុព្ពិធេន រូបសង្គហោ។>
      stand <ចតុក្កំ។>
    text <បញ្ចកំ>
      text <៩៦៧>, <កតមំ តំ រូបំ បថវីធាតុ។ យំ កក្ខឡំ ខរគតំ កក្ខឡត្តំ កក្ខឡភាវោ អជ្ឈត្តំ វា ពហិទ្ធា វា ឧបាទិណ្ណំ វា អនុបាទិណ្ណំ វា ឥទំ តំ រូបំ បថវីធាតុ។>
      text <៩៦៨>, <កតមំ តំ រូបំ អាបោធាតុ។ យំ អាបោ អាបោគតំ សិនេហោ សិនេហគតំ ពន្ធនត្តំ រូបស្ស អជ្ឈត្តំ វា ពហិទ្ធា វា ឧបាទិណ្ណំ វា អនុបាទិណ្ណំ វា ឥទំ តំ រូបំ អាបោធាតុ។>
      text <៩៦៩>, <កតមំ តំ រូបំ តេជោធាតុ។ យំ តេជោ តេជោគតំ ឧស្មា ឧស្មាគតំ ឧសុមំ ឧសុមគតំ អជ្ឈត្តំ វា ពហិទ្ធា វា ឧបាទិណ្ណំ វា អនុបាទិណ្ណំ វា ឥទំ តំ រូបំ តេជោធាតុ។>
      text <៩៧០>, <កតមំ តំ រូបំ វាយោធាតុ។ យំ វាយោ វាយោគតំ ថម្ភិតត្តំ រូបស្ស អជ្ឈត្តំ វា ពហិទ្ធា វា ឧបាទិណ្ណំ វា អនុបាទិណ្ណំ វា ឥទំ តំ រូបំ វាយោធាតុ។>
      text <៩៧១>, <កតមំ តំ រូបំ ឧបាទា។ ចក្ខាយតនំ…បេ។… កពឡីការោ អាហារោ ឥទំ តំ រូបំ ឧបាទា។>
      stand <ឯវំ បញ្ចវិធេន រូបសង្គហោ។>
      stand <បញ្ចកំ។>
    text <ឆក្កំ>
      text <៩៧២>, <រូបាយតនំ ចក្ខុវិញ្ញេយ្យំ រូបំ សទ្ទាយតនំ សោតវិញ្ញេយ្យំ រូបំ គន្ធាយតនំ ឃានវិញ្ញេយ្យំ រូបំ រសាយតនំ ជិវ្ហាវិញ្ញេយ្យំ រូបំ ផោដ្ឋព្ពាយតនំ កាយវិញ្ញេយ្យំ រូបំ សព្ពំ រូបំ មនោវិញ្ញេយ្យំ រូបំ។>
      stand <ឯវំ ឆព្ពិធេន រូបសង្គហោ។>
      stand <ឆក្កំ។>
    text <សត្តកំ>
      text <៩៧៣>, <រូបាយតនំ ចក្ខុវិញ្ញេយ្យំ រូបំ សទ្ទាយតនំ សោតវិញ្ញេយ្យំ រូបំ គន្ធាយតនំ ឃានវិញ្ញេយ្យំ រូបំ រសាយតនំ ជិវ្ហាវិញ្ញេយ្យំ រូបំ ផោដ្ឋព្ពាយតនំ កាយវិញ្ញេយ្យំ រូបំ រូបាយតនំ សទ្ទាយតនំ គន្ធាយតនំ រសាយតនំ ផោដ្ឋព្ពាយតនំ មនោធាតុវិញ្ញេយ្យំ រូបំ សព្ពំ រូបំ មនោវិញ្ញាណធាតុវិញ្ញេយ្យំ រូបំ។>
      stand <ឯវំ សត្តវិធេន រូបសង្គហោ។>
      stand <សត្តកំ។>
    text <អដ្ឋកំ>
      text <៩៧៤>, <រូបាយតនំ ចក្ខុវិញ្ញេយ្យំ រូបំ សទ្ទាយតនំ សោតវិញ្ញេយ្យំ រូបំ គន្ធាយតនំ ឃានវិញ្ញេយ្យំ រូបំ រសាយតនំ ជិវ្ហាវិញ្ញេយ្យំ រូបំ មនាបិយោ ផោដ្ឋព្ពោ សុខសម្ផស្សោ កាយវិញ្ញេយ្យំ រូបំ អមនាបិយោ ផោដ្ឋព្ពោ ទុក្ខសម្ផស្សោ កាយវិញ្ញេយ្យំ រូបំ រូបាយតនំ សទ្ទាយតនំ គន្ធាយតនំ រសាយតនំ ផោដ្ឋព្ពាយតនំ មនោធាតុវិញ្ញេយ្យំ រូបំ សព្ពំ រូបំ មនោវិញ្ញាណធាតុវិញ្ញេយ្យំ រូបំ។>
      stand <ឯវំ អដ្ឋវិធេន រូបសង្គហោ។>
      stand <អដ្ឋកំ។>
    text <នវកំ>
      text <៩៧៥>, <កតមំ តំ រូបំ ចក្ខុន្ទ្រិយំ។ យំ ចក្ខុ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ ចក្ខុន្ទ្រិយំ។>
      text <៩៧៦>, <កតមំ តំ រូបំ សោតិន្ទ្រិយំ…បេ។… ឃានិន្ទ្រិយំ…បេ។… ជិវ្ហិន្ទ្រិយំ…បេ។… កាយិន្ទ្រិយំ …បេ។… ឥត្ថិន្ទ្រិយំ…បេ។… បុរិសិន្ទ្រិយំ…បេ។… ជីវិតិន្ទ្រិយំ។ យោ តេសំ រូបីនំ ធម្មានំ អាយុ ឋិតិ យបនា យាបនា ឥរិយនា វត្តនា បាលនា ជីវិតំ ជីវិតិន្ទ្រិយំ ឥទំ តំ រូបំ ជីវិតិន្ទ្រិយំ។>
      text <៩៧៧>, <កតមំ តំ រូបំ ន ឥន្ទ្រិយំ។ រូបាយតនំ…បេ។… កពឡីការោ អាហារោ ឥទំ តំ រូបំ ន ឥន្ទ្រិយំ។>
      stand <ឯវំ នវវិធេន រូបសង្គហោ។>
      stand <នវកំ។>
    text <ទសកំ>
      text <៩៧៨>, <កតមំ តំ រូបំ ចក្ខុន្ទ្រិយំ។ យំ ចក្ខុ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ ចក្ខុន្ទ្រិយំ។>
      text <៩៧៩>, <កតមំ តំ រូបំ សោតិន្ទ្រិយំ…បេ។… ឃានិន្ទ្រិយំ…បេ។… ជិវ្ហិន្ទ្រិយំ…បេ។… កាយិន្ទ្រិយំ…បេ។… ឥត្ថិន្ទ្រិយំ…បេ។… បុរិសិន្ទ្រិយំ…បេ។… ជីវិតិន្ទ្រិយំ។ យោ តេសំ រូបីនំ ធម្មានំ អាយុ ឋិតិ យបនា យាបនា ឥរិយនា វត្តនា បាលនា ជីវិតំ ជីវិតិន្ទ្រិយំ ឥទំ តំ រូបំ ជីវិតិន្ទ្រិយំ។>
      text <៩៨០>, <កតមំ តំ រូបំ ន ឥន្ទ្រិយំ សប្បដិឃំ។ រូបាយតនំ…បេ។… ផោដ្ឋព្ពាយតនំ ឥទំ តំ រូបំ ន ឥន្ទ្រិយំ សប្បដិឃំ។>
      text <៩៨១>, <កតមំ តំ រូបំ ន ឥន្ទ្រិយំ អប្បដិឃំ។ កាយវិញ្ញត្តិ…បេ។… កពឡីការោ អាហារោ ឥទំ តំ រូបំ ន ឥន្ទ្រិយំ អប្បដិឃំ។>
      stand <ឯវំ ទសវិធេន រូបសង្គហោ។>
      stand <ទសកំ។>
    text <ឯកាទសកំ>
      text <៩៨២>, <កតមំ តំ រូបំ ចក្ខាយតនំ។ យំ ចក្ខុ ចតុន្នំ មហាភូតានំ ឧបាទាយ បសាទោ…បេ។… សុញ្ញោ គាមោ បេសោ ឥទំ តំ រូបំ ចក្ខាយតនំ។>
      text <៩៨៣>, <កតមំ តំ រូបំ សោតាយតនំ…បេ។… ឃានាយតនំ…បេ។… ជិវ្ហាយតនំ…បេ។… កាយាយតនំ…បេ។… រូបាយតនំ…បេ។… សទ្ទាយតនំ…បេ។… គន្ធាយតនំ…បេ។… រសាយតនំ…បេ។… ផោដ្ឋព្ពាយតនំ។ បថវីធាតុ…បេ។… ផោដ្ឋព្ពធាតុ បេសា ឥទំ តំ រូបំ ផោដ្ឋព្ពាយតនំ។>
      text <៩៨៤>, <កតមំ តំ រូបំ អនិទស្សនំ អប្បដិឃំ ធម្មាយតនបរិយាបន្នំ។ ឥត្ថិន្ទ្រិយំ…បេ។… កពឡីការោ អាហារោ ឥទំ តំ រូបំ អនិទស្សនំ អប្បដិឃំ ធម្មាយតនបរិយាបន្នំ។>
      stand <ឯវំ ឯកាទសវិធេន រូបសង្គហោ។>
      stand <ឯកាទសកំ។>
      stand <អដ្ឋមភាណវារោ។>
      stand <រូបវិភត្តិ។>
      stand <រូបកណ្ឌំ និដ្ឋិតំ។>
