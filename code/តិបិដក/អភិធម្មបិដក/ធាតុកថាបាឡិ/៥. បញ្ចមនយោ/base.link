text <៥។ បញ្ចមនយោ>
  text <៥។ អសង្គហិតេនអសង្គហិតបទនិទ្ទេសោ>
    text <១៩៣>, <រូបក្ខន្ធេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេ ធម្មា កតិហិ ខន្ធេហិ កតិហាយតនេហិ កតិហិ ធាតូហិ អសង្គហិតា។ តេ ធម្មា ឯកេន ខន្ធេន ឯកេនាយតនេន សត្តហិ ធាតូហិ អសង្គហិតា។>
    text <១៩៤>, <វេទនាក្ខន្ធេន យេ ធម្មា… សញ្ញាក្ខន្ធេន យេ ធម្មា… សង្ខារក្ខន្ធេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <១៩៥>, <វិញ្ញាណក្ខន្ធេន យេ ធម្មា… មនាយតនេន យេ ធម្មា… ចក្ខុវិញ្ញាណធាតុយា យេ ធម្មា…បេ។… មនោធាតុយា យេ ធម្មា… មនោវិញ្ញាណធាតុយា យេ ធម្មា… មនិន្ទ្រិយេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ចតូហិ ខន្ធេហិ ឯកាទសហាយតនេហិ ឯកាទសហិ ធាតូហិ អសង្គហិតា។>
    text <១៩៦>, <ចក្ខាយតនេន យេ ធម្មា…បេ។… ផោដ្ឋព្ពាយតនេន យេ ធម្មា… ចក្ខុធាតុយា យេ ធម្មា…បេ។… ផោដ្ឋព្ពធាតុយា យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ចតូហិ ខន្ធេហិ ទ្វីហាយតនេហិ អដ្ឋហិ ធាតូហិ អសង្គហិតា។>
    text <១៩៧>, <ធម្មាយតនេន យេ ធម្មា… ធម្មធាតុយា យេ ធម្មា… ឥត្ថិន្ទ្រិយេន យេ ធម្មា… បុរិសិន្ទ្រិយេន យេ ធម្មា… ជីវិតិន្ទ្រិយេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ឯកេនាយតនេន សត្តហិ ធាតូហិ អសង្គហិតា។>
    text <១៩៨>, <សមុទយសច្ចេន យេ ធម្មា… មគ្គសច្ចេន យេ ធម្មា… និរោធសច្ចេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <១៩៩>, <ចក្ខុន្ទ្រិយេន យេ ធម្មា…បេ។… កាយិន្ទ្រិយេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ចតូហិ ខន្ធេហិ ទ្វីហាយតនេហិ អដ្ឋហិ ធាតូហិ អសង្គហិតា។>
    text <២០០>, <សុខិន្ទ្រិយេន យេ ធម្មា… ទុក្ខិន្ទ្រិយេន យេ ធម្មា… សោមនស្សិន្ទ្រិយេន យេ ធម្មា… ទោមនស្សិន្ទ្រិយេន យេ ធម្មា… ឧបេក្ខិន្ទ្រិយេន យេ ធម្មា… សទ្ធិន្ទ្រិយេន យេ ធម្មា… វីរិយិន្ទ្រិយេន យេ ធម្មា… សតិន្ទ្រិយេន យេ ធម្មា… សមាធិន្ទ្រិយេន យេ ធម្មា… បញ្ញិន្ទ្រិយេន យេ ធម្មា… អនញ្ញាតញ្ញស្សាមីតិន្ទ្រិយេន យេ ធម្មា… អញ្ញិន្ទ្រិយេន យេ ធម្មា… អញ្ញាតាវិន្ទ្រិយេន យេ ធម្មា… អវិជ្ជាយ យេ ធម្មា… អវិជ្ជាបច្ចយា សង្ខារេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <២០១>, <សង្ខារបច្ចយា វិញ្ញាណេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ចតូហិ ខន្ធេហិ ឯកាទសហាយតនេហិ ឯកាទសហិ ធាតូហិ អសង្គហិតា។>
    text <២០២>, <វិញ្ញាណបច្ចយា នាមរូបេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ឯកេនាយតនេន សត្តហិ ធាតូហិ អសង្គហិតា។>
    text <២០៣>, <នាមរូបបច្ចយា សឡាយតនេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា តីហិ ខន្ធេហិ ឯកេនាយតនេន ឯកាយ ធាតុយា អសង្គហិតា។>
    text <២០៤>, <សឡាយតនបច្ចយា ផស្សេន យេ ធម្មា… ផស្សបច្ចយា វេទនាយ យេ ធម្មា… វេទនាបច្ចយា តណ្ហាយ យេ ធម្មា… តណ្ហាបច្ចយា ឧបាទានេន យេ ធម្មា… កម្មភវេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <២០៥>, <អរូបភវេន យេ ធម្មា… នេវសញ្ញានាសញ្ញាភវេន យេ ធម្មា … ចតុវោការភវេន យេ ធម្មា… ឥទ្ធិបាទេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ទសហាយតនេហិ ទសហិ ធាតូហិ អសង្គហិតា។>
    text <២០៦>, <អសញ្ញាភវេន យេ ធម្មា… ឯកវោការភវេន យេ ធម្មា… ជាតិយា យេ ធម្មា… ជរាយ យេ ធម្មា… មរណេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ឯកេនាយតនេន សត្តហិ ធាតូហិ អសង្គហិតា។>
    text <២០៧>, <បរិទេវេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ចតូហិ ខន្ធេហិ ទ្វីហាយតនេហិ អដ្ឋហិ ធាតូហិ អសង្គហិតា។>
    text <២០៨>, <សោកេន យេ ធម្មា… ទុក្ខេន យេ ធម្មា… ទោមនស្សេន យេ ធម្មា… ឧបាយាសេន យេ ធម្មា… សតិបដ្ឋានេន យេ ធម្មា… សម្មប្បធានេន យេ ធម្មា… ឈានេន យេ ធម្មា… អប្បមញ្ញាយ យេ ធម្មា… បញ្ចហិ ឥន្ទ្រិយេហិ យេ ធម្មា… បញ្ចហិ ពលេហិ យេ ធម្មា… សត្តហិ ពោជ្ឈង្គេហិ យេ ធម្មា… អរិយេន អដ្ឋង្គិកេន មគ្គេន យេ ធម្មា… ផស្សេន យេ ធម្មា… វេទនាយ យេ ធម្មា… សញ្ញាយ យេ ធម្មា… ចេតនាយ យេ ធម្មា… អធិមោក្ខេន យេ ធម្មា … មនសិការេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <២០៩>, <ចិត្តេន យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ចតូហិ ខន្ធេហិ ឯកាទសហាយតនេហិ ឯកាទសហិ ធាតូហិ អសង្គហិតា។>
    text <១។ តិកំ>
      text <២១០>, <កុសលេហិ ធម្មេហិ យេ ធម្មា… អកុសលេហិ ធម្មេហិ យេ ធម្មា… សុខាយ វេទនាយ សម្បយុត្តេហិ ធម្មេហិ យេ ធម្មា… ទុក្ខាយ វេទនាយ សម្បយុត្តេហិ ធម្មេហិ យេ ធម្មា… អទុក្ខមសុខាយ វេទនាយ សម្បយុត្តេហិ ធម្មេហិ យេ ធម្មា… វិបាកេហិ ធម្មេហិ យេ ធម្មា… វិបាកធម្មធម្មេហិ យេ ធម្មា… អនុបាទិន្នអនុបាទានិយេហិ ធម្មេហិ យេ ធម្មា… សំកិលិដ្ឋសំកិលេសិកេហិ ធម្មេហិ យេ ធម្មា… អសំកិលិដ្ឋអសំកិលេសិកេហិ ធម្មេហិ យេ ធម្មា… សវិតក្កសវិចារេហិ ធម្មេហិ យេ ធម្មា… អវិតក្កវិចារមត្តេហិ ធម្មេហិ យេ ធម្មា… បីតិសហគតេហិ ធម្មេហិ យេ ធម្មា… សុខសហគតេហិ ធម្មេហិ យេ ធម្មា… ឧបេក្ខាសហគតេហិ ធម្មេហិ យេ ធម្មា… ទស្សនេន បហាតព្ពេហិ ធម្មេហិ យេ ធម្មា… ភាវនាយ បហាតព្ពេហិ ធម្មេហិ យេ ធម្មា… ទស្សនេន បហាតព្ពហេតុកេហិ ធម្មេហិ យេ ធម្មា… ភាវនាយ បហាតព្ពហេតុកេហិ ធម្មេហិ យេ ធម្មា… អាចយគាមីហិ ធម្មេហិ យេ ធម្មា… អបចយគាមីហិ ធម្មេហិ យេ ធម្មា… សេក្ខេហិ ធម្មេហិ យេ ធម្មា… អសេក្ខេហិ ធម្មេហិ យេ ធម្មា… មហគ្គតេហិ ធម្មេហិ យេ ធម្មា… អប្បមាណេហិ ធម្មេហិ យេ ធម្មា… បរិត្តារម្មណេហិ ធម្មេហិ យេ ធម្មា… មហគ្គតារម្មណេហិ ធម្មេហិ យេ ធម្មា… អប្បមាណារម្មណេហិ ធម្មេហិ យេ ធម្មា… ហីនេហិ ធម្មេហិ យេ ធម្មា… បណីតេហិ ធម្មេហិ យេ ធម្មា… មិច្ឆត្តនិយតេហិ ធម្មេហិ យេ ធម្មា… សម្មត្តនិយតេហិ ធម្មេហិ យេ ធម្មា… មគ្គារម្មណេហិ ធម្មេហិ យេ ធម្មា… មគ្គហេតុកេហិ ធម្មេហិ យេ ធម្មា… មគ្គាធិបតីហិ ធម្មេហិ យេ ធម្មា… អតីតារម្មណេហិ ធម្មេហិ យេ ធម្មា… អនាគតារម្មណេហិ ធម្មេហិ យេ ធម្មា… បច្ចុបន្នារម្មណេហិ ធម្មេហិ យេ ធម្មា… អជ្ឈត្តារម្មណេហិ ធម្មេហិ យេ ធម្មា… ពហិទ្ធារម្មណេហិ ធម្មេហិ យេ ធម្មា… អជ្ឈត្តពហិទ្ធារម្មណេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ទសហាយតនេហិ ទសហិ ធាតូហិ អសង្គហិតា។>
      text <២១១>, <សនិទស្សនសប្បដិឃេហិ ធម្មេហិ យេ ធម្មា… អនិទស្សនសប្បដិឃេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ចតូហិ ខន្ធេហិ ទ្វីហាយតនេហិ អដ្ឋហិ ធាតូហិ អសង្គហិតា។>
    text <២។ ទុកំ>
      text <២១២>, <ហេតូហិ ធម្មេហិ យេ ធម្មា… ហេតូហិ ចេវ សហេតុកេហិ ច ធម្មេហិ យេ ធម្មា… ហេតូហិ ចេវ ហេតុសម្បយុត្តេហិ ច ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
      text <២១៣>, <សហេតុកេហិ ធម្មេហិ យេ ធម្មា… ហេតុសម្បយុត្តេហិ ធម្មេហិ យេ ធម្មា… សហេតុកេហិ ចេវ ន ច ហេតូហិ ធម្មេហិ យេ ធម្មា… ហេតុសម្បយុត្តេហិ ចេវ ន ច ហេតូហិ ធម្មេហិ យេ ធម្មា… ន ហេតុសហេតុកេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ទសហាយតនេហិ ទសហិ ធាតូហិ អសង្គហិតា។>
      text <២១៤>, <អប្បច្ចយេហិ ធម្មេហិ យេ ធម្មា… អសង្ខតេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
      text <២១៥>, <សនិទស្សនេហិ ធម្មេហិ យេ ធម្មា… សប្បដិឃេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ចតូហិ ខន្ធេហិ ទ្វីហាយតនេហិ អដ្ឋហិ ធាតូហិ អសង្គហិតា។>
      text <២១៦>, <រូបីហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ឯកេនាយតនេន សត្តហិ ធាតូហិ អសង្គហិតា។>
      text <២១៧>, <អរូបីហិ ធម្មេហិ យេ ធម្មា… លោកុត្តរេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ទសហាយតនេហិ ទសហិ ធាតូហិ អសង្គហិតា។>
      text <២១៨>, <អាសវេហិ ធម្មេហិ យេ ធម្មា… អាសវេហិ ចេវ សាសវេហិ ច ធម្មេហិ យេ ធម្មា… អាសវេហិ ចេវ អាសវសម្បយុត្តេហិ ច ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
      text <២១៩>, <អនាសវេហិ ធម្មេហិ យេ ធម្មា… អាសវសម្បយុត្តេហិ ធម្មេហិ យេ ធម្មា… អាសវសម្បយុត្តេហិ ចេវ នោ ច អាសវេហិ ធម្មេហិ យេ ធម្មា… អាសវវិប្បយុត្តេហិ អនាសវេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ទសហាយតនេហិ ទសហិ ធាតូហិ អសង្គហិតា។>
      text <២២០>, <សំយោជនេហិ ធម្មេហិ យេ ធម្មា… គន្ថេហិ ធម្មេហិ យេ ធម្មា… ឱឃេហិ ធម្មេហិ យេ ធម្មា… យោគេហិ ធម្មេហិ យេ ធម្មា… នីវរណេហិ ធម្មេហិ យេ ធម្មា… បរាមាសេហិ ធម្មេហិ យេ ធម្មា… បរាមាសេហិ ចេវ បរាមដ្ឋេហិ ច ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
      text <២២១>, <អបរាមដ្ឋេហិ ធម្មេហិ យេ ធម្មា… បរាមាសសម្បយុត្តេហិ ធម្មេហិ យេ ធម្មា… បរាមាសវិប្បយុត្តេហិ អបរាមដ្ឋេហិ ធម្មេហិ យេ ធម្មា… សារម្មណេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ទសហាយតនេហិ ទសហិ ធាតូហិ អសង្គហិតា។>
      text <២២២>, <អនារម្មណេហិ ធម្មេហិ យេ ធម្មា… នោ ចិត្តេហិ ធម្មេហិ យេ ធម្មា… ចិត្តវិប្បយុត្តេហិ ធម្មេហិ យេ ធម្មា… ចិត្តវិសំសដ្ឋេហិ ធម្មេហិ យេ ធម្មា… ចិត្តសមុដ្ឋានេហិ ធម្មេហិ យេ ធម្មា… ចិត្តសហភូហិ ធម្មេហិ យេ ធម្មា… ចិត្តានុបរិវត្តីហិ ធម្មេហិ យេ ធម្មា… ពាហិរេហិ ធម្មេហិ យេ ធម្មា… ឧបាទាធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ឯកេន ខន្ធេន ឯកេនាយតនេន សត្តហិ ធាតូហិ អសង្គហិតា។>
      text <២២៣>, <ចិត្តេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ចតូហិ ខន្ធេហិ ឯកាទសហាយតនេហិ ឯកាទសហិ ធាតូហិ អសង្គហិតា។>
      text <២២៤>, <ចេតសិកេហិ ធម្មេហិ យេ ធម្មា… ចិត្តសម្បយុត្តេហិ ធម្មេហិ យេ ធម្មា… ចិត្តសំសដ្ឋេហិ ធម្មេហិ យេ ធម្មា… ចិត្តសំសដ្ឋសមុដ្ឋានេហិ ធម្មេហិ យេ ធម្មា… ចិត្តសំសដ្ឋសមុដ្ឋានសហភូហិ ធម្មេហិ យេ ធម្មា… ចិត្តសំសដ្ឋសមុដ្ឋានានុបរិវត្តីហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
      text <២២៥>, <អជ្ឈត្តិកេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា តីហិ ខន្ធេហិ ឯកេនាយតនេន ឯកាយ ធាតុយា អសង្គហិតា។>
      text <២២៦>, <ឧបាទានេហិ ធម្មេហិ យេ ធម្មា… កិលេសេហិ ធម្មេហិ យេ ធម្មា… កិលេសេហិ ចេវ សំកិលេសិកេហិ ច ធម្មេហិ យេ ធម្មា… កិលេសេហិ ចេវ សំកិលិដ្ឋេហិ ច ធម្មេហិ យេ ធម្មា… កិលេសេហិ ចេវ កិលេសសម្បយុត្តេហិ ច ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា…បេ។… តេ ធម្មា ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
      text <២២៧>, <អសំកិលេសិកេហិ ធម្មេហិ យេ ធម្មា… សំកិលិដ្ឋេហិ ធម្មេហិ យេ ធម្មា… កិលេសសម្បយុត្តេហិ ធម្មេហិ យេ ធម្មា… សំកិលិដ្ឋេហិ ចេវ នោ ច កិលេសេហិ ធម្មេហិ យេ ធម្មា… កិលេសសម្បយុត្តេហិ ចេវ នោ ច កិលេសេហិ ធម្មេហិ យេ ធម្មា… កិលេសវិប្បយុត្តេហិ អសំកិលេសិកេហិ ធម្មេហិ យេ ធម្មា… ទស្សនេន បហាតព្ពេហិ ធម្មេហិ យេ ធម្មា… ភាវនាយ បហាតព្ពេហិ ធម្មេហិ យេ ធម្មា… ទស្សនេន បហាតព្ពហេតុកេហិ ធម្មេហិ យេ ធម្មា… ភាវនាយ បហាតព្ពហេតុកេហិ ធម្មេហិ យេ ធម្មា… សវិតក្កេហិ ធម្មេហិ យេ ធម្មា… សវិចារេហិ ធម្មេហិ យេ ធម្មា… សប្បីតិកេហិ ធម្មេហិ យេ ធម្មា… បីតិសហគតេហិ ធម្មេហិ យេ ធម្មា… សុខសហគតេហិ ធម្មេហិ យេ ធម្មា… ឧបេក្ខាសហគតេហិ ធម្មេហិ យេ ធម្មា… ន កាមាវចរេហិ ធម្មេហិ យេ ធម្មា… រូបាវចរេហិ ធម្មេហិ យេ ធម្មា… អរូបាវចរេហិ ធម្មេហិ យេ ធម្មា… អបរិយាបន្នេហិ ធម្មេហិ យេ ធម្មា… និយ្យានិកេហិ ធម្មេហិ យេ ធម្មា… និយតេហិ ធម្មេហិ យេ ធម្មា… អនុត្តរេហិ ធម្មេហិ យេ ធម្មា… សរណេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេហិ ធម្មេហិ យេ ធម្មា ខន្ធសង្គហេន អសង្គហិតា អាយតនសង្គហេន អសង្គហិតា ធាតុសង្គហេន អសង្គហិតា តេ ធម្មា កតិហិ ខន្ធេហិ កតិហាយតនេហិ កតិហិ ធាតូហិ អសង្គហិតា។ តេ ធម្មា ឯកេន ខន្ធេន ទសហាយតនេហិ ទសហិ ធាតូហិ អសង្គហិតា។>
      block
        text <រូបញ្ច ធម្មាយតនំ ធម្មធាតុ ឥត្ថិបុមំ ជីវិតំ នាមរូបំ>
        text <ទ្វេ ភវា ជាតិ ជរា មច្ចុរូបំ អនារម្មណំ នោ ចិត្តំ ចិត្តេន វិប្បយុត្តំ។>
        text <វិសំសដ្ឋំ សមុដ្ឋាន-សហភុ អនុបរិវត្តិ>
        text <ពាហិរំ ឧបាទា ទ្វេ វិសយោ ឯសនយោ សុពុទ្ធោ។>
      stand <អសង្គហិតេនអសង្គហិតបទនិទ្ទេសោ បញ្ចមោ។>
