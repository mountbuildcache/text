text <៧។ សត្តមនយោ>
  text <៧។ សម្បយុត្តេនវិប្បយុត្តបទនិទ្ទេសោ>
    text <៣០៦>, <វេទនាក្ខន្ធេន យេ ធម្មា… សញ្ញាក្ខន្ធេន យេ ធម្មា… សង្ខារក្ខន្ធេន យេ ធម្មា… វិញ្ញាណក្ខន្ធេន យេ ធម្មា… មនាយតនេន យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា តេ ធម្មា កតិហិ ខន្ធេហិ កតិហាយតនេហិ កតិហិ ធាតូហិ វិប្បយុត្តា។ តេ ធម្មា ចតូហិ ខន្ធេហិ ឯកេនាយតនេន សត្តហិ ធាតូហិ វិប្បយុត្តា ឯកេនាយតនេន ឯកាយ ធាតុយា កេហិចិ វិប្បយុត្តា។>
    text <៣០៧>, <ចក្ខុវិញ្ញាណធាតុយា យេ ធម្មា…បេ។… មនោធាតុយា យេ ធម្មា… មនោវិញ្ញាណធាតុយា យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា… តេ ធម្មា ន កេហិចិ ខន្ធេហិ ន កេហិចិ អាយតនេហិ ឯកាយ ធាតុយា វិប្បយុត្តា។>
    text <៣០៨>, <មនិន្ទ្រិយេន យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា… តេ ធម្មា ចតូហិ ខន្ធេហិ ឯកេនាយតនេន សត្តហិ ធាតូហិ វិប្បយុត្តា ឯកេនាយតនេន ឯកាយ ធាតុយា កេហិចិ វិប្បយុត្តា។>
    text <៣០៩>, <ឧបេក្ខិន្ទ្រិយេន យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា… តេ ធម្មា ន កេហិចិ ខន្ធេហិ ន កេហិចិ អាយតនេហិ បញ្ចហិ ធាតូហិ វិប្បយុត្តា។>
    text <៣១០>, <សង្ខារបច្ចយា វិញ្ញាណេន យេ ធម្មា… សឡាយតនបច្ចយា ផស្សេន យេ ធម្មា… ផស្សបច្ចយា វេទនាយ យេ ធម្មា… ផស្សេន យេ ធម្មា… វេទនាយ យេ ធម្មា… សញ្ញាយ យេ ធម្មា… ចេតនាយ យេ ធម្មា… ចិត្តេន យេ ធម្មា… មនសិការេន យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា… តេ ធម្មា ចតូហិ ខន្ធេហិ ឯកេនាយតនេន សត្តហិ ធាតូហិ វិប្បយុត្តា ឯកេនាយតនេន ឯកាយ ធាតុយា កេហិចិ វិប្បយុត្តា។>
    text <៣១១>, <អធិមោក្ខេន យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា… តេ ធម្មា ន កេហិចិ ខន្ធេហិ ន កេហិចិ អាយតនេហិ ឯកាយ ធាតុយា វិប្បយុត្តា។>
    text <៣១២>, <អទុក្ខមសុខាយ វេទនាយ សម្បយុត្តេហិ ធម្មេហិ យេ ធម្មា… ឧបេក្ខាសហគតេហិ ធម្មេហិ យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា… តេ ធម្មា ន កេហិចិ ខន្ធេហិ ន កេហិចិ អាយតនេហិ បញ្ចហិ ធាតូហិ វិប្បយុត្តា។>
    text <៣១៣>, <សវិតក្កសវិចារេហិ ធម្មេហិ យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា… តេ ធម្មា ន កេហិចិ ខន្ធេហិ ន កេហិចិ អាយតនេហិ ឯកាយ ធាតុយា វិប្បយុត្តា។>
    text <៣១៤>, <ចិត្តេហិ ធម្មេហិ យេ ធម្មា… ចេតសិកេហិ ធម្មេហិ យេ ធម្មា… ចិត្តសម្បយុត្តេហិ ធម្មេហិ យេ ធម្មា … ចិត្តសំសដ្ឋេហិ ធម្មេហិ យេ ធម្មា… ចិត្តសំសដ្ឋសមុដ្ឋានេហិ ធម្មេហិ យេ ធម្មា… ចិត្តសំសដ្ឋសមុដ្ឋានសហភូហិ ធម្មេហិ យេ ធម្មា… ចិត្តសំសដ្ឋសមុដ្ឋានានុបរិវត្តីហិ ធម្មេហិ យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា… តេ ធម្មា ចតូហិ ខន្ធេហិ ឯកេនាយតនេន សត្តហិ ធាតូហិ វិប្បយុត្តា ឯកេនាយតនេន ឯកាយ ធាតុយា កេហិចិ វិប្បយុត្តា។>
    text <៣១៥>, <សវិតក្កេហិ ធម្មេហិ យេ ធម្មា… សវិចារេហិ ធម្មេហិ យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា… តេ ធម្មា ន កេហិចិ ខន្ធេហិ ន កេហិចិ អាយតនេហិ ឯកាយ ធាតុយា វិប្បយុត្តា។>
    text <៣១៦>, <ឧបេក្ខាសហគតេហិ ធម្មេហិ យេ ធម្មា សម្បយុត្តា តេហិ ធម្មេហិ យេ ធម្មា វិប្បយុត្តា តេ ធម្មា កតិហិ ខន្ធេហិ កតិហាយតនេហិ កតិហិ ធាតូហិ វិប្បយុត្តា។ តេ ធម្មា ន កេហិចិ ខន្ធេហិ ន កេហិចិ អាយតនេហិ បញ្ចហិ ធាតូហិ វិប្បយុត្តា។>
    block
      text <ខន្ធា ចតុរោ អាយតនញ្ច មេកំ>
      text <ធាតូសុ សត្ត ទ្វេបិ ច ឥន្ទ្រិយតោ។>
      text <តយោ បដិច្ច តថរិវ ផស្សបញ្ចមា>
      text <អធិមុច្ចនា មនសិ តិកេសុ តីណិ។>
      text <សត្តន្តរា ទ្វេ ច មនេន យុត្តា>
      text <វិតក្កវិចារណា ឧបេក្ខកាយ ចាតិ។>
    stand <សម្បយុត្តេនវិប្បយុត្តបទនិទ្ទេសោ សត្តមោ។>
