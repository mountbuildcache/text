text <១២។ ទ្វាទសមនយោ>
  text <១២។ សម្បយុត្តេនសង្គហិតាសង្គហិតបទនិទ្ទេសោ>
    text <៤១៧>, <វេទនាក្ខន្ធេន យេ ធម្មា… សញ្ញាក្ខន្ធេន យេ ធម្មា… សង្ខារក្ខន្ធេន យេ ធម្មា សម្បយុត្តា តេ ធម្មា កតិហិ ខន្ធេហិ កតិហាយតនេហិ កតិហិ ធាតូហិ សង្គហិតា។ តេ ធម្មា តីហិ ខន្ធេហិ ទ្វីហាយតនេហិ អដ្ឋហិ ធាតូហិ សង្គហិតា។ កតិហិ អសង្គហិតា។ ទ្វីហិ ខន្ធេហិ ទសហាយតនេហិ ទសហិ ធាតូហិ អសង្គហិតា។>
    text <៤១៨>, <វិញ្ញាណក្ខន្ធេន យេ ធម្មា… មនាយតនេន យេ ធម្មា… ចក្ខុវិញ្ញាណធាតុយា យេ ធម្មា…បេ។… មនោធាតុយា យេ ធម្មា… មនោវិញ្ញាណធាតុយា យេ ធម្មា សម្បយុត្តា…បេ។… តេ ធម្មា តីហិ ខន្ធេហិ ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤១៩>, <សមុទយសច្ចេន យេ ធម្មា… មគ្គសច្ចេន យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ សោឡសហិ ធាតូហិ អសង្គហិតា។>
    text <៤២០>, <មនិន្ទ្រិយេន យេ ធម្មា សម្បយុត្តា… តេ ធម្មា តីហិ ខន្ធេហិ ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤២១>, <សុខិន្ទ្រិយេន យេ ធម្មា… ទុក្ខិន្ទ្រិយេន យេ ធម្មា… សោមនស្សិន្ទ្រិយេន យេ ធម្មា… ទោមនស្សិន្ទ្រិយេន យេ ធម្មា សម្បយុត្តា… តេ ធម្មា តីហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ទ្វីហិ ខន្ធេហិ ទសហាយតនេហិ សោឡសហិ ធាតូហិ អសង្គហិតា។>
    text <៤២២>, <ឧបេក្ខិន្ទ្រិយេន យេ ធម្មា សម្បយុត្តា… តេ ធម្មា តីហិ ខន្ធេហិ ទ្វីហាយតនេហិ សត្តហិ ធាតូហិ សង្គហិតា។ កតិហិ អសង្គហិតា។ ទ្វីហិ ខន្ធេហិ ទសហាយតនេហិ ឯកាទសហិ ធាតូហិ អសង្គហិតា។>
    text <៤២៣>, <សទ្ធិន្ទ្រិយេន យេ ធម្មា… វីរិយិន្ទ្រិយេន យេ ធម្មា… សតិន្ទ្រិយេន យេ ធម្មា… សមាធិន្ទ្រិយេន យេ ធម្មា… បញ្ញិន្ទ្រិយេន យេ ធម្មា… អនញ្ញាតញ្ញស្សាមីតិន្ទ្រិយេន យេ ធម្មា… អញ្ញិន្ទ្រិយេន យេ ធម្មា… អញ្ញាតាវិន្ទ្រិយេន យេ ធម្មា… អវិជ្ជាយ យេ ធម្មា… អវិជ្ជាបច្ចយា សង្ខារេហិ យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ សោឡសហិ ធាតូហិ អសង្គហិតា។>
    text <៤២៤>, <សង្ខារបច្ចយា វិញ្ញាណេន យេ ធម្មា សម្បយុត្តា… តេ ធម្មា តីហិ ខន្ធេហិ ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤២៥>, <សឡាយតនបច្ចយា ផស្សេន យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ អដ្ឋហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ ទសហិ ធាតូហិ អសង្គហិតា។>
    text <៤២៦>, <ផស្សបច្ចយា វេទនាយ យេ ធម្មា សម្បយុត្តា… តេ ធម្មា តីហិ ខន្ធេហិ ទ្វីហាយតនេហិ អដ្ឋហិ ធាតូហិ សង្គហិតា។ កតិហិ អសង្គហិតា។ ទ្វីហិ ខន្ធេហិ ទសហាយតនេហិ ទសហិ ធាតូហិ អសង្គហិតា។>
    text <៤២៧>, <វេទនាបច្ចយា តណ្ហាយ យេ ធម្មា… តណ្ហាបច្ចយា ឧបាទានេន យេ ធម្មា… កម្មភវេន យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ សោឡសហិ ធាតូហិ អសង្គហិតា។>
    text <៤២៨>, <សោកេន យេ ធម្មា… ទុក្ខេន យេ ធម្មា… ទោមនស្សេន យេ ធម្មា សម្បយុត្តា… តេ ធម្មា តីហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ទ្វីហិ ខន្ធេហិ ទសហាយតនេហិ សោឡសហិ ធាតូហិ អសង្គហិតា។>
    text <៤២៩>, <ឧបាយាសេន យេ ធម្មា… សតិបដ្ឋានេន យេ ធម្មា… សម្មប្បធានេន យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ សោឡសហិ ធាតូហិ អសង្គហិតា។>
    text <៤៣០>, <ឥទ្ធិបាទេន យេ ធម្មា សម្បយុត្តា… តេ ធម្មា តីហិ ខន្ធេហិ ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤៣១>, <ឈានេន យេ ធម្មា សម្បយុត្តា… តេ ធម្មា តីហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ទ្វីហិ ខន្ធេហិ ទសហាយតនេហិ សោឡសហិ ធាតូហិ អសង្គហិតា។>
    text <៤៣២>, <អប្បមញ្ញាយ យេ ធម្មា… បញ្ចហិ ឥន្ទ្រិយេហិ យេ ធម្មា… បញ្ចហិ ពលេហិ យេ ធម្មា… សត្តហិ ពោជ្ឈង្គេហិ យេ ធម្មា… អរិយេន អដ្ឋង្គិកេន មគ្គេន យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ សោឡសហិ ធាតូហិ អសង្គហិតា។>
    text <៤៣៣>, <ផស្សេន យេ ធម្មា… ចេតនាយ យេ ធម្មា… មនសិការេន យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ អដ្ឋហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ ទសហិ ធាតូហិ អសង្គហិតា។>
    text <៤៣៤>, <វេទនាយ យេ ធម្មា… សញ្ញាយ យេ ធម្មា សម្បយុត្តា… តេ ធម្មា តីហិ ខន្ធេហិ ទ្វីហាយតនេហិ អដ្ឋហិ ធាតូហិ សង្គហិតា។ កតិហិ អសង្គហិតា។ ទ្វីហិ ខន្ធេហិ ទសហាយតនេហិ ទសហិ ធាតូហិ អសង្គហិតា។>
    text <៤៣៥>, <ចិត្តេន យេ ធម្មា សម្បយុត្តា… តេ ធម្មា តីហិ ខន្ធេហិ ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤៣៦>, <អធិមោក្ខេន យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ តីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ បន្នរសហិ ធាតូហិ អសង្គហិតា។>
    text <៤៣៧>, <សុខាយ វេទនាយ សម្បយុត្តេហិ ធម្មេហិ យេ ធម្មា… ទុក្ខាយ វេទនាយ សម្បយុត្តេហិ ធម្មេហិ យេ ធម្មា… អទុក្ខមសុខាយ វេទនាយ សម្បយុត្តេហិ ធម្មេហិ យេ ធម្មា… សវិតក្កសវិចារេហិ ធម្មេហិ យេ ធម្មា… អវិតក្កវិចារមត្តេហិ ធម្មេហិ យេ ធម្មា… បីតិសហគតេហិ ធម្មេហិ យេ ធម្មា… សុខសហគតេហិ ធម្មេហិ យេ ធម្មា… ឧបេក្ខាសហគតេហិ ធម្មេហិ យេ ធម្មា សម្បយុត្តា… តេ ធម្មា ឯកេន ខន្ធេន ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ចតូហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤៣៨>, <ហេតូហិ ធម្មេហិ យេ ធម្មា… ហេតូហិ ចេវ សហេតុកេហិ ច ធម្មេហិ យេ ធម្មា… ហេតូហិ ចេវ ហេតុសម្បយុត្តេហិ ច ធម្មេហិ យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ សោឡសហិ ធាតូហិ អសង្គហិតា។>
    text <៤៣៩>, <សហេតុកេហិ ចេវ ន ច ហេតូហិ ធម្មេហិ យេ ធម្មា… ហេតុសម្បយុត្តេហិ ចេវ ន ច ហេតូហិ ធម្មេហិ យេ ធម្មា… ន ហេតុសហេតុកេហិ ធម្មេហិ យេ ធម្មា សម្បយុត្តា… តេ ធម្មា ឯកេន ខន្ធេន ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ចតូហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤៤០>, <អាសវេហិ ធម្មេហិ យេ ធម្មា… អាសវេហិ ចេវ សាសវេហិ ច ធម្មេហិ យេ ធម្មា… អាសវេហិ ចេវ អាសវសម្បយុត្តេហិ ច ធម្មេហិ យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ សោឡសហិ ធាតូហិ អសង្គហិតា។>
    text <៤៤១>, <អាសវសម្បយុត្តេហិ ចេវ នោ ច អាសវេហិ ធម្មេហិ យេ ធម្មា សម្បយុត្តា… តេ ធម្មា ឯកេន ខន្ធេន ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ចតូហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤៤២>, <សំយោជនេហិ ធម្មេហិ យេ ធម្មា… គន្ថេហិ ធម្មេហិ យេ ធម្មា… ឱឃេហិ ធម្មេហិ យេ ធម្មា… យោគេហិ ធម្មេហិ យេ ធម្មា… នីវរណេហិ ធម្មេហិ យេ ធម្មា… បរាមាសេហិ ធម្មេហិ យេ ធម្មា… បរាមាសេហិ ចេវ បរាមដ្ឋេហិ ច ធម្មេហិ យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ សោឡសហិ ធាតូហិ អសង្គហិតា។>
    text <៤៤៣>, <បរាមាសសម្បយុត្តេហិ ធម្មេហិ យេ ធម្មា សម្បយុត្តា… តេ ធម្មា ឯកេន ខន្ធេន ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ចតូហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤៤៤>, <ចិត្តេហិ ធម្មេហិ យេ ធម្មា សម្បយុត្តា… តេ ធម្មា តីហិ ខន្ធេហិ ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ទ្វីហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    text <៤៤៥>, <ចេតសិកេហិ ធម្មេហិ យេ ធម្មា… ចិត្តសម្បយុត្តេហិ ធម្មេហិ យេ ធម្មា… ចិត្តសំសដ្ឋេហិ ធម្មេហិ យេ ធម្មា… ចិត្តសំសដ្ឋសមុដ្ឋានេហិ ធម្មេហិ យេ ធម្មា… ចិត្តសំសដ្ឋសមុដ្ឋានសហភូហិ ធម្មេហិ យេ ធម្មា… ចិត្តសំសដ្ឋសមុដ្ឋានានុបរិវត្តីហិ ធម្មេហិ យេ ធម្មា សម្បយុត្តា… តេ ធម្មា ឯកេន ខន្ធេន ឯកេនាយតនេន សត្តហិ ធាតូហិ សង្គហិតា។ កតិហិ អសង្គហិតា។ ចតូហិ ខន្ធេហិ ឯកាទសហាយតនេហិ ឯកាទសហិ ធាតូហិ អសង្គហិតា។>
    text <៤៤៦>, <ឧបាទានេហិ ធម្មេហិ យេ ធម្មា… កិលេសេហិ ធម្មេហិ យេ ធម្មា… កិលេសេហិ ចេវ សំកិលេសិកេហិ ច ធម្មេហិ យេ ធម្មា… កិលេសេហិ ចេវ សំកិលិដ្ឋេហិ ច ធម្មេហិ យេ ធម្មា… កិលេសេហិ ចេវ កិលេសសម្បយុត្តេហិ ច ធម្មេហិ យេ ធម្មា សម្បយុត្តា… តេ ធម្មា ចតូហិ ខន្ធេហិ ទ្វីហាយតនេហិ ទ្វីហិ ធាតូហិ សង្គហិតា។ កតិហិ អសង្គហិតា។ ឯកេន ខន្ធេន ទសហាយតនេហិ សោឡសហិ ធាតូហិ អសង្គហិតា។>
    text <៤៤៧>, <សំកិលិដ្ឋេហិ ចេវ នោ ច កិលេសេហិ ធម្មេហិ យេ ធម្មា… កិលេសសម្បយុត្តេហិ ចេវ នោ ច កិលេសេហិ ធម្មេហិ យេ ធម្មា… សវិតក្កេហិ ធម្មេហិ យេ ធម្មា… សវិចារេហិ ធម្មេហិ យេ ធម្មា… សប្បីតិកេហិ ធម្មេហិ យេ ធម្មា… បីតិសហគតេហិ ធម្មេហិ យេ ធម្មា… សុខសហគតេហិ ធម្មេហិ យេ ធម្មា… ឧបេក្ខាសហគតេហិ ធម្មេហិ យេ ធម្មា សម្បយុត្តា តេ ធម្មា កតិហិ ខន្ធេហិ កតិហាយតនេហិ កតិហិ ធាតូហិ សង្គហិតា។ តេ ធម្មា ឯកេន ខន្ធេន ឯកេនាយតនេន ឯកាយ ធាតុយា សង្គហិតា។ កតិហិ អសង្គហិតា។ ចតូហិ ខន្ធេហិ ឯកាទសហាយតនេហិ សត្តរសហិ ធាតូហិ អសង្គហិតា។>
    block
      text <រូបក្ខន្ធា ចត្តារោ មនាយតនមេវ ច>
      text <វិញ្ញាណធាតុយោ សត្ត ទ្វេ សច្ចា ចុទ្ទសិន្ទ្រិយា។>
      text <បច្ចយេ ទ្វាទស បទា តតោ ឧបរិ សោឡស>
      text <តិកេសុ អដ្ឋ គោច្ឆកេ តេចត្តាលីសមេវ ច។>
      text <មហន្តរទុកេ សត្ត បទា បិដ្ឋិទុកេសុ ឆ>
      text <នវមស្ស បទស្សេតេ និទ្ទេសេ សង្គហំ គតាតិ។>
    stand <សម្បយុត្តេនសង្គហិតាសង្គហិតបទនិទ្ទេសោ ទ្វាទសមោ។>
