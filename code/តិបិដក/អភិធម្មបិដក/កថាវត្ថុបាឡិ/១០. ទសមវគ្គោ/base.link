text <១០។ ទសមវគ្គោ>
  text <៩៥ ១។ និរោធកថា>
    text <៥៧១>, <ឧបបត្តេសិយេ បញ្ចក្ខន្ធេ អនិរុទ្ធេ កិរិយា បញ្ចក្ខន្ធា ឧប្បជ្ជន្តីតិ។ អាមន្តា។ ទសន្នំ ខន្ធានំ សមោធានំ ហោតិ ទស ខន្ធា សម្មុខីភាវំ អាគច្ឆន្តីតិ។ ន ហេវំ វត្តព្ពេ…បេ។… ទសន្នំ ខន្ធានំ សមោធានំ ហោតិ ទស ខន្ធា សម្មុខីភាវំ អាគច្ឆន្តីតិ។ អាមន្តា។ ទ្វិន្នំ ផស្សានំ…បេ។… ទ្វិន្នំ ចិត្តានំ សមោធានំ ហោតីតិ។ ន ហេវំ វត្តព្ពេ…បេ។…។>
    text <ឧបបត្តេសិយេ បញ្ចក្ខន្ធេ អនិរុទ្ធេ កិរិយា ចត្តារោ ខន្ធា ឧប្បជ្ជន្តីតិ។ អាមន្តា។ នវន្នំ ខន្ធានំ សមោធានំ ហោតិ នវ ខន្ធា សម្មុខីភាវំ អាគច្ឆន្តីតិ។ ន ហេវំ វត្តព្ពេ…បេ។… នវន្នំ ខន្ធានំ សមោធានំ ហោតិ នវ ខន្ធា សម្មុខីភាវំ អាគច្ឆន្តីតិ។ អាមន្តា។ ទ្វិន្នំ ផស្សានំ…បេ។… ទ្វិន្នំ ចិត្តានំ សមោធានំ ហោតីតិ។ ន ហេវំ វត្តព្ពេ…បេ។…។>
    text <ឧបបត្តេសិយេ បញ្ចក្ខន្ធេ អនិរុទ្ធេ កិរិយាញាណំ ឧប្បជ្ជតីតិ។ អាមន្តា។ ឆន្នំ ខន្ធានំ សមោធានំ ហោតិ ឆ ខន្ធា សម្មុខីភាវំ អាគច្ឆន្តីតិ។ ន ហេវំ វត្តព្ពេ…បេ។… ឆន្នំ ខន្ធានំ សមោធានំ ហោតិ ឆ ខន្ធា សម្មុខីភាវំ អាគច្ឆន្តីតិ។ អាមន្តា។ ទ្វិន្នំ ផស្សានំ…បេ។… ទ្វិន្នំ ចិត្តានំ សមោធានំ ហោតីតិ។ ន ហេវំ វត្តព្ពេ…បេ។…។>
    text <៥៧២>, <ឧបបត្តេសិយេ បញ្ចក្ខន្ធេ និរុទ្ធេ មគ្គោ ឧប្បជ្ជតីតិ។ អាមន្តា។ មតោ មគ្គំ ភាវេតិ កាលង្កតោ មគ្គំ ភាវេតីតិ។ ន ហេវំ វត្តព្ពេ…បេ។…។>
    stand <និរោធកថា និដ្ឋិតា។>
  text <១០។ ទសមវគ្គោ>
    text <៩៦ ២។ រូបំ មគ្គោតិកថា>
      text <៥៧៣>, <មគ្គសមង្គិស្ស រូបំ មគ្គោតិ។ អាមន្តា។ សារម្មណំ អត្ថិ តស្ស អាវដ្ដនា អាភោគោ សមន្នាហារោ មនសិការោ ចេតនា បត្ថនា បណិធីតិ។ ន ហេវំ វត្តព្ពេ…បេ។… ននុ អនារម្មណំ នត្ថិ តស្ស អាវដ្ដនា…បេ។… បណិធីតិ។ អាមន្តា។ ហញ្ចិ អនារម្មណំ នត្ថិ តស្ស អាវដ្ដនា…បេ។… បណិធិ នោ ច វត រេ វត្តព្ពេ មគ្គសមង្គិស្ស រូបំ មគ្គោតិ។>
      text <សម្មាវាចា មគ្គោតិ។ អាមន្តា។ សារម្មណា អត្ថិ តាយ អាវដ្ដនា…បេ។… បណិធីតិ។ ន ហេវំ វត្តព្ពេ…បេ។… ននុ អនារម្មណា នត្ថិ តាយ អាវដ្ដនា…បេ។… បណិធីតិ។ អាមន្តា។ ហញ្ចិ អនារម្មណា នត្ថិ តាយ អាវដ្ដនា…បេ។… បណិធិ នោ ច វត រេ វត្តព្ពេ សម្មាវាចា មគ្គោតិ។>
      text <សម្មាកម្មន្តោ …បេ។… សម្មាអាជីវោ មគ្គោតិ។ អាមន្តា។ សារម្មណោ អត្ថិ តស្ស អាវដ្ដនា…បេ។… បណិធីតិ។ ន ហេវំ វត្តព្ពេ…បេ។… ននុ អនារម្មណោ នត្ថិ តស្ស អាវដ្ដនា…បេ។… បណិធីតិ។ អាមន្តា។ ហញ្ចិ អនារម្មណោ នត្ថិ តស្ស អាវដ្ដនា…បេ។… បណិធិ នោ ច វត រេ វត្តព្ពេ សម្មាអាជីវោ មគ្គោតិ។>
      text <៥៧៤>, <សម្មាទិដ្ឋិ មគ្គោ សា ច សារម្មណា អត្ថិ តាយ អាវដ្ដនា…បេ។… បណិធីតិ។ អាមន្តា។ សម្មាវាចា មគ្គោ សា ច សារម្មណា អត្ថិ តាយ អាវដ្ដនា…បេ។… បណិធីតិ។ ន ហេវំ វត្តព្ពេ …បេ។… សម្មាទិដ្ឋិ មគ្គោ សា ច សារម្មណា អត្ថិ តាយ អាវដ្ដនា…បេ។… បណិធីតិ។ អាមន្តា។ សម្មាកម្មន្តោ…បេ។… សម្មាអាជីវោ មគ្គោ សោ ច សារម្មណោ អត្ថិ តស្ស អាវដ្ដនា…បេ។… បណិធីតិ។ ន ហេវំ វត្តព្ពេ…បេ។… សម្មាសង្កប្បោ…បេ។… សម្មាវាយាមោ…បេ។… សម្មាសតិ…បេ។…។>
      text <សម្មាសមាធិ មគ្គោ សោ ច សារម្មណោ អត្ថិ តស្ស អាវដ្ដនា…បេ។… បណិធីតិ។ អាមន្តា។ សម្មាវាចា មគ្គោ សា ច សារម្មណា អត្ថិ តាយ អាវដ្ដនា…បេ។… បណិធីតិ។ ន ហេវំ វត្តព្ពេ…បេ។… សម្មាសមាធិ មគ្គោ សោ ច សារម្មណោ អត្ថិ តស្ស អាវដ្ដនា…បេ។… បណិធីតិ។ អាមន្តា។ សម្មាកម្មន្តោ…បេ។… សម្មាអាជីវោ មគ្គោ សោ ច សារម្មណោ អត្ថិ តស្ស អាវដ្ដនា…បេ។… បណិធីតិ។ ន ហេវំ វត្តព្ពេ…បេ។…។>
      text <សម្មាវាចា មគ្គោ សា ច អនារម្មណា នត្ថិ តាយ អាវដ្ដនា…បេ។… បណិធីតិ។ អាមន្តា។ សម្មាទិដ្ឋិ មគ្គោ សា ច អនារម្មណា នត្ថិ តាយ អាវដ្ដនា…បេ។… បណិធីតិ។ ន ហេវំ វត្តព្ពេ…បេ។… សម្មាវាចា មគ្គោ សា ច អនារម្មណា នត្ថិ តាយ អាវដ្ដនា…បេ។… បណិធីតិ។ អាមន្តា។ សម្មាសង្កប្បោ…បេ។… សម្មាវាយាមោ… សម្មាសតិ … សម្មាសមាធិ មគ្គោ សោ ច អនារម្មណោ នត្ថិ តស្ស អាវដ្ដនា…បេ។… បណិធីតិ។ ន ហេវំ វត្តព្ពេ…បេ។…។>
      text <សម្មាកម្មន្តោ …បេ។… សម្មាអាជីវោ មគ្គោ សោ ច អនារម្មណោ នត្ថិ តស្ស អាវដ្ដនា…បេ។… បណិធីតិ។ អាមន្តា។ សម្មាទិដ្ឋិ… សម្មាសង្កប្បោ… សម្មាវាយាមោ… សម្មាសតិ…បេ។… សម្មាសមាធិ មគ្គោ សោ ច អនារម្មណោ នត្ថិ តស្ស អាវដ្ដនា…បេ។… បណិធីតិ។ ន ហេវំ វត្តព្ពេ…បេ។…។>
      text <៥៧៥>, <ន វត្តព្ពំ មគ្គសមង្គិស្ស រូបំ មគ្គោតិ។ អាមន្តា។ ននុ សម្មាវាចា សម្មាកម្មន្តោ សម្មាអាជីវោ មគ្គោតិ។ អាមន្តា។ ហញ្ចិ សម្មាវាចា សម្មាកម្មន្តោ សម្មាអាជីវោ មគ្គោ តេន វត រេ វត្តព្ពេ មគ្គសមង្គិស្ស រូបំ មគ្គោតិ។>
      stand <រូបំ មគ្គោតិកថា និដ្ឋិតា។>
  text <១០។ ទសមវគ្គោ>
    text <៩៧ ៣។ បញ្ចវិញ្ញាណសមង្គិស្ស មគ្គកថា>
      text <៥៧៦>, <បញ្ចវិញ្ញាណសមង្គិស្ស អត្ថិ មគ្គភាវនាតិ។ អាមន្តា។ ននុ បញ្ចវិញ្ញាណា ឧប្បន្នវត្ថុកា ឧប្បន្នារម្មណាតិ។ អាមន្តា។ ហញ្ចិ បញ្ចវិញ្ញាណា ឧប្បន្នវត្ថុកា ឧប្បន្នារម្មណា នោ ច វត រេ វត្តព្ពេ បញ្ចវិញ្ញាណសមង្គិស្ស អត្ថិ មគ្គភាវនាតិ។>
      text <ននុ បញ្ចវិញ្ញាណា បុរេជាតវត្ថុកា បុរេជាតារម្មណា អជ្ឈត្តិកវត្ថុកា ពាហិរារម្មណា អសម្ភិន្នវត្ថុកា អសម្ភិន្នារម្មណា នានាវត្ថុកា នានារម្មណា ន អញ្ញមញ្ញស្ស គោចរវិសយំ បច្ចនុភោន្តិ ន អសមន្នាហារា ឧប្បជ្ជន្តិ ន អមនសិការា ឧប្បជ្ជន្តិ ន អព្ពោកិណ្ណា ឧប្បជ្ជន្តិ ន អបុព្ពំ អចរិមំ ឧប្បជ្ជន្តិ ន អញ្ញមញ្ញស្ស សមនន្តរា ឧប្បជ្ជន្តិ ននុ បញ្ចវិញ្ញាណា អនាភោគាតិ។ អាមន្តា។ ហញ្ចិ បញ្ចវិញ្ញាណា អនាភោគា នោ ច វត រេ វត្តព្ពេ បញ្ចវិញ្ញាណសមង្គិស្ស អត្ថិ មគ្គភាវនាតិ។>
      text <៥៧៧>, <ចក្ខុវិញ្ញាណសមង្គិស្ស អត្ថិ មគ្គភាវនាតិ។ អាមន្តា។ ចក្ខុវិញ្ញាណំ សុញ្ញតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… ចក្ខុវិញ្ញាណំ សុញ្ញតំ អារព្ភ ឧប្បជ្ជតីតិ។ អាមន្តា។ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ។ ន ហេវំ វត្តព្ពេ…បេ។… ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ។ អាមន្តា។ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ អត្ថេវ សុត្តន្តោតិ។ នត្ថិ។ ចក្ខុញ្ច បដិច្ច រូបេ ច ឧប្បជ្ជតិ ចក្ខុវិញ្ញាណន្តិ អត្ថេវ សុត្តន្តោតិ។ អាមន្តា។ ហញ្ចិ ចក្ខុញ្ច បដិច្ច រូបេ ច ឧប្បជ្ជតិ ចក្ខុវិញ្ញាណន្តិ អត្ថេវ សុត្តន្តោ នោ ច វត រេ វត្តព្ពេ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ។>
      text <៥៧៨>, <ចក្ខុវិញ្ញាណសមង្គិស្ស អត្ថិ មគ្គភាវនាតិ។ អាមន្តា។ ចក្ខុវិញ្ញាណំ អតីតានាគតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… ចក្ខុវិញ្ញាណសមង្គិស្ស អត្ថិ មគ្គភាវនាតិ។ អាមន្តា។ ចក្ខុវិញ្ញាណំ ផស្សំ អារព្ភ…បេ។… វេទនំ អារព្ភ… សញ្ញំ អារព្ភ … ចេតនំ អារព្ភ… ចិត្តំ អារព្ភ… ចក្ខុំ អារព្ភ… កាយំ អារព្ភ…បេ។… សទ្ទំ អារព្ភ…បេ។… ផោដ្ឋព្ពំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។…។>
      text <មនោវិញ្ញាណសមង្គិស្ស អត្ថិ មគ្គភាវនា មនោវិញ្ញាណំ សុញ្ញតំ អារព្ភ ឧប្បជ្ជតីតិ។ អាមន្តា។ ចក្ខុវិញ្ញាណសមង្គិស្ស អត្ថិ មគ្គភាវនា ចក្ខុវិញ្ញាណំ សុញ្ញតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… មនោវិញ្ញាណសមង្គិស្ស អត្ថិ មគ្គភាវនា មនោវិញ្ញាណំ អតីតានាគតំ អារព្ភ ឧប្បជ្ជតីតិ។ អាមន្តា។ ចក្ខុវិញ្ញាណសមង្គិស្ស អត្ថិ មគ្គភាវនា ចក្ខុវិញ្ញាណំ អតីតានាគតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… មនោវិញ្ញាណសមង្គិស្ស អត្ថិ មគ្គភាវនា មនោវិញ្ញាណំ ផស្សំ អារព្ភ… វេទនំ អារព្ភ…បេ។… ផោដ្ឋព្ពំ អារព្ភ ឧប្បជ្ជតីតិ។ អាមន្តា។ ចក្ខុវិញ្ញាណសមង្គិស្ស អត្ថិ មគ្គភាវនា ចក្ខុវិញ្ញាណំ ផស្សំ អារព្ភ… វេទនំ អារព្ភ…បេ។… ផោដ្ឋព្ពំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។…។>
      text <៥៧៩>, <ន វត្តព្ពំ បញ្ចវិញ្ញាណសមង្គិស្ស អត្ថិ មគ្គភាវនាតិ។ អាមន្តា។ ននុ វុត្តំ ភគវតា ឥធ ភិក្ខវេ ភិក្ខុ ចក្ខុនា រូបំ ទិស្វា ន និមិត្តគ្គាហី ហោតិ នានុព្យញ្ជនគ្គាហី…បេ។… សោតេន សទ្ទំ សុត្វា…បេ។… ឃានេន គន្ធំ ឃាយិត្វា…បេ។… ជិវ្ហាយ រសំ សាយិត្វា…បេ។… កាយេន ផោដ្ឋព្ពំ ផុសិត្វា ន និមិត្តគ្គាហី ហោតិ នានុព្យញ្ជនគ្គាហីតិ។ អត្ថេវ សុត្តន្តោតិ។ អាមន្តា។ តេន ហិ បញ្ចវិញ្ញាណសមង្គិស្ស អត្ថិ មគ្គភាវនាតិ។>
      stand <បញ្ចវិញ្ញាណសមង្គិស្ស មគ្គកថា និដ្ឋិតា។>
  text <១០។ ទសមវគ្គោ>
    text <៩៨ ៤។ បញ្ចវិញ្ញាណា កុសលាបិ អកុសលាបីតិកថា>
      text <៥៨០>, <បញ្ចវិញ្ញាណា កុសលាបិ អកុសលាបីតិ។ អាមន្តា។ ននុ បញ្ចវិញ្ញាណា ឧប្បន្នវត្ថុកា ឧប្បន្នារម្មណាតិ។ អាមន្តា។ ហញ្ចិ បញ្ចវិញ្ញាណា ឧប្បន្នវត្ថុកា ឧប្បន្នារម្មណា នោ ច វត រេ វត្តព្ពេ បញ្ចវិញ្ញាណា កុសលាបិ អកុសលាបីតិ។ ននុ បញ្ចវិញ្ញាណា បុរេជាតវត្ថុកា បុរេជាតារម្មណា អជ្ឈត្តិកវត្ថុកា ពាហិរារម្មណា អសម្ភិន្នវត្ថុកា អសម្ភិន្នារម្មណា នានាវត្ថុកា នានារម្មណា ន អញ្ញមញ្ញស្ស គោចរវិសយំ បច្ចនុភោន្តិ ន អសមន្នាហារា ឧប្បជ្ជន្តិ ន អមនសិការា ឧប្បជ្ជន្តិ ន អព្ពោកិណ្ណា ឧប្បជ្ជន្តិ ន អបុព្ពំ អចរិមំ ឧប្បជ្ជន្តិ ន អញ្ញមញ្ញស្ស សមនន្តរា ឧប្បជ្ជន្តិ ននុ បញ្ចវិញ្ញាណា អនាភោគាតិ។ អាមន្តា។ ហញ្ចិ បញ្ចវិញ្ញាណា អនាភោគា នោ ច វត រេ វត្តព្ពេ បញ្ចវិញ្ញាណា កុសលាបិ អកុសលាបីតិ។>
      text <៥៨១>, <ចក្ខុវិញ្ញាណំ កុសលន្តិ។ អាមន្តា។ ចក្ខុវិញ្ញាណំ សុញ្ញតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… ចក្ខុវិញ្ញាណំ សុញ្ញតំ អារព្ភ ឧប្បជ្ជតីតិ។ អាមន្តា។ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ។ ន ហេវំ វត្តព្ពេ។ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ។ អាមន្តា។ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ អត្ថេវ សុត្តន្តោតិ។ នត្ថិ។ ចក្ខុញ្ច បដិច្ច រូបេ ច ឧប្បជ្ជតិ ចក្ខុវិញ្ញាណន្តិ អត្ថេវ សុត្តន្តោតិ។ អាមន្តា។ ហញ្ចិ ចក្ខុញ្ច បដិច្ច រូបេ ច ឧប្បជ្ជតិ ចក្ខុវិញ្ញាណន្តិ អត្ថេវ សុត្តន្តោ នោ ច វត រេ វត្តព្ពេ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ។>
      text <៥៨២>, <ចក្ខុវិញ្ញាណំ កុសលម្បិ អកុសលម្បីតិ។ អាមន្តា។ ចក្ខុវិញ្ញាណំ អតីតានាគតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។…។ ចក្ខុវិញ្ញាណំ កុសលម្បិ អកុសលម្បីតិ។ អាមន្តា។ ចក្ខុវិញ្ញាណំ ផស្សំ អារព្ភ…បេ។… ចិត្តំ អារព្ភ… ចក្ខុំ អារព្ភ…បេ។… កាយំ អារព្ភ… សទ្ទំ អារព្ភ…បេ។… ផោដ្ឋព្ពំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។…។>
      text <មនោវិញ្ញាណំ កុសលម្បិ អកុសលម្បិ មនោវិញ្ញាណំ សុញ្ញតំ អារព្ភ ឧប្បជ្ជតីតិ។ អាមន្តា។ ចក្ខុវិញ្ញាណំ កុសលម្បិ អកុសលម្បិ ចក្ខុវិញ្ញាណំ សុញ្ញតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… មនោវិញ្ញាណំ កុសលម្បិ អកុសលម្បិ មនោវិញ្ញាណំ អតីតានាគតំ អារព្ភ ឧប្បជ្ជតីតិ។ អាមន្តា។ ចក្ខុវិញ្ញាណំ កុសលម្បិ អកុសលម្បិ ចក្ខុវិញ្ញាណំ អតីតានាគតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… មនោវិញ្ញាណំ កុសលម្បិ អកុសលម្បិ មនោវិញ្ញាណំ ផស្សំ អារព្ភ…បេ។… ចិត្តំ អារព្ភ…បេ។… កាយំ អារព្ភ … សទ្ទំ អារព្ភ …បេ។… ផោដ្ឋព្ពំ អារព្ភ ឧប្បជ្ជតីតិ។ អាមន្តា។ ចក្ខុវិញ្ញាណំ កុសលម្បិ អកុសលម្បិ ចក្ខុវិញ្ញាណំ ផស្សំ អារព្ភ…បេ។… ផោដ្ឋព្ពំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។…។>
      text <៥៨៣>, <ន វត្តព្ពំ បញ្ចវិញ្ញាណា កុសលាបិ អកុសលាបីតិ។ អាមន្តា។ ននុ វុត្តំ ភគវតា ឥធ ភិក្ខវេ ភិក្ខុ ចក្ខុនា រូបំ ទិស្វា និមិត្តគ្គាហី ហោតិ…បេ។… ន និមិត្តគ្គាហី ហោតិ…បេ។… សោតេន សទ្ទំ សុត្វា…បេ។… កាយេន ផោដ្ឋព្ពំ ផុសិត្វា និមិត្តគ្គាហី ហោតិ…បេ។… ន និមិត្តគ្គាហី ហោតីតិ។ អត្ថេវ សុត្តន្តោតិ។ អាមន្តា។ តេន ហិ បញ្ចវិញ្ញាណា កុសលាបិ អកុសលាបីតិ។>
      stand <បញ្ចវិញ្ញាណា កុសលាបិ អកុសលាបីតិកថា និដ្ឋិតា។>
  text <១០។ ទសមវគ្គោ>
    text <៩៩ ៥។ សាភោគាតិកថា>
      text <៥៨៤>, <បញ្ចវិញ្ញាណា សាភោគាតិ។ អាមន្តា។ ននុ បញ្ចវិញ្ញាណា ឧប្បន្នវត្ថុកា ឧប្បន្នារម្មណាតិ។ អាមន្តា។ ហញ្ចិ បញ្ចវិញ្ញាណា ឧប្បន្នវត្ថុកា ឧប្បន្នារម្មណា នោ ច វត រេ វត្តព្ពេ បញ្ចវិញ្ញាណា សាភោគាតិ។ ននុ បញ្ចវិញ្ញាណា បុរេជាតវត្ថុកា បុរេជាតារម្មណា អជ្ឈត្តិកវត្ថុកា ពាហិរារម្មណា អសម្ភិន្នវត្ថុកា អសម្ភិន្នារម្មណា នានាវត្ថុកា នានារម្មណា ន អញ្ញមញ្ញស្ស គោចរវិសយំ បច្ចនុភោន្តិ ន អសមន្នាហារា ឧប្បជ្ជន្តិ ន អមនសិការា ឧប្បជ្ជន្តិ ន អព្ពោកិណ្ណា ឧប្បជ្ជន្តិ ន អបុព្ពំ អចរិមំ ឧប្បជ្ជន្តិ ននុ បញ្ចវិញ្ញាណា ន អញ្ញមញ្ញស្ស សមនន្តរា ឧប្បជ្ជន្តីតិ។ អាមន្តា។ ហញ្ចិ បញ្ចវិញ្ញាណា ន អញ្ញមញ្ញស្ស សមនន្តរា ឧប្បជ្ជន្តិ នោ ច វត រេ វត្តព្ពេ បញ្ចវិញ្ញាណា សាភោគាតិ។>
      text <៥៨៥>, <ចក្ខុវិញ្ញាណំ សាភោគន្តិ។ អាមន្តា។ ចក្ខុវិញ្ញាណំ សុញ្ញតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… ចក្ខុវិញ្ញាណំ សុញ្ញតំ អារព្ភ ឧប្បជ្ជតីតិ។ អាមន្តា។ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ។ ន ហេវំ វត្តព្ពេ…បេ។… ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ។ អាមន្តា។ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ អត្ថេវ សុត្តន្តោតិ។ នត្ថិ…បេ។… ចក្ខុញ្ច បដិច្ច រូបេ ច ឧប្បជ្ជតិ ចក្ខុវិញ្ញាណន្តិ អត្ថេវ សុត្តន្តោតិ។ អាមន្តា។ ហញ្ចិ ចក្ខុញ្ច បដិច្ច រូបេ ច ឧប្បជ្ជតិ ចក្ខុវិញ្ញាណន្តិ អត្ថេវ សុត្តន្តោ នោ ច វត រេ វត្តព្ពេ ចក្ខុញ្ច បដិច្ច សុញ្ញតញ្ច ឧប្បជ្ជតិ ចក្ខុវិញ្ញាណន្តិ។>
      text <ចក្ខុវិញ្ញាណំ សាភោគន្តិ។ អាមន្តា។ ចក្ខុវិញ្ញាណំ អតីតានាគតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… ចក្ខុវិញ្ញាណំ សាភោគន្តិ។ អាមន្តា។ ចក្ខុវិញ្ញាណំ ផស្សំ អារព្ភ…បេ។… ផោដ្ឋព្ពំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… មនោវិញ្ញាណំ សាភោគំ មនោវិញ្ញាណំ សុញ្ញតំ អារព្ភ ឧប្បជ្ជតីតិ។ អាមន្តា។ ចក្ខុវិញ្ញាណំ សាភោគំ ចក្ខុវិញ្ញាណំ សុញ្ញតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… មនោវិញ្ញាណំ សាភោគំ មនោវិញ្ញាណំ អតីតានាគតំ អារព្ភ ឧប្បជ្ជតីតិ។ អាមន្តា។ ចក្ខុវិញ្ញាណំ សាភោគំ ចក្ខុវិញ្ញាណំ អតីតានាគតំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។… មនោវិញ្ញាណំ សាភោគំ មនោវិញ្ញាណំ ផស្សំ អារព្ភ…បេ។… ផោដ្ឋព្ពំ អារព្ភ ឧប្បជ្ជតីតិ។ អាមន្តា។ ចក្ខុវិញ្ញាណំ សាភោគំ ចក្ខុវិញ្ញាណំ ផស្សំ អារព្ភ…បេ។… ផោដ្ឋព្ពំ អារព្ភ ឧប្បជ្ជតីតិ។ ន ហេវំ វត្តព្ពេ…បេ។…។>
      text <៥៨៦>, <ន វត្តព្ពំ បញ្ចវិញ្ញាណា សាភោគាតិ។ អាមន្តា។ ននុ វុត្តំ ភគវតា ឥធ ភិក្ខវេ ភិក្ខុ ចក្ខុនា រូបំ ទិស្វា និមិត្តគ្គាហី ហោតិ…បេ។… ន និមិត្តគ្គាហី ហោតិ…បេ។… កាយេន ផោដ្ឋព្ពំ ផុសិត្វា និមិត្តគ្គាហី ហោតិ…បេ។… ន និមិត្តគ្គាហី ហោតីតិ។ អត្ថេវ សុត្តន្តោតិ។ អាមន្តា។ តេន ហិ បញ្ចវិញ្ញាណា សាភោគាតិ…បេ។…។>
      stand <សាភោគាតិកថា និដ្ឋិតា។>
  text <១០។ ទសមវគ្គោ>
    text <១០០ ៦។ ទ្វីហិសីលេហិកថា>
      text <៥៨៧>, <មគ្គសមង្គី ទ្វីហិ សីលេហិ សមន្នាគតោតិ។ អាមន្តា។ មគ្គសមង្គី ទ្វីហិ ផស្សេហិ ទ្វីហិ វេទនាហិ ទ្វីហិ សញ្ញាហិ ទ្វីហិ ចេតនាហិ ទ្វីហិ ចិត្តេហិ ទ្វីហិ សទ្ធាហិ ទ្វីហិ វីរិយេហិ ទ្វីហិ សតីហិ ទ្វីហិ សមាធីហិ ទ្វីហិ បញ្ញាហិ សមន្នាគតោតិ។ ន ហេវំ វត្តព្ពេ…បេ។…។>
      text <មគ្គសមង្គី លោកិយេន សីលេន សមន្នាគតោតិ។ អាមន្តា។ មគ្គសមង្គី លោកិយេន ផស្សេន លោកិយាយ វេទនាយ លោកិយាយ បញ្ញាយ លោកិយាយ ចេតនាយ លោកិយេន ចិត្តេន លោកិយាយ សទ្ធាយ លោកិយេន វីរិយេន លោកិយាយ សតិយា លោកិយេន សមាធិនា លោកិយាយ បញ្ញាយ សមន្នាគតោតិ។ ន ហេវំ វត្តព្ពេ…បេ។…។>
      text <មគ្គសមង្គី លោកិយេន ច លោកុត្តរេន ច សីលេន សមន្នាគតោតិ។ អាមន្តា។ មគ្គសមង្គី លោកិយេន ច លោកុត្តរេន ច ផស្សេន សមន្នាគតោ…បេ។… លោកិយាយ ច លោកុត្តរាយ ច បញ្ញាយ សមន្នាគតោតិ។ ន ហេវំ វត្តព្ពេ…បេ។… មគ្គសមង្គី លោកិយេន សីលេន សមន្នាគតោតិ។ អាមន្តា។ មគ្គសមង្គី បុថុជ្ជនោតិ។ ន ហេវំ វត្តព្ពេ…បេ។…។>
      text <៥៨៨>, <មគ្គសមង្គី លោកិយាយ សម្មាវាចាយ សមន្នាគតោតិ។ អាមន្តា។ មគ្គសមង្គី លោកិយាយ សម្មាទិដ្ឋិយា សមន្នាគតោតិ។ ន ហេវំ វត្តព្ពេ…បេ។… មគ្គសមង្គី លោកិយាយ សម្មាវាចាយ សមន្នាគតោតិ។ អាមន្តា។ មគ្គសមង្គី លោកិយេន សម្មាសង្កប្បេន…បេ។… លោកិយេន សម្មាវាយាមេន…បេ។… លោកិយាយ សម្មាសតិយា…បេ។… លោកិយេន សម្មាសមាធិនា សមន្នាគតោតិ។ ន ហេវំ វត្តព្ពេ…បេ។… មគ្គសមង្គី លោកិយេន សម្មាកម្មន្តេន…បេ។… លោកិយេន សម្មាអាជីវេន សមន្នាគតោតិ។ អាមន្តា។ មគ្គសមង្គី លោកិយាយ សម្មាទិដ្ឋិយា…បេ។… លោកិយេន សម្មាសមាធិនា សមន្នាគតោតិ។ ន ហេវំ វត្តព្ពេ…បេ។…។>
      text <មគ្គសមង្គី លោកិយាយ ច លោកុត្តរាយ ច សម្មាវាចាយ សមន្នាគតោតិ។ អាមន្តា។ មគ្គសមង្គី លោកិយាយ ច លោកុត្តរាយ ច សម្មាទិដ្ឋិយា សមន្នាគតោតិ។ ន ហេវំ វត្តព្ពេ…បេ។… មគ្គសមង្គី លោកិយាយ ច លោកុត្តរាយ ច សម្មាវាចាយ សមន្នាគតោតិ។ អាមន្តា។ មគ្គសមង្គី លោកិយេន ច លោកុត្តរេន ច សម្មាសង្កប្បេន…បេ។… លោកិយេន ច លោកុត្តរេន ច សម្មាវាយាមេន …បេ។… លោកិយាយ ច លោកុត្តរាយ ច សម្មាសតិយា…បេ។… លោកិយេន ច លោកុត្តរេន ច សម្មាសមាធិនា សមន្នាគតោតិ។ ន ហេវំ វត្តព្ពេ…បេ។…។>
      text <មគ្គសមង្គី លោកិយេន ច លោកុត្តរេន ច សម្មាកម្មន្តេន…បេ។… សម្មាអាជីវេន សមន្នាគតោតិ។ អាមន្តា។ មគ្គសមង្គី លោកិយាយ ច លោកុត្តរាយ ច សម្មាទិដ្ឋិយា សមន្នាគតោតិ។ ន ហេវំ វត្តព្ពេ…បេ។… មគ្គសមង្គី លោកិយេន ច លោកុត្តរេន ច សម្មាអាជីវេន សមន្នាគតោតិ។ អាមន្តា។ មគ្គសមង្គី លោកិយេន ច លោកុត្តរេន ច សម្មាសង្កប្បេន…បេ។… លោកិយេន ច លោកុត្តរេន ច សម្មាសមាធិនា សមន្នាគតោតិ។ ន ហេវំ វត្តព្ពេ…បេ។…។>
      text <៥៨៩>, <ន វត្តព្ពំ មគ្គសមង្គី ទ្វីហិ សីលេហិ សមន្នាគតោតិ។ អាមន្តា។ លោកិយេ សីលេ និរុទ្ធេ មគ្គោ ឧប្បជ្ជតីតិ។ អាមន្តា។ ទុស្សីលោ ខណ្ឌសីលោ ឆិន្នសីលោ មគ្គំ ភាវេតីតិ។ ន ហេវំ វត្តព្ពេ …បេ។… តេន ហិ មគ្គសមង្គី ទ្វីហិ សីលេហិ សមន្នាគតោតិ។>
      stand <ទ្វីហិសីលេហិកថា និដ្ឋិតា។>
  text <១០។ ទសមវគ្គោ>
    text <១០១ ៧។ សីលំ អចេតសិកន្តិកថា>
      text <៥៩០>, <សីលំ អចេតសិកន្តិ។ អាមន្តា។ រូបំ…បេ។… និព្ពានំ…បេ។… ចក្ខាយតនំ …បេ។… កាយាយតនំ… រូបាយតនំ…បេ។… ផោដ្ឋព្ពាយតនន្តិ។ ន ហេវំ វត្តព្ពេ…បេ។… សីលំ អចេតសិកន្តិ។ អាមន្តា។ ផស្សោ អចេតសិកោតិ។ ន ហេវំ វត្តព្ពេ …បេ។… សីលំ អចេតសិកន្តិ។ អាមន្តា។ វេទនា…បេ។… សញ្ញា…បេ។… ចេតនា…បេ។… សទ្ធា…បេ។… វីរិយំ…បេ។… សតិ…បេ។… សមាធិ…បេ។… បញ្ញា អចេតសិកាតិ។ ន ហេវំ វត្តព្ពេ…បេ។…។>
      text <ផស្សោ ចេតសិកោតិ។ អាមន្តា។ សីលំ ចេតសិកន្តិ។ ន ហេវំ វត្តព្ពេ…បេ។… វេទនា…បេ។… សញ្ញា…បេ។… ចេតនា…បេ។… សទ្ធា…បេ។… វីរិយំ…បេ។… សតិ…បេ។… សមាធិ…បេ។… បញ្ញា ចេតសិកាតិ។ អាមន្តា។ សីលំ ចេតសិកន្តិ។ ន ហេវំ វត្តព្ពេ…បេ។…។>
      text <៥៩១>, <សីលំ អចេតសិកន្តិ។ អាមន្តា។ អនិដ្ឋផលន្តិ។ ន ហេវំ វត្តព្ពេ…បេ។… ននុ ឥដ្ឋផលន្តិ។ អាមន្តា។ ហញ្ចិ ឥដ្ឋផលំ នោ ច វត រេ វត្តព្ពេ សីលំ អចេតសិកន្តិ។>
      text <សទ្ធា ឥដ្ឋផលា សទ្ធា ចេតសិកាតិ។ អាមន្តា។ សីលំ ឥដ្ឋផលំ សីលំ ចេតសិកន្តិ។ ន ហេវំ វត្តព្ពេ…បេ។… វីរិយំ…បេ។… សតិ…បេ។… សមាធិ…បេ។… បញ្ញា ឥដ្ឋផលា បញ្ញា ចេតសិកាតិ។ អាមន្តា។ សីលំ ឥដ្ឋផលំ សីលំ ចេតសិកន្តិ។ ន ហេវំ វត្តព្ពេ…បេ។…។>
      text <សីលំ ឥដ្ឋផលំ សីលំ អចេតសិកន្តិ។ អាមន្តា។ សទ្ធា ឥដ្ឋផលា សទ្ធា អចេតសិកាតិ។ ន ហេវំ វត្តព្ពេ…បេ។… សីលំ ឥដ្ឋផលំ សីលំ អចេតសិកន្តិ។ អាមន្តា។ វីរិយំ…បេ។… សតិ…បេ។… សមាធិ…បេ។… បញ្ញា ឥដ្ឋផលា បញ្ញា អចេតសិកាតិ។ ន ហេវំ វត្តព្ពេ…បេ។…។>
      text <៥៩២>, <សីលំ អចេតសិកន្តិ។ អាមន្តា។ អផលំ អវិបាកន្តិ។ ន ហេវំ វត្តព្ពេ…បេ។… ននុ សផលំ សវិបាកន្តិ។ អាមន្តា។ ហញ្ចិ សផលំ សវិបាកំ នោ ច វត រេ វត្តព្ពេ សីលំ អចេតសិកន្តិ…បេ។…។>
      text <ចក្ខាយតនំ អចេតសិកំ អវិបាកន្តិ។ អាមន្តា។ សីលំ អចេតសិកំ អវិបាកន្តិ។ ន ហេវំ វត្តព្ពេ…បេ។… សោតាយតនំ…បេ។… កាយាយតនំ …បេ។… រូបាយតនំ…បេ។… ផោដ្ឋព្ពាយតនំ អចេតសិកំ អវិបាកន្តិ។ អាមន្តា។ សីលំ អចេតសិកំ អវិបាកន្តិ។ ន ហេវំ វត្តព្ពេ…បេ។…។>
      text <សីលំ អចេតសិកំ សវិបាកន្តិ។ អាមន្តា។ ចក្ខាយតនំ អចេតសិកំ សវិបាកន្តិ។ ន ហេវំ វត្តព្ពេ…បេ។… សីលំ អចេតសិកំ សវិបាកន្តិ។ អាមន្តា។ សោតាយតនំ…បេ។… កាយាយតនំ… រូបាយតនំ…បេ។… ផោដ្ឋព្ពាយតនំ អចេតសិកំ សវិបាកន្តិ។ ន ហេវំ វត្តព្ពេ…បេ។…។>
      text <៥៩៣>, <សម្មាវាចា អចេតសិកាតិ។ អាមន្តា។ សម្មាទិដ្ឋិ អចេតសិកាតិ។ ន ហេវំ វត្តព្ពេ…បេ។… សម្មាវាចា អចេតសិកាតិ។ អាមន្តា។ សម្មាសង្កប្បោ…បេ។… សម្មាវាយាមោ…បេ។… សម្មាសតិ…បេ។… សម្មាសមាធិ អចេតសិកោតិ។ ន ហេវំ វត្តព្ពេ…បេ។… សម្មាកម្មន្តោ…បេ។… សម្មាអាជីវោ អចេតសិកោតិ។ អាមន្តា។ សម្មាទិដ្ឋិ អចេតសិកាតិ។ ន ហេវំ វត្តព្ពេ…បេ។… សម្មាអាជីវោ អចេតសិកោតិ។ អាមន្តា។ សម្មាសង្កប្បោ… សម្មាវាយាមោ… សម្មាសតិ… សម្មាសមាធិ អចេតសិកោតិ។ ន ហេវំ វត្តព្ពេ…បេ។…។>
      text <សម្មាទិដ្ឋិ ចេតសិកាតិ។ អាមន្តា។ សម្មាវាចា ចេតសិកាតិ។ ន ហេវំ វត្តព្ពេ…បេ។… សម្មាទិដ្ឋិ ចេតសិកាតិ។ អាមន្តា។ សម្មាកម្មន្តោ…បេ។… សម្មាអាជីវោ ចេតសិកោតិ។ ន ហេវំ វត្តព្ពេ…បេ។… សម្មាសង្កប្បោ…បេ។… សម្មាវាយាមោ…បេ។… សម្មាសតិ…បេ។… សម្មាសមាធិ ចេតសិកោតិ។ អាមន្តា។ សម្មាវាចា ចេតសិកាតិ។ ន ហេវំ វត្តព្ពេ…បេ។… សម្មាសមាធិ ចេតសិកោតិ។ អាមន្តា។ សម្មាកម្មន្តោ…បេ។… សម្មាអាជីវោ ចេតសិកោតិ។ ន ហេវំ វត្តព្ពេ…បេ។…។>
      text <៥៩៤>, <ន វត្តព្ពំ សីលំ អចេតសិកន្តិ។ អាមន្តា។ សីលេ ឧប្បជ្ជិត្វា និរុទ្ធេ ទុស្សីលោ ហោតីតិ។ ន ហេវំ វត្តព្ពេ។ តេន ហិ សីលំ អចេតសិកន្តិ។>
      stand <សីលំ អចេតសិកន្តិកថា និដ្ឋិតា។>
  text <១០។ ទសមវគ្គោ>
    text <១០២ ៨។ សីលំ ន ចិត្តានុបរិវត្តីតិកថា>
      text <៥៩៥>, <សីលំ ន ចិត្តានុបរិវត្តីតិ។ អាមន្តា។ រូបំ… និព្ពានំ… ចក្ខាយតនំ…បេ។… ផោដ្ឋព្ពាយតនន្តិ។ ន ហេវំ វត្តព្ពេ…បេ។… សីលំ ន ចិត្តានុបរិវត្តីតិ។ អាមន្តា។ ផស្សោ ន ចិត្តានុបរិវត្តីតិ។ ន ហេវំ វត្តព្ពេ…បេ។… សីលំ ន ចិត្តានុបរិវត្តីតិ។ អាមន្តា។ វេទនា…បេ។… សញ្ញា… ចេតនា… សទ្ធា… វីរិយំ… សតិ… សមាធិ…បេ។… បញ្ញា ន ចិត្តានុបរិវត្តីតិ។ ន ហេវំ វត្តព្ពេ…បេ។…។>
      text <ផស្សោ ចិត្តានុបរិវត្តីតិ។ អាមន្តា។ សីលំ ចិត្តានុបរិវត្តីតិ។ ន ហេវំ វត្តព្ពេ…បេ។… វេទនា…បេ។… សញ្ញា… ចេតនា … សទ្ធា… វីរិយំ… សតិ… សមាធិ…បេ។… បញ្ញា ចិត្តានុបរិវត្តីតិ។ អាមន្តា។ សីលំ ចិត្តានុបរិវត្តីតិ។ ន ហេវំ វត្តព្ពេ…បេ។…។>
      text <៥៩៦>, <សម្មាវាចា ន ចិត្តានុបរិវត្តីតិ។ អាមន្តា។ សម្មាទិដ្ឋិ ន ចិត្តានុបរិវត្តីតិ។ ន ហេវំ វត្តព្ពេ…បេ។… សម្មាវាចា ន ចិត្តានុបរិវត្តីតិ។ អាមន្តា។ សម្មាសង្កប្បោ… សម្មាវាយាមោ… សម្មាសតិ…បេ។… សម្មាសមាធិ ន ចិត្តានុបរិវត្តីតិ។ ន ហេវំ វត្តព្ពេ…បេ។…។>
      text <សម្មាកម្មន្តោ…បេ។… សម្មាអាជីវោ ន ចិត្តានុបរិវត្តីតិ។ អាមន្តា។ សម្មាទិដ្ឋិ ន ចិត្តានុបរិវត្តីតិ។ ន ហេវំ វត្តព្ពេ…បេ។… សម្មាអាជីវោ ន ចិត្តានុបរិវត្តីតិ។ អាមន្តា។ សម្មាសង្កប្បោ… សម្មាវាយាមោ… សម្មាសតិ…បេ។… សម្មាសមាធិ ន ចិត្តានុបរិវត្តីតិ។ ន ហេវំ វត្តព្ពេ…បេ។…។>
      text <សម្មាទិដ្ឋិ ចិត្តានុបរិវត្តីតិ។ អាមន្តា។ សម្មាវាចា ចិត្តានុបរិវត្តីតិ។ ន ហេវំ វត្តព្ពេ…បេ។… សម្មាទិដ្ឋិ ចិត្តានុបរិវត្តីតិ។ អាមន្តា។ សម្មាកម្មន្តោ…បេ។… សម្មាអាជីវោ ចិត្តានុបរិវត្តីតិ។ ន ហេវំ វត្តព្ពេ…បេ។…។>
      text <សម្មាសង្កប្បោ … សម្មាវាយាមោ… សម្មាសតិ…បេ។… សម្មាសមាធិ ចិត្តានុបរិវត្តីតិ។ អាមន្តា។ សម្មាវាចា ចិត្តានុបរិវត្តីតិ។ ន ហេវំ វត្តព្ពេ…បេ។… សម្មាសមាធិ ចិត្តានុបរិវត្តីតិ។ អាមន្តា។ សម្មាកម្មន្តោ…បេ។… សម្មាអាជីវោ ចិត្តានុបរិវត្តីតិ។ ន ហេវំ វត្តព្ពេ…បេ។…។>
      text <៥៩៧>, <ន វត្តព្ពំ សីលំ ន ចិត្តានុបរិវត្តីតិ។ អាមន្តា។ សីលេ ឧប្បជ្ជិត្វា និរុទ្ធេ ទុស្សីលោ ហោតីតិ។ ន ហេវំ វត្តព្ពេ។ តេន ហិ សីលំ ន ចិត្តានុបរិវត្តីតិ។>
      stand <សីលំ ន ចិត្តានុបរិវត្តីតិកថា និដ្ឋិតា។>
  text <១០។ ទសមវគ្គោ>
    text <១០៣ ៩។ សមាទានហេតុកថា>
      text <៥៩៨>, <សមាទានហេតុកំ សីលំ វឌ្ឍតីតិ។ អាមន្តា។ សមាទានហេតុកោ ផស្សោ វឌ្ឍតិ វេទនា វឌ្ឍតិ សញ្ញា វឌ្ឍតិ ចេតនា វឌ្ឍតិ ចិត្តំ វឌ្ឍតិ សទ្ធា វឌ្ឍតិ វីរិយំ វឌ្ឍតិ សតិ វឌ្ឍតិ សមាធិ វឌ្ឍតិ បញ្ញា វឌ្ឍតីតិ។ ន ហេវំ វត្តព្ពេ…បេ។…។>
      text <សមាទានហេតុកំ សីលំ វឌ្ឍតីតិ។ អាមន្តា។ លតា វិយ វឌ្ឍតិ មាលុវា វិយ វឌ្ឍតិ រុក្ខោ វិយ វឌ្ឍតិ តិណំ វិយ វឌ្ឍតិ មុញ្ជបុញ្ជោ វិយ វឌ្ឍតីតិ។ ន ហេវំ វត្តព្ពេ…បេ។…។>
      text <៥៩៩>, <សមាទានហេតុកំ សីលំ វឌ្ឍតីតិ។ អាមន្តា។ សីលំ សមាទិយិត្វា កាមវិតក្កំ វិតក្កេន្តស្ស ព្យាបាទវិតក្កំ វិតក្កេន្តស្ស វិហិំសាវិតក្កំ វិតក្កេន្តស្ស សីលំ វឌ្ឍតីតិ។ អាមន្តា។ ទ្វិន្នំ ផស្សានំ…បេ។… ទ្វិន្នំ ចិត្តានំ សមោធានំ ហោតីតិ។ ន ហេវំ វត្តព្ពេ…បេ។… ទ្វិន្នំ ផស្សានំ…បេ។… ទ្វិន្នំ ចិត្តានំ សមោធានំ ហោតីតិ។ អាមន្តា។ កុសលាកុសលា សាវជ្ជានវជ្ជា ហីនបណីតា កណ្ហសុក្កសប្បដិភាគា ធម្មា សម្មុខីភាវំ អាគច្ឆន្តីតិ។ ន ហេវំ វត្តព្ពេ…បេ។…។>
      text <កុសលាកុសលា សាវជ្ជានវជ្ជា ហីនបណីតា កណ្ហសុក្កសប្បដិភាគា ធម្មា សម្មុខីភាវំ អាគច្ឆន្តីតិ។ អាមន្តា។ ននុ វុត្តំ ភគវតា ចត្តារិមានិ ភិក្ខវេ សុវិទូរវិទូរានិ។ កតមានិ ចត្តារិ។ នភញ្ច ភិក្ខវេ បថវី ច ឥទំ បឋមំ សុវិទូរវិទូរំ…បេ។… តស្មា សតំ ធម្មោ អសព្ភិ អារកាតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ កុសលាកុសលា សាវជ្ជានវជ្ជា ហីនបណីតា កណ្ហសុក្កសប្បដិភាគា ធម្មា សម្មុខីភាវំ អាគច្ឆន្តីតិ។>
      text <៦០០>, <ន វត្តព្ពំ សមាទានហេតុកំ សីលំ វឌ្ឍតីតិ។ អាមន្តា។ ននុ វុត្តំ ភគវតា អារាមរោបា វនរោបា…បេ។… ធម្មដ្ឋា សីលសម្បន្នា តេ ជនា សគ្គគាមិនោតិ។ អត្ថេវ សុត្តន្តោតិ។ អាមន្តា។ តេន ហិ សមាទានហេតុកំ សីលំ វឌ្ឍតីតិ។>
      stand <សមាទានហេតុកថា និដ្ឋិតា។>
  text <១០។ ទសមវគ្គោ>
    text <១០៤ ១០។ វិញ្ញត្តិ សីលន្តិកថា>
      text <៦០១>, <វិញ្ញត្តិ សីលន្តិ។ អាមន្តា។ បាណាតិបាតា វេរមណីតិ។ ន ហេវំ វត្តព្ពេ…បេ។… អទិន្នាទានា វេរមណីតិ។ ន ហេវំ វត្តព្ពេ…បេ។… កាមេសុមិច្ឆាចារា វេរមណីតិ។ ន ហេវំ វត្តព្ពេ …បេ។… មុសាវាទា វេរមណីតិ។ ន ហេវំ វត្តព្ពេ…បេ។… សុរាមេរយមជ្ជបមាទដ្ឋានា វេរមណីតិ។ ន ហេវំ វត្តព្ពេ…បេ។…។>
      text <អភិវាទនំ សីលំ បច្ចុដ្ឋានំ សីលំ អញ្ជលិកម្មំ សីលំ សាមីចិកម្មំ សីលំ អាសនាភិហារោ សីលំ សេយ្យាភិហារោ សីលំ បាទោទកាភិហារោ សីលំ បាទកថលិកាភិហារោ សីលំ ន្ហានេ បិដ្ឋិបរិកម្មំ សីលន្តិ។ អាមន្តា។ បាណាតិបាតា វេរមណីតិ។ ន ហេវំ វត្តព្ពេ…បេ។… សុរាមេរយមជ្ជបមាទដ្ឋានា វេរមណីតិ។ ន ហេវំ វត្តព្ពេ…បេ។…។>
      text <៦០២>, <ន វត្តព្ពំ វិញ្ញត្តិ សីលន្តិ។ អាមន្តា។ ទុស្សិល្យន្តិ។ ន ហេវំ វត្តព្ពេ…បេ។… តេន ហិ វិញ្ញត្តិ សីលន្តិ។>
      stand <វិញ្ញត្តិ សីលន្តិកថា និដ្ឋិតា។>
  text <១០។ ទសមវគ្គោ>
    text <១០៥ ១១។ អវិញ្ញត្តិ ទុស្សិល្យន្តិកថា>
      text <៦០៣>, <អវិញ្ញត្តិ ទុស្សិល្យន្តិ។ អាមន្តា។ បាណាតិបាតោតិ។ ន ហេវំ វត្តព្ពេ…បេ។… អទិន្នាទានន្តិ។ ន ហេវំ វត្តព្ពេ…បេ។… កាមេសុមិច្ឆាចារោតិ។ ន ហេវំ វត្តព្ពេ…បេ។… មុសាវាទោតិ។ ន ហេវំ វត្តព្ពេ…បេ។… សុរាមេរយមជ្ជបមាទដ្ឋានន្តិ។ ន ហេវំ វត្តព្ពេ…បេ។…។>
      text <បាបកម្មំ សមាទិយិត្វា ទានំ ទទន្តស្ស បុញ្ញញ្ច អបុញ្ញញ្ច ឧភោ វឌ្ឍន្តីតិ។ ន ហេវំ វត្តព្ពេ…បេ។… បុញ្ញញ្ច អបុញ្ញញ្ច ឧភោ វឌ្ឍន្តីតិ។ អាមន្តា។ ទ្វិន្នំ ផស្សានំ…បេ។… ទ្វិន្នំ ចិត្តានំ សមោធានំ ហោតីតិ។ ន ហេវំ វត្តព្ពេ…បេ។… ទ្វិន្នំ ផស្សានំ…បេ។… ទ្វិន្នំ ចិត្តានំ សមោធានំ ហោតីតិ។ អាមន្តា។ កុសលាកុសលា សាវជ្ជានវជ្ជា ហីនបណីតា កណ្ហសុក្កសប្បដិភាគា ធម្មា សម្មុខីភាវំ អាគច្ឆន្តីតិ។ ន ហេវំ វត្តព្ពេ…បេ។…។>
      text <កុសលាកុសលា សាវជ្ជានវជ្ជា ហីនបណីតា កណ្ហសុក្កសប្បដិភាគា ធម្មា សម្មុខីភាវំ អាគច្ឆន្តីតិ។ អាមន្តា។ ននុ វុត្តំ ភគវតា ចត្តារិមានិ ភិក្ខវេ សុវិទូរវិទូរានិ។ កតមានិ ចត្តារិ។ នភញ្ច ភិក្ខវេ បថវី ច ឥទំ បឋមំ សុវិទូរវិទូរំ…បេ។… តស្មា សតំ ធម្មោ អសព្ភិ អារកាតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ កុសលាកុសលា សាវជ្ជានវជ្ជា ហីនបណីតា កណ្ហសុក្កសប្បដិភាគា ធម្មា សម្មុខីភាវំ អាគច្ឆន្តីតិ។>
      text <៦០៤>, <ន វត្តព្ពំ អវិញ្ញត្តិ ទុស្សិល្យន្តិ។ អាមន្តា។ ននុ បាបកម្មំ សមាទិន្នោ អាសីតិ។ អាមន្តា។ ហញ្ចិ បាបកម្មំ សមាទិន្នោ អាសិ តេន វត រេ វត្តព្ពេ អវិញ្ញត្តិ ទុស្សិល្យន្តិ។>
      stand <អវិញ្ញត្តិ ទុស្សិល្យន្តិកថា និដ្ឋិតា។>
      stand <ទសមវគ្គោ។>
      text <តស្សុទ្ទានំ>
      text <ឧបបត្តេសិយេ បញ្ចក្ខន្ធេ អនិរុទ្ធេ កិរិយា បញ្ចក្ខន្ធា ឧប្បជ្ជន្តិ មគ្គសមង្គិស្ស រូបំ មគ្គោ បញ្ចវិញ្ញាណសមង្គិស្ស អត្ថិ មគ្គភាវនា បញ្ចវិញ្ញាណា កុសលាបិ អកុសលាបិ បញ្ចវិញ្ញាណា សាភោគា មគ្គសមង្គី ទ្វីហិ សីលេហិ សមន្នាគតោ សីលំ អចេតសិកំ សីលំ ន ចិត្តានុបរិវត្តិ សមាទានហេតុកំ សីលំ វឌ្ឍតីតិ វិញ្ញត្តិសីលំ អវិញ្ញត្តិ ទុស្សិល្យន្តិ។>
      stand <ទុតិយោ បណ្ណាសកោ។>
      text <តស្សុទ្ទានំ>
      text <និយាមសង្គហគតានិសំសតា ច និរោធោតិ។>
