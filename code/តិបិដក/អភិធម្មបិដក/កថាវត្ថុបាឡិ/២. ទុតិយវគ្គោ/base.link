text <២។ ទុតិយវគ្គោ>
  text <១០ ១។ បរូបហារកថា>
    text <៣០៧>, <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ អត្ថិ អរហតោ រាគោ កាមរាគោ កាមរាគបរិយុដ្ឋានំ កាមរាគសំយោជនំ កាមោឃោ កាមយោគោ កាមច្ឆន្ទនីវរណន្តិ។ ន ហេវំ វត្តព្ពេ…បេ។…។>
    text <នត្ថិ អរហតោ រាគោ កាមរាគោ កាមរាគបរិយុដ្ឋានំ កាមរាគសំយោជនំ កាមោឃោ កាមយោគោ កាមច្ឆន្ទនីវរណន្តិ។ អាមន្តា។ ហញ្ចិ នត្ថិ អរហតោ រាគោ កាមរាគោ កាមរាគបរិយុដ្ឋានំ កាមរាគសំយោជនំ កាមោឃោ កាមយោគោ កាមច្ឆន្ទនីវរណំ នោ ច វត រេ វត្តព្ពេ អត្ថិ អរហតោ អសុចិ សុក្កវិស្សដ្ឋីតិ។>
    text <អត្ថិ បុថុជ្ជនស្ស អសុចិ សុក្កវិស្សដ្ឋិ អត្ថិ តស្ស រាគោ កាមរាគោ កាមរាគបរិយុដ្ឋានំ កាមរាគសំយោជនំ កាមោឃោ កាមយោគោ កាមច្ឆន្ទនីវរណន្តិ។ អាមន្តា។ អត្ថិ អរហតោ អសុចិ សុក្កវិស្សដ្ឋិ អត្ថិ តស្ស រាគោ កាមរាគោ កាមរាគបរិយុដ្ឋានំ…បេ។… កាមច្ឆន្ទនីវរណន្តិ។ ន ហេវំ វត្តព្ពេ…បេ។…។>
    text <អត្ថិ អរហតោ អសុចិ សុក្កវិស្សដ្ឋិ នត្ថិ តស្ស រាគោ កាមរាគោ កាមរាគបរិយុដ្ឋានំ…បេ។… កាមច្ឆន្ទនីវរណន្តិ។ អាមន្តា។ អត្ថិ បុថុជ្ជនស្ស អសុចិ សុក្កវិស្សដ្ឋិ នត្ថិ តស្ស រាគោ កាមរាគោ កាមរាគបរិយុដ្ឋានំ…បេ។… កាមច្ឆន្ទនីវរណន្តិ។ ន ហេវំ វត្តព្ពេ…បេ។…។>
    text <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ កេនដ្ឋេនាតិ។ ហន្ទ ហិ មារកាយិកា ទេវតា អរហតោ អសុចិំ សុក្កវិស្សដ្ឋិំ ឧបសំហរន្តីតិ។>
    text <មារកាយិកា ទេវតា អរហតោ អសុចិំ សុក្កវិស្សដ្ឋិំ ឧបសំហរន្តីតិ។ អាមន្តា។ អត្ថិ មារកាយិកានំ ទេវតានំ អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <នត្ថិ មារកាយិកានំ ទេវតានំ អសុចិ សុក្កវិស្សដ្ឋីតិ។ អាមន្តា។ ហញ្ចិ នត្ថិ មារកាយិកានំ ទេវតានំ អសុចិ សុក្កវិស្សដ្ឋិ នោ ច វត រេ វត្តព្ពេ មារកាយិកា ទេវតា អរហតោ អសុចិំ សុក្កវិស្សដ្ឋិំ ឧបសំហរន្តីតិ។>
    text <មារកាយិកា ទេវតា អរហតោ អសុចិំ សុក្កវិស្សដ្ឋិំ ឧបសំហរន្តីតិ។ អាមន្តា។ មារកាយិកា ទេវតា អត្តនោ អសុចិំ សុក្កវិស្សដ្ឋិំ ឧបសំហរន្តិ អញ្ញេសំ អសុចិំ សុក្កវិស្សដ្ឋិំ ឧបសំហរន្តិ តស្ស អសុចិំ សុក្កវិស្សដ្ឋិំ ឧបសំហរន្តីតិ។ ន ហេវំ វត្តព្ពេ…បេ។…។>
    text <មារកាយិកា ទេវតា នេវ អត្តនោ ន អញ្ញេសំ ន តស្ស អសុចិំ សុក្កវិស្សដ្ឋិំ ឧបសំហរន្តីតិ។ អាមន្តា។ ហញ្ចិ មារកាយិកា ទេវតា នេវ អត្តនោ ន អញ្ញេសំ ន តស្ស អសុចិំ សុក្កវិស្សដ្ឋិំ ឧបសំហរន្តិ នោ ច វត រេ វត្តព្ពេ មារកាយិកា ទេវតា អរហតោ អសុចិំ សុក្កវិស្សដ្ឋិំ ឧបសំហរន្តីតិ។>
    text <មារកាយិកា ទេវតា អរហតោ អសុចិំ សុក្កវិស្សដ្ឋិំ ឧបសំហរន្តីតិ។ អាមន្តា។ លោមកូបេហិ ឧបសំហរន្តីតិ។ ន ហេវំ វត្តព្ពេ…បេ។…។>
    text <៣០៨>, <មារកាយិកា ទេវតា អរហតោ អសុចិំ សុក្កវិស្សដ្ឋិំ ឧបសំហរន្តីតិ។ អាមន្តា។ កិំ ការណាតិ។ ហន្ទ ហិ វិមតិំ គាហយិស្សាមាតិ។ អត្ថិ អរហតោ វិមតីតិ។ ន ហេវំ វត្តព្ពេ…បេ។…។>
    text <អត្ថិ អរហតោ វិមតីតិ។ អាមន្តា។ អត្ថិ អរហតោ សត្ថរិ វិមតិ ធម្មេ វិមតិ សង្ឃេ វិមតិ សិក្ខាយ វិមតិ បុព្ពន្តេ វិមតិ អបរន្តេ វិមតិ បុព្ពន្តាបរន្តេ វិមតិ ឥទប្បច្ចយតាបដិច្ចសមុប្បន្នេសុ ធម្មេសុ វិមតីតិ។ ន ហេវំ វត្តព្ពេ…បេ។…។>
    text <នត្ថិ អរហតោ សត្ថរិ វិមតិ ធម្មេ វិមតិ សង្ឃេ វិមតិ សិក្ខាយ វិមតិ បុព្ពន្តេ វិមតិ អបរន្តេ វិមតិ បុព្ពន្តាបរន្តេ វិមតិ ឥទប្បច្ចយតាបដិច្ចសមុប្បន្នេសុ ធម្មេសុ វិមតីតិ។ អាមន្តា។ ហញ្ចិ នត្ថិ អរហតោ សត្ថរិ វិមតិ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ វិមតិ នោ ច វត រេ វត្តព្ពេ អត្ថិ អរហតោ វិមតីតិ។>
    text <អត្ថិ បុថុជ្ជនស្ស វិមតិ អត្ថិ តស្ស សត្ថរិ វិមតិ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ វិមតីតិ។ អាមន្តា។ អត្ថិ អរហតោ វិមតិ អត្ថិ តស្ស សត្ថរិ វិមតិ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ វិមតីតិ។ ន ហេវំ វត្តព្ពេ…បេ។…។>
    text <អត្ថិ អរហតោ វិមតិ នត្ថិ តស្ស សត្ថរិ វិមតិ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ វិមតីតិ។ អាមន្តា។ អត្ថិ បុថុជ្ជនស្ស វិមតិ នត្ថិ តស្ស សត្ថរិ វិមតិ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ វិមតីតិ។ ន ហេវំ វត្តព្ពេ…បេ។…។>
    text <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ អរហតោ អសុចិ សុក្កវិស្សដ្ឋិ កិស្ស និស្សន្ទោតិ។ អសិតបីតខាយិតសាយិតស្ស និស្សន្ទោតិ។ អរហតោ អសុចិ សុក្កវិស្សដ្ឋិ អសិតបីតខាយិតសាយិតស្ស និស្សន្ទោតិ។ អាមន្តា។ យេ កេចិ អសន្តិ បិវន្តិ ខាទន្តិ សាយន្តិ សព្ពេសំយេវ អត្ថិ អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <យេ កេចិ អសន្តិ បិវន្តិ ខាទន្តិ សាយន្តិ សព្ពេសំយេវ អត្ថិ អសុចិ សុក្កវិស្សដ្ឋីតិ។ អាមន្តា។ ទារកា អសន្តិ បិវន្តិ ខាទន្តិ សាយន្តិ អត្ថិ ទារកានំ អសុចិ សុក្កវិស្សដ្ឋីតិ។ ន ហេវំ វត្តព្ពេ។>
    text <បណ្ឌកា អសន្តិ បិវន្តិ ខាទន្តិ សាយន្តិ អត្ថិ បណ្ឌកានំ អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <ទេវា អសន្តិ បិវន្តិ ខាទន្តិ សាយន្តិ អត្ថិ ទេវតានំ អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <៣០៩>, <អរហតោ អសុចិ សុក្កវិស្សដ្ឋិ អសិតបីតខាយិតសាយិតស្ស និស្សន្ទោតិ។ អាមន្តា។ អត្ថិ តស្ស អាសយោតិ។ ន ហេវំ វត្តព្ពេ…បេ។…។>
    text <អរហតោ ឧច្ចារបស្សាវោ អសិតបីតខាយិតសាយិតស្ស និស្សន្ទោ អត្ថិ តស្ស អាសយោតិ។ អាមន្តា។ អរហតោ អសុចិ សុក្កវិស្សដ្ឋិ អសិតបីតខាយិតសាយិតស្ស និស្សន្ទោ អត្ថិ តស្ស អាសយោតិ។ ន ហេវំ វត្តព្ពេ…បេ។…។>
    text <អរហតោ អសុចិ សុក្កវិស្សដ្ឋិ អសិតបីតខាយិតសាយិតស្ស និស្សន្ទោ នត្ថិ តស្ស អាសយោតិ។ អាមន្តា។ អរហតោ ឧច្ចារបស្សាវោ អសិតបីតខាយិតសាយិតស្ស និស្សន្ទោ នត្ថិ តស្ស អាសយោតិ។ ន ហេវំ វត្តព្ពេ…បេ។…។>
    text <៣១០>, <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ អរហា មេថុនំ ធម្មំ បដិសេវេយ្យ មេថុនំ ឧប្បាទេយ្យ បុត្តសម្ពាធសយនំ អជ្ឈាវសេយ្យ កាសិកចន្ទនំ បច្ចនុភវេយ្យ មាលាគន្ធវិលេបនំ ធារេយ្យ ជាតរូបរជតំ សាទិយេយ្យាតិ។ ន ហេវំ វត្តព្ពេ។>
    text <អត្ថិ បុថុជ្ជនស្ស អសុចិ សុក្កវិស្សដ្ឋិ បុថុជ្ជនោ មេថុនំ ធម្មំ បដិសេវេយ្យ មេថុនំ ឧប្បាទេយ្យ បុត្តសម្ពាធសយនំ អជ្ឈាវសេយ្យ កាសិកចន្ទនំ បច្ចនុភវេយ្យ មាលាគន្ធវិលេបនំ ធារេយ្យ ជាតរូបរជតំ សាទិយេយ្យាតិ។ អាមន្តា។ អត្ថិ អរហតោ អសុចិ សុក្កវិស្សដ្ឋិ អរហា មេថុនំ ធម្មំ បដិសេវេយ្យ មេថុនំ ឧប្បាទេយ្យ បុត្តសម្ពាធសយនំ អជ្ឈាវសេយ្យ កាសិកចន្ទនំ បច្ចនុភវេយ្យ មាលាគន្ធវិលេបនំ ធារេយ្យ ជាតរូបរជតំ សាទិយេយ្យាតិ។ ន ហេវំ វត្តព្ពេ…បេ។…។>
    text <អត្ថិ អរហតោ អសុចិ សុក្កវិស្សដ្ឋិ ន ច អរហា មេថុនំ ធម្មំ បដិសេវេយ្យ មេថុនំ ឧប្បាទេយ្យ បុត្តសម្ពាធសយនំ អជ្ឈាវសេយ្យ កាសិកចន្ទនំ បច្ចនុភវេយ្យ មាលាគន្ធវិលេបនំ ធារេយ្យ ជាតរូបរជតំ សាទិយេយ្យាតិ។ អាមន្តា។ អត្ថិ បុថុជ្ជនស្ស អសុចិ សុក្កវិស្សដ្ឋិ ន ច បុថុជ្ជនោ មេថុនំ ធម្មំ បដិសេវេយ្យ មេថុនំ ឧប្បាទេយ្យ បុត្តសម្ពាធសយនំ អជ្ឈាវសេយ្យ កាសិកចន្ទនំ បច្ចនុភវេយ្យ មាលាគន្ធវិលេបនំ ធារេយ្យ ជាតរូបរជតំ សាទិយេយ្យាតិ។ ន ហេវំ វត្តព្ពេ។>
    text <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ ននុ អរហតោ រាគោ បហីនោ ឧច្ឆិន្នមូលោ តាលាវត្ថុកតោ អនភាវង្កតោ អាយតិំ អនុប្បាទធម្មោតិ។ អាមន្តា។ ហញ្ចិ អរហតោ រាគោ បហីនោ ឧច្ឆិន្នមូលោ តាលាវត្ថុកតោ អនភាវង្កតោ អាយតិំ អនុប្បាទធម្មោ នោ ច វត រេ វត្តព្ពេ អត្ថិ អរហតោ អសុចិ សុក្កវិស្សដ្ឋីតិ។>
    text <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ ននុ អរហតោ ទោសោ បហីនោ…បេ។… មោហោ បហីនោ… មានោ បហីនោ… ទិដ្ឋិ បហីនា… វិចិកិច្ឆា បហីនា… ថិនំ បហីនំ… ឧទ្ធច្ចំ បហីនំ… អហិរិកំ បហីនំ…បេ។… អនោត្តប្បំ បហីនំ ឧច្ឆិន្នមូលំ តាលាវត្ថុកតំ អនភាវង្កតំ អាយតិំ អនុប្បាទធម្មន្តិ។ អាមន្តា។ ហញ្ចិ អរហតោ អនោត្តប្បំ បហីនំ ឧច្ឆិន្នមូលំ តាលាវត្ថុកតំ អនភាវង្កតំ អាយតិំ អនុប្បាទធម្មំ នោ ច វត រេ វត្តព្ពេ អត្ថិ អរហតោ អសុចិ សុក្កវិស្សដ្ឋីតិ។>
    text <៣១១>, <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ ននុ អរហតោ រាគប្បហានាយ មគ្គោ ភាវិតោតិ។ អាមន្តា។ ហញ្ចិ អរហតោ រាគប្បហានាយ មគ្គោ ភាវិតោ នោ ច វត រេ វត្តព្ពេ អត្ថិ អរហតោ អសុចិ សុក្កវិស្សដ្ឋីតិ។>
    text <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ ននុ អរហតោ រាគប្បហានាយ សតិបដ្ឋានា ភាវិតា…បេ។… សម្មប្បធានា ភាវិតា… ឥទ្ធិបាទា ភាវិតា… ឥន្ទ្រិយា ភាវិតា… ពលា ភាវិតា…បេ។… ពោជ្ឈង្គា ភាវិតាតិ។ អាមន្តា។ ហញ្ចិ អរហតោ រាគប្បហានាយ ពោជ្ឈង្គា ភាវិតា នោ ច វត រេ វត្តព្ពេ អត្ថិ អរហតោ អសុចិ សុក្កវិស្សដ្ឋីតិ។>
    text <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ ននុ អរហតោ ទោសប្បហានាយ…បេ។… មោហប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតាតិ។ អាមន្តា។ ហញ្ចិ អរហតោ អនោត្តប្បបហានាយ ពោជ្ឈង្គា ភាវិតា នោ ច វត រេ វត្តព្ពេ អត្ថិ អរហតោ អសុចិ សុក្កវិស្សដ្ឋីតិ។>
    text <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ ននុ អរហា វីតរាគោ វីតទោសោ វីតមោហោ កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញាវិមុត្តោ ឧក្ខិត្តបលិឃោ សង្កិណ្ណបរិខោ អព្ពូឡ្ហេសិកោ និរគ្គឡោ អរិយោ បន្នទ្ធជោ បន្នភារោ វិសញ្ញុត្តោ សុវិជិតវិជយោ ទុក្ខំ តស្ស បរិញ្ញាតំ សមុទយោ បហីនោ និរោធោ សច្ឆិកតោ មគ្គោ ភាវិតោ អភិញ្ញេយ្យំ អភិញ្ញាតំ បរិញ្ញេយ្យំ បរិញ្ញាតំ បហាតព្ពំ បហីនំ ភាវេតព្ពំ ភាវិតំ សច្ឆិកាតព្ពំ សច្ឆិកតន្តិ។ អាមន្តា។ ហញ្ចិ អរហា វីតរាគោ វីតទោសោ វីតមោហោ កតករណីយោ…បេ។… សច្ឆិកាតព្ពំ សច្ឆិកតំ នោ ច វត រេ វត្តព្ពេ អត្ថិ អរហតោ អសុចិ សុក្កវិស្សដ្ឋីតិ។>
    text <៣១២>, <អត្ថិ អរហតោ អសុចិ សុក្កវិស្សដ្ឋីតិ។ សធម្មកុសលស្ស អរហតោ អត្ថិ អសុចិ សុក្កវិស្សដ្ឋិ បរធម្មកុសលស្ស អរហតោ នត្ថិ អសុចិ សុក្កវិស្សដ្ឋីតិ។ សធម្មកុសលស្ស អរហតោ អត្ថិ អសុចិ សុក្កវិស្សដ្ឋីតិ។ អាមន្តា។ បរធម្មកុសលស្ស អរហតោ អត្ថិ អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <បរធម្មកុសលស្ស អរហតោ នត្ថិ អសុចិ សុក្កវិស្សដ្ឋីតិ។ អាមន្តា។ សធម្មកុសលស្ស អរហតោ នត្ថិ អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <សធម្មកុសលស្ស អរហតោ រាគោ បហីនោ អត្ថិ តស្ស អសុចិ សុក្កវិស្សដ្ឋីតិ។ អាមន្តា។ បរធម្មកុសលស្ស អរហតោ រាគោ បហីនោ អត្ថិ តស្ស អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <សធម្មកុសលស្ស អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ អត្ថិ តស្ស អសុចិ សុក្កវិស្សដ្ឋីតិ។ អាមន្តា។ បរធម្មកុសលស្ស អរហតោ អនោត្តប្បំ បហីនំ អត្ថិ តស្ស អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <សធម្មកុសលស្ស អរហតោ រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ទោសប្បហានាយ…បេ។… មោហប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា អត្ថិ តស្ស អសុចិ សុក្កវិស្សដ្ឋីតិ។ អាមន្តា។ បរធម្មកុសលស្ស អរហតោ អនោត្តប្បបហានាយ ពោជ្ឈង្គា ភាវិតា អត្ថិ តស្ស អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <សធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ អត្ថិ តស្ស អសុចិ សុក្កវិស្សដ្ឋីតិ។ អាមន្តា។ បរធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ អត្ថិ តស្ស អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <បរធម្មកុសលស្ស អរហតោ រាគោ បហីនោ នត្ថិ តស្ស អសុចិ សុក្កវិស្សដ្ឋីតិ។ អាមន្តា។ សធម្មកុសលស្ស អរហតោ រាគោ បហីនោ នត្ថិ តស្ស អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <បរធម្មកុសលស្ស អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ នត្ថិ តស្ស អសុចិ សុក្កវិស្សដ្ឋីតិ។ អាមន្តា។ សធម្មកុសលស្ស អរហតោ អនោត្តប្បំ បហីនំ នត្ថិ តស្ស អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <បរធម្មកុសលស្ស អរហតោ រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ទោសប្បហានាយ…បេ។… មោហប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា នត្ថិ តស្ស អសុចិ សុក្កវិស្សដ្ឋីតិ។ អាមន្តា។ សធម្មកុសលស្ស អរហតោ អនោត្តប្បបហានាយ ពោជ្ឈង្គា ភាវិតា នត្ថិ តស្ស អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <បរធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ នត្ថិ តស្ស អសុចិ សុក្កវិស្សដ្ឋីតិ។ អាមន្តា។ សធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ នត្ថិ តស្ស អសុចិ សុក្កវិស្សដ្ឋីតិ។ ន ហេវំ វត្តព្ពេ…បេ។…។>
    text <៣១៣>, <អត្ថិ អរហតោ អសុចិ សុក្កវិស្សដ្ឋីតិ។ អាមន្តា។ ននុ វុត្តំ ភគវតា យេ តេ ភិក្ខវេ ភិក្ខូ បុថុជ្ជនា សីលសម្បន្នា សតា សម្បជានា និទ្ទំ ឱក្កមន្តិ តេសំ អសុចិ ន មុច្ចតិ។ យេបិ តេ ភិក្ខវេ ពាហិរកា ឥសយោ កាមេសុ វីតរាគា តេសម្បិ អសុចិ ន មុច្ចតិ។ អដ្ឋានមេតំ ភិក្ខវេ អនវកាសោ យំ អរហតោ អសុចិ មុច្ចេយ្យាតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ អសុចិ សុក្កវិស្សដ្ឋីតិ។>
    text <ន វត្តព្ពំ អត្ថិ អរហតោ បរូបហារោតិ។ អាមន្តា។ ននុ អរហតោ ចីវរបិណ្ឌបាតសេនាសនគិលានបច្ចយភេសជ្ជបរិក្ខារំ បរេ ឧបសំហរេយ្យុន្តិ។ អាមន្តា។ ហញ្ចិ អរហតោ ចីវរបិណ្ឌបាតសេនាសនគិលានបច្ចយភេសជ្ជបរិក្ខារំ បរេ ឧបសំហរេយ្យុំ តេន វត រេ វត្តព្ពេ អត្ថិ អរហតោ បរូបហារោតិ។>
    text <អរហតោ ចីវរបិណ្ឌបាតសេនាសនគិលានបច្ចយភេសជ្ជបរិក្ខារំ បរេ ឧបសំហរេយ្យុន្តិ អត្ថិ អរហតោ បរូបហារោតិ។ អាមន្តា។ អរហតោ សោតាបត្តិផលំ វា សកទាគាមិផលំ វា អនាគាមិផលំ វា អរហត្តំ វា បរេ ឧបសំហរេយ្យុន្តិ។ ន ហេវំ វត្តព្ពេ…បេ។…។>
    stand <បរូបហារកថា និដ្ឋិតា។>
  text <២។ ទុតិយវគ្គោ>
    text <១១ ២។ អញ្ញាណកថា>
      text <៣១៤>, <អត្ថិ អរហតោ អញ្ញាណន្តិ។ អាមន្តា។ អត្ថិ អរហតោ អវិជ្ជា អវិជ្ជោឃោ អវិជ្ជាយោគោ អវិជ្ជានុសយោ អវិជ្ជាបរិយុដ្ឋានំ អវិជ្ជាសំយោជនំ អវិជ្ជានីវរណន្តិ។ ន ហេវំ វត្តព្ពេ។ នត្ថិ អរហតោ អវិជ្ជា អវិជ្ជោឃោ អវិជ្ជាយោគោ អវិជ្ជានុសយោ អវិជ្ជាបរិយុដ្ឋានំ អវិជ្ជាសំយោជនំ អវិជ្ជានីវរណន្តិ។ អាមន្តា។ ហញ្ចិ នត្ថិ អរហតោ អវិជ្ជា អវិជ្ជោឃោ អវិជ្ជាយោគោ អវិជ្ជានុសយោ អវិជ្ជាបរិយុដ្ឋានំ អវិជ្ជាសំយោជនំ អវិជ្ជានីវរណំ នោ ច វត រេ វត្តព្ពេ អត្ថិ អរហតោ អញ្ញាណន្តិ។>
      text <អត្ថិ បុថុជ្ជនស្ស អញ្ញាណំ អត្ថិ តស្ស អវិជ្ជា អវិជ្ជោឃោ អវិជ្ជាយោគោ អវិជ្ជានុសយោ អវិជ្ជាបរិយុដ្ឋានំ អវិជ្ជាសំយោជនំ អវិជ្ជានីវរណន្តិ។ អាមន្តា។ អត្ថិ អរហតោ អញ្ញាណំ អត្ថិ តស្ស អវិជ្ជា អវិជ្ជោឃោ អវិជ្ជាយោគោ អវិជ្ជានុសយោ អវិជ្ជាបរិយុដ្ឋានំ អវិជ្ជាសំយោជនំ អវិជ្ជានីវរណន្តិ។ ន ហេវំ វត្តព្ពេ។>
      text <អត្ថិ អរហតោ អញ្ញាណំ នត្ថិ តស្ស អវិជ្ជា អវិជ្ជោឃោ អវិជ្ជាយោគោ អវិជ្ជានុសយោ អវិជ្ជាបរិយុដ្ឋានំ អវិជ្ជាសំយោជនំ អវិជ្ជានីវរណន្តិ។ អាមន្តា។ អត្ថិ បុថុជ្ជនស្ស អញ្ញាណំ នត្ថិ តស្ស អវិជ្ជា អវិជ្ជោឃោ អវិជ្ជាយោគោ អវិជ្ជានុសយោ អវិជ្ជាបរិយុដ្ឋានំ អវិជ្ជាសំយោជនំ អវិជ្ជានីវរណន្តិ។ ន ហេវំ វត្តព្ពេ។>
      text <អត្ថិ អរហតោ អញ្ញាណន្តិ។ អាមន្តា។ អរហា អញ្ញាណបកតោ បាណំ ហនេយ្យ អទិន្នំ អាទិយេយ្យ មុសា ភណេយ្យ បិសុណំ ភណេយ្យ ផរុសំ ភណេយ្យ សម្ផំ បលបេយ្យ សន្ធិំ ឆិន្ទេយ្យ និល្លោបំ ហរេយ្យ ឯកាគារិយំ ករេយ្យ បរិបន្ថេ តិដ្ឋេយ្យ បរទារំ គច្ឆេយ្យ គាមឃាតំ ករេយ្យ និគមឃាតំ ករេយ្យាតិ។ ន ហេវំ វត្តព្ពេ។>
      text <អត្ថិ បុថុជ្ជនស្ស អញ្ញាណំ បុថុជ្ជនោ អញ្ញាណបកតោ បាណំ ហនេយ្យ អទិន្នំ អាទិយេយ្យ មុសា ភណេយ្យ…បេ។… គាមឃាតំ ករេយ្យ និគមឃាតំ ករេយ្យាតិ។ អាមន្តា។ អត្ថិ អរហតោ អញ្ញាណំ អរហា អញ្ញាណបកតោ បាណំ ហនេយ្យ អទិន្នំ អាទិយេយ្យ…បេ។… គាមឃាតំ ករេយ្យ និគមឃាតំ ករេយ្យាតិ។ ន ហេវំ វត្តព្ពេ។>
      text <អត្ថិ អរហតោ អញ្ញាណំ ន ច អរហា អញ្ញាណបកតោ បាណំ ហនេយ្យ អទិន្នំ អាទិយេយ្យ…បេ។… គាមឃាតំ ករេយ្យ និគមឃាតំ ករេយ្យាតិ។ អាមន្តា។ អត្ថិ បុថុជ្ជនស្ស អញ្ញាណំ ន ច បុថុជ្ជនោ អញ្ញាណបកតោ បាណំ ហនេយ្យ អទិន្នំ អាទិយេយ្យ…បេ។… គាមឃាតំ ករេយ្យ និគមឃាតំ ករេយ្យាតិ។ ន ហេវំ វត្តព្ពេ។>
      text <អត្ថិ អរហតោ អញ្ញាណន្តិ។ អាមន្តា។ អត្ថិ អរហតោ សត្ថរិ អញ្ញាណំ ធម្មេ អញ្ញាណំ សង្ឃេ អញ្ញាណំ សិក្ខាយ អញ្ញាណំ បុព្ពន្តេ អញ្ញាណំ អបរន្តេ អញ្ញាណំ បុព្ពន្តាបរន្តេ អញ្ញាណំ ឥទប្បច្ចយតាបដិច្ចសមុប្បន្នេសុ ធម្មេសុ អញ្ញាណន្តិ។ ន ហេវំ វត្តព្ពេ។>
      text <នត្ថិ អរហតោ សត្ថរិ អញ្ញាណំ ធម្មេ អញ្ញាណំ សង្ឃេ អញ្ញាណំ សិក្ខាយ អញ្ញាណំ បុព្ពន្តេ អញ្ញាណំ អបរន្តេ អញ្ញាណំ បុព្ពន្តាបរន្តេ អញ្ញាណំ ឥទប្បច្ចយតាបដិច្ចសមុប្បន្នេសុ ធម្មេសុ អញ្ញាណន្តិ។ អាមន្តា។ ហញ្ចិ នត្ថិ អរហតោ សត្ថរិ អញ្ញាណំ ធម្មេ អញ្ញាណំ សង្ឃេ អញ្ញាណំ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ អញ្ញាណំ នោ ច វត រេ វត្តព្ពេ អត្ថិ អរហតោ អញ្ញាណន្តិ។>
      text <អត្ថិ បុថុជ្ជនស្ស អញ្ញាណំ អត្ថិ តស្ស សត្ថរិ អញ្ញាណំ ធម្មេ អញ្ញាណំ សង្ឃេ អញ្ញាណំ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ អញ្ញាណន្តិ។ អាមន្តា។ អត្ថិ អរហតោ អញ្ញាណំ អត្ថិ តស្ស សត្ថរិ អញ្ញាណំ ធម្មេ អញ្ញាណំ សង្ឃេ អញ្ញាណំ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ អញ្ញាណន្តិ។ ន ហេវំ វត្តព្ពេ។>
      text <អត្ថិ អរហតោ អញ្ញាណំ នត្ថិ តស្ស សត្ថរិ អញ្ញាណំ ធម្មេ អញ្ញាណំ សង្ឃេ អញ្ញាណំ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ អញ្ញាណន្តិ។ អាមន្តា។ អត្ថិ បុថុជ្ជនស្ស អញ្ញាណំ នត្ថិ តស្ស សត្ថរិ អញ្ញាណំ ធម្មេ អញ្ញាណំ សង្ឃេ អញ្ញាណំ…បេ។… ឥទប្បច្ចយតាបដិច្ចសមុប្បន្នេសុ ធម្មេសុ អញ្ញាណន្តិ។ ន ហេវំ វត្តព្ពេ។>
      text <៣១៥>, <អត្ថិ អរហតោ អញ្ញាណន្តិ។ អាមន្តា។ ននុ អរហតោ រាគោ បហីនោ ឧច្ឆិន្នមូលោ តាលាវត្ថុកតោ អនភាវង្កតោ អាយតិំ អនុប្បាទធម្មោតិ។ អាមន្តា។ ហញ្ចិ អរហតោ រាគោ បហីនោ ឧច្ឆិន្នមូលោ តាលាវត្ថុកតោ អនភាវង្កតោ អាយតិំ អនុប្បាទធម្មោ នោ ច វត រេ វត្តព្ពេ អត្ថិ អរហតោ អញ្ញាណន្តិ។>
      text <អត្ថិ អរហតោ អញ្ញាណន្តិ។ អាមន្តា។ ននុ អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ ឧច្ឆិន្នមូលំ តាលាវត្ថុកតំ អនភាវង្កតំ អាយតិំ អនុប្បាទធម្មន្តិ។ អាមន្តា។ ហញ្ចិ អរហតោ អនោត្តប្បំ បហីនំ ឧច្ឆិន្នមូលំ តាលាវត្ថុកតំ អនភាវង្កតំ អាយតិំ អនុប្បាទធម្មំ នោ ច វត រេ វត្តព្ពេ អត្ថិ អរហតោ អញ្ញាណន្តិ។>
      text <អត្ថិ អរហតោ អញ្ញាណន្តិ។ អាមន្តា។ ននុ អរហតោ រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតាតិ។ អាមន្តា។ ហញ្ចិ អរហតោ រាគប្បហានាយ ពោជ្ឈង្គា ភាវិតា នោ ច វត រេ វត្តព្ពេ អត្ថិ អរហតោ អញ្ញាណន្តិ។>
      text <អត្ថិ អរហតោ អញ្ញាណន្តិ។ អាមន្តា។ ននុ អរហតោ ទោសប្បហានាយ…បេ។… មោហប្បហានាយ…បេ។… អនោត្តប្បបហានាយ មគ្គោ ភាវិតោ …បេ។… ពោជ្ឈង្គា ភាវិតាតិ។ អាមន្តា។ ហញ្ចិ អរហតោ អនោត្តប្បបហានាយ ពោជ្ឈង្គា ភាវិតា នោ ច វត រេ វត្តព្ពេ អត្ថិ អរហតោ អញ្ញាណន្តិ។>
      text <អត្ថិ អរហតោ អញ្ញាណន្តិ។ អាមន្តា។ ននុ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតន្តិ។ អាមន្តា។ ហញ្ចិ អរហា វីតរាគោ…បេ។… សច្ឆិកាតព្ពំ សច្ឆិកតំ នោ ច វត រេ វត្តព្ពេ អត្ថិ អរហតោ អញ្ញាណន្តិ។>
      text <៣១៦>, <អត្ថិ អរហតោ អញ្ញាណន្តិ។ សធម្មកុសលស្ស អរហតោ អត្ថិ អញ្ញាណំ បរធម្មកុសលស្ស អរហតោ នត្ថិ អញ្ញាណន្តិ។ សធម្មកុសលស្ស អរហតោ អត្ថិ អញ្ញាណន្តិ។ អាមន្តា។ បរធម្មកុសលស្ស អរហតោ អត្ថិ អញ្ញាណន្តិ។ ន ហេវំ វត្តព្ពេ…បេ។…។>
      text <បរធម្មកុសលស្ស អរហតោ នត្ថិ អញ្ញាណន្តិ។ អាមន្តា។ សធម្មកុសលស្ស អរហតោ នត្ថិ អញ្ញាណន្តិ។ ន ហេវំ វត្តព្ពេ…បេ។…។>
      text <សធម្មកុសលស្ស អរហតោ រាគោ បហីនោ អត្ថិ តស្ស អញ្ញាណន្តិ។ អាមន្តា។ បរធម្មកុសលស្ស អរហតោ រាគោ បហីនោ អត្ថិ តស្ស អញ្ញាណន្តិ។ ន ហេវំ វត្តព្ពេ…បេ។…។>
      text <សធម្មកុសលស្ស អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ អត្ថិ តស្ស អញ្ញាណន្តិ។ អាមន្តា។ បរធម្មកុសលស្ស អរហតោ អនោត្តប្បំ បហីនំ អត្ថិ តស្ស អញ្ញាណន្តិ។ ន ហេវំ វត្តព្ពេ…បេ។…។>
      text <សធម្មកុសលស្ស អរហតោ រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា អត្ថិ តស្ស អញ្ញាណន្តិ។ អាមន្តា។ បរធម្មកុសលស្ស អរហតោ រាគប្បហានាយ ពោជ្ឈង្គា ភាវិតា អត្ថិ តស្ស អញ្ញាណន្តិ។ ន ហេវំ វត្តព្ពេ…បេ។…។>
      text <សធម្មកុសលស្ស អរហតោ ទោសប្បហានាយ…បេ។… មោហប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា អត្ថិ តស្ស អញ្ញាណន្តិ។ អាមន្តា។ បរធម្មកុសលស្ស អរហតោ អនោត្តប្បបហានាយ ពោជ្ឈង្គា ភាវិតា អត្ថិ តស្ស អញ្ញាណន្តិ។ ន ហេវំ វត្តព្ពេ…បេ។…។>
      text <សធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ អត្ថិ តស្ស អញ្ញាណន្តិ។ អាមន្តា។ បរធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ អត្ថិ តស្ស អញ្ញាណន្តិ។ ន ហេវំ វត្តព្ពេ…បេ។…។>
      text <បរធម្មកុសលស្ស អរហតោ រាគោ បហីនោ នត្ថិ តស្ស អញ្ញាណន្តិ។ អាមន្តា។ សធម្មកុសលស្ស អរហតោ រាគោ បហីនោ នត្ថិ តស្ស អញ្ញាណន្តិ។ ន ហេវំ វត្តព្ពេ…បេ។…។>
      text <បរធម្មកុសលស្ស អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ នត្ថិ តស្ស អញ្ញាណន្តិ។ អាមន្តា។ សធម្មកុសលស្ស អរហតោ អនោត្តប្បំ បហីនំ នត្ថិ តស្ស អញ្ញាណន្តិ។ ន ហេវំ វត្តព្ពេ…បេ។…។>
      text <បរធម្មកុសលស្ស អរហតោ រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ទោសប្បហានាយ មោហប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា នត្ថិ តស្ស អញ្ញាណន្តិ។ អាមន្តា។ សធម្មកុសលស្ស អរហតោ អនោត្តប្បបហានាយ ពោជ្ឈង្គា ភាវិតា នត្ថិ តស្ស អញ្ញាណន្តិ។ ន ហេវំ វត្តព្ពេ…បេ។…។>
      text <បរធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ នត្ថិ តស្ស អញ្ញាណន្តិ។ អាមន្តា។ សធម្មកុសលោ អរហា វីតរាគោ វីតទោសោ វីតមោហោ …បេ។… សច្ឆិកាតព្ពំ សច្ឆិកតំ នត្ថិ តស្ស អញ្ញាណន្តិ។ ន ហេវំ វត្តព្ពេ…បេ។…។>
      text <៣១៧>, <អត្ថិ អរហតោ អញ្ញាណន្តិ។ អាមន្តា។ ននុ វុត្តំ ភគវតា ជានតោហំ ភិក្ខវេ បស្សតោ អាសវានំ ខយំ វទាមិ នោ អជានតោ នោ អបស្សតោ។ កិញ្ច ភិក្ខវេ ជានតោ កិំ បស្សតោ អាសវានំ ខយោ ហោតិ។ ឥតិ រូបំ ឥតិ រូបស្ស សមុទយោ ឥតិ រូបស្ស អត្ថង្គមោ ឥតិ វេទនា…បេ។… ឥតិ សញ្ញា… ឥតិ សង្ខារា… ឥតិ វិញ្ញាណំ ឥតិ វិញ្ញាណស្ស សមុទយោ ឥតិ វិញ្ញាណស្ស អត្ថង្គមោតិ ឯវំ ខោ ភិក្ខវេ ជានតោ ឯវំ បស្សតោ អាសវានំ ខយោ ហោតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ អញ្ញាណន្តិ។>
      text <អត្ថិ អរហតោ អញ្ញាណន្តិ។ អាមន្តា។ ននុ វុត្តំ ភគវតា ជានតោហំ ភិក្ខវេ បស្សតោ អាសវានំ ខយំ វទាមិ នោ អជានតោ នោ អបស្សតោ។ កិញ្ច ភិក្ខវេ ជានតោ កិំ បស្សតោ អាសវានំ ខយោ ហោតិ។ ឥទំ ទុក្ខន្តិ ភិក្ខវេ ជានតោ បស្សតោ អាសវានំ ខយោ ហោតិ អយំ ទុក្ខសមុទយោតិ ជានតោ បស្សតោ អាសវានំ ខយោ ហោតិ អយំ ទុក្ខនិរោធោតិ ជានតោ បស្សតោ អាសវានំ ខយោ ហោតិ អយំ ទុក្ខនិរោធគាមិនី បដិបទាតិ ជានតោ បស្សតោ អាសវានំ ខយោ ហោតិ។ ឯវំ ខោ ភិក្ខវេ ជានតោ ឯវំ បស្សតោ អាសវានំ ខយោ ហោតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ អញ្ញាណន្តិ។>
      text <អត្ថិ អរហតោ អញ្ញាណន្តិ។ អាមន្តា។ ននុ វុត្តំ ភគវតា សព្ពំ ភិក្ខវេ អនភិជានំ អបរិជានំ អវិរាជយំ អប្បជហំ អភព្ពោ ទុក្ខក្ខយាយ សព្ពញ្ច ខោ ភិក្ខវេ អភិជានំ បរិជានំ វិរាជយំ បជហំ ភព្ពោ ទុក្ខក្ខយាយាតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ អញ្ញាណន្តិ។>
      text <អត្ថិ អរហតោ អញ្ញាណន្តិ។ អាមន្តា។ ននុ វុត្តំ ភគវតា>
      block
        text <សហាវស្ស ទស្សនសម្បទាយ>
        text <តយស្សុ ធម្មា ជហិតា ភវន្តិ>
        text <សក្កាយទិដ្ឋី វិចិកិច្ឆិតញ្ច>
        text <សីលព្ពតំ វាបិ យទត្ថិ កិញ្ចិ>
        text <ចតូហបាយេហិ ច វិប្បមុត្តោ>
        text <ឆច្ចាភិឋានានិ អភព្ព កាតុន្តិ។>
        text <យទា ហវេ បាតុភវន្តិ ធម្មា>
        text <អាតាបិនោ ឈាយតោ ព្រាហ្មណស្ស>
        text <អថស្ស កង្ខា វបយន្តិ សព្ពា>
        text <យតោ បជានាតិ សហេតុធម្មន្តិ។>
        text <យទា ហវេ បាតុភវន្តិ ធម្មា>
        text <អាតាបិនោ ឈាយតោ ព្រាហ្មណស្ស>
        text <អថស្ស កង្ខា វបយន្តិ សព្ពា>
        text <យតោ ខយំ បច្ចយានំ អវេទីតិ។>
        text <យទា ហវេ បាតុភវន្តិ ធម្មា>
        text <អាតាបិនោ ឈាយតោ ព្រាហ្មណស្ស>
        text <វិធូបយំ តិដ្ឋតិ មារសេនំ>
        text <សូរិយោវ ឱភាសយមន្តលិក្ខន្តិ។>
        text <យា កាចិ កង្ខា ឥធ វា ហុរំ វា>
        text <សកវេទិយា វា បរវេទិយា វា>
        text <ឈាយិនោ តា បជហន្តិ សព្ពា>
        text <អាតាបិនោ ព្រហ្មចរិយំ ចរន្តាតិ។>
        text <យេ កង្ខាសមតិក្កន្តា កង្ខាភូតេសុ បាណិសុ>
        text <អសំសយា វិសំយុត្តា តេសុ ទិន្នំ មហប្ផលន្តិ។>
        text <ឯតាទិសី ធម្មបកាសនេត្ថ>
        text <ន តត្ថ កិំ កង្ខតិ កោចិ សាវកោ>
        text <និត្ថិណ្ណឱឃំ វិចិកិច្ឆឆិន្នំ>
        text <ពុទ្ធំ នមស្សាម ជិនំ ជនិន្ទាតិ។>
        text <នាហំ សហិស្សាមិ បមោចនាយ>
        text <កថង្កថិំ ធោតក កញ្ចិ លោកេ>
        text <ធម្មញ្ច សេដ្ឋំ អភិជានមានោ>
        text <ឯវំ តុវំ ឱឃមិមំ តរេសីតិ។>
        text <អារព្ភថ និក្កមថ យុញ្ជថ ពុទ្ធសាសនេ>
        text <ធុនាថ មច្ចុនោ សេនំ នឡាគារំវ កុញ្ជរោ។>
        text <យោ ឥមស្មិំ ធម្មវិនយេ អប្បមត្តោ វិហស្សតិ>
        text <បហាយ ជាតិសំសារំ ទុក្ខស្សន្តំ ករិស្សតីតិ។>
        text <សុខោ វិវេកោ តុដ្ឋស្ស សុតធម្មស្ស បស្សតោ>
        text <អព្យាបជ្ជំ សុខំ លោកេ បាណភូតេសុ សំយមោ។>
        text <សុខា វិរាគតា លោកេ កាមានំ សមតិក្កមោ>
        text <អស្មិមានស្ស យោ វិនយោ ឯតំ វេ បរមំ សុខំ។>
        text <តំ សុខេន សុខំ បត្តំ អច្ចន្តសុខមេវ តំ>
        text <តិស្សោ វិជ្ជា អនុប្បត្តា ឯតំ វេ បរមំ សុខន្តិ។>
        text <អនុបុព្ពេន មេធាវី ថោកំ ថោកំ ខណេ ខណេ>
        text <កម្មារោ រជតស្សេវ និទ្ធមេ មលមត្តនោតិ។>
        text <សហាវស្ស ទស្សនសម្បទាយ>
        text <តយស្សុ ធម្មា ជហិតា ភវន្តិ>
        text <សក្កាយទិដ្ឋី វិចិកិច្ឆិតញ្ច>
        text <សីលព្ពតំ វាបិ យទត្ថិ កិញ្ចិ>
        text <ចតូហបាយេហិ ច វិប្បមុត្តោ>
        text <ឆច្ចាភិឋានានិ អភព្ព កាតុន្តិ។>
        text <បរូបហារោ អញ្ញាណំ កង្ខា បរវិតារណា>
        text <វចីភេទោ ទុក្ខាហារោ ចិត្តដ្ឋិតិ ច កុក្កុឡា>
        text <អនុបុព្ពាភិសមយោ វោហារោ ច និរោធកោតិ។>
      text <អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ អញ្ញាណន្តិ។>
      text <អត្ថិ អរហតោ អញ្ញាណន្តិ។ អាមន្តា។ ននុ វុត្តំ ភគវតា យស្មិំ ភិក្ខវេ សមយេ អរិយសាវកស្ស វិរជំ វីតមលំ ធម្មចក្ខុំ ឧទបាទិ យំ កិញ្ចិ សមុទយធម្មំ សព្ពំ តំ និរោធធម្មន្តិ សហ ទស្សនុប្បាទា ភិក្ខវេ អរិយសាវកស្ស តីណិ សំយោជនានិ បហីយន្តិ សក្កាយទិដ្ឋិ វិចិកិច្ឆា សីលព្ពតបរាមាសោតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ អញ្ញាណន្តិ។>
      text <ន វត្តព្ពំ អត្ថិ អរហតោ អញ្ញាណន្តិ។ អាមន្តា។ ននុ អរហា ឥត្ថិបុរិសានំ នាមគោត្តំ ន ជានេយ្យ មគ្គាមគ្គំ ន ជានេយ្យ តិណកដ្ឋវនប្បតីនំ នាមំ ន ជានេយ្យាតិ។ អាមន្តា។ ហញ្ចិ អរហា ឥត្ថិបុរិសានំ នាមគោត្តំ ន ជានេយ្យ មគ្គាមគ្គំ ន ជានេយ្យ តិណកដ្ឋវនប្បតីនំ នាមំ ន ជានេយ្យ តេន វត រេ វត្តព្ពេ អត្ថិ អរហតោ អញ្ញាណន្តិ។>
      text <អរហា ឥត្ថិបុរិសានំ នាមគោត្តំ ន ជានេយ្យ មគ្គាមគ្គំ ន ជានេយ្យ តិណកដ្ឋវនប្បតីនំ នាមំ ន ជានេយ្យាតិ អត្ថិ អរហតោ អញ្ញាណន្តិ។ អាមន្តា។ អរហា សោតាបត្តិផលំ វា សកទាគាមិផលំ វា អនាគាមិផលំ វា អរហត្តំ វា ន ជានេយ្យាតិ។ ន ហេវំ វត្តព្ពេ…បេ។…។>
      stand <អញ្ញាណកថា និដ្ឋិតា។>
  text <២។ ទុតិយវគ្គោ>
  text <១២ ៣។ កង្ខាកថា>
    text <៣១៨>, <អត្ថិ អរហតោ កង្ខាតិ។ អាមន្តា។ អត្ថិ អរហតោ វិចិកិច្ឆា វិចិកិច្ឆាបរិយុដ្ឋានំ វិចិកិច្ឆាសំយោជនំ វិចិកិច្ឆានីវរណន្តិ។ ន ហេវំ វត្តព្ពេ…បេ។…។>
    text <នត្ថិ អរហតោ វិចិកិច្ឆា វិចិកិច្ឆាបរិយុដ្ឋានំ វិចិកិច្ឆាសំយោជនំ វិចិកិច្ឆានីវរណន្តិ។ អាមន្តា។ ហញ្ចិ នត្ថិ អរហតោ វិចិកិច្ឆា វិចិកិច្ឆាបរិយុដ្ឋានំ វិចិកិច្ឆាសំយោជនំ វិចិកិច្ឆានីវរណំ នោ ច វត រេ វត្តព្ពេ អត្ថិ អរហតោ កង្ខាតិ។>
    text <អត្ថិ បុថុជ្ជនស្ស កង្ខា អត្ថិ តស្ស វិចិកិច្ឆា វិចិកិច្ឆាបរិយុដ្ឋានំ វិចិកិច្ឆាសំយោជនំ វិចិកិច្ឆានីវរណន្តិ។ អាមន្តា។ អត្ថិ អរហតោ កង្ខា អត្ថិ តស្ស វិចិកិច្ឆា វិចិកិច្ឆាបរិយុដ្ឋានំ វិចិកិច្ឆាសំយោជនំ វិចិកិច្ឆានីវរណន្តិ។ ន ហេវំ វត្តព្ពេ…បេ។…។>
    text <អត្ថិ អរហតោ កង្ខា នត្ថិ តស្ស វិចិកិច្ឆា វិចិកិច្ឆាបរិយុដ្ឋានំ វិចិកិច្ឆាសំយោជនំ វិចិកិច្ឆានីវរណន្តិ។ អាមន្តា។ អត្ថិ បុថុជ្ជនស្ស កង្ខា នត្ថិ តស្ស វិចិកិច្ឆា វិចិកិច្ឆាបរិយុដ្ឋានំ វិចិកិច្ឆាសំយោជនំ វិចិកិច្ឆានីវរណន្តិ។ ន ហេវំ វត្តព្ពេ…បេ។…។>
    text <អត្ថិ អរហតោ កង្ខាតិ។ អាមន្តា។ អត្ថិ អរហតោ សត្ថរិ កង្ខា ធម្មេ កង្ខា សង្ឃេ កង្ខា សិក្ខាយ កង្ខា បុព្ពន្តេ កង្ខា អបរន្តេ កង្ខា បុព្ពន្តាបរន្តេ កង្ខា ឥទប្បច្ចយតាបដិច្ចសមុប្បន្នេសុ ធម្មេសុ កង្ខាតិ។ ន ហេវំ វត្តព្ពេ។>
    text <នត្ថិ អរហតោ សត្ថរិ កង្ខា ធម្មេ កង្ខា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ កង្ខាតិ។ អាមន្តា។ ហញ្ចិ នត្ថិ អរហតោ សត្ថរិ កង្ខា ធម្មេ កង្ខា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ កង្ខា នោ ច វត រេ វត្តព្ពេ អត្ថិ អរហតោ កង្ខាតិ។>
    text <អត្ថិ បុថុជ្ជនស្ស កង្ខា អត្ថិ តស្ស សត្ថរិ កង្ខា ធម្មេ កង្ខា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ កង្ខាតិ។ អាមន្តា។ អត្ថិ អរហតោ កង្ខា អត្ថិ តស្ស សត្ថរិ កង្ខា ធម្មេ កង្ខា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ កង្ខាតិ។ ន ហេវំ វត្តព្ពេ។>
    text <អត្ថិ អរហតោ កង្ខា នត្ថិ តស្ស សត្ថរិ កង្ខា ធម្មេ កង្ខា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ កង្ខាតិ។ អាមន្តា។ អត្ថិ បុថុជ្ជនស្ស កង្ខា នត្ថិ តស្ស សត្ថរិ កង្ខា ធម្មេ កង្ខា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ កង្ខាតិ។ ន ហេវំ វត្តព្ពេ។>
    text <៣១៩>, <អត្ថិ អរហតោ កង្ខាតិ។ អាមន្តា។ ននុ អរហតោ រាគោ បហីនោ ឧច្ឆិន្នមូលោ តាលាវត្ថុកតោ អនភាវង្កតោ អាយតិំ អនុប្បាទធម្មោតិ។ អាមន្តា។ ហញ្ចិ អរហតោ រាគោ បហីនោ ឧច្ឆិន្នមូលោ តាលាវត្ថុកតោ អនភាវង្កតោ អាយតិំ អនុប្បាទធម្មោ នោ ច វត រេ វត្តព្ពេ អត្ថិ អរហតោ កង្ខាតិ។>
    text <អត្ថិ អរហតោ កង្ខាតិ។ អាមន្តា។ ននុ អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ…បេ។… រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ទោសប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា ននុ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតន្តិ។ អាមន្តា។ ហញ្ចិ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ នោ ច វត រេ វត្តព្ពេ អត្ថិ អរហតោ កង្ខាតិ។>
    text <៣២០>, <អត្ថិ អរហតោ កង្ខាតិ។ សធម្មកុសលស្ស អរហតោ អត្ថិ កង្ខា បរធម្មកុសលស្ស អរហតោ នត្ថិ កង្ខាតិ។ សធម្មកុសលស្ស អរហតោ អត្ថិ កង្ខាតិ។ អាមន្តា។ បរធម្មកុសលស្ស អរហតោ អត្ថិ កង្ខាតិ។ ន ហេវំ វត្តព្ពេ…បេ។…។>
    text <បរធម្មកុសលស្ស អរហតោ នត្ថិ កង្ខាតិ។ អាមន្តា។ សធម្មកុសលស្ស អរហតោ នត្ថិ កង្ខាតិ។ ន ហេវំ វត្តព្ពេ…បេ។…។>
    text <សធម្មកុសលស្ស អរហតោ រាគោ បហីនោ អត្ថិ តស្ស កង្ខាតិ។ អាមន្តា។ បរធម្មកុសលស្ស អរហតោ រាគោ បហីនោ អត្ថិ តស្ស កង្ខាតិ។ ន ហេវំ វត្តព្ពេ…បេ។…។>
    text <សធម្មកុសលស្ស អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ…បេ។… រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ទោសប្បហានាយ…បេ។… មោហប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… សធម្មកុសលោ អរហា វីតរាគោ វីតទោសោ វីតមោហោ …បេ។… សច្ឆិកាតព្ពំ សច្ឆិកតំ អត្ថិ តស្ស កង្ខាតិ។ អាមន្តា។ បរធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ អត្ថិ តស្ស កង្ខាតិ។ ន ហេវំ វត្តព្ពេ…បេ។… បរធម្មកុសលស្ស អរហតោ រាគោ បហីនោ នត្ថិ តស្ស កង្ខាតិ។ អាមន្តា។ សធម្មកុសលស្ស អរហតោ រាគោ បហីនោ នត្ថិ តស្ស កង្ខាតិ។ ន ហេវំ វត្តព្ពេ…បេ។…។>
    text <បរធម្មកុសលស្ស អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ…បេ។… រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ទោសប្បហានាយ…បេ។… មោហប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… បរធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ នត្ថិ តស្ស កង្ខាតិ។ អាមន្តា។ សធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ នត្ថិ តស្ស កង្ខាតិ។ ន ហេវំ វត្តព្ពេ…បេ។…។>
    text <៣២១>, <អត្ថិ អរហតោ កង្ខាតិ។ អាមន្តា។ ននុ វុត្តំ ភគវតា ជានតោហំ ភិក្ខវេ បស្សតោ អាសវានំ ខយំ វទាមិ នោ អជានតោ នោ អបស្សតោ។ កិញ្ច ភិក្ខវេ ជានតោ កិំ បស្សតោ អាសវានំ ខយោ ហោតិ។ ឥតិ រូបំ…បេ។… ឥតិ វិញ្ញាណស្ស អត្ថង្គមោតិ ឯវំ ខោ ភិក្ខវេ ជានតោ ឯវំ បស្សតោ អាសវានំ ខយោ ហោតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ កង្ខាតិ។>
    text <អត្ថិ អរហតោ កង្ខាតិ។ អាមន្តា។ ននុ វុត្តំ ភគវតា ជានតោហំ ភិក្ខវេ បស្សតោ អាសវានំ ខយំ វទាមិ នោ អជានតោ នោ អបស្សតោ។ កិញ្ច ភិក្ខវេ ជានតោ កិំ បស្សតោ អាសវានំ ខយោ ហោតិ។ ឥទំ ទុក្ខន្តិ ភិក្ខវេ…បេ។… អយំ ទុក្ខនិរោធគាមិនី បដិបទាតិ ជានតោ បស្សតោ អាសវានំ ខយោ ហោតិ។ ឯវំ ខោ ភិក្ខវេ ជានតោ ឯវំ បស្សតោ អាសវានំ ខយោ ហោតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ កង្ខាតិ។>
    text <អត្ថិ អរហតោ កង្ខាតិ។ អាមន្តា។ ននុ វុត្តំ ភគវតា សព្ពំ ភិក្ខវេ អនភិជានំ អបរិជានំ អវិរាជយំ អប្បជហំ អភព្ពោ ទុក្ខក្ខយាយ សព្ពញ្ច ខោ ភិក្ខវេ អភិជានំ បរិជានំ វិរាជយំ បជហំ ភព្ពោ ទុក្ខក្ខយាយាតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ កង្ខាតិ។>
    text <អត្ថិ អរហតោ កង្ខាតិ។ អាមន្តា។ ននុ វុត្តំ ភគវតា សហាវស្ស ទស្សនសម្បទាយ …បេ។… ឆច្ចាភិឋានានិ អភព្ព កាតុន្តិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ កង្ខាតិ។>
    text <អត្ថិ អរហតោ កង្ខាតិ។ អាមន្តា។ ននុ វុត្តំ ភគវតា យស្មិំ ភិក្ខវេ សមយេ អរិយសាវកស្ស វិរជំ វីតមលំ ធម្មចក្ខុំ ឧទបាទិ យំ កិញ្ចិ សមុទយធម្មំ សព្ពំ តំ និរោធធម្មន្តិ សហ ទស្សនុប្បាទា ភិក្ខវេ អរិយសាវកស្ស តីណិ សំយោជនានិ បហីយន្តិ សក្កាយទិដ្ឋិ វិចិកិច្ឆា សីលព្ពតបរាមាសោតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ កង្ខាតិ។>
    text <អត្ថិ អរហតោ កង្ខាតិ។ អាមន្តា។ ននុ វុត្តំ ភគវតា>
    text <អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ កង្ខាតិ។>
    text <ន វត្តព្ពំ អត្ថិ អរហតោ កង្ខាតិ។ អាមន្តា។ ននុ អរហា ឥត្ថិបុរិសានំ នាមគោត្តេ កង្ខេយ្យ មគ្គាមគ្គេ កង្ខេយ្យ តិណកដ្ឋវនប្បតីនំ នាមេ កង្ខេយ្យាតិ។ អាមន្តា។ ហញ្ចិ អរហា ឥត្ថិបុរិសានំ នាមគោត្តេ កង្ខេយ្យ មគ្គាមគ្គេ កង្ខេយ្យ តិណកដ្ឋវនប្បតីនំ នាមេ កង្ខេយ្យ តេន វត រេ វត្តព្ពេ អត្ថិ អរហតោ កង្ខាតិ។>
    text <អរហា ឥត្ថិបុរិសានំ នាមគោត្តេ កង្ខេយ្យ មគ្គាមគ្គេ កង្ខេយ្យ តិណកដ្ឋវនប្បតីនំ នាមេ កង្ខេយ្យាតិ អត្ថិ អរហតោ កង្ខាតិ។ អាមន្តា។ អរហា សោតាបត្តិផលេ វា សកទាគាមិផលេ វា អនាគាមិផលេ វា អរហត្តេ វា កង្ខេយ្យាតិ។ ន ហេវំ វត្តព្ពេ…បេ។…។>
    stand <កង្ខាកថា និដ្ឋិតា។>
  text <២។ ទុតិយវគ្គោ>
    text <១៣ ៤។ បរវិតារណកថា>
      text <៣២២>, <អត្ថិ អរហតោ បរវិតារណាតិ។ អាមន្តា។ អរហា បរនេយ្យោ បរបត្តិយោ បរបច្ចយោ បរបដិពទ្ធភូ ន ជានាតិ ន បស្សតិ សម្មូឡ្ហោ អសម្បជានោតិ។ ន ហេវំ វត្តព្ពេ…បេ។…។>
      text <ននុ អរហា ន បរនេយ្យោ ន បរបត្តិយោ ន បរបច្ចយោ ន បរបដិពទ្ធភូ ជានាតិ បស្សតិ អសម្មូឡ្ហោ សម្បជានោតិ។ អាមន្តា។ ហញ្ចិ អរហា ន បរនេយ្យោ ន បរបត្តិយោ ន បរបច្ចយោ ន បរបដិពទ្ធភូ ជានាតិ បស្សតិ អសម្មូឡ្ហោ សម្បជានោ នោ ច វត រេ វត្តព្ពេ អត្ថិ អរហតោ បរវិតារណាតិ។>
      text <អត្ថិ បុថុជ្ជនស្ស បរវិតារណា សោ ច បរនេយ្យោ បរបត្តិយោ បរបច្ចយោ បរបដិពទ្ធភូ ន ជានាតិ ន បស្សតិ សម្មូឡ្ហោ អសម្បជានោតិ។ អាមន្តា។ អត្ថិ អរហតោ បរវិតារណា សោ ច បរនេយ្យោ បរបត្តិយោ បរបច្ចយោ បរបដិពទ្ធភូ ន ជានាតិ ន បស្សតិ សម្មូឡ្ហោ អសម្បជានោតិ។ ន ហេវំ វត្តព្ពេ…បេ។…។>
      text <អត្ថិ អរហតោ បរវិតារណា សោ ច ន បរនេយ្យោ ន បរបត្តិយោ ន បរបច្ចយោ ន បរបដិពទ្ធភូ ជានាតិ បស្សតិ អសម្មូឡ្ហោ សម្បជានោតិ។ អាមន្តា។ អត្ថិ បុថុជ្ជនស្ស បរវិតារណា សោ ច ន បរនេយ្យោ ន បរបត្តិយោ ន បរបច្ចយោ ន បរបដិពទ្ធភូ ជានាតិ បស្សតិ អសម្មូឡ្ហោ សម្បជានោតិ។ ន ហេវំ វត្តព្ពេ…បេ។…។>
      text <អត្ថិ អរហតោ បរវិតារណាតិ។ អាមន្តា។ អត្ថិ អរហតោ សត្ថរិ បរវិតារណា ធម្មេ បរវិតារណា សង្ឃេ បរវិតារណា សិក្ខាយ បរវិតារណា បុព្ពន្តេ បរវិតារណា អបរន្តេ បរវិតារណា បុព្ពន្តាបរន្តេ បរវិតារណា ឥទប្បច្ចយតាបដិច្ចសមុប្បន្នេសុ ធម្មេសុ បរវិតារណាតិ។ ន ហេវំ វត្តព្ពេ…បេ។…។>
      text <នត្ថិ អរហតោ សត្ថរិ បរវិតារណា ធម្មេ បរវិតារណា…បេ។… ឥទបច្ចយតាបដិច្ចសមុប្បន្នេសុ ធម្មេសុ បរវិតារណាតិ។ អាមន្តា។ ហញ្ចិ នត្ថិ អរហតោ សត្ថរិ បរវិតារណា ធម្មេ បរវិតារណា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ បរវិតារណា នោ ច វត រេ វត្តព្ពេ អត្ថិ អរហតោ បរវិតារណាតិ។>
      text <អត្ថិ បុថុជ្ជនស្ស បរវិតារណា អត្ថិ តស្ស សត្ថរិ បរវិតារណា ធម្មេ បរវិតារណា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ បរវិតារណាតិ។ អាមន្តា។ អត្ថិ អរហតោ បរវិតារណា អត្ថិ តស្ស សត្ថរិ បរវិតារណា ធម្មេ បរវិតារណា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ បរវិតារណាតិ។ ន ហេវំ វត្តព្ពេ…បេ។…។>
      text <អត្ថិ អរហតោ បរវិតារណា នត្ថិ តស្ស សត្ថរិ បរវិតារណា ធម្មេ បរវិតារណា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ បរវិតារណាតិ។ អាមន្តា។ អត្ថិ បុថុជ្ជនស្ស បរវិតារណា នត្ថិ តស្ស សត្ថរិ បរវិតារណា ធម្មេ បរវិតារណា…បេ។… ឥទប្បច្ចយតាបដិច្ចសមុប្បន្នេសុ ធម្មេសុ បរវិតារណាតិ។ ន ហេវំ វត្តព្ពេ…បេ។…។>
      text <៣២៣>, <អត្ថិ អរហតោ បរវិតារណាតិ។ អាមន្តា។ ននុ អរហតោ រាគោ បហីនោ ឧច្ឆិន្នមូលោ តាលាវត្ថុកតោ អនភាវង្កតោ អាយតិំ អនុប្បាទធម្មោតិ។ អាមន្តា។ ហញ្ចិ អរហតោ រាគោ បហីនោ ឧច្ឆិន្នមូលោ តាលាវត្ថុកតោ អនភាវង្កតោ អាយតិំ អនុប្បាទធម្មោ នោ ច វត រេ វត្តព្ពេ អត្ថិ អរហតោ បរវិតារណាតិ។>
      text <អត្ថិ អរហតោ បរវិតារណាតិ។ អាមន្តា។ ននុ អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ ឧច្ឆិន្នមូលំ តាលាវត្ថុកតំ អនភាវង្កតំ អាយតិំ អនុប្បាទធម្មំ…បេ។… រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ទោសប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ននុ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតន្តិ។ អាមន្តា។ ហញ្ចិ អរហា វីតរាគោ វីតទោសោ វីតមោហោ សច្ឆិកាតព្ពំ សច្ឆិកតំ នោ ច វត រេ វត្តព្ពេ អត្ថិ អរហតោ បរវិតារណាតិ។>
      text <៣២៤>, <អត្ថិ អរហតោ បរវិតារណាតិ។ សធម្មកុសលស្ស អរហតោ អត្ថិ បរវិតារណា បរធម្មកុសលស្ស អរហតោ នត្ថិ បរវិតារណាតិ។ សធម្មកុសលស្ស អរហតោ អត្ថិ បរវិតារណាតិ។ អាមន្តា។ បរធម្មកុសលស្ស អរហតោ អត្ថិ បរវិតារណាតិ។ ន ហេវំ វត្តព្ពេ…បេ។…។>
      text <បរធម្មកុសលស្ស អរហតោ នត្ថិ បរវិតារណាតិ។ អាមន្តា។ សធម្មកុសលស្ស អរហតោ នត្ថិ បរវិតារណាតិ។ ន ហេវំ វត្តព្ពេ…បេ។…។>
      text <សធម្មកុសលស្ស អរហតោ រាគោ បហីនោ អត្ថិ តស្ស បរវិតារណាតិ។ អាមន្តា។ បរធម្មកុសលស្ស អរហតោ រាគោ បហីនោ អត្ថិ តស្ស បរវិតារណាតិ។ ន ហេវំ វត្តព្ពេ។>
      text <សធម្មកុសលស្ស អរហតោ ទោសោ បហីនោ…បេ។… មោហោ បហីនោ…បេ។… អនោត្តប្បំ បហីនំ …បេ។… រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ទោសប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… សធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ អត្ថិ តស្ស បរវិតារណាតិ។ អាមន្តា។ បរធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ អត្ថិ តស្ស បរវិតារណាតិ។ ន ហេវំ វត្តព្ពេ…បេ។…។>
      text <បរធម្មកុសលស្ស អរហតោ រាគោ បហីនោ នត្ថិ តស្ស បរវិតារណាតិ។ អាមន្តា។ សធម្មកុសលស្ស អរហតោ រាគោ បហីនោ នត្ថិ តស្ស បរវិតារណាតិ។ ន ហេវំ វត្តព្ពេ។>
      text <បរធម្មកុសលស្ស អរហតោ ទោសោ បហីនោ មោហោ បហីនោ…បេ។… អនោត្តប្បំ បហីនំ…បេ។… រាគប្បហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… ទោសប្បហានាយ…បេ។… អនោត្តប្បបហានាយ មគ្គោ ភាវិតោ…បេ។… ពោជ្ឈង្គា ភាវិតា…បេ។… បរធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ នត្ថិ តស្ស បរវិតារណាតិ។ អាមន្តា។ សធម្មកុសលោ អរហា វីតរាគោ វីតទោសោ វីតមោហោ…បេ។… សច្ឆិកាតព្ពំ សច្ឆិកតំ នត្ថិ តស្ស បរវិតារណាតិ។ ន ហេវំ វត្តព្ពេ…បេ។…។>
      text <៣២៥>, <អត្ថិ អរហតោ បរវិតារណាតិ។ អាមន្តា។ ននុ វុត្តំ ភគវតា ជានតោហំ ភិក្ខវេ បស្សតោ អាសវានំ ខយំ វទាមិ នោ អជានតោ នោ អបស្សតោ។ កិញ្ច ភិក្ខវេ ជានតោ កិំ បស្សតោ អាសវានំ ខយោ ហោតិ។ ឥតិ រូបំ…បេ។… ឥតិ វិញ្ញាណស្ស អត្ថង្គមោតិ ឯវំ ខោ ភិក្ខវេ ជានតោ ឯវំ បស្សតោ អាសវានំ ខយោ ហោតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ បរវិតារណាតិ។>
      text <អត្ថិ អរហតោ បរវិតារណាតិ។ អាមន្តា។ ននុ វុត្តំ ភគវតា ជានតោហំ ភិក្ខវេ បស្សតោ អាសវានំ ខយំ វទាមិ នោ អជានតោ នោ អបស្សតោ។ កិញ្ច ភិក្ខវេ ជានតោ កិំ បស្សតោ អាសវានំ ខយោ ហោតិ។ ឥទំ ទុក្ខន្តិ ភិក្ខវេ ជានតោ បស្សតោ អាសវានំ ខយោ ហោតិ អយំ ទុក្ខសមុទយោតិ…បេ។… អយំ ទុក្ខនិរោធោតិ…បេ។… អយំ ទុក្ខនិរោធគាមិនី បដិបទាតិ ជានតោ បស្សតោ អាសវានំ ខយោ ហោតិ។ ឯវំ ខោ ភិក្ខវេ ជានតោ ឯវំ បស្សតោ អាសវានំ ខយោ ហោតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ បរវិតារណាតិ។>
      text <អត្ថិ អរហតោ បរវិតារណាតិ។ អាមន្តា។ ននុ វុត្តំ ភគវតា សព្ពំ ភិក្ខវេ អនភិជានំ អបរិជានំ អវិរាជយំ អប្បជហំ អភព្ពោ ទុក្ខក្ខយាយ សព្ពញ្ច ខោ ភិក្ខវេ អភិជានំ បរិជានំ វិរាជយំ បជហំ ភព្ពោ ទុក្ខក្ខយាយាតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ បរវិតារណាតិ។>
      text <អត្ថិ អរហតោ បរវិតារណាតិ។ អាមន្តា។ ននុ វុត្តំ ភគវតា សហាវស្ស ទស្សនសម្បទាយ…បេ។… ឆច្ចាភិឋានានិ អភព្ព កាតុន្តិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ បរវិតារណាតិ។>
      text <អត្ថិ អរហតោ បរវិតារណាតិ។ អាមន្តា។ ននុ វុត្តំ ភគវតា យស្មិំ ភិក្ខវេ សមយេ អរិយសាវកស្ស វិរជំ វីតមលំ ធម្មចក្ខុំ ឧទបាទិ យំ កិញ្ចិ សមុទយធម្មំ សព្ពំ តំ និរោធធម្មន្តិ សហ ទស្សនុប្បាទា ភិក្ខវេ អរិយសាវកស្ស តីណិ សំយោជនានិ បហីយន្តិ សក្កាយទិដ្ឋិ វិចិកិច្ឆា សីលព្ពតបរាមាសោតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ បរវិតារណាតិ។>
      text <អត្ថិ អរហតោ បរវិតារណាតិ។ អាមន្តា។ ននុ វុត្តំ ភគវតា>
      text <អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អត្ថិ អរហតោ បរវិតារណាតិ។>
      text <ន វត្តព្ពំ អត្ថិ អរហតោ បរវិតារណាតិ។ អាមន្តា។ ននុ អរហតោ ឥត្ថិបុរិសានំ នាមគោត្តំ បរេ វិតារេយ្យុំ មគ្គាមគ្គំ បរេ វិតារេយ្យុំ តិណកដ្ឋវនប្បតីនំ នាមំ បរេ វិតារេយ្យុន្តិ។ អាមន្តា។ ហញ្ចិ អរហតោ ឥត្ថិបុរិសានំ នាមគោត្តំ បរេ វិតារេយ្យុំ មគ្គាមគ្គំ បរេ វិតារេយ្យុំ តិណកដ្ឋវនប្បតីនំ នាមំ បរេ វិតារេយ្យុំ តេន វត រេ វត្តព្ពេ អត្ថិ អរហតោ បរវិតារណាតិ។>
      text <អរហតោ ឥត្ថិបុរិសានំ នាមគោត្តំ បរេ វិតារេយ្យុំ មគ្គាមគ្គំ បរេ វិតារេយ្យុំ តិណកដ្ឋវនប្បតីនំ នាមំ បរេ វិតារេយ្យុន្តិ អត្ថិ អរហតោ បរវិតារណាតិ។ អាមន្តា។ អរហតោ សោតាបត្តិផលំ វា សកទាគាមិផលំ វា អនាគាមិផលំ វា អរហត្តំ វា បរេ វិតារេយ្យុន្តិ។ ន ហេវំ វត្តព្ពេ…បេ។…។>
      stand <បរវិតារណកថា និដ្ឋិតា។>
  text <២។ ទុតិយវគ្គោ>
    text <១៤ ៥។ វចីភេទកថា>
      text <៣២៦>, <សមាបន្នស្ស អត្ថិ វចីភេទោតិ។ អាមន្តា។ សព្ពត្ថ សមាបន្នានំ អត្ថិ វចីភេទោតិ។ ន ហេវំ វត្តព្ពេ…បេ។…។>
      text <សមាបន្នស្ស អត្ថិ វចីភេទោតិ។ អាមន្តា។ សព្ពទា សមាបន្នានំ អត្ថិ វចីភេទោតិ។ ន ហេវំ វត្តព្ពេ…បេ។…។>
      text <សមាបន្នស្ស អត្ថិ វចីភេទោតិ។ អាមន្តា។ សព្ពេសំ សមាបន្នានំ អត្ថិ វចីភេទោតិ។ ន ហេវំ វត្តព្ពេ…បេ។…។>
      text <សមាបន្នស្ស អត្ថិ វចីភេទោតិ។ អាមន្តា។ សព្ពសមាបត្តីសុ អត្ថិ វចីភេទោតិ។ ន ហេវំ វត្តព្ពេ…បេ។…។>
      text <សមាបន្នស្ស អត្ថិ វចីភេទោតិ។ អាមន្តា។ សមាបន្នស្ស អត្ថិ កាយភេទោតិ។ ន ហេវំ វត្តព្ពេ…បេ។…។>
      text <សមាបន្នស្ស នត្ថិ កាយភេទោតិ។ អាមន្តា។ សមាបន្នស្ស នត្ថិ វចីភេទោតិ។ ន ហេវំ វត្តព្ពេ…បេ។…។>
      text <សមាបន្នស្ស អត្ថិ វាចា អត្ថិ វចីភេទោតិ។ អាមន្តា។ សមាបន្នស្ស អត្ថិ កាយោ អត្ថិ កាយភេទោតិ។ ន ហេវំ វត្តព្ពេ…បេ។…។>
      text <សមាបន្នស្ស អត្ថិ កាយោ នត្ថិ កាយភេទោតិ។ អាមន្តា។ សមាបន្នស្ស អត្ថិ វាចា នត្ថិ វចីភេទោតិ។ ន ហេវំ វត្តព្ពេ…បេ។…។>
      text <៣២៧>, <ទុក្ខន្តិ ជានន្តោ ទុក្ខន្តិ វាចំ ភាសតីតិ។ អាមន្តា។ សមុទយោតិ ជានន្តោ សមុទយោតិ វាចំ ភាសតីតិ។ ន ហេវំ វត្តព្ពេ…បេ។…។>
      text <ទុក្ខន្តិ ជានន្តោ ទុក្ខន្តិ វាចំ ភាសតីតិ។ អាមន្តា។ និរោធោតិ ជានន្តោ និរោធោតិ វាចំ ភាសតីតិ។ ន ហេវំ វត្តព្ពេ…បេ។…។>
      text <ទុក្ខន្តិ ជានន្តោ ទុក្ខន្តិ វាចំ ភាសតីតិ។ អាមន្តា។ មគ្គោតិ ជានន្តោ មគ្គោតិ វាចំ ភាសតីតិ។ ន ហេវំ វត្តព្ពេ…បេ។…។>
      text <សមុទយោតិ ជានន្តោ ន ច សមុទយោតិ វាចំ ភាសតីតិ។ អាមន្តា។ ទុក្ខន្តិ ជានន្តោ ន ច ទុក្ខន្តិ វាចំ ភាសតីតិ។ ន ហេវំ វត្តព្ពេ…បេ។…។>
      text <និរោធោតិ ជានន្តោ ន ច និរោធោតិ វាចំ ភាសតីតិ។ អាមន្តា។ ទុក្ខន្តិ ជានន្តោ ន ច ទុក្ខន្តិ វាចំ ភាសតីតិ។ ន ហេវំ វត្តព្ពេ…បេ។…។>
      text <មគ្គោតិ ជានន្តោ ន ច មគ្គោតិ វាចំ ភាសតីតិ។ អាមន្តា។ ទុក្ខន្តិ ជានន្តោ ន ច ទុក្ខន្តិ វាចំ ភាសតីតិ។ ន ហេវំ វត្តព្ពេ…បេ។…។>
      text <៣២៨>, <សមាបន្នស្ស អត្ថិ វចីភេទោតិ។ អាមន្តា។ ញាណំ កិំគោចរន្តិ។ ញាណំ សច្ចគោចរន្តិ។ សោតំ សច្ចគោចរន្តិ។ ន ហេវំ វត្តព្ពេ…បេ។…។>
      text <សមាបន្នស្ស អត្ថិ វចីភេទោតិ។ អាមន្តា។ សោតំ កិំ គោចរន្តិ។ សោតំ សទ្ទគោចរន្តិ។ ញាណំ សទ្ទគោចរន្តិ។ ន ហេវំ វត្តព្ពេ។>
      text <សមាបន្នស្ស អត្ថិ វចីភេទោ ញាណំ សច្ចគោចរំ សោតំ សទ្ទគោចរន្តិ។ អាមន្តា។ ហញ្ចិ ញាណំ សច្ចគោចរំ សោតំ សទ្ទគោចរំ នោ ច វត រេ វត្តព្ពេ សមាបន្នស្ស អត្ថិ វចីភេទោតិ។>
      text <សមាបន្នស្ស អត្ថិ វចីភេទោ ញាណំ សច្ចគោចរំ សោតំ សទ្ទគោចរន្តិ។ អាមន្តា។ ទ្វិន្នំ ផស្សានំ ទ្វិន្នំ វេទនានំ ទ្វិន្នំ សញ្ញានំ ទ្វិន្នំ ចេតនានំ ទ្វិន្នំ ចិត្តានំ សមោធានំ ហោតីតិ។ ន ហេវំ វត្តព្ពេ។>
      text <៣២៩>, <សមាបន្នស្ស អត្ថិ វចីភេទោតិ។ អាមន្តា។ បថវីកសិណំ សមាបត្តិំ សមាបន្នស្ស អត្ថិ វចីភេទោតិ។ ន ហេវំ វត្តព្ពេ។>
      text <សមាបន្នស្ស អត្ថិ វចីភេទោតិ។ អាមន្តា។ អាបោកសិណំ…បេ។… តេជោកសិណំ… វាយោកសិណំ… នីលកសិណំ… បីតកសិណំ… លោហិតកសិណំ… ឱទាតកសិណំ… អាកាសានញ្ចាយតនំ … វិញ្ញាណញ្ចាយតនំ… អាកិញ្ចញ្ញាយតនំ…បេ។… នេវសញ្ញានាសញ្ញាយតនំ សមាបន្នស្ស អត្ថិ វចីភេទោតិ។ ន ហេវំ វត្តព្ពេ…បេ។…។>
      text <បថវីកសិណំ សមាបត្តិំ សមាបន្នស្ស នត្ថិ វចីភេទោតិ។ អាមន្តា។ ហញ្ចិ បថវីកសិណំ សមាបត្តិំ សមាបន្នស្ស នត្ថិ វចីភេទោ នោ ច វត រេ វត្តព្ពេ សមាបន្នស្ស អត្ថិ វចីភេទោតិ។>
      text <អាបោកសិណំ … តេជោកសិណំ… វាយោកសិណំ… នីលកសិណំ… បីតកសិណំ… លោហិតកសិណំ… ឱទាតកសិណំ… អាកាសានញ្ចាយតនំ … វិញ្ញាណញ្ចាយតនំ… អាកិញ្ចញ្ញាយតនំ… នេវសញ្ញានាសញ្ញាយតនំ សមាបន្នស្ស នត្ថិ វចីភេទោតិ។ អាមន្តា។ ហញ្ចិ នេវសញ្ញានាសញ្ញាយតនំ សមាបន្នស្ស នត្ថិ វចីភេទោ នោ ច វត រេ វត្តព្ពេ សមាបន្នស្ស អត្ថិ វចីភេទោតិ។>
      text <សមាបន្នស្ស អត្ថិ វចីភេទោតិ។ អាមន្តា។ លោកិយសមាបត្តិំ សមាបន្នស្ស អត្ថិ វចីភេទោតិ។ ន ហេវំ វត្តព្ពេ…បេ។…។>
      text <សមាបន្នស្ស អត្ថិ វចីភេទោតិ។ អាមន្តា។ លោកិយំ បឋមំ ឈានំ សមាបន្នស្ស អត្ថិ វចីភេទោតិ។ ន ហេវំ វត្តព្ពេ…បេ។…។ សមាបន្នស្ស អត្ថិ វចីភេទោតិ។ អាមន្តា។ លោកិយំ ទុតិយំ ឈានំ… តតិយំ ឈានំ… ចតុត្ថំ ឈានំ សមាបន្នស្ស អត្ថិ វចីភេទោតិ។ ន ហេវំ វត្តព្ពេ…បេ។…។>
      text <លោកិយំ សមាបត្តិំ សមាបន្នស្ស នត្ថិ វចីភេទោតិ។ អាមន្តា។ ហញ្ចិ លោកិយំ សមាបត្តិំ សមាបន្នស្ស នត្ថិ វចីភេទោ នោ ច វត រេ វត្តព្ពេ សមាបន្នស្ស អត្ថិ វចីភេទោតិ។>
      text <លោកិយំ បឋមំ ឈានំ សមាបន្នស្ស នត្ថិ វចីភេទោតិ។ អាមន្តា។ ហញ្ចិ លោកិយំ បឋមំ ឈានំ សមាបន្នស្ស នត្ថិ វចីភេទោ នោ ច វត រេ វត្តព្ពេ សមាបន្នស្ស អត្ថិ វចីភេទោតិ។>
      text <លោកិយំ ទុតិយំ ឈានំ… តតិយំ ឈានំ… ចតុត្ថំ ឈានំ សមាបន្នស្ស នត្ថិ វចីភេទោតិ។ អាមន្តា។ ហញ្ចិ លោកិយំ ចតុត្ថំ ឈានំ សមាបន្នស្ស នត្ថិ វចីភេទោ នោ ច វត រេ វត្តព្ពេ សមាបន្នស្ស អត្ថិ វចីភេទោតិ។>
      text <៣៣០>, <លោកុត្តរំ បឋមំ ឈានំ សមាបន្នស្ស អត្ថិ វចីភេទោតិ។ អាមន្តា។ លោកិយំ បឋមំ ឈានំ សមាបន្នស្ស អត្ថិ វចីភេទោតិ។ ន ហេវំ វត្តព្ពេ…បេ។…។>
      text <លោកុត្តរំ បឋមំ ឈានំ សមាបន្នស្ស អត្ថិ វចីភេទោតិ។ អាមន្តា។ លោកិយំ ទុតិយំ ឈានំ… តតិយំ ឈានំ… ចតុត្ថំ ឈានំ សមាបន្នស្ស អត្ថិ វចីភេទោតិ។ ន ហេវំ វត្តព្ពេ…បេ។…។>
      text <លោកិយំ បឋមំ ឈានំ សមាបន្នស្ស នត្ថិ វចីភេទោតិ។ អាមន្តា។ លោកុត្តរំ បឋមំ ឈានំ សមាបន្នស្ស នត្ថិ វចីភេទោតិ។ ន ហេវំ វត្តព្ពេ…បេ។…។>
      text <លោកិយំ ទុតិយំ ឈានំ… តតិយំ ឈានំ… ចតុត្ថំ ឈានំ សមាបន្នស្ស នត្ថិ វចីភេទោតិ។ អាមន្តា។ លោកុត្តរំ បឋមំ ឈានំ សមាបន្នស្ស នត្ថិ វចីភេទោតិ។ ន ហេវំ វត្តព្ពេ…បេ។…។>
      text <៣៣១>, <លោកុត្តរំ បឋមំ ឈានំ សមាបន្នស្ស អត្ថិ វចីភេទោតិ។ អាមន្តា។ លោកុត្តរំ ទុតិយំ ឈានំ សមាបន្នស្ស អត្ថិ វចីភេទោតិ។ ន ហេវំ វត្តព្ពេ…បេ។…។>
      text <លោកុត្តរំ បឋមំ ឈានំ សមាបន្នស្ស អត្ថិ វចីភេទោតិ។ អាមន្តា។ លោកុត្តរំ តតិយំ ឈានំ… ចតុត្ថំ ឈានំ សមាបន្នស្ស អត្ថិ វចីភេទោតិ។ ន ហេវំ វត្តព្ពេ…បេ។…។>
      text <លោកុត្តរំ ទុតិយំ ឈានំ សមាបន្នស្ស នត្ថិ វចីភេទោតិ។ អាមន្តា។ លោកុត្តរំ បឋមំ ឈានំ សមាបន្នស្ស នត្ថិ វចីភេទោតិ។ ន ហេវំ វត្តព្ពេ…បេ។…។>
      text <លោកុត្តរំ ទុតិយំ ឈានំ… តតិយំ ឈានំ… ចតុត្ថំ ឈានំ សមាបន្នស្ស នត្ថិ វចីភេទោតិ។ អាមន្តា។ លោកុត្តរំ បឋមំ ឈានំ សមាបន្នស្ស នត្ថិ វចីភេទោតិ។ ន ហេវំ វត្តព្ពេ…បេ។…។>
      text <៣៣២>, <ន វត្តព្ពំ សមាបន្នស្ស អត្ថិ វចីភេទោតិ។ អាមន្តា។ ននុ វិតក្កវិចារា វចីសង្ខារា វុត្តា ភគវតា បឋមំ ឈានំ សមាបន្នស្ស អត្ថិ វិតក្កវិចារាតិ។ អាមន្តា។ ហញ្ចិ វិតក្កវិចារា វចីសង្ខារា វុត្តា ភគវតា បឋមំ ឈានំ សមាបន្នស្ស អត្ថិ វិតក្កវិចារា តេន វត រេ វត្តព្ពេ សមាបន្នស្ស អត្ថិ វចីភេទោតិ។>
      text <វិតក្កវិចារា វចីសង្ខារា វុត្តា ភគវតា បឋមំ ឈានំ សមាបន្នស្ស អត្ថិ វិតក្កវិចារាតិ អត្ថិ តស្ស វចីភេទោតិ។ អាមន្តា។ បថវីកសិណំ បឋមំ ឈានំ សមាបន្នស្ស អត្ថិ វិតក្កវិចារា អត្ថិ តស្ស វចីភេទោតិ។ ន ហេវំ វត្តព្ពេ…បេ។…។>
      text <វិតក្កវិចារា វចីសង្ខារា វុត្តា ភគវតា បឋមំ ឈានំ សមាបន្នស្ស អត្ថិ វិតក្កវិចារាតិ អត្ថិ តស្ស វចីភេទោតិ។ អាមន្តា។ អាបោកសិណំ… តេជោកសិណំ… វាយោកសិណំ… នីលកសិណំ… បីតកសិណំ… លោហិតកសិណំ… ឱទាតកសិណំ បឋមំ ឈានំ សមាបន្នស្ស អត្ថិ វិតក្កវិចារា អត្ថិ តស្ស វចីភេទោតិ។ ន ហេវំ វត្តព្ពេ…បេ។…។>
      text <ន វត្តព្ពំ សមាបន្នស្ស អត្ថិ វចីភេទោតិ។ អាមន្តា។ ននុ វិតក្កសមុដ្ឋានា វាចា វុត្តា ភគវតា បឋមំ ឈានំ សមាបន្នស្ស អត្ថិ វិតក្កវិចារាតិ។ អាមន្តា។ ហញ្ចិ វិតក្កសមុដ្ឋានា វាចា វុត្តា ភគវតា បឋមំ ឈានំ សមាបន្នស្ស អត្ថិ វិតក្កវិចារា តេន វត រេ វត្តព្ពេ សមាបន្នស្ស អត្ថិ វចីភេទោតិ។>
      text <វិតក្កសមុដ្ឋានា វាចា វុត្តា ភគវតា បឋមំ ឈានំ សមាបន្នស្ស អត្ថិ វិតក្កវិចារាតិ អត្ថិ តស្ស វចីភេទោតិ។ អាមន្តា។ សញ្ញាសមុដ្ឋានា វាចា វុត្តា ភគវតា ទុតិយំ ឈានំ សមាបន្នស្ស អត្ថិ សញ្ញា អត្ថិ តស្ស វិតក្កវិចារាតិ។ ន ហេវំ វត្តព្ពេ…បេ។…។>
      text <វិតក្កសមុដ្ឋានា វាចា វុត្តា ភគវតា បឋមំ ឈានំ សមាបន្នស្ស អត្ថិ វិតក្កវិចារាតិ អត្ថិ តស្ស វចីភេទោតិ។ អាមន្តា។ សញ្ញាសមុដ្ឋានា វាចា វុត្តា ភគវតា តតិយំ ឈានំ…បេ។… ចតុត្ថំ ឈានំ… អាកាសានញ្ចាយតនំ… វិញ្ញាណញ្ចាយតនំ… អាកិញ្ចញ្ញាយតនំ សមាបន្នស្ស អត្ថិ សញ្ញា អត្ថិ តស្ស វិតក្កវិចារាតិ។ ន ហេវំ វត្តព្ពេ…បេ។…។>
      text <៣៣៣>, <សមាបន្នស្ស អត្ថិ វចីភេទោតិ។ អាមន្តា។ ននុ បឋមំ ឈានំ សមាបន្នស្ស វាចា និរុទ្ធា ហោតីតិ។ អត្ថេវ សុត្តន្តោតិ។ អាមន្តា។ ហញ្ចិ បឋមំ ឈានំ សមាបន្នស្ស វាចា និរុទ្ធា ហោតីតិ អត្ថេវ សុត្តន្តោតិ នោ ច វត រេ វត្តព្ពេ សមាបន្នស្ស អត្ថិ វចីភេទោតិ។>
      text <បឋមំ ឈានំ សមាបន្នស្ស វាចា និរុទ្ធា ហោតីតិ អត្ថេវ សុត្តន្តោតិ អត្ថិ តស្ស វចីភេទោតិ។ អាមន្តា។ ទុតិយំ ឈានំ សមាបន្នស្ស វិតក្កវិចារា និរុទ្ធា ហោន្តីតិ អត្ថេវ សុត្តន្តោតិ អត្ថិ តស្ស វិតក្កវិចារាតិ។ ន ហេវំ វត្តព្ពេ…បេ។…។>
      text <បឋមំ ឈានំ សមាបន្នស្ស វាចា និរុទ្ធា ហោតីតិ អត្ថេវ សុត្តន្តោតិ អត្ថិ តស្ស វចីភេទោតិ។ អាមន្តា។ តតិយំ ឈានំ សមាបន្នស្ស បីតិ និរុទ្ធា ហោតិ ចតុត្ថំ ឈានំ សមាបន្នស្ស អស្សាសបស្សាសា និរុទ្ធា ហោន្តិ អាកាសានញ្ចាយតនំ សមាបន្នស្ស រូបសញ្ញា និរុទ្ធា ហោតិ វិញ្ញាណញ្ចាយតនំ សមាបន្នស្ស អាកាសានញ្ចាយតនសញ្ញា និរុទ្ធា ហោតិ អាកិញ្ចញ្ញាយតនំ សមាបន្នស្ស វិញ្ញាណញ្ចាយតនសញ្ញា និរុទ្ធា ហោតិ នេវសញ្ញានាសញ្ញាយតនំ សមាបន្នស្ស អាកិញ្ចញ្ញាយតនសញ្ញា និរុទ្ធា ហោតិ សញ្ញាវេទយិតនិរោធំ សមាបន្នស្ស សញ្ញា ច វេទនា ច និរុទ្ធា ហោន្តីតិ អត្ថេវ សុត្តន្តោតិ អត្ថិ តស្ស សញ្ញា ច វេទនា ចាតិ។ ន ហេវំ វត្តព្ពេ…បេ។…។>
      text <ន វត្តព្ពំ សមាបន្នស្ស អត្ថិ វចីភេទោតិ។ អាមន្តា។ ននុ បឋមស្ស ឈានស្ស សទ្ទោ កណ្ដកោ វុត្តោ ភគវតាតិ។ អាមន្តា។ ហញ្ចិ បឋមស្ស ឈានស្ស សទ្ទោ កណ្ដកោ វុត្តោ ភគវតា តេន វត រេ វត្តព្ពេ សមាបន្នស្ស អត្ថិ វចីភេទោតិ។>
      text <បឋមស្ស ឈានស្ស សទ្ទោ កណ្ដកោ វុត្តោ ភគវតាតិ សមាបន្នស្ស អត្ថិ វចីភេទោតិ។ អាមន្តា។ ទុតិយស្ស ឈានស្ស វិតក្កវិចារា កណ្ដកោ វុត្តោ ភគវតា… តតិយស្ស ឈានស្ស បីតិ កណ្ដកោ វុត្តោ ភគវតា… ចតុត្ថស្ស ឈានស្ស អស្សាសបស្សាសា កណ្ដកោ វុត្តោ ភគវតា … អាកាសានញ្ចាយតនំ សមាបន្នស្ស រូបសញ្ញា កណ្ដកោ វុត្តោ ភគវតា… វិញ្ញាណញ្ចាយតនំ សមាបន្នស្ស អាកាសានញ្ចាយតនសញ្ញា កណ្ដកោ វុត្តោ ភគវតា… អាកិញ្ចញ្ញាយតនំ សមាបន្នស្ស វិញ្ញាណញ្ចាយតនសញ្ញា កណ្ដកោ វុត្តោ ភគវតា… នេវសញ្ញានាសញ្ញាយតនំ សមាបន្នស្ស អាកិញ្ចញ្ញាយតនសញ្ញា កណ្ដកោ វុត្តោ ភគវតា… សញ្ញាវេទយិតនិរោធំ សមាបន្នស្ស សញ្ញា ច វេទនា ច កណ្ដកោ វុត្តោ ភគវតា អត្ថិ តស្ស សញ្ញា ច វេទនា ចាតិ។ ន ហេវំ វត្តព្ពេ…បេ។…។>
      text <ន វត្តព្ពំ សមាបន្នស្ស អត្ថិ វចីភេទោតិ។ អាមន្តា។ ននុ វុត្តំ ភគវតា សិខិស្ស អានន្ទ ភគវតោ អរហតោ សម្មាសម្ពុទ្ធស្ស អភិភូ នាម សាវកោ ព្រហ្មលោកេ ឋិតោ ទសសហស្សិលោកធាតុំ សរេន វិញ្ញាបេសិ>
      text <អត្ថេវ សុត្តន្តោតិ។ អាមន្តា។ តេន ហិ សមាបន្នស្ស អត្ថិ វចីភេទោតិ។>
      stand <វចីភេទកថា និដ្ឋិតា។>
  text <២។ ទុតិយវគ្គោ>
    text <១៥ ៦។ ទុក្ខាហារកថា>
      text <៣៣៤>, <ទុក្ខាហារោ មគ្គង្គំ មគ្គបរិយាបន្នន្តិ។ អាមន្តា។ យេ កេចិ ទុក្ខន្តិ វាចំ ភាសន្តិ សព្ពេ តេ មគ្គំ ភាវេន្តីតិ។ ន ហេវំ វត្តព្ពេ។>
      text <យេ កេចិ ទុក្ខន្តិ វាចំ ភាសន្តិ សព្ពេ តេ មគ្គំ ភាវេន្តីតិ។ អាមន្តា។ ពាលបុថុជ្ជនា ទុក្ខន្តិ វាចំ ភាសន្តិ ពាលបុថុជ្ជនា មគ្គំ ភាវេន្តីតិ។ ន ហេវំ វត្តព្ពេ។ មាតុឃាតកោ… បិតុឃាតកោ… អរហន្តឃាតកោ… រុហិរុប្បាទកោ … សង្ឃភេទកោ ទុក្ខន្តិ វាចំ ភាសតិ សង្ឃភេទកោ មគ្គំ ភាវេតីតិ។ ន ហេវំ វត្តព្ពេ…បេ។…។>
      stand <ទុក្ខាហារកថា និដ្ឋិតា។>
  text <២។ ទុតិយវគ្គោ>
    text <១៦ ៧។ ចិត្តដ្ឋិតិកថា>
      text <៣៣៥>, <ឯកំ ចិត្តំ ទិវសំ តិដ្ឋតីតិ។ អាមន្តា។ ឧបឌ្ឍទិវសោ ឧប្បាទក្ខណោ ឧបឌ្ឍទិវសោ វយក្ខណោតិ។ ន ហេវំ វត្តព្ពេ។>
      text <ឯកំ ចិត្តំ ទ្វេ ទិវសេ តិដ្ឋតីតិ។ អាមន្តា។ ទិវសោ ឧប្បាទក្ខណោ ទិវសោ វយក្ខណោតិ។ ន ហេវំ វត្តព្ពេ។>
      text <ឯកំ ចិត្តំ ចត្តារោ ទិវសេ តិដ្ឋតិ… អដ្ឋ ទិវសេ តិដ្ឋតិ… ទស ទិវសេ តិដ្ឋតិ… វីសតិ ទិវសេ តិដ្ឋតិ… មាសំ តិដ្ឋតិ… ទ្វេ មាសេ តិដ្ឋតិ… ចត្តារោ មាសេ តិដ្ឋតិ… អដ្ឋ មាសេ តិដ្ឋតិ… ទស មាសេ តិដ្ឋតិ… សំវច្ឆរំ តិដ្ឋតិ… ទ្វេ វស្សានិ តិដ្ឋតិ… ចត្តារិ វស្សានិ តិដ្ឋតិ… អដ្ឋ វស្សានិ តិដ្ឋតិ… ទស វស្សានិ តិដ្ឋតិ… វីសតិ វស្សានិ តិដ្ឋតិ… តិំស វស្សានិ តិដ្ឋតិ… ចត្តារីស វស្សានិ តិដ្ឋតិ… បញ្ញាស វស្សានិ តិដ្ឋតិ… វស្សសតំ តិដ្ឋតិ… ទ្វេ វស្សសតានិ តិដ្ឋតិ… ចត្តារិ វស្សសតានិ តិដ្ឋតិ… បញ្ច វស្សសតានិ តិដ្ឋតិ… វស្សសហស្សំ តិដ្ឋតិ… ទ្វេ វស្សសហស្សានិ តិដ្ឋតិ… ចត្តារិ វស្សសហស្សានិ តិដ្ឋតិ… អដ្ឋ វស្សសហស្សានិ តិដ្ឋតិ… សោឡស វស្សសហស្សានិ តិដ្ឋតិ… កប្បំ តិដ្ឋតិ… ទ្វេ កប្បេ តិដ្ឋតិ… ចត្តារោ កប្បេ តិដ្ឋតិ… អដ្ឋ កប្បេ តិដ្ឋតិ… សោឡស កប្បេ តិដ្ឋតិ… ពាត្តិំស កប្បេ តិដ្ឋតិ… ចតុសដ្ឋិ កប្បេ តិដ្ឋតិ… បញ្ច កប្បសតានិ តិដ្ឋតិ… កប្បសហស្សានិ តិដ្ឋតិ… ទ្វេ កប្បសហស្សានិ តិដ្ឋតិ… ចត្តារិ កប្បសហស្សានិ តិដ្ឋតិ… អដ្ឋ កប្បសហស្សានិ តិដ្ឋតិ… សោឡស កប្បសហស្សានិ តិដ្ឋតិ… វីសតិ កប្បសហស្សានិ តិដ្ឋតិ… ចត្តារីស កប្បសហស្សានិ តិដ្ឋតិ… សដ្ឋិ កប្បសហស្សានិ តិដ្ឋតិ… ចតុរាសីតិ កប្បសហស្សានិ តិដ្ឋតីតិ។ អាមន្តា។ ទ្វេចត្តារីស កប្បសហស្សានិ ឧប្បាទក្ខណោ ទ្វេចត្តារីស កប្បសហស្សានិ វយក្ខណោតិ។ ន ហេវំ វត្តព្ពេ។>
      text <ឯកំ ចិត្តំ ទិវសំ តិដ្ឋតីតិ។ អាមន្តា។ អត្ថញ្ញេ ធម្មា ឯកាហំ ពហុម្បិ ឧប្បជ្ជិត្វា និរុជ្ឈន្តីតិ។ អាមន្តា។ តេ ធម្មា ចិត្តេន លហុបរិវត្តាតិ។ ន ហេវំ វត្តព្ពេ។>
      text <តេ ធម្មា ចិត្តេន លហុបរិវត្តាតិ។ អាមន្តា។ ននុ វុត្តំ ភគវតា នាហំ ភិក្ខវេ អញ្ញំ ឯកធម្មម្បិ សមនុបស្សាមិ ឯវំ លហុបរិវត្តំ យថយិទំ ចិត្តំ។ យាវញ្ចិទំ ភិក្ខវេ ឧបមាបិ ន សុករា យាវ លហុបរិវត្តំ ចិត្តន្តិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ តេ ធម្មា ចិត្តេន លហុបរិវត្តាតិ។>
      text <តេ ធម្មា ចិត្តេន លហុបរិវត្តាតិ។ អាមន្តា។ ននុ វុត្តំ ភគវតា សេយ្យថាបិ ភិក្ខវេ មក្កដោ អរញ្ញេ បវនេ ចរមានោ សាខំ គណ្ហតិ តំ មុញ្ចិត្វា អញ្ញំ គណ្ហតិ តំ មុញ្ចិត្វា អញ្ញំ គណ្ហតិ ឯវមេវ ខោ ភិក្ខវេ យមិទំ វុច្ចតិ ចិត្តំ ឥតិបិ មនោ ឥតិបិ វិញ្ញាណំ ឥតិបិ តំ រត្តិយា ច ទិវសស្ស ច អញ្ញទេវ ឧប្បជ្ជតិ អញ្ញំ និរុជ្ឈតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ តេ ធម្មា ចិត្តេន លហុបរិវត្តាតិ។>
      text <៣៣៦>, <ឯកំ ចិត្តំ ទិវសំ តិដ្ឋតីតិ។ អាមន្តា។ ចក្ខុវិញ្ញាណំ ទិវសំ តិដ្ឋតីតិ។ ន ហេវំ វត្តព្ពេ។ សោតវិញ្ញាណំ…បេ។… ឃានវិញ្ញាណំ… ជិវ្ហាវិញ្ញាណំ… កាយវិញ្ញាណំ… អកុសលំ ចិត្តំ… រាគសហគតំ… ទោសសហគតំ… មោហសហគតំ… មានសហគតំ… ទិដ្ឋិសហគតំ… វិចិកិច្ឆាសហគតំ… ថិនសហគតំ… ឧទ្ធច្ចសហគតំ… អហិរិកសហគតំ… អនោត្តប្បសហគតំ ចិត្តំ ទិវសំ តិដ្ឋតីតិ។ ន ហេវំ វត្តព្ពេ…បេ។…។>
      text <ឯកំ ចិត្តំ ទិវសំ តិដ្ឋតីតិ។ អាមន្តា។ យេនេវ ចិត្តេន ចក្ខុនា រូបំ បស្សតិ តេនេវ ចិត្តេន សោតេន សទ្ទំ សុណាតិ…បេ។… ឃានេន គន្ធំ ឃាយតិ… ជិវ្ហាយ រសំ សាយតិ… កាយេន ផោដ្ឋព្ពំ ផុសតិ… មនសា ធម្មំ វិជានាតិ…បេ។… យេនេវ ចិត្តេន មនសា ធម្មំ វិជានាតិ តេនេវ ចិត្តេន ចក្ខុនា រូបំ បស្សតិ…បេ។… សោតេន សទ្ទំ សុណាតិ… ឃានេន គន្ធំ ឃាយតិ… ជិវ្ហាយ រសំ សាយតិ…បេ។… កាយេន ផោដ្ឋព្ពំ ផុសតីតិ។ ន ហេវំ វត្តព្ពេ…បេ។…។>
      text <ឯកំ ចិត្តំ ទិវសំ តិដ្ឋតីតិ។ អាមន្តា។ យេនេវ ចិត្តេន អភិក្កមតិ តេនេវ ចិត្តេន បដិក្កមតិ យេនេវ ចិត្តេន បដិក្កមតិ តេនេវ ចិត្តេន អភិក្កមតិ យេនេវ ចិត្តេន អាលោកេតិ តេនេវ ចិត្តេន វិលោកេតិ យេនេវ ចិត្តេន វិលោកេតិ តេនេវ ចិត្តេន អាលោកេតិ យេនេវ ចិត្តេន សមិញ្ជេតិ តេនេវ ចិត្តេន បសារេតិ យេនេវ ចិត្តេន បសារេតិ តេនេវ ចិត្តេន សមិញ្ជេតីតិ។ ន ហេវំ វត្តព្ពេ…បេ។…។>
      text <៣៣៧>, <អាកាសានញ្ចាយតនូបគានំ ទេវានំ ឯកំ ចិត្តំ យាវតាយុកំ តិដ្ឋតីតិ។ អាមន្តា។ មនុស្សានំ ឯកំ ចិត្តំ យាវតាយុកំ តិដ្ឋតីតិ។ ន ហេវំ វត្តព្ពេ។>
      text <អាកាសានញ្ចាយតនូបគានំ ទេវានំ ឯកំ ចិត្តំ យាវតាយុកំ តិដ្ឋតីតិ។ អាមន្តា។ ចាតុមហារាជិកានំ ទេវានំ…បេ។… តាវតិំសានំ ទេវានំ… យាមានំ ទេវានំ… តុសិតានំ ទេវានំ… និម្មានរតីនំ ទេវានំ… បរនិម្មិតវសវត្តីនំ ទេវានំ… ព្រហ្មបារិសជ្ជានំ ទេវានំ… ព្រហ្មបុរោហិតានំ ទេវានំ… មហាព្រហ្មានំ ទេវានំ… បរិត្តាភានំ ទេវានំ… អប្បមាណាភានំ ទេវានំ… អាភស្សរានំ ទេវានំ… បរិត្តសុភានំ ទេវានំ… អប្បមាណសុភានំ ទេវានំ… សុភកិណ្ហានំ ទេវានំ … វេហប្ផលានំ ទេវានំ… អវិហានំ ទេវានំ… អតប្បានំ ទេវានំ… សុទស្សានំ ទេវានំ… សុទស្សីនំ ទេវានំ… អកនិដ្ឋានំ ទេវានំ ឯកំ ចិត្តំ យាវតាយុកំ តិដ្ឋតីតិ។ ន ហេវំ វត្តព្ពេ។>
      text <អាកាសានញ្ចាយតនូបគានំ ទេវានំ វីសតិ កប្បសហស្សានិ អាយុប្បមាណំ អាកាសានញ្ចាយតនូបគានំ ទេវានំ ឯកំ ចិត្តំ វីសតិ កប្បសហស្សានិ តិដ្ឋតីតិ។ អាមន្តា។ មនុស្សានំ វស្សសតំ អាយុប្បមាណំ មនុស្សានំ ឯកំ ចិត្តំ វស្សសតំ តិដ្ឋតីតិ។ ន ហេវំ វត្តព្ពេ។>
      text <អាកាសានញ្ចាយតនូបគានំ ទេវានំ វីសតិ កប្បសហស្សានិ អាយុប្បមាណំ អាកាសានញ្ចាយតនូបគានំ ទេវានំ ឯកំ ចិត្តំ វីសតិ កប្បសហស្សានិ តិដ្ឋតីតិ។ អាមន្តា។ ចាតុមហារាជិកានំ ទេវានំ បញ្ច វស្សសតានិ អាយុប្បមាណំ ចាតុមហារាជិកានំ ទេវានំ ឯកំ ចិត្តំ បញ្ច វស្សសតានិ តិដ្ឋតិ… វស្សសហស្សំ តិដ្ឋតិ… ទ្វេ វស្សសហស្សានិ តិដ្ឋតិ… ចត្តារិ វស្សសហស្សានិ តិដ្ឋតិ… អដ្ឋ វស្សសហស្សានិ តិដ្ឋតិ… សោឡស វស្សសហស្សានិ តិដ្ឋតិ… កប្បស្ស តតិយភាគំ តិដ្ឋតិ… ឧបឌ្ឍកប្បំ តិដ្ឋតិ… ឯកំ កប្បំ តិដ្ឋតិ… ទ្វេ កប្បេ តិដ្ឋតិ… ចត្តារោ កប្បេ តិដ្ឋតិ… អដ្ឋ កប្បេ តិដ្ឋតិ… សោឡស កប្បេ តិដ្ឋតិ… ពាត្តិំស កប្បេ តិដ្ឋតិ… ចតុសដ្ឋិ កប្បេ តិដ្ឋតិ… បញ្ច កប្បសតានិ តិដ្ឋតិ… កប្បសហស្សំ តិដ្ឋតិ… ទ្វេ កប្បសហស្សានិ តិដ្ឋតិ… ចត្តារិ កប្បសហស្សានិ តិដ្ឋតិ… អដ្ឋ កប្បសហស្សានិ តិដ្ឋតិ… អកនិដ្ឋានំ ទេវានំ សោឡស កប្បសហស្សានិ អាយុប្បមាណំ អកនិដ្ឋានំ ទេវានំ ឯកំ ចិត្តំ សោឡស កប្បសហស្សានិ តិដ្ឋតីតិ។ ន ហេវំ វត្តព្ពេ។>
      text <អាកាសានញ្ចាយតនូបគានំ ទេវានំ ចិត្តំ មុហុត្តំ មុហុត្តំ ឧប្បជ្ជតិ មុហុត្តំ មុហុត្តំ និរុជ្ឈតីតិ។ អាមន្តា។ អាកាសានញ្ចាយតនូបគា ទេវា មុហុត្តំ មុហុត្តំ ចវន្តិ មុហុត្តំ មុហុត្តំ ឧប្បជ្ជន្តីតិ។ ន ហេវំ វត្តព្ពេ។>
      text <អាកាសានញ្ចាយតនូបគានំ ទេវានំ ឯកំ ចិត្តំ យាវតាយុកំ តិដ្ឋតីតិ។ អាមន្តា។ អាកាសានញ្ចាយតនូបគា ទេវា យេនេវ ចិត្តេន ឧប្បជ្ជន្តិ តេនេវ ចិត្តេន ចវន្តីតិ។ ន ហេវំ វត្តព្ពេ…បេ។…។>
      stand <ចិត្តដ្ឋិតិកថា និដ្ឋិតា។>
  text <២។ ទុតិយវគ្គោ>
    text <១៧ ៨។ កុក្កុឡកថា>
      text <៣៣៨>, <សព្ពេ សង្ខារា អនោធិំ កត្វា កុក្កុឡាតិ។ អាមន្តា។ ននុ អត្ថិ សុខា វេទនា កាយិកំ សុខំ ចេតសិកំ សុខំ ទិព្ពំ សុខំ មានុសកំ សុខំ លាភសុខំ សក្ការសុខំ យានសុខំ សយនសុខំ ឥស្សរិយសុខំ អាធិបច្ចសុខំ គិហិសុខំ សាមញ្ញសុខំ សាសវំ សុខំ អនាសវំ សុខំ ឧបធិសុខំ និរូបធិសុខំ សាមិសំ សុខំ និរាមិសំ សុខំ សប្បីតិកំ សុខំ និប្បីតិកំ សុខំ ឈានសុខំ វិមុត្តិសុខំ កាមសុខំ នេក្ខម្មសុខំ វិវេកសុខំ ឧបសមសុខំ សម្ពោធសុខន្តិ។ អាមន្តា។ ហញ្ចិ អត្ថិ សុខា វេទនា…បេ។… សម្ពោធសុខំ នោ ច វត រេ វត្តព្ពេ សព្ពេ សង្ខារា អនោធិំ កត្វា កុក្កុឡាតិ។>
      text <សព្ពេ សង្ខារា អនោធិំ កត្វា កុក្កុឡាតិ។ អាមន្តា។ សព្ពេ សង្ខារា ទុក្ខា វេទនា កាយិកំ ទុក្ខំ ចេតសិកំ ទុក្ខំ សោកបរិទេវទុក្ខទោមនស្សឧបាយាសាតិ។ ន ហេវំ វត្តព្ពេ។>
      text <ន វត្តព្ពំ សព្ពេ សង្ខារា អនោធិំ កត្វា កុក្កុឡាតិ។ អាមន្តា។ ននុ វុត្តំ ភគវតា សព្ពំ ភិក្ខវេ អាទិត្តំ។ កិញ្ច ភិក្ខវេ សព្ពំ អាទិត្តំ។ ចក្ខុំ ភិក្ខវេ អាទិត្តំ រូបា អាទិត្តា ចក្ខុវិញ្ញាណំ អាទិត្តំ ចក្ខុសម្ផស្សោ អាទិត្តោ យមិទំ ចក្ខុសម្ផស្សបច្ចយា ឧប្បជ្ជតិ វេទយិតំ សុខំ វា ទុក្ខំ វា អទុក្ខមសុខំ វា តម្បិ អាទិត្តំ។ កេន អាទិត្តំ។ រាគគ្គិនា ទោសគ្គិនា មោហគ្គិនា អាទិត្តំ ជាតិយា ជរាយ មរណេន សោកេហិ បរិទេវេហិ ទុក្ខេហិ ទោមនស្សេហិ ឧបាយាសេហិ អាទិត្តន្តិ វទាមិ។ សោតំ អាទិត្តំ សទ្ទា អាទិត្តា…បេ។… ឃានំ អាទិត្តំ គន្ធា អាទិត្តា…បេ។… ជិវ្ហា អាទិត្តា រសា អាទិត្តា…បេ។… កាយោ អាទិត្តោ ផោដ្ឋព្ពា អាទិត្តា…បេ។… មនោ អាទិត្តោ ធម្មា អាទិត្តា មនោវិញ្ញាណំ អាទិត្តំ មនោសម្ផស្សោ អាទិត្តោ យមិទំ មនោសម្ផស្សបច្ចយា ឧប្បជ្ជតិ វេទយិតំ សុខំ វា ទុក្ខំ វា អទុក្ខមសុខំ វា តម្បិ អាទិត្តំ។ កេន អាទិត្តំ។ រាគគ្គិនា ទោសគ្គិនា មោហគ្គិនា អាទិត្តំ ជាតិយា ជរាយ មរណេន សោកេហិ បរិទេវេហិ ទុក្ខេហិ ទោមនស្សេហិ ឧបាយាសេហិ អាទិត្តន្តិ វទាមីតិ។ អត្ថេវ សុត្តន្តោតិ។ អាមន្តា។ តេន ហិ វត្តព្ពំ សព្ពេ សង្ខារា អនោធិំ កត្វា កុក្កុឡាតិ។>
      text <សព្ពេ សង្ខារា អនោធិំ កត្វា កុក្កុឡាតិ។ អាមន្តា។ ននុ វុត្តំ ភគវតា បញ្ចិមេ ភិក្ខវេ កាមគុណា។ កតមេ បញ្ច។ ចក្ខុវិញ្ញេយ្យា រូបា ឥដ្ឋា កន្តា មនាបា បិយរូបា កាមូបសំហិតា រជនីយា សោតវិញ្ញេយ្យា សទ្ទា…បេ។… ឃានវិញ្ញេយ្យា គន្ធា… ជិវ្ហាវិញ្ញេយ្យា រសា… កាយវិញ្ញេយ្យា ផោដ្ឋព្ពា ឥដ្ឋា កន្តា មនាបា បិយរូបា កាមូបសំហិតា រជនីយា។ ឥមេ ខោ ភិក្ខវេ បញ្ច កាមគុណាតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ សព្ពេ សង្ខារា អនោធិំ កត្វា កុក្កុឡាតិ។>
      text <ន វត្តព្ពំ សព្ពេ សង្ខារា អនោធិំ កត្វា កុក្កុឡាតិ។ អាមន្តា។ ននុ វុត្តំ ភគវតា លាភា វោ ភិក្ខវេ សុលទ្ធំ វោ ភិក្ខវេ ខណោ វោ បដិលទ្ធោ ព្រហ្មចរិយវាសាយ។ ទិដ្ឋា មយា ភិក្ខវេ ឆ ផស្សាយតនិកា នាម និរយា។ តត្ថ យំ កិញ្ចិ ចក្ខុនា រូបំ បស្សតិ អនិដ្ឋរូបញ្ញេវ បស្សតិ នោ ឥដ្ឋរូបំ អកន្តរូបញ្ញេវ បស្សតិ នោ កន្តរូបំ អមនាបរូបញ្ញេវ បស្សតិ នោ មនាបរូបំ។ យំ កិញ្ចិ សោតេន សទ្ទំ សុណាតិ…បេ។… ឃានេន គន្ធំ ឃាយតិ… ជិវ្ហាយ រសំ សាយតិ… កាយេន ផោដ្ឋព្ពំ ផុសតិ… មនសា ធម្មំ វិជានាតិ អនិដ្ឋរូបញ្ញេវ វិជានាតិ នោ ឥដ្ឋរូបំ អកន្តរូបញ្ញេវ វិជានាតិ នោ កន្តរូបំ អមនាបរូបញ្ញេវ វិជានាតិ នោ មនាបរូបន្តិ។ អត្ថេវ សុត្តន្តោតិ។ អាមន្តា។ តេន ហិ វត្តព្ពំ សព្ពេ សង្ខារា អនោធិំ កត្វា កុក្កុឡាតិ។>
      text <សព្ពេ សង្ខារា អនោធិំ កត្វា កុក្កុឡាតិ។ អាមន្តា។ ននុ វុត្តំ ភគវតា លាភា វោ ភិក្ខវេ សុលទ្ធំ វោ ភិក្ខវេ ខណោ វោ បដិលទ្ធោ ព្រហ្មចរិយវាសាយ។ ទិដ្ឋា មយា ភិក្ខវេ ឆ ផស្សាយតនិកា នាម សគ្គា។ តត្ថ យំ កិញ្ចិ ចក្ខុនា រូបំ បស្សតិ ឥដ្ឋរូបញ្ញេវ បស្សតិ នោ អនិដ្ឋរូបំ កន្តរូបញ្ញេវ បស្សតិ នោ អកន្តរូបំ មនាបរូបញ្ញេវ បស្សតិ នោ អមនាបរូបំ។ យំ កិញ្ចិ សោតេន សទ្ទំ សុណាតិ…បេ។… ឃានេន គន្ធំ ឃាយតិ… ជិវ្ហាយ រសំ សាយតិ… កាយេន ផោដ្ឋព្ពំ ផុសតិ… មនសា ធម្មំ វិជានាតិ ឥដ្ឋរូបញ្ញេវ វិជានាតិ នោ អនិដ្ឋរូបំ កន្តរូបញ្ញេវ វិជានាតិ នោ អកន្តរូបំ មនាបរូបញ្ញេវ វិជានាតិ នោ អមនាបរូបន្តិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ សព្ពេ សង្ខារា អនោធិំ កត្វា កុក្កុឡាតិ។>
      text <ន វត្តព្ពំ សព្ពេ សង្ខារា អនោធិំ កត្វា កុក្កុឡាតិ។ អាមន្តា។ ននុ យទនិច្ចំ តំ ទុក្ខំ វុត្តំ ភគវតា សព្ពេ សង្ខារា អនិច្ចាតិ។ អាមន្តា។ ហញ្ចិ យទនិច្ចំ តំ ទុក្ខំ វុត្តំ ភគវតា សព្ពេ សង្ខារា អនិច្ចា តេន វត រេ វត្តព្ពេ សព្ពេ សង្ខារា អនោធិំ កត្វា កុក្កុឡាតិ។>
      text <សព្ពេ សង្ខារា អនោធិំ កត្វា កុក្កុឡាតិ។ អាមន្តា។ ទានំ អនិដ្ឋផលំ អកន្តផលំ អមនុញ្ញផលំ សេចនកផលំ ទុក្ខុទ្រយំ ទុក្ខវិបាកន្តិ។ ន ហេវំ វត្តព្ពេ។>
      text <សីលំ…បេ។… ឧបោសថោ…បេ។… ភាវនា…បេ។… ព្រហ្មចរិយំ អនិដ្ឋផលំ អកន្តផលំ អមនុញ្ញផលំ សេចនកផលំ ទុក្ខុទ្រយំ ទុក្ខវិបាកន្តិ។ ន ហេវំ វត្តព្ពេ។>
      text <ននុ ទានំ ឥដ្ឋផលំ កន្តផលំ មនុញ្ញផលំ អសេចនកផលំ សុខុទ្រយំ សុខវិបាកន្តិ។ អាមន្តា។ ហញ្ចិ ទានំ ឥដ្ឋផលំ កន្តផលំ មនុញ្ញផលំ អសេចនកផលំ សុខុទ្រយំ សុខវិបាកំ នោ ច វត រេ វត្តព្ពេ សព្ពេ សង្ខារា អនោធិំ កត្វា កុក្កុឡាតិ។>
      text <ននុ សីលំ… ឧបោសថោ… ភាវនា… ព្រហ្មចរិយំ ឥដ្ឋផលំ កន្តផលំ មនុញ្ញផលំ អសេចនកផលំ សុខុទ្រយំ សុខវិបាកន្តិ។ អាមន្តា។ ហញ្ចិ ព្រហ្មចរិយំ ឥដ្ឋផលំ កន្តផលំ មនុញ្ញផលំ អសេចនកផលំ សុខុទ្រយំ សុខវិបាកន្តិ នោ ច វត រេ វត្តព្ពេ សព្ពេ សង្ខារា អនោធិំ កត្វា កុក្កុឡាតិ។>
      text <សព្ពេ សង្ខារា អនោធិំ កត្វា កុក្កុឡាតិ។ អាមន្តា។ ននុ វុត្តំ ភគវតា>
      text <អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ សព្ពេ សង្ខារា អនោធិំ កត្វា កុក្កុឡាតិ។>
      stand <កុក្កុឡកថា និដ្ឋិតា។>
  text <២។ ទុតិយវគ្គោ>
    text <១៨ ៩។ អនុបុព្ពាភិសមយកថា>
      text <៣៣៩>, <អនុបុព្ពាភិសមយោតិ។ អាមន្តា។ អនុបុព្ពេន សោតាបត្តិមគ្គំ ភាវេតីតិ។ ន ហេវំ វត្តព្ពេ។ អនុបុព្ពេន សោតាបត្តិមគ្គំ ភាវេតីតិ។ អាមន្តា។ អនុបុព្ពេន សោតាបត្តិផលំ សច្ឆិករោតីតិ។ ន ហេវំ វត្តព្ពេ។>
      text <អនុបុព្ពាភិសមយោតិ។ អាមន្តា។ អនុបុព្ពេន សកទាគាមិមគ្គំ ភាវេតីតិ។ ន ហេវំ វត្តព្ពេ។ អនុបុព្ពេន សកទាគាមិមគ្គំ ភាវេតីតិ។ អាមន្តា។ អនុបុព្ពេន សកទាគាមិផលំ សច្ឆិករោតីតិ។ ន ហេវំ វត្តព្ពេ។>
      text <អនុបុព្ពាភិសមយោតិ។ អាមន្តា។ អនុបុព្ពេន អនាគាមិមគ្គំ ភាវេតីតិ។ ន ហេវំ វត្តព្ពេ។ អនុបុព្ពេន អនាគាមិមគ្គំ ភាវេតីតិ។ អាមន្តា។ អនុបុព្ពេន អនាគាមិផលំ សច្ឆិករោតីតិ។ ន ហេវំ វត្តព្ពេ។>
      text <អនុបុព្ពាភិសមយោតិ។ អាមន្តា។ អនុបុព្ពេន អរហត្តមគ្គំ ភាវេតីតិ។ ន ហេវំ វត្តព្ពេ។ អនុបុព្ពេន អរហត្តមគ្គំ ភាវេតីតិ។ អាមន្តា។ អនុបុព្ពេន អរហត្តផលំ សច្ឆិករោតីតិ។ ន ហេវំ វត្តព្ពេ។>
      text <៣៤០>, <សោតាបត្តិផលសច្ឆិកិរិយាយ បដិបន្នោ បុគ្គលោ ទុក្ខទស្សនេន កិំ ជហតីតិ។ សក្កាយទិដ្ឋិំ វិចិកិច្ឆំ សីលព្ពតបរាមាសំ តទេកដ្ឋេ ច កិលេសេ ចតុភាគំ ជហតីតិ។ ចតុភាគំ សោតាបន្នោ ចតុភាគំ ន សោតាបន្នោ ចតុភាគំ សោតាបត្តិផលប្បត្តោ បដិលទ្ធោ អធិគតោ សច្ឆិកតោ ឧបសម្បជ្ជ វិហរតិ កាយេន ផុសិត្វា វិហរតិ ចតុភាគំ ន កាយេន ផុសិត្វា វិហរតិ ចតុភាគំ សត្តក្ខត្តុបរមោ កោលង្កោលោ ឯកពីជី ពុទ្ធេ អវេច្ចប្បសាទេន សមន្នាគតោ ធម្មេ…បេ។… សង្ឃេ…បេ។… អរិយកន្តេហិ សីលេហិ សមន្នាគតោ ចតុភាគំ ន អរិយកន្តេហិ សីលេហិ សមន្នាគតោតិ។ ន ហេវំ វត្តព្ពេ។>
      text <សមុទយទស្សនេន…បេ។… និរោធទស្សនេន…បេ។… មគ្គទស្សនេន កិំ ជហតីតិ។ សក្កាយទិដ្ឋិំ វិចិកិច្ឆំ សីលព្ពតបរាមាសំ តទេកដ្ឋេ ច កិលេសេ ចតុភាគំ ជហតីតិ។ ចតុភាគំ សោតាបន្នោ ចតុភាគំ ន សោតាបន្នោ ចតុភាគំ សោតាបត្តិផលប្បត្តោ បដិលទ្ធោ អធិគតោ សច្ឆិកតោ ឧបសម្បជ្ជ វិហរតិ កាយេន ផុសិត្វា វិហរតិ ចតុភាគំ ន កាយេន ផុសិត្វា វិហរតិ ចតុភាគំ សត្តក្ខត្តុបរមោ កោលង្កោលោ ឯកពីជី ពុទ្ធេ អវេច្ចប្បសាទេន សមន្នាគតោ ធម្មេ…បេ។… សង្ឃេ…បេ។… អរិយកន្តេហិ សីលេហិ សមន្នាគតោ ចតុភាគំ ន អរិយកន្តេហិ សីលេហិ សមន្នាគតោតិ។ ន ហេវំ វត្តព្ពេ…បេ។…។>
      text <៣៤១>, <សកទាគាមិផលសច្ឆិកិរិយាយ បដិបន្នោ បុគ្គលោ ទុក្ខទស្សនេន កិំ ជហតីតិ។ ឱឡារិកំ កាមរាគំ ឱឡារិកំ ព្យាបាទំ តទេកដ្ឋេ ច កិលេសេ ចតុភាគំ ជហតីតិ។ ចតុភាគំ សកទាគាមី ចតុភាគំ ន សកទាគាមី ចតុភាគំ សកទាគាមិផលប្បត្តោ បដិលទ្ធោ អធិគតោ សច្ឆិកតោ ឧបសម្បជ្ជ វិហរតិ កាយេន ផុសិត្វា វិហរតិ ចតុភាគំ ន កាយេន ផុសិត្វា វិហរតីតិ។ ន ហេវំ វត្តព្ពេ…បេ។… សមុទយទស្សនេន…បេ។… និរោធទស្សនេន…បេ។… មគ្គទស្សនេន កិំ ជហតីតិ។ ឱឡារិកំ កាមរាគំ ឱឡារិកំ ព្យាបាទំ តទេកដ្ឋេ ច កិលេសេ ចតុភាគំ ជហតីតិ។ ចតុភាគំ សកទាគាមី ចតុភាគំ ន សកទាគាមី ចតុភាគំ សកទាគាមិផលប្បត្តោ បដិលទ្ធោ អធិគតោ សច្ឆិកតោ ឧបសម្បជ្ជ វិហរតិ កាយេន ផុសិត្វា វិហរតិ ចតុភាគំ ន កាយេន ផុសិត្វា វិហរតីតិ។ ន ហេវំ វត្តព្ពេ…បេ។…។>
      text <៣៤២>, <អនាគាមិផលសច្ឆិកិរិយាយ បដិបន្នោ បុគ្គលោ ទុក្ខទស្សនេន កិំ ជហតីតិ។ អណុសហគតំ កាមរាគំ អណុសហគតំ ព្យាបាទំ តទេកដ្ឋេ ច កិលេសេ ចតុភាគំ ជហតីតិ។ ចតុភាគំ អនាគាមី ចតុភាគំ ន អនាគាមី ចតុភាគំ អនាគាមិផលប្បត្តោ បដិលទ្ធោ អធិគតោ សច្ឆិកតោ ឧបសម្បជ្ជ វិហរតិ កាយេន ផុសិត្វា វិហរតិ ចតុភាគំ ន កាយេន ផុសិត្វា វិហរតិ ចតុភាគំ អន្តរាបរិនិព្ពាយី…បេ។… ឧបហច្ចបរិនិព្ពាយី… អសង្ខារបរិនិព្ពាយី… សសង្ខារបរិនិព្ពាយី… ឧទ្ធំសោតោ អកនិដ្ឋគាមី ចតុភាគំ ន ឧទ្ធំសោតោ ន អកនិដ្ឋគាមីតិ។ ន ហេវំ វត្តព្ពេ…បេ។…។>
      text <សមុទយទស្សនេន…បេ។… និរោធទស្សនេន…បេ។… មគ្គទស្សនេន កិំ ជហតីតិ។ អណុសហគតំ កាមរាគំ អណុសហគតំ ព្យាបាទំ តទេកដ្ឋេ ច កិលេសេ ចតុភាគំ ជហតីតិ។ ចតុភាគំ អនាគាមី ចតុភាគំ ន អនាគាមី ចតុភាគំ អនាគាមិផលប្បត្តោ បដិលទ្ធោ អធិគតោ សច្ឆិកតោ ឧបសម្បជ្ជ វិហរតិ កាយេន ផុសិត្វា វិហរតិ ចតុភាគំ ន កាយេន ផុសិត្វា វិហរតិ ចតុភាគំ អន្តរាបរិនិព្ពាយី…បេ។… ឧបហច្ចបរិនិព្ពាយី… អសង្ខារបរិនិព្ពាយី… សសង្ខារបរិនិព្ពាយី… ឧទ្ធំសោតោ អកនិដ្ឋគាមី ចតុភាគំ ន ឧទ្ធំសោតោ អកនិដ្ឋគាមីតិ។ ន ហេវំ វត្តព្ពេ…បេ។…។>
      text <៣៤៣>, <អរហត្តសច្ឆិកិរិយាយ បដិបន្នោ បុគ្គលោ ទុក្ខទស្សនេន កិំ ជហតីតិ។ រូបរាគំ អរូបរាគំ មានំ ឧទ្ធច្ចំ អវិជ្ជំ តទេកដ្ឋេ ច កិលេសេ ចតុភាគំ ជហតីតិ។ ចតុភាគំ អរហា ចតុភាគំ ន អរហា ចតុភាគំ អរហត្តប្បត្តោ បដិលទ្ធោ អធិគតោ សច្ឆិកតោ ឧបសម្បជ្ជ វិហរតិ កាយេន ផុសិត្វា វិហរតិ ចតុភាគំ ន កាយេន ផុសិត្វា វិហរតិ ចតុភាគំ វីតរាគោ…បេ។… វីតទោសោ… វីតមោហោ…បេ។… កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញាវិមុត្តោ ឧក្ខិត្តបលិឃោ សង្កិណ្ណបរិខោ អព្ពូឡ្ហេសិកោ និរគ្គឡោ អរិយោ បន្នទ្ធជោ បន្នភារោ វិសញ្ញុត្តោ សុវិជិតវិជយោ ទុក្ខំ តស្ស បរិញ្ញាតំ សមុទយោ បហីនោ និរោធោ សច្ឆិកតោ មគ្គោ ភាវិតោ អភិញ្ញេយ្យំ អភិញ្ញាតំ បរិញ្ញេយ្យំ បរិញ្ញាតំ បហាតព្ពំ បហីនំ ភាវេតព្ពំ ភាវិតំ…បេ។… សច្ឆិកាតព្ពំ សច្ឆិកតំ ចតុភាគំ សច្ឆិកាតព្ពំ ន សច្ឆិកតន្តិ។ ន ហេវំ វត្តព្ពេ…បេ។…។>
      text <សមុទយទស្សនេន … និរោធទស្សនេន… មគ្គទស្សនេន កិំ ជហតីតិ។ រូបរាគំ អរូបរាគំ មានំ ឧទ្ធច្ចំ អវិជ្ជំ តទេកដ្ឋេ ច កិលេសេ ចតុភាគំ ជហតីតិ។ ចតុភាគំ អរហា ចតុភាគំ ន អរហា ចតុភាគំ អរហត្តប្បត្តោ បដិលទ្ធោ អធិគតោ សច្ឆិកតោ ឧបសម្បជ្ជ វិហរតិ កាយេន ផុសិត្វា វិហរតិ ចតុភាគំ ន កាយេន ផុសិត្វា វិហរតិ ចតុភាគំ វីតរាគោ… វីតទោសោ… វីតមោហោ… កតករណីយោ ឱហិតភារោ អនុប្បត្តសទត្ថោ បរិក្ខីណភវសំយោជនោ សម្មទញ្ញាវិមុត្តោ ឧក្ខិត្តបលិឃោ សង្កិណ្ណបរិខោ អព្ពូឡ្ហេសិកោ និរគ្គឡោ អរិយោ បន្នទ្ធជោ បន្នភារោ វិសញ្ញុត្តោ សុវិជិតវិជយោ ទុក្ខំ តស្ស បរិញ្ញាតំ សមុទយោ បហីនោ និរោធោ សច្ឆិកតោ មគ្គោ ភាវិតោ អភិញ្ញេយ្យំ អភិញ្ញាតំ បរិញ្ញេយ្យំ បរិញ្ញាតំ បហាតព្ពំ បហីនំ ភាវេតព្ពំ ភាវិតំ…បេ។… សច្ឆិកាតព្ពំ សច្ឆិកតំ ចតុភាគំ សច្ឆិកាតព្ពំ ន សច្ឆិកតន្តិ។ ន ហេវំ វត្តព្ពេ…បេ។…។>
      text <៣៤៤>, <សោតាបត្តិផលសច្ឆិកិរិយាយ បដិបន្នោ បុគ្គលោ ទុក្ខំ ទក្ខន្តោ បដិបន្នកោតិ វត្តព្ពោតិ។ អាមន្តា។ ទុក្ខេ ទិដ្ឋេ ផលេ ឋិតោតិ វត្តព្ពោតិ។ ន ហេវំ វត្តព្ពេ។ សមុទយំ ទក្ខន្តោ…បេ។… និរោធំ ទក្ខន្តោ បដិបន្នកោតិ វត្តព្ពោតិ។ អាមន្តា។ និរោធេ ទិដ្ឋេ ផលេ ឋិតោតិ វត្តព្ពោតិ។ ន ហេវំ វត្តព្ពេ។>
      text <សោតាបត្តិផលសច្ឆិកិរិយាយ បដិបន្នោ បុគ្គលោ មគ្គំ ទក្ខន្តោ បដិបន្នកោតិ វត្តព្ពោ មគ្គេ ទិដ្ឋេ ផលេ ឋិតោតិ វត្តព្ពោតិ។ អាមន្តា។ ទុក្ខំ ទក្ខន្តោ បដិបន្នកោតិ វត្តព្ពោ ទុក្ខេ ទិដ្ឋេ ផលេ ឋិតោតិ វត្តព្ពោតិ។ ន ហេវំ វត្តព្ពេ…បេ។… មគ្គំ ទក្ខន្តោ បដិបន្នកោតិ វត្តព្ពោ មគ្គេ ទិដ្ឋេ ផលេ ឋិតោតិ វត្តព្ពោតិ។ អាមន្តា។ សមុទយំ ទក្ខន្តោ…បេ។… និរោធំ ទក្ខន្តោ បដិបន្នកោតិ វត្តព្ពោ និរោធេ ទិដ្ឋេ ផលេ ឋិតោតិ វត្តព្ពោតិ។ ន ហេវំ វត្តព្ពេ…បេ។…។>
      text <សោតាបត្តិផលសច្ឆិកិរិយាយ បដិបន្នោ បុគ្គលោ ទុក្ខំ ទក្ខន្តោ បដិបន្នកោតិ វត្តព្ពោ ទុក្ខេ ទិដ្ឋេ ន វត្តព្ពំ ផលេ ឋិតោតិ វត្តព្ពោតិ។ អាមន្តា។ មគ្គំ ទក្ខន្តោ បដិបន្នកោតិ វត្តព្ពោ មគ្គេ ទិដ្ឋេ ន វត្តព្ពំ ផលេ ឋិតោតិ វត្តព្ពោតិ។ ន ហេវំ វត្តព្ពេ…បេ។… សមុទយំ ទក្ខន្តោ… និរោធំ ទក្ខន្តោ បដិបន្នកោតិ វត្តព្ពោ និរោធេ ទិដ្ឋេ ន វត្តព្ពំ ផលេ ឋិតោតិ វត្តព្ពោតិ។ អាមន្តា។ មគ្គំ ទក្ខន្តោ បដិបន្នកោតិ វត្តព្ពោ មគ្គេ ទិដ្ឋេ ន វត្តព្ពំ ផលេ ឋិតោតិ វត្តព្ពោតិ។ ន ហេវំ វត្តព្ពេ…បេ។…។>
      text <សោតាបត្តិផលសច្ឆិកិរិយាយ បដិបន្នោ បុគ្គលោ ទុក្ខំ ទក្ខន្តោ បដិបន្នកោតិ វត្តព្ពោ ទុក្ខេ ទិដ្ឋេ ន វត្តព្ពំ ផលេ ឋិតោតិ វត្តព្ពោតិ។ អាមន្តា។ និរត្ថិយំ ទុក្ខទស្សនន្តិ។ ន ហេវំ វត្តព្ពេ…បេ។… សមុទយំ ទក្ខន្តោ…បេ។… និរោធំ ទក្ខន្តោ បដិបន្នកោតិ វត្តព្ពោ និរោធេ ទិដ្ឋេ ន វត្តព្ពំ ផលេ ឋិតោតិ វត្តព្ពោតិ។ អាមន្តា។ និរត្ថិយំ និរោធទស្សនន្តិ។ ន ហេវំ វត្តព្ពេ…បេ។…។>
      text <៣៤៥>, <ទុក្ខេ ទិដ្ឋេ ចត្តារិ សច្ចានិ ទិដ្ឋានិ ហោន្តីតិ។ អាមន្តា។ ទុក្ខសច្ចំ ចត្តារិ សច្ចានីតិ។ ន ហេវំ វត្តព្ពេ…បេ។…។>
      text <រូបក្ខន្ធេ អនិច្ចតោ ទិដ្ឋេ បញ្ចក្ខន្ធា អនិច្ចតោ ទិដ្ឋា ហោន្តីតិ។ អាមន្តា។ រូបក្ខន្ធោ បញ្ចក្ខន្ធាតិ។ ន ហេវំ វត្តព្ពេ…បេ។…។>
      text <ចក្ខាយតនេ អនិច្ចតោ ទិដ្ឋេ ទ្វាទសាយតនានិ អនិច្ចតោ ទិដ្ឋានិ ហោន្តីតិ។ អាមន្តា។ ចក្ខាយតនំ ទ្វាទសាយតនានីតិ។ ន ហេវំ វត្តព្ពេ…បេ។…។>
      text <ចក្ខុធាតុយា អនិច្ចតោ ទិដ្ឋាយ អដ្ឋារស ធាតុយោ អនិច្ចតោ ទិដ្ឋា ហោន្តីតិ។ អាមន្តា។ ចក្ខុធាតុ អដ្ឋារស ធាតុយោតិ។ ន ហេវំ វត្តព្ពេ…បេ។…។>
      text <ចក្ខុន្ទ្រិយេ អនិច្ចតោ ទិដ្ឋេ ពាវីសតិន្ទ្រិយានិ អនិច្ចតោ ទិដ្ឋានិ ហោន្តីតិ។ អាមន្តា។ ចក្ខុន្ទ្រិយំ ពាវីសតិន្ទ្រិយានីតិ។ ន ហេវំ វត្តព្ពេ…បេ។…។>
      text <ចតូហិ ញាណេហិ សោតាបត្តិផលំ សច្ឆិករោតីតិ។ អាមន្តា។ ចត្តារិ សោតាបត្តិផលានីតិ។ ន ហេវំ វត្តព្ពេ…បេ។… អដ្ឋហិ ញាណេហិ សោតាបត្តិផលំ សច្ឆិករោតីតិ។ អាមន្តា។ អដ្ឋ សោតាបត្តិផលានីតិ។ ន ហេវំ វត្តព្ពេ…បេ។… ទ្វាទសហិ ញាណេហិ សោតាបត្តិផលំ សច្ឆិករោតីតិ។ អាមន្តា។ ទ្វាទស សោតាបត្តិផលានីតិ។ ន ហេវំ វត្តព្ពេ…បេ។… ចតុចត្តារីសាយ ញាណេហិ សោតាបត្តិផលំ សច្ឆិករោតីតិ។ អាមន្តា។ ចតុចត្តារីសំ សោតាបត្តិផលានីតិ។ ន ហេវំ វត្តព្ពេ…បេ។… សត្តសត្តតិយា ញាណេហិ សោតាបត្តិផលំ សច្ឆិករោតីតិ។ អាមន្តា។ សត្តសត្តតិ សោតាបត្តិផលានីតិ។ ន ហេវំ វត្តព្ពេ…បេ។…។>
      text <៣៤៦>, <ន វត្តព្ពំ អនុបុព្ពាភិសមយោតិ។ អាមន្តា។ ននុ វុត្តំ ភគវតា សេយ្យថាបិ ភិក្ខវេ មហាសមុទ្ទោ អនុបុព្ពនិន្នោ អនុបុព្ពបោណោ អនុបុព្ពបព្ភារោ ន អាយតកេនេវ បបាតោ ឯវមេវ ខោ ភិក្ខវេ ឥមស្មិំ ធម្មវិនយេ អនុបុព្ពសិក្ខា អនុបុព្ពកិរិយា អនុបុព្ពបដិបទា ន អាយតកេនេវ អញ្ញាបដិវេធោតិ។ អត្ថេវ សុត្តន្តោតិ។ អាមន្តា។ តេន ហិ អនុបុព្ពាភិសមយោតិ។>
      text <ន វត្តព្ពំ អនុបុព្ពាភិសមយោតិ។ អាមន្តា។ ននុ វុត្តំ ភគវតា>
      text <អត្ថេវ សុត្តន្តោតិ។ អាមន្តា។ តេន ហិ អនុបុព្ពាភិសមយោតិ។>
      text <អនុបុព្ពាភិសមយោតិ។ អាមន្តា។ នន្វាយស្មា គវម្បតិ ថេរោ ភិក្ខូ ឯតទវោច សម្មុខា មេតំ អាវុសោ ភគវតោ សុតំ សម្មុខា បដិគ្គហិតំ យោ ភិក្ខវេ ទុក្ខំ បស្សតិ ទុក្ខសមុទយម្បិ សោ បស្សតិ ទុក្ខនិរោធម្បិ បស្សតិ ទុក្ខនិរោធគាមិនិំ បដិបទម្បិ បស្សតិ យោ ទុក្ខសមុទយំ បស្សតិ ទុក្ខម្បិ សោ បស្សតិ ទុក្ខនិរោធម្បិ បស្សតិ ទុក្ខនិរោធគាមិនិំ បដិបទម្បិ បស្សតិ យោ ទុក្ខនិរោធំ បស្សតិ ទុក្ខម្បិ សោ បស្សតិ ទុក្ខសមុទយម្បិ បស្សតិ ទុក្ខនិរោធគាមិនិំ បដិបទម្បិ បស្សតិ យោ ទុក្ខនិរោធគាមិនិំ បដិបទំ បស្សតិ ទុក្ខម្បិ សោ បស្សតិ ទុក្ខសមុទយម្បិ បស្សតិ ទុក្ខនិរោធម្បិ បស្សតីតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អនុបុព្ពាភិសមយោតិ។>
      text <អនុបុព្ពាភិសមយោតិ។ អាមន្តា។ ននុ វុត្តំ ភគវតា>
      text <អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អនុបុព្ពាភិសមយោតិ។>
      text <អនុបុព្ពាភិសមយោតិ។ អាមន្តា។ ននុ វុត្តំ ភគវតា យស្មិំ ភិក្ខវេ សមយេ អរិយសាវកស្ស វិរជំ វីតមលំ ធម្មចក្ខុំ ឧទបាទិ យំ កិញ្ចិ សមុទយធម្មំ សព្ពំ តំ និរោធធម្មន្តិ សហ ទស្សនុប្បាទា ភិក្ខវេ អរិយសាវកស្ស តីណិ សំយោជនានិ បហីយន្តិ សក្កាយទិដ្ឋិ វិចិកិច្ឆា សីលព្ពតបរាមាសោតិ។ អត្ថេវ សុត្តន្តោតិ។ អាមន្តា។ តេន ហិ ន វត្តព្ពំ អនុបុព្ពាភិសមយោតិ។>
      stand <អនុបុព្ពាភិសមយកថា និដ្ឋិតា។>
  text <២។ ទុតិយវគ្គោ>
    text <១៩ ១០។ វោហារកថា>
      text <៣៤៧>, <ពុទ្ធស្ស ភគវតោ វោហារោ លោកុត្តរោតិ។ អាមន្តា។ លោកុត្តរេ សោតេ បដិហញ្ញតិ នោ លោកិយេ លោកុត្តរេន វិញ្ញាណេន បដិវិជានន្តិ នោ លោកិយេន សាវកា បដិវិជានន្តិ នោ បុថុជ្ជនាតិ។ ន ហេវំ វត្តព្ពេ…បេ។…។>
      text <ននុ ពុទ្ធស្ស ភគវតោ វោហារោ លោកិយេ សោតេ បដិហញ្ញតីតិ។ អាមន្តា។ ហញ្ចិ ពុទ្ធស្ស ភគវតោ វោហារោ លោកិយេ សោតេ បដិហញ្ញតិ នោ ច វត រេ វត្តព្ពេ ពុទ្ធស្ស ភគវតោ វោហារោ លោកុត្តរោតិ។>
      text <ននុ ពុទ្ធស្ស ភគវតោ វោហារំ លោកិយេន វិញ្ញាណេន បដិវិជានន្តីតិ។ អាមន្តា។ ហញ្ចិ ពុទ្ធស្ស ភគវតោ វោហារំ លោកិយេន វិញ្ញាណេន បដិវិជានន្តិ នោ ច វត រេ វត្តព្ពេ ពុទ្ធស្ស ភគវតោ វោហារោ លោកុត្តរោតិ។>
      text <ននុ ពុទ្ធស្ស ភគវតោ វោហារំ បុថុជ្ជនា បដិវិជានន្តីតិ។ អាមន្តា។ ហញ្ចិ ពុទ្ធស្ស ភគវតោ វោហារំ បុថុជ្ជនា បដិវិជានន្តិ នោ ច វត រេ វត្តព្ពេ ពុទ្ធស្ស ភគវតោ វោហារោ លោកុត្តរោតិ។>
      text <៣៤៨>, <ពុទ្ធស្ស ភគវតោ វោហារោ លោកុត្តរោតិ។ អាមន្តា។ មគ្គោ ផលំ និព្ពានំ សោតាបត្តិមគ្គោ សោតាបត្តិផលំ សកទាគាមិមគ្គោ សកទាគាមិផលំ អនាគាមិមគ្គោ អនាគាមិផលំ អរហត្តមគ្គោ អរហត្តផលំ សតិបដ្ឋានំ សម្មប្បធានំ ឥទ្ធិបាទោ ឥន្ទ្រិយំ ពលំ ពោជ្ឈង្គោតិ។ ន ហេវំ វត្តព្ពេ…បេ។…។>
      text <ពុទ្ធស្ស ភគវតោ វោហារោ លោកុត្តរោតិ។ អាមន្តា។ អត្ថិ កេចិ ពុទ្ធស្ស ភគវតោ វោហារំ សុណន្តីតិ។ អាមន្តា។ លោកុត្តរោ ធម្មោ សោតវិញ្ញេយ្យោ សោតស្មិំ បដិហញ្ញតិ សោតស្ស អាបាថំ អាគច្ឆតីតិ។ ន ហេវំ វត្តព្ពេ…បេ។…។>
      text <ននុ លោកុត្តរោ ធម្មោ ន សោតវិញ្ញេយ្យោ ន សោតស្មិំ បដិហញ្ញតិ ន សោតស្ស អាបាថំ អាគច្ឆតីតិ។ អាមន្តា។ ហញ្ចិ លោកុត្តរោ ធម្មោ ន សោតវិញ្ញេយ្យោ ន សោតស្មិំ បដិហញ្ញតិ ន សោតស្ស អាបាថំ អាគច្ឆតិ នោ ច វត រេ វត្តព្ពេ ពុទ្ធស្ស ភគវតោ វោហារោ លោកុត្តរោតិ។>
      text <៣៤៩>, <ពុទ្ធស្ស ភគវតោ វោហារោ លោកុត្តរោតិ។ អាមន្តា។ អត្ថិ កេចិ ពុទ្ធស្ស ភគវតោ វោហារេ រជ្ជេយ្យុន្តិ។ អាមន្តា។ លោកុត្តរោ ធម្មោ រាគដ្ឋានិយោ រជនីយោ កមនីយោ មទនីយោ ពន្ធនីយោ មុច្ឆនីយោតិ។ ន ហេវំ វត្តព្ពេ…បេ។…។>
      text <ននុ លោកុត្តរោ ធម្មោ ន រាគដ្ឋានិយោ ន រជនីយោ ន កមនីយោ ន មទនីយោ ន ពន្ធនីយោ ន មុច្ឆនីយោតិ។ អាមន្តា។ ហញ្ចិ លោកុត្តរោ ធម្មោ ន រាគដ្ឋានិយោ ន រជនីយោ ន កមនីយោ ន មទនីយោ ន ពន្ធនីយោ ន មុច្ឆនីយោ នោ ច វត រេ វត្តព្ពេ ពុទ្ធស្ស ភគវតោ វោហារោ លោកុត្តរោតិ។>
      text <ពុទ្ធស្ស ភគវតោ វោហារោ លោកុត្តរោតិ។ អាមន្តា។ អត្ថិ កេចិ ពុទ្ធស្ស ភគវតោ វោហារេ ទុស្សេយ្យុន្តិ។ អាមន្តា។ លោកុត្តរោ ធម្មោ ទោសដ្ឋានិយោ កោបដ្ឋានិយោ បដិឃដ្ឋានិយោតិ។ ន ហេវំ វត្តព្ពេ…បេ។…។>
      text <ននុ លោកុត្តរោ ធម្មោ ន ទោសដ្ឋានិយោ ន កោបដ្ឋានិយោ ន បដិឃដ្ឋានិយោតិ។ អាមន្តា។ ហញ្ចិ លោកុត្តរោ ធម្មោ ន ទោសដ្ឋានិយោ ន កោបដ្ឋានិយោ ន បដិឃដ្ឋានិយោ នោ ច វត រេ វត្តព្ពេ ពុទ្ធស្ស ភគវតោ វោហារោ លោកុត្តរោតិ។>
      text <ពុទ្ធស្ស ភគវតោ វោហារោ លោកុត្តរោតិ។ អាមន្តា។ អត្ថិ កេចិ ពុទ្ធស្ស ភគវតោ វោហារេ មុយ្ហេយ្យុន្តិ។ អាមន្តា។ លោកុត្តរោ ធម្មោ មោហដ្ឋានិយោ អញ្ញាណករណោ អចក្ខុករណោ បញ្ញានិរោធិកោ វិឃាតបក្ខិកោ អនិព្ពានសំវត្តនិកោតិ។ ន ហេវំ វត្តព្ពេ…បេ។…។>
      text <ននុ លោកុត្តរោ ធម្មោ ន មោហដ្ឋានិយោ ន អញ្ញាណករណោ ន អចក្ខុករណោ បញ្ញាវុទ្ធិកោ អវិឃាតបក្ខិកោ និព្ពានសំវត្តនិកោតិ។ អាមន្តា។ ហញ្ចិ លោកុត្តរោ ធម្មោ ន មោហដ្ឋានិយោ ន អញ្ញាណករណោ ន អចក្ខុករណោ បញ្ញាវុទ្ធិកោ អវិឃាតបក្ខិកោ និព្ពានសំវត្តនិកោ នោ ច វត រេ វត្តព្ពេ ពុទ្ធស្ស ភគវតោ វោហារោ លោកុត្តរោតិ។>
      text <៣៥០>, <ពុទ្ធស្ស ភគវតោ វោហារោ លោកុត្តរោតិ។ អាមន្តា។ យេ កេចិ ពុទ្ធស្ស ភគវតោ វោហារំ សុណន្តិ សព្ពេ តេ មគ្គំ ភាវេន្តីតិ។ ន ហេវំ វត្តព្ពេ…បេ។…។>
      text <យេ កេចិ ពុទ្ធស្ស ភគវតោ វោហារំ សុណន្តិ សព្ពេ តេ មគ្គំ ភាវេន្តីតិ។ អាមន្តា។ ពាលបុថុជ្ជនា ពុទ្ធស្ស ភគវតោ វោហារំ សុណន្តិ ពាលបុថុជ្ជនា មគ្គំ ភាវេន្តីតិ។ ន ហេវំ វត្តព្ពេ…បេ។… មាតុឃាតកោ មគ្គំ ភាវេតិ…បេ។… បិតុឃាតកោ… អរហន្តឃាតកោ… រុហិរុប្បាទកោ… សង្ឃភេទកោ ពុទ្ធស្ស ភគវតោ វោហារំ សុណាតិ សង្ឃភេទកោ មគ្គំ ភាវេតីតិ។ ន ហេវំ វត្តព្ពេ…បេ។…។>
      text <៣៥១>, <លព្ភា សោវណ្ណមយាយ លដ្ឋិយា ធញ្ញបុញ្ជោបិ សុវណ្ណបុញ្ជោបិ អាចិក្ខិតុន្តិ។ អាមន្តា។ ឯវមេវំ ភគវា លោកុត្តរេន វោហារេន លោកិយម្បិ លោកុត្តរម្បិ ធម្មំ វោហរតីតិ។>
      text <លព្ភា ឯលណ្ឌិយាយ លដ្ឋិយា ធញ្ញបុញ្ជោបិ សុវណ្ណបុញ្ជោបិ អាចិក្ខិតុន្តិ។ អាមន្តា។ ឯវមេវំ ភគវា លោកិយេន វោហារេន លោកិយម្បិ លោកុត្តរម្បិ ធម្មំ វោហរតីតិ។>
      text <៣៥២>, <ពុទ្ធស្ស ភគវតោ វោហារោ លោកិយំ វោហរន្តស្ស លោកិយោ ហោតិ លោកុត្តរំ វោហរន្តស្ស លោកុត្តរោ ហោតីតិ។ អាមន្តា។ លោកិយំ វោហរន្តស្ស លោកិយេ សោតេ បដិហញ្ញតិ លោកុត្តរំ វោហរន្តស្ស លោកុត្តរេ សោតេ បដិហញ្ញតិ លោកិយំ វោហរន្តស្ស លោកិយេន វិញ្ញាណេន បដិវិជានន្តិ លោកុត្តរំ វោហរន្តស្ស លោកុត្តរេន វិញ្ញាណេន បដិវិជានន្តិ លោកិយំ វោហរន្តស្ស បុថុជ្ជនា បដិវិជានន្តិ លោកុត្តរំ វោហរន្តស្ស សាវកា បដិវិជានន្តីតិ។ ន ហេវំ វត្តព្ពេ…បេ។…។>
      text <ន វត្តព្ពំ ពុទ្ធស្ស ភគវតោ វោហារោ លោកិយំ វោហរន្តស្ស លោកិយោ ហោតិ លោកុត្តរំ វោហរន្តស្ស លោកុត្តរោ ហោតីតិ។ អាមន្តា។ ននុ ភគវា លោកិយម្បិ លោកុត្តរម្បិ ធម្មំ វោហរតីតិ។ អាមន្តា។ ហញ្ចិ ភគវា លោកិយម្បិ លោកុត្តរម្បិ ធម្មំ វោហរតិ តេន វត រេ វត្តព្ពេ ពុទ្ធស្ស ភគវតោ វោហារោ លោកិយំ វោហរន្តស្ស លោកិយោ ហោតិ លោកុត្តរំ វោហរន្តស្ស លោកុត្តរោ ហោតីតិ។>
      text <ពុទ្ធស្ស ភគវតោ វោហារោ លោកិយំ វោហរន្តស្ស លោកិយោ ហោតិ លោកុត្តរំ វោហរន្តស្ស លោកុត្តរោ ហោតីតិ។ អាមន្តា។ មគ្គំ វោហរន្តស្ស មគ្គោ ហោតិ អមគ្គំ វោហរន្តស្ស អមគ្គោ ហោតិ ផលំ វោហរន្តស្ស ផលំ ហោតិ អផលំ វោហរន្តស្ស អផលំ ហោតិ និព្ពានំ វោហរន្តស្ស និព្ពានំ ហោតិ អនិព្ពានំ វោហរន្តស្ស អនិព្ពានំ ហោតិ សង្ខតំ វោហរន្តស្ស សង្ខតំ ហោតិ អសង្ខតំ វោហរន្តស្ស អសង្ខតំ ហោតិ រូបំ វោហរន្តស្ស រូបំ ហោតិ អរូបំ វោហរន្តស្ស អរូបំ ហោតិ វេទនំ វោហរន្តស្ស វេទនា ហោតិ អវេទនំ វោហរន្តស្ស អវេទនា ហោតិ សញ្ញំ វោហរន្តស្ស សញ្ញា ហោតិ អសញ្ញំ វោហរន្តស្ស អសញ្ញា ហោតិ សង្ខារេ វោហរន្តស្ស សង្ខារា ហោន្តិ អសង្ខារេ វោហរន្តស្ស អសង្ខារា ហោន្តិ វិញ្ញាណំ វោហរន្តស្ស វិញ្ញាណំ ហោតិ អវិញ្ញាណំ វោហរន្តស្ស អវិញ្ញាណំ ហោតីតិ។ ន ហេវំ វត្តព្ពេ…បេ។…។>
      stand <វោហារកថា និដ្ឋិតា។>
  text <២។ ទុតិយវគ្គោ>
    text <២០ ១១។ និរោធកថា>
      text <៣៥៣>, <ទ្វេ និរោធាតិ។ អាមន្តា។ ទ្វេ ទុក្ខនិរោធាតិ។ ន ហេវំ វត្តព្ពេ…បេ។… ទ្វេ ទុក្ខនិរោធាតិ។ អាមន្តា។ ទ្វេ និរោធសច្ចានីតិ។ ន ហេវំ វត្តព្ពេ…បេ។… ទ្វេ និរោធសច្ចានីតិ។ អាមន្តា។ ទ្វេ ទុក្ខសច្ចានីតិ។ ន ហេវំ វត្តព្ពេ…បេ។… ទ្វេ និរោធសច្ចានីតិ។ អាមន្តា។ ទ្វេ សមុទយសច្ចានីតិ។ ន ហេវំ វត្តព្ពេ…បេ។… ទ្វេ និរោធសច្ចានីតិ។ អាមន្តា។ ទ្វេ មគ្គសច្ចានីតិ។ ន ហេវំ វត្តព្ពេ…បេ។…។>
      text <ទ្វេ និរោធសច្ចានីតិ។ អាមន្តា។ ទ្វេ តាណានិ…បេ។… ទ្វេ លេណានិ… ទ្វេ សរណានិ… ទ្វេ បរាយណានិ… ទ្វេ អច្ចុតានិ… ទ្វេ អមតានិ… ទ្វេ និព្ពានានីតិ។ ន ហេវំ វត្តព្ពេ…បេ។…។>
      text <ទ្វេ និព្ពានានីតិ។ អាមន្តា។ អត្ថិ ទ្វិន្នំ និព្ពានានំ ឧច្ចនីចតា ហីនបណីតតា ឧក្កំសាវកំសោ សីមា វា ភេទោ វា រាជិ វា អន្តរិកា វាតិ។ ន ហេវំ វត្តព្ពេ…បេ។…។>
      text <ទ្វេ និរោធាតិ។ អាមន្តា។ ននុ អប្បដិសង្ខានិរុទ្ធេ សង្ខារេ បដិសង្ខា និរោធេន្តីតិ។ អាមន្តា។ ហញ្ចិ អប្បដិសង្ខានិរុទ្ធេ សង្ខារេ បដិសង្ខា និរោធេន្តិ នោ ច វត រេ វត្តព្ពេ ទ្វេ និរោធាតិ។>
      text <ន វត្តព្ពំ ទ្វេ និរោធាតិ។ អាមន្តា។ ននុ អប្បដិសង្ខានិរុទ្ធាបិ សង្ខារា អច្ចន្តភគ្គា បដិសង្ខានិរុទ្ធាបិ សង្ខារា អច្ចន្តភគ្គាតិ។ អាមន្តា។ ហញ្ចិ អប្បដិសង្ខានិរុទ្ធាបិ សង្ខារា អច្ចន្តភគ្គា បដិសង្ខានិរុទ្ធាបិ សង្ខារា អច្ចន្តភគ្គា តេន វត រេ វត្តព្ពេ ទ្វេ និរោធាតិ។>
      text <ទ្វេ និរោធាតិ។ អាមន្តា។ បដិសង្ខានិរុទ្ធាបិ សង្ខារា អរិយមគ្គំ អាគម្ម និរុទ្ធាតិ។ អាមន្តា។ អប្បដិសង្ខានិរុទ្ធា សង្ខារា អរិយមគ្គំ អាគម្ម និរុទ្ធាតិ។ ន ហេវំ វត្តព្ពេ…បេ។…។>
      text <ទ្វេ និរោធាតិ។ អាមន្តា។ បដិសង្ខានិរុទ្ធា សង្ខារា ន បុន ឧប្បជ្ជន្តីតិ។ អាមន្តា។ អប្បដិសង្ខានិរុទ្ធា សង្ខារា ន បុន ឧប្បជ្ជន្តីតិ។ ន ហេវំ វត្តព្ពេ…បេ។… តេន ហិ ន វត្តព្ពំ ទ្វេ និរោធាតិ។>
      stand <និរោធកថា និដ្ឋិតា។>
      stand <ទុតិយវគ្គោ។>
      text <តស្សុទ្ទានំ>
