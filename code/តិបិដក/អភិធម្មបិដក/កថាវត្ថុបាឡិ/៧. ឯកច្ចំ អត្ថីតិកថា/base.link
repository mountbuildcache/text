text <៧។ ឯកច្ចំ អត្ថីតិកថា>
  text <១។ អតីតាទិឯកច្ចកថា>
    text <២៩៩>, <អតីតំ អត្ថីតិ។ ឯកច្ចំ អត្ថិ ឯកច្ចំ នត្ថីតិ។ ឯកច្ចំ និរុទ្ធំ ឯកច្ចំ ន និរុទ្ធំ ឯកច្ចំ វិគតំ ឯកច្ចំ អវិគតំ ឯកច្ចំ អត្ថង្គតំ ឯកច្ចំ ន អត្ថង្គតំ ឯកច្ចំ អព្ភត្ថង្គតំ ឯកច្ចំ ន អព្ភត្ថង្គតន្តិ។ ន ហេវំ វត្តព្ពេ…បេ។…។>
    text <អតីតំ ឯកច្ចំ អត្ថិ ឯកច្ចំ នត្ថីតិ។ អាមន្តា។ អតីតា អវិបក្កវិបាកា ធម្មា ឯកច្ចេ អត្ថិ ឯកច្ចេ នត្ថីតិ។ ន ហេវំ វត្តព្ពេ…បេ។… អតីតំ ឯកច្ចំ អត្ថិ ឯកច្ចំ នត្ថីតិ។ អាមន្តា។ អតីតា វិបក្កវិបាកា ធម្មា ឯកច្ចេ អត្ថិ ឯកច្ចេ នត្ថីតិ។ ន ហេវំ វត្តព្ពេ…បេ។… អតីតំ ឯកច្ចំ អត្ថិ ឯកច្ចំ នត្ថីតិ។ អាមន្តា។ អតីតា អវិបាកា ធម្មា ឯកច្ចេ អត្ថិ ឯកច្ចេ នត្ថីតិ។ ន ហេវំ វត្តព្ពេ…បេ។…។>
    text <អតីតំ ឯកច្ចំ អត្ថិ ឯកច្ចំ នត្ថីតិ។ អាមន្តា។ កិំ អត្ថិ កិំ នត្ថីតិ។ អតីតា អវិបក្កវិបាកា ធម្មា តេ អត្ថិ អតីតា វិបក្កវិបាកា ធម្មា តេ នត្ថីតិ។ អតីតា អវិបក្កវិបាកា ធម្មា តេ អត្ថីតិ។ អាមន្តា។ អតីតា វិបក្កវិបាកា ធម្មា តេ អត្ថីតិ។ ន ហេវំ វត្តព្ពេ…បេ។… អតីតា អវិបក្កវិបាកា ធម្មា តេ អត្ថីតិ។ អាមន្តា។ អតីតា អវិបាកា ធម្មា តេ អត្ថីតិ។ ន ហេវំ វត្តព្ពេ…បេ។…។>
    text <អតីតា វិបក្កវិបាកា ធម្មា តេ នត្ថីតិ។ អាមន្តា។ អតីតា អវិបក្កវិបាកា ធម្មា តេ នត្ថីតិ។ ន ហេវំ វត្តព្ពេ …បេ។…។>
    text <អតីតា អវិបាកា ធម្មា តេ នត្ថីតិ។ អាមន្តា។ អតីតា អវិបក្កវិបាកា ធម្មា តេ នត្ថីតិ។ ន ហេវំ វត្តព្ពេ…បេ។…។>
    text <អតីតា អវិបក្កវិបាកា ធម្មា តេ អត្ថីតិ។ អាមន្តា។ ននុ អតីតា អវិបក្កវិបាកា ធម្មា និរុទ្ធាតិ។ អាមន្តា។ ហញ្ចិ អតីតា អវិបក្កវិបាកា ធម្មា និរុទ្ធា នោ ច វត រេ វត្តព្ពេ អតីតា អវិបក្កវិបាកា ធម្មា តេ អត្ថីតិ។>
    text <អតីតា អវិបក្កវិបាកា ធម្មា និរុទ្ធា តេ អត្ថីតិ។ អាមន្តា។ អតីតា វិបក្កវិបាកា ធម្មា និរុទ្ធា តេ អត្ថីតិ។ ន ហេវំ វត្តព្ពេ…បេ។… អតីតា អវិបក្កវិបាកា ធម្មា និរុទ្ធា តេ អត្ថីតិ។ អាមន្តា។ អតីតា អវិបាកា ធម្មា និរុទ្ធា តេ អត្ថីតិ។ ន ហេវំ វត្តព្ពេ…បេ។…។>
    text <អតីតា វិបក្កវិបាកា ធម្មា និរុទ្ធា តេ នត្ថីតិ។ អាមន្តា។ អតីតា អវិបក្កវិបាកា ធម្មា និរុទ្ធា តេ នត្ថីតិ។ ន ហេវំ វត្តព្ពេ…បេ។…។>
    text <អតីតា អវិបាកា ធម្មា និរុទ្ធា តេ នត្ថីតិ។ អាមន្តា។ អតីតា អវិបក្កវិបាកា ធម្មា និរុទ្ធា តេ នត្ថីតិ។ ន ហេវំ វត្តព្ពេ…បេ។…។>
    text <អតីតា អវិបក្កវិបាកា ធម្មា និរុទ្ធា តេ អត្ថីតិ។ អាមន្តា។ អតីតា វិបក្កវិបាកា ធម្មា និរុទ្ធា តេ នត្ថីតិ។ អាមន្តា។ អតីតា ឯកទេសំ វិបក្កវិបាកា ធម្មា ឯកទេសំ អវិបក្កវិបាកា ធម្មា និរុទ្ធា តេ ឯកច្ចេ អត្ថិ ឯកច្ចេ នត្ថីតិ។ ន ហេវំ វត្តព្ពេ…បេ។…។>
    text <ន វត្តព្ពំ អតីតា អវិបក្កវិបាកា ធម្មា តេ អត្ថីតិ។ អាមន្តា។ ននុ អតីតា អវិបក្កវិបាកា ធម្មា វិបច្ចិស្សន្តីតិ។ អាមន្តា។ ហញ្ចិ អតីតា អវិបក្កវិបាកា ធម្មា វិបច្ចិស្សន្តិ តេន វត រេ វត្តព្ពេ អតីតា អវិបក្កវិបាកា ធម្មា តេ អត្ថីតិ។>
    text <អតីតា អវិបក្កវិបាកា ធម្មា វិបច្ចិស្សន្តីតិ កត្វា តេ អត្ថីតិ។ អាមន្តា។ វិបច្ចិស្សន្តីតិ កត្វា បច្ចុប្បន្នាតិ។ ន ហេវំ វត្តព្ពេ…បេ។… វិបច្ចិស្សន្តីតិ កត្វា បច្ចុប្បន្នាតិ។ អាមន្តា។ បច្ចុប្បន្នា ធម្មា និរុជ្ឈិស្សន្តីតិ កត្វា តេ នត្ថីតិ។ ន ហេវំ វត្តព្ពេ…បេ។…។>
  text <២។ អនាគតាទិឯកច្ចកថា>
    text <៣០០>, <អនាគតំ អត្ថីតិ។ ឯកច្ចំ អត្ថិ ឯកច្ចំ នត្ថីតិ។ ឯកច្ចំ ជាតំ ឯកច្ចំ អជាតំ ឯកច្ចំ សញ្ជាតំ ឯកច្ចំ អសញ្ជាតំ ឯកច្ចំ និព្ពត្តំ ឯកច្ចំ អនិព្ពត្តំ ឯកច្ចំ បាតុភូតំ ឯកច្ចំ អបាតុភូតន្តិ។ ន ហេវំ វត្តព្ពេ…បេ។…។>
    text <អនាគតំ ឯកច្ចំ អត្ថិ ឯកច្ចំ នត្ថីតិ។ អាមន្តា។ អនាគតា ឧប្បាទិនោ ធម្មា ឯកច្ចេ អត្ថិ ឯកច្ចេ នត្ថីតិ។ ន ហេវំ វត្តព្ពេ…បេ។… អនាគតំ ឯកច្ចំ អត្ថិ ឯកច្ចំ នត្ថីតិ។ អាមន្តា។ អនាគតា អនុប្បាទិនោ ធម្មា ឯកច្ចេ អត្ថិ ឯកច្ចេ នត្ថីតិ។ ន ហេវំ វត្តព្ពេ…បេ។…។>
    text <អនាគតំ ឯកច្ចំ អត្ថិ ឯកច្ចំ នត្ថីតិ។ អាមន្តា។ កិំ អត្ថិ កិំ នត្ថីតិ។ អនាគតា ឧប្បាទិនោ ធម្មា តេ អត្ថិ អនាគតា អនុប្បាទិនោ ធម្មា តេ នត្ថីតិ។ អនាគតា ឧប្បាទិនោ ធម្មា តេ អត្ថីតិ។ អាមន្តា។ អនាគតា អនុប្បាទិនោ ធម្មា តេ អត្ថីតិ។ ន ហេវំ វត្តព្ពេ…បេ។… អនាគតា អនុប្បាទិនោ ធម្មា តេ នត្ថីតិ។ អាមន្តា។ អនាគតា ឧប្បាទិនោ ធម្មា តេ នត្ថីតិ។ ន ហេវំ វត្តព្ពេ…បេ។…។>
    text <អនាគតា ឧប្បាទិនោ ធម្មា តេ អត្ថីតិ។ អាមន្តា។ ននុ អនាគតា ឧប្បាទិនោ ធម្មា អជាតាតិ។ អាមន្តា។ ហញ្ចិ អនាគតា ឧប្បាទិនោ ធម្មា អជាតា នោ ច វត រេ វត្តព្ពេ អនាគតា ឧប្បាទិនោ ធម្មា តេ អត្ថីតិ។>
    text <អនាគតា ឧប្បាទិនោ ធម្មា អជាតា តេ អត្ថីតិ។ អាមន្តា។ អនាគតា អនុប្បាទិនោ ធម្មា អជាតា តេ អត្ថីតិ។ ន ហេវំ វត្តព្ពេ…បេ។… អនាគតា អនុប្បាទិនោ ធម្មា អជាតា តេ នត្ថីតិ។ អាមន្តា។ អនាគតា ឧប្បាទិនោ ធម្មា អជាតា តេ នត្ថីតិ។ ន ហេវំ វត្តព្ពេ…បេ។…។>
    text <ន វត្តព្ពំ អនាគតា ឧប្បាទិនោ ធម្មា តេ អត្ថីតិ។ អាមន្តា។ ននុ អនាគតា ឧប្បាទិនោ ធម្មា ឧប្បជ្ជិស្សន្តីតិ។ អាមន្តា។ ហញ្ចិ អនាគតា ឧប្បាទិនោ ធម្មា ឧប្បជ្ជិស្សន្តិ តេន វត រេ វត្តព្ពេ អនាគតា ឧប្បាទិនោ ធម្មា តេ អត្ថីតិ។>
    text <អនាគតា ឧប្បាទិនោ ធម្មា ឧប្បជ្ជិស្សន្តីតិ កត្វា តេ អត្ថីតិ។ អាមន្តា។ ឧប្បជ្ជិស្សន្តីតិ កត្វា បច្ចុប្បន្នាតិ។ ន ហេវំ វត្តព្ពេ…បេ។… ឧប្បជ្ជិស្សន្តីតិ កត្វា បច្ចុប្បន្នាតិ។ អាមន្តា។ បច្ចុប្បន្នា ធម្មា និរុជ្ឈិស្សន្តីតិ កត្វា តេ នត្ថីតិ។ ន ហេវំ វត្តព្ពេ…បេ។…។>
    stand <ឯកច្ចំ អត្ថីតិកថា និដ្ឋិតា។>
