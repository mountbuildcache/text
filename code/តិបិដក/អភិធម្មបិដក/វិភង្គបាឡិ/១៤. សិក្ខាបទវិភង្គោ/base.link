text <១៤។ សិក្ខាបទវិភង្គោ>
  text <១។ អភិធម្មភាជនីយំ>
    text <៧០៣>, <បញ្ច សិក្ខាបទានិ បាណាតិបាតា វេរមណី សិក្ខាបទំ អទិន្នាទានា វេរមណី សិក្ខាបទំ កាមេសុមិច្ឆាចារា វេរមណី សិក្ខាបទំ មុសាវាទា វេរមណី សិក្ខាបទំ សុរាមេរយមជ្ជបមាទដ្ឋានា វេរមណី សិក្ខាបទំ។>
    text <៧០៤>, <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ បាណាតិបាតា វិរមន្តស្ស យា តស្មិំ សមយេ បាណាតិបាតា អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥទំ វុច្ចតិ បាណាតិបាតា វេរមណី សិក្ខាបទំ។ អវសេសា ធម្មា វេរមណិយា សម្បយុត្តា។>
    text <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ បាណាតិបាតា វិរមន្តស្ស យា តស្មិំ សមយេ ចេតនា សញ្ចេតនា សញ្ចេតយិតត្តំ ឥទំ វុច្ចតិ បាណាតិបាតា វេរមណី សិក្ខាបទំ។ អវសេសា ធម្មា ចេតនាយ សម្បយុត្តា។>
    text <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ បាណាតិបាតា វិរមន្តស្ស យោ តស្មិំ សមយេ ផស្សោ…បេ។… បគ្គាហោ អវិក្ខេបោ ឥទំ វុច្ចតិ បាណាតិបាតា វេរមណី សិក្ខាបទំ។>
    text <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ សសង្ខារេន…បេ។… សោមនស្សសហគតំ ញាណវិប្បយុត្តំ…បេ។… សោមនស្សសហគតំ ញាណវិប្បយុត្តំ សសង្ខារេន…បេ។… ឧបេក្ខាសហគតំ ញាណសម្បយុត្តំ…បេ។… ឧបេក្ខាសហគតំ ញាណសម្បយុត្តំ សសង្ខារេន…បេ។… ឧបេក្ខាសហគតំ ញាណវិប្បយុត្តំ…បេ។… ឧបេក្ខាសហគតំ ញាណវិប្បយុត្តំ សសង្ខារេន បាណាតិបាតា វិរមន្តស្ស យា តស្មិំ សមយេ បាណាតិបាតា អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥទំ វុច្ចតិ បាណាតិបាតា វេរមណី សិក្ខាបទំ។ អវសេសា ធម្មា វេរមណិយា សម្បយុត្តា។>
    text <៧០៥>, <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ ឧបេក្ខាសហគតំ ញាណវិប្បយុត្តំ សសង្ខារេន បាណាតិបាតា វិរមន្តស្ស យា តស្មិំ សមយេ ចេតនា សញ្ចេតនា សញ្ចេតយិតត្តំ ឥទំ វុច្ចតិ បាណាតិបាតា វេរមណី សិក្ខាបទំ។ អវសេសា ធម្មា ចេតនាយ សម្បយុត្តា។>
    text <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ ឧបេក្ខាសហគតំ ញាណវិប្បយុត្តំ សសង្ខារេន បាណាតិបាតា វិរមន្តស្ស ផស្សោ…បេ។… បគ្គាហោ អវិក្ខេបោ ឥទំ វុច្ចតិ បាណាតិបាតា វេរមណី សិក្ខាបទំ។>
    text <៧០៦>, <តត្ថ កតមំ អទិន្នាទានា វេរមណី សិក្ខាបទំ…បេ។… កាមេសុមិច្ឆាចារា វេរមណី សិក្ខាបទំ…បេ។… មុសាវាទា វេរមណី សិក្ខាបទំ…បេ។… សុរាមេរយមជ្ជបមាទដ្ឋានា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ សុរាមេរយមជ្ជបមាទដ្ឋានា វិរមន្តស្ស យា តស្មិំ សមយេ សុរាមេរយមជ្ជបមាទដ្ឋានា អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។ អវសេសា ធម្មា វេរមណិយា សម្បយុត្តា។>
    text <តត្ថ កតមំ សុរាមេរយមជ្ជបមាទដ្ឋានា វេរមណី សិក្ខាបទំ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ សុរាមេរយមជ្ជបមាទដ្ឋានា វិរមន្តស្ស យា តស្មិំ សមយេ ចេតនា សញ្ចេតនា សញ្ចេតយិតត្តំ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។ អវសេសា ធម្មា ចេតនាយ សម្បយុត្តា។>
    text <តត្ថ កតមំ សុរាមេរយមជ្ជបមាទដ្ឋានា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ សុរាមេរយមជ្ជបមាទដ្ឋានា វិរមន្តស្ស យោ តស្មិំ សមយេ ផស្សោ…បេ។… បគ្គាហោ អវិក្ខេបោ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។>
    text <តត្ថ កតមំ សុរាមេរយមជ្ជបមាទដ្ឋានា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ សសង្ខារេន…បេ។… សោមនស្សសហគតំ ញាណវិប្បយុត្តំ…បេ។… សោមនស្សសហគតំ ញាណវិប្បយុត្តំ សសង្ខារេន…បេ។… ឧបេក្ខាសហគតំ ញាណសម្បយុត្តំ…បេ។… ឧបេក្ខាសហគតំ ញាណសម្បយុត្តំ សសង្ខារេន…បេ។… ឧបេក្ខាសហគតំ ញាណវិប្បយុត្តំ…បេ។… ឧបេក្ខាសហគតំ ញាណវិប្បយុត្តំ សសង្ខារេន សុរាមេរយមជ្ជបមាទដ្ឋានា វិរមន្តស្ស យា តស្មិំ សមយេ សុរាមេរយមជ្ជបមាទដ្ឋានា អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។ អវសេសា ធម្មា វេរមណិយា សម្បយុត្តា។>
    text <៧០៧>, <តត្ថ កតមំ សុរាមេរយមជ្ជបមាទដ្ឋានា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ ឧបេក្ខាសហគតំ ញាណវិប្បយុត្តំ សសង្ខារេន សុរាមេរយមជ្ជបមាទដ្ឋានា វិរមន្តស្ស យា តស្មិំ សមយេ ចេតនា សញ្ចេតនា សញ្ចេតយិតត្តំ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។ អវសេសា ធម្មា ចេតនាយ សម្បយុត្តា។>
    text <តត្ថ កតមំ សុរាមេរយមជ្ជបមាទដ្ឋានា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ ឧបេក្ខាសហគតំ ញាណវិប្បយុត្តំ សសង្ខារេន សុរាមេរយមជ្ជបមាទដ្ឋានា វិរមន្តស្ស យោ តស្មិំ សមយេ ផស្សោ…បេ។… បគ្គាហោ អវិក្ខេបោ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។>
    text <៧០៨>, <បញ្ច សិក្ខាបទានិ បាណាតិបាតា វេរមណី សិក្ខាបទំ អទិន្នាទានា វេរមណី សិក្ខាបទំ កាមេសុមិច្ឆាចារា វេរមណី សិក្ខាបទំ មុសាវាទា វេរមណី សិក្ខាបទំ សុរាមេរយមជ្ជបមាទដ្ឋានា វេរមណី សិក្ខាបទំ។>
    text <៧០៩>, <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ ហីនំ… មជ្ឈិមំ… បណីតំ… ឆន្ទាធិបតេយ្យំ… វីរិយាធិបតេយ្យំ… ចិត្តាធិបតេយ្យំ… វីមំសាធិបតេយ្យំ… ឆន្ទាធិបតេយ្យំ ហីនំ… មជ្ឈិមំ… បណីតំ… វីរិយាធិបតេយ្យំ ហីនំ… មជ្ឈិមំ… បណីតំ… ចិត្តាធិបតេយ្យំ ហីនំ… មជ្ឈិមំ… បណីតំ… វីមំសាធិបតេយ្យំ ហីនំ… មជ្ឈិមំ… បណីតំ បាណាតិបាតា វិរមន្តស្ស យា តស្មិំ សមយេ បាណាតិបាតា អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥទំ វុច្ចតិ បាណាតិបាតា វេរមណី សិក្ខាបទំ។ អវសេសា ធម្មា វេរមណិយា សម្បយុត្តា។>
    text <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ ហីនំ… មជ្ឈិមំ… បណីតំ… ឆន្ទាធិបតេយ្យំ… វីរិយាធិបតេយ្យំ… ចិត្តាធិបតេយ្យំ… វីមំសាធិបតេយ្យំ… ឆន្ទាធិបតេយ្យំ ហីនំ… មជ្ឈិមំ… បណីតំ… វីរិយាធិបតេយ្យំ ហីនំ… មជ្ឈិមំ… បណីតំ… ចិត្តាធិបតេយ្យំ ហីនំ… មជ្ឈិមំ… បណីតំ… វីមំសាធិបតេយ្យំ ហីនំ… មជ្ឈិមំ… បណីតំ បាណាតិបាតា វិរមន្តស្ស យា តស្មិំ សមយេ ចេតនា សញ្ចេតនា សញ្ចេតយិតត្តំ ឥទំ វុច្ចតិ បាណាតិបាតា វេរមណី សិក្ខាបទំ។ អវសេសា ធម្មា ចេតនាយ សម្បយុត្តា។>
    text <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ ហីនំ… មជ្ឈិមំ… បណីតំ… ឆន្ទាធិបតេយ្យំ… វីរិយាធិបតេយ្យំ… ចិត្តាធិបតេយ្យំ… វីមំសាធិបតេយ្យំ… ឆន្ទាធិបតេយ្យំ ហីនំ… មជ្ឈិមំ… បណីតំ… វីរិយាធិបតេយ្យំ ហីនំ… មជ្ឈិមំ… បណីតំ… ចិត្តាធិបតេយ្យំ ហីនំ… មជ្ឈិមំ… បណីតំ… វីមំសាធិបតេយ្យំ ហីនំ… មជ្ឈិមំ … បណីតំ បាណាតិបាតា វិរមន្តស្ស យោ តស្មិំ សមយេ ផស្សោ…បេ។… បគ្គាហោ អវិក្ខេបោ ឥទំ វុច្ចតិ បាណាតិបាតា វេរមណី សិក្ខាបទំ។>
    text <តត្ថ កតមំ បាណាតិបាតា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ សសង្ខារេន…បេ។… សោមនស្សសហគតំ ញាណវិប្បយុត្តំ…បេ។… សោមនស្សសហគតំ ញាណវិប្បយុត្តំ សសង្ខារេន…បេ។… ឧបេក្ខាសហគតំ ញាណសម្បយុត្តំ…បេ។… ឧបេក្ខាសហគតំ ញាណសម្បយុត្តំ សសង្ខារេន…បេ។… ឧបេក្ខាសហគតំ ញាណវិប្បយុត្តំ…បេ។… ឧបេក្ខាសហគតំ ញាណវិប្បយុត្តំ សសង្ខារេន ហីនំ… មជ្ឈិមំ… បណីតំ… ឆន្ទាធិបតេយ្យំ… វីរិយាធិបតេយ្យំ… ចិត្តាធិបតេយ្យំ… ឆន្ទាធិបតេយ្យំ ហីនំ… មជ្ឈិមំ… បណីតំ… វីរិយាធិបតេយ្យំ ហីនំ… មជ្ឈិមំ… បណីតំ… ចិត្តាធិបតេយ្យំ ហីនំ… មជ្ឈិមំ… បណីតំ បាណាតិបាតា វិរមន្តស្ស យា តស្មិំ សមយេ បាណាតិបាតា អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥទំ វុច្ចតិ បាណាតិបាតា វេរមណី សិក្ខាបទំ។ អវសេសា ធម្មា វេរមណិយា សម្បយុត្តា…បេ។… អវសេសា ធម្មា ចេតនាយ សម្បយុត្តា…បេ។… ផស្សោ…បេ។… បគ្គាហោ អវិក្ខេបោ ឥទំ វុច្ចតិ បាណាតិបាតា វេរមណី សិក្ខាបទំ។>
    text <៧១០>, <តត្ថ កតមំ អទិន្នាទានា វេរមណី សិក្ខាបទំ…បេ។… កាមេសុមិច្ឆាចារា វេរមណី សិក្ខាបទំ…បេ។… មុសាវាទា វេរមណី សិក្ខាបទំ…បេ។… សុរាមេរយមជ្ជបមាទដ្ឋានា វេរមណី សិក្ខាបទំ។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ ហីនំ… មជ្ឈិមំ… បណីតំ… ឆន្ទាធិបតេយ្យំ… វីរិយាធិបតេយ្យំ … ចិត្តាធិបតេយ្យំ… វីមំសាធិបតេយ្យំ… ឆន្ទាធិបតេយ្យំ ហីនំ… មជ្ឈិមំ… បណីតំ… វីរិយាធិបតេយ្យំ ហីនំ… មជ្ឈិមំ… បណីតំ… ចិត្តាធិបតេយ្យំ ហីនំ… មជ្ឈិមំ… បណីតំ… វីមំសាធិបតេយ្យំ ហីនំ… មជ្ឈិមំ… បណីតំ សុរាមេរយមជ្ជបមាទដ្ឋានា វិរមន្តស្ស យា តស្មិំ សមយេ សុរាមេរយមជ្ជបមាទដ្ឋានា អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។ អវសេសា ធម្មា វេរមណិយា សម្បយុត្តា …បេ។… អវសេសា ធម្មា ចេតនាយ សម្បយុត្តា…បេ។… ផស្សោ…បេ។… បគ្គាហោ អវិក្ខេបោ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។>
    text <៧១១>, <តត្ថ កតមំ សុរាមេរយមជ្ជបមាទដ្ឋានា វេរមណី សិក្ខាបទំ។ យស្មិំ សមយេ កាមាវចរេ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ សសង្ខារេន…បេ។… សោមនស្សសហគតំ ញាណវិប្បយុត្តំ…បេ។… សោមនស្សសហគតំ ញាណវិប្បយុត្តំ សសង្ខារេន…បេ។… ឧបេក្ខាសហគតំ ញាណសម្បយុត្តំ…បេ។… ឧបេក្ខាសហគតំ ញាណសម្បយុត្តំ សសង្ខារេន…បេ។… ឧបេក្ខាសហគតំ ញាណវិប្បយុត្តំ…បេ។… ឧបេក្ខាសហគតំ ញាណវិប្បយុត្តំ សសង្ខារេន ហីនំ… មជ្ឈិមំ… បណីតំ… ឆន្ទាធិបតេយ្យំ… វីរិយាធិបតេយ្យំ… ចិត្តាធិបតេយ្យំ… ឆន្ទាធិបតេយ្យំ ហីនំ… មជ្ឈិមំ… បណីតំ… វីរិយាធិបតេយ្យំ ហីនំ… មជ្ឈិមំ… បណីតំ… ចិត្តាធិបតេយ្យំ ហីនំ… មជ្ឈិមំ បណីតំ សុរាមេរយមជ្ជបមាទដ្ឋានា វិរមន្តស្ស យា តស្មិំ សមយេ សុរាមេរយមជ្ជបមាទដ្ឋានា អារតិ វិរតិ បដិវិរតិ វេរមណី អកិរិយា អករណំ អនជ្ឈាបត្តិ វេលាអនតិក្កមោ សេតុឃាតោ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។ អវសេសា ធម្មា វេរមណិយា សម្បយុត្តា…បេ។… អវសេសា ធម្មា ចេតនាយ សម្បយុត្តា…បេ។… ផស្សោ…បេ។… បគ្គាហោ អវិក្ខេបោ ឥទំ វុច្ចតិ សុរាមេរយមជ្ជបមាទដ្ឋានា វេរមណី សិក្ខាបទំ។>
    text <៧១២>, <កតមេ ធម្មា សិក្ខា។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ រូបារម្មណំ វា…បេ។… ធម្មារម្មណំ វា យំ យំ វា បនារព្ភ តស្មិំ សមយេ ផស្សោ ហោតិ…បេ។… អវិក្ខេបោ ហោតិ។ ឥមេ ធម្មា សិក្ខា។>
    text <កតមេ ធម្មា សិក្ខា។ យស្មិំ សមយេ កាមាវចរំ កុសលំ ចិត្តំ ឧប្បន្នំ ហោតិ សោមនស្សសហគតំ ញាណសម្បយុត្តំ សសង្ខារេន…បេ។… សោមនស្សសហគតំ ញាណវិប្បយុត្តំ…បេ។… សោមនស្សសហគតំ ញាណវិប្បយុត្តំ សសង្ខារេន…បេ។… ឧបេក្ខាសហគតំ ញាណសម្បយុត្តំ…បេ។… ឧបេក្ខាសហគតំ ញាណសម្បយុត្តំ សសង្ខារេន…បេ។… ឧបេក្ខាសហគតំ ញាណវិប្បយុត្តំ…បេ។… ឧបេក្ខាសហគតំ ញាណវិប្បយុត្តំ សសង្ខារេន រូបារម្មណំ វា…បេ។… ធម្មារម្មណំ វា យំ យំ វា បនារព្ភ តស្មិំ សមយេ ផស្សោ ហោតិ…បេ។… អវិក្ខេបោ ហោតិ។ ឥមេ ធម្មា សិក្ខា។>
    text <៧១៣>, <កតមេ ធម្មា សិក្ខា។ យស្មិំ សមយេ រូបូបបត្តិយា មគ្គំ ភាវេតិ…បេ។… អរូបូបបត្តិយា មគ្គំ ភាវេតិ…បេ។… លោកុត្តរំ ឈានំ ភាវេតិ និយ្យានិកំ អបចយគាមិំ ទិដ្ឋិគតានំ បហានាយ បឋមាយ ភូមិយា បត្តិយា វិវិច្ចេវ កាមេហិ…បេ។… បឋមំ ឈានំ ឧបសម្បជ្ជ វិហរតិ ទុក្ខបដិបទំ ទន្ធាភិញ្ញំ តស្មិំ សមយេ ផស្សោ ហោតិ…បេ។… អវិក្ខេបោ ហោតិ។ ឥមេ ធម្មា សិក្ខា។>
    stand <អភិធម្មភាជនីយំ។>
  text <២។ បញ្ហាបុច្ឆកំ>
    text <៧១៤>, <បញ្ច សិក្ខាបទានិ បាណាតិបាតា វេរមណី សិក្ខាបទំ អទិន្នាទានា វេរមណី សិក្ខាបទំ កាមេសុមិច្ឆាចារា វេរមណី សិក្ខាបទំ មុសាវាទា វេរមណី សិក្ខាបទំ សុរាមេរយមជ្ជបមាទដ្ឋានា វេរមណី សិក្ខាបទំ។>
    text <៧១៥>, <បញ្ចន្នំ សិក្ខាបទានំ កតិ កុសលា កតិ អកុសលា កតិ អព្យាកតា…បេ។… កតិ សរណា កតិ អរណា។>
    text <១។ តិកំ>
      text <៧១៦>, <កុសលាយេវ។ សិយា សុខាយ វេទនាយ សម្បយុត្តា សិយា អទុក្ខមសុខាយ វេទនាយ សម្បយុត្តា វិបាកធម្មធម្មា អនុបាទិន្នុបាទានិយា អសំកិលិដ្ឋសំកិលេសិកា សវិតក្កសវិចារា សិយា បីតិសហគតា សិយា សុខសហគតា សិយា ឧបេក្ខាសហគតា។>
      text <នេវ ទស្សនេន ន ភាវនាយ បហាតព្ពា នេវ ទស្សនេន ន ភាវនាយ បហាតព្ពហេតុកា អាចយគាមិនោ នេវសេក្ខនាសេក្ខា បរិត្តា បរិត្តារម្មណា មជ្ឈិមា អនិយតា ន វត្តព្ពា មគ្គារម្មណាតិបិ មគ្គហេតុកាតិបិ មគ្គាធិបតិនោតិបិ។ សិយា ឧប្បន្នា សិយា អនុប្បន្នា ន វត្តព្ពា ឧប្បាទិនោតិ សិយា អតីតា សិយា អនាគតា សិយា បច្ចុប្បន្នា បច្ចុប្បន្នារម្មណា សិយា អជ្ឈត្តា សិយា ពហិទ្ធា សិយា អជ្ឈត្តពហិទ្ធា ពហិទ្ធារម្មណា អនិទស្សនអប្បដិឃា។>
    text <២។ ទុកំ>
      text <៧១៧>, <ន ហេតូ សហេតុកា ហេតុសម្បយុត្តា។ ន វត្តព្ពា ហេតូ ចេវ សហេតុកា ចាតិ សហេតុកា ចេវ ន ច ហេតូ ន វត្តព្ពា ហេតូ ចេវ ហេតុសម្បយុត្តា ចាតិ ហេតុសម្បយុត្តា ចេវ ន ច ហេតូ ន ហេតុ សហេតូកា សប្បច្ចយា សង្ខតា អនិទស្សនា អប្បដិឃា អរូបា លោកិយា កេនចិ វិញ្ញេយ្យា កេនចិ ន វិញ្ញេយ្យា។>
      text <នោ អាសវា សាសវា អាសវវិប្បយុត្តា ន វត្តព្ពា អាសវា ចេវ សាសវា ចាតិ សាសវា ចេវ នោ ច អាសវា ន វត្តព្ពា អាសវា ចេវ អាសវសម្បយុត្តា ចាតិបិ អាសវសម្បយុត្តា ចេវ នោ ច អាសវាតិបិ។ អាសវវិប្បយុត្តា សាសវា នោ សំយោជនា…បេ។… នោ គន្ថា…បេ។… នោ ឱឃា…បេ។… នោ យោគា…បេ។… នោ នីវរណា…បេ។… នោ បរាមាសា…បេ។… សារម្មណា នោ ចិត្តា ចេតសិកា ចិត្តសម្បយុត្តា ចិត្តសំសដ្ឋា ចិត្តសមុដ្ឋានា ចិត្តសហភុនោ ចិត្តានុបរិវត្តិនោ ចិត្តសំសដ្ឋសមុដ្ឋានា ចិត្តសំសដ្ឋសមុដ្ឋានសហភុនោ ចិត្តសំសដ្ឋសមុដ្ឋានានុបរិវត្តិនោ ពាហិរា នោ ឧបាទា អនុបាទិន្នា នោ ឧបាទានា…បេ។… នោ កិលេសា។>
      text <ន ទស្សនេន បហាតព្ពា ន ភាវនាយបហាតព្ពា ន ទស្សនេន បហាតព្ពហេតុកា ន ភាវនាយ បហាតព្ពហេតុកា សវិតក្កា សវិចារា សិយា សប្បីតិកា សិយា អប្បីតិកា សិយា បីតិសហគតា សិយា ន បីតិសហគតា សិយា សុខសហគតា សិយា ន សុខសហគតា សិយា ឧបេក្ខាសហគតា សិយា ន ឧបេក្ខាសហគតា កាមាវចរា ន រូបាវចរា ន អរូបាវចរា បរិយាបន្នា អនិយ្យានិកា អនិយតា សឧត្តរា អរណាតិ។>
      stand <បញ្ហាបុច្ឆកំ។>
      stand <សិក្ខាបទវិភង្គោ និដ្ឋិតោ។>
