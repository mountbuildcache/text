text <மஹாஸுதஸ்ஸனஸுத்தங்>
  text <241>, <ஏவங் மே ஸுதங் ஏகங் ஸமயங் பகவா குஸினாராயங் விஹரதி உபவத்தனே மல்லானங் ஸாலவனே அந்தரேன யமகஸாலானங் பரினிப்பானஸமயே அத கோ ஆயஸ்மா ஆனந்தோ யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ ஆயஸ்மா ஆனந்தோ பகவந்தங் ஏததவோச மா பந்தே பகவா இமஸ்மிங் குத்தகனகரகே உஜ்ஜங்கலனகரகே ஸாகானகரகே பரினிப்பாயி ஸந்தி பந்தே அஞ்ஞானி மஹானகரானி ஸெய்யதிதங் சம்பா ராஜகஹங் ஸாவத்தி ஸாகேதங் கோஸம்பீ பாராணஸீ எத்த பகவா பரினிப்பாயது எத்த பஹூ கத்தியமஹாஸாலா ப்ராஹ்மணமஹாஸாலா கஹபதிமஹாஸாலா ததாகதே அபிப்பஸன்னா தே ததாகதஸ்ஸ ஸரீரபூஜங் கரிஸ்ஸந்தீதி>
  text <242>, <மா ஹேவங் ஆனந்த அவச மா ஹேவங் ஆனந்த அவச குத்தகனகரகங் உஜ்ஜங்கலனகரகங் ஸாகானகரகந்தி>
  text <குஸாவதீராஜதானீ>
    text <பூதபுப்பங் ஆனந்த ராஜா மஹாஸுதஸ்ஸனோ நாம அஹோஸி கத்தியோ முத்தாவஸித்தோ சாதுரந்தோ விஜிதாவீ ஜனபதத்தாவரியப்பத்தோ ரஞ்ஞோ ஆனந்த மஹாஸுதஸ்ஸனஸ்ஸ அயங் குஸினாரா குஸாவதீ நாம ராஜதானீ அஹோஸி புரத்திமேன ச பச்சிமேன ச த்வாதஸயோஜனானி ஆயாமேன உத்தரேன ச தக்கிணேன ச ஸத்தயோஜனானி வித்தாரேன குஸாவதீ ஆனந்த ராஜதானீ இத்தா சேவ அஹோஸி பீதா ச பஹுஜனா ச ஆகிண்ணமனுஸ்ஸா ச ஸுபிக்கா ச ஸெய்யதாபி ஆனந்த தேவானங் ஆளகமந்தா நாம ராஜதானீ இத்தா சேவ ஹோதி பீதா ச பஹுஜனா ச ஆகிண்ணயக்கா ச ஸுபிக்கா ச ஏவமேவ கோ ஆனந்த குஸாவதீ ராஜதானீ இத்தா சேவ அஹோஸி பீதா ச பஹுஜனா ச ஆகிண்ணமனுஸ்ஸா ச ஸுபிக்கா ச குஸாவதீ ஆனந்த ராஜதானீ தஸஹி ஸத்தேஹி அவிவித்தா அஹோஸி திவா சேவ ரத்திஞ்ச ஸெய்யதிதங் ஹத்திஸத்தேன அஸ்ஸஸத்தேன ரதஸத்தேன பேரிஸத்தேன முதிங்கஸத்தேன வீணாஸத்தேன கீதஸத்தேன ஸங்கஸத்தேன ஸம்மஸத்தேன பாணிதாளஸத்தேன அஸ்னாத பிவத காததாதி தஸமேன ஸத்தேன>
    text <குஸாவதீ ஆனந்த ராஜதானீ ஸத்தஹி பாகாரேஹி பரிக்கித்தா அஹோஸி ஏகோ பாகாரோ ஸோவண்ணமயோ ஏகோ ரூபியமயோ ஏகோ வேளுரியமயோ ஏகோ பலிகமயோ ஏகோ லோஹிதங்கமயோ ஏகோ மஸாரகல்லமயோ ஏகோ ஸப்பரதனமயோ குஸாவதியா ஆனந்த ராஜதானியா சதுன்னங் வண்ணானங் த்வாரானி அஹேஸுங் ஏகங் த்வாரங் ஸோவண்ணமயங் ஏகங் ரூபியமயங் ஏகங் வேளுரியமயங் ஏகங் பலிகமயங் ஏகேகஸ்மிங் த்வாரே ஸத்த ஸத்த ஏஸிகா நிகாதா அஹேஸுங் திபோரிஸங்கா திபோரிஸனிகாதா த்வாதஸபோரிஸா உப்பேதேன ஏகா ஏஸிகா ஸோவண்ணமயா ஏகா ரூபியமயா ஏகா வேளுரியமயா ஏகா பலிகமயா ஏகா லோஹிதங்கமயா ஏகா மஸாரகல்லமயா ஏகா ஸப்பரதனமயா குஸாவதீ ஆனந்த ராஜதானீ ஸத்தஹி தாலபந்தீஹி பரிக்கித்தா அஹோஸி ஏகா தாலபந்தி ஸோவண்ணமயா ஏகா ரூபியமயா ஏகா வேளுரியமயா ஏகா பலிகமயா ஏகா லோஹிதங்கமயா ஏகா மஸாரகல்லமயா ஏகா ஸப்பரதனமயா ஸோவண்ணமயஸ்ஸ தாலஸ்ஸ ஸோவண்ணமயோ கந்தோ அஹோஸி ரூபியமயானி பத்தானி ச பலானி ச ரூபியமயஸ்ஸ தாலஸ்ஸ ரூபியமயோ கந்தோ அஹோஸி ஸோவண்ணமயானி பத்தானி ச பலானி ச வேளுரியமயஸ்ஸ தாலஸ்ஸ வேளுரியமயோ கந்தோ அஹோஸி பலிகமயானி பத்தானி ச பலானி ச பலிகமயஸ்ஸ தாலஸ்ஸ பலிகமயோ கந்தோ அஹோஸி வேளுரியமயானி பத்தானி ச பலானி ச லோஹிதங்கமயஸ்ஸ தாலஸ்ஸ லோஹிதங்கமயோ கந்தோ அஹோஸி மஸாரகல்லமயானி பத்தானி ச பலானி ச மஸாரகல்லமயஸ்ஸ தாலஸ்ஸ மஸாரகல்லமயோ கந்தோ அஹோஸி லோஹிதங்கமயானி பத்தானி ச பலானி ச ஸப்பரதனமயஸ்ஸ தாலஸ்ஸ ஸப்பரதனமயோ கந்தோ அஹோஸி ஸப்பரதனமயானி பத்தானி ச பலானி ச தாஸங் கோ பனானந்த தாலபந்தீனங் வாதேரிதானங் ஸத்தோ அஹோஸி வக்கு ச ரஜனீயோ ச கமனீயோ ச மதனீயோ ச ஸெய்யதாபி ஆனந்த பஞ்சங்கிகஸ்ஸ தூரியஸ்ஸ ஸுவினீதஸ்ஸ ஸுப்படிதாளிதஸ்ஸ ஸுகுஸலேஹி ஸமன்னாஹதஸ்ஸ ஸத்தோ ஹோதி வக்கு ச ரஜனீயோ ச கமனீயோ ச மதனீயோ ச ஏவமேவ கோ ஆனந்த தாஸங் தாலபந்தீனங் வாதேரிதானங் ஸத்தோ அஹோஸி வக்கு ச ரஜனீயோ ச கமனீயோ ச மதனீயோ ச யே கோ பனானந்த தேன ஸமயேன குஸாவதியா ராஜதானியா துத்தா அஹேஸுங் ஸொண்டா பிபாஸா தே தாஸங் தாலபந்தீனங் வாதேரிதானங் ஸத்தேன பரிசாரேஸுங்>
  text <சக்கரதனங்>
    text <243>, <ராஜா ஆனந்த மஹாஸுதஸ்ஸனோ ஸத்தஹி ரதனேஹி ஸமன்னாகதோ அஹோஸி சதூஹி ச இத்தீஹி கதமேஹி ஸத்தஹி இதானந்த ரஞ்ஞோ மஹாஸுதஸ்ஸனஸ்ஸ ததஹுபோஸதே பன்னரஸே ஸீஸங்ன்ஹாதஸ்ஸ உபோஸதிகஸ்ஸ உபரிபாஸாதவரகதஸ்ஸ திப்பங் சக்கரதனங் பாதுரஹோஸி ஸஹஸ்ஸாரங் ஸனேமிகங் ஸனாபிகங் ஸப்பாகாரபரிபூரங் திஸ்வா ரஞ்ஞோ மஹாஸுதஸ்ஸனஸ்ஸ ஏததஹோஸி ஸுதங் கோ பனேதங் யஸ்ஸ ரஞ்ஞோ கத்தியஸ்ஸ முத்தாவஸித்தஸ்ஸ ததஹுபோஸதே பன்னரஸே ஸீஸங்ன்ஹாதஸ்ஸ உபோஸதிகஸ்ஸ உபரிபாஸாதவரகதஸ்ஸ திப்பங் சக்கரதனங் பாதுபவதி ஸஹஸ்ஸாரங் ஸனேமிகங் ஸனாபிகங் ஸப்பாகாரபரிபூரங் ஸோ ஹோதி ராஜா சக்கவத்தீதி அஸ்ஸங் நு கோ அஹங் ராஜா சக்கவத்தீதி>
    text <244>, <அத கோ ஆனந்த ராஜா மஹாஸுதஸ்ஸனோ உட்டாயாஸனா ஏகங்ஸங் உத்தராஸங்கங் கரித்வா வாமேன ஹத்தேன ஸுவண்ணபிங்காரங் கஹெத்வா தக்கிணேன ஹத்தேன சக்கரதனங் அப்புக்கிரி பவத்தது பவங் சக்கரதனங் அபிவிஜினாது பவங் சக்கரதனந்தி அத கோ தங் ஆனந்த சக்கரதனங் புரத்திமங் திஸங் பவத்தி அன்வதேவ ராஜா மஹாஸுதஸ்ஸனோ ஸத்திங் சதுரங்கினியா ஸேனாய யஸ்மிங் கோ பனானந்த பதேஸே சக்கரதனங் பதிட்டாஸி தத்த ராஜா மஹாஸுதஸ்ஸனோ வாஸங் உபகச்சி ஸத்திங் சதுரங்கினியா ஸேனாய யே கோ பனானந்த புரத்திமாய திஸாய படிராஜானோ தே ராஜானங் மஹாஸுதஸ்ஸனங் உபஸங்கமித்வா ஏவமாஹங்ஸு ஏஹி கோ மஹாராஜ ஸ்வாகதங் தே மஹாராஜ ஸகங் தே மஹாராஜ அனுஸாஸ மஹாராஜாதி ராஜா மஹாஸுதஸ்ஸனோ ஏவமாஹ பாணோ ந ஹந்தப்போ அதின்னங் ந ஆதாதப்பங் காமேஸு மிச்சா ந சரிதப்பா முஸா ந பணிதப்பா மஜ்ஜங் ந பாதப்பங் யதாபுத்தஞ்ச புஞ்ஜதாதி யே கோ பனானந்த புரத்திமாய திஸாய படிராஜானோ தே ரஞ்ஞோ மஹாஸுதஸ்ஸனஸ்ஸ அனுயந்தா அஹேஸுங் அத கோ தங் ஆனந்த சக்கரதனங் புரத்திமங் ஸமுத்தங் அஜ்ஜோகாஹெத்வா பச்சுத்தரித்வா தக்கிணங் திஸங் பவத்திபே தக்கிணங் ஸமுத்தங் அஜ்ஜோகாஹெத்வா பச்சுத்தரித்வா பச்சிமங் திஸங் பவத்திபே பச்சிமங் ஸமுத்தங் அஜ்ஜோகாஹெத்வா பச்சுத்தரித்வா உத்தரங் திஸங் பவத்தி அன்வதேவ ராஜா மஹாஸுதஸ்ஸனோ ஸத்திங் சதுரங்கினியா ஸேனாய யஸ்மிங் கோ பனானந்த பதேஸே சக்கரதனங் பதிட்டாஸி தத்த ராஜா மஹாஸுதஸ்ஸனோ வாஸங் உபகச்சி ஸத்திங் சதுரங்கினியா ஸேனாய யே கோ பனானந்த உத்தராய திஸாய படிராஜானோ தே ராஜானங் மஹாஸுதஸ்ஸனங் உபஸங்கமித்வா ஏவமாஹங்ஸு ஏஹி கோ மஹாராஜ ஸ்வாகதங் தே மஹாராஜ ஸகங் தே மஹாராஜ அனுஸாஸ மஹாராஜாதி ராஜா மஹாஸுதஸ்ஸனோ ஏவமாஹ பாணோ ந ஹந்தப்போ அதின்னங் ந ஆதாதப்பங் காமேஸு மிச்சா ந சரிதப்பா முஸா ந பணிதப்பா மஜ்ஜங் ந பாதப்பங் யதாபுத்தஞ்ச புஞ்ஜதாதி யே கோ பனானந்த உத்தராய திஸாய படிராஜானோ தே ரஞ்ஞோ மஹாஸுதஸ்ஸனஸ்ஸ அனுயந்தா அஹேஸுங்>
    text <245>, <அத கோ தங் ஆனந்த சக்கரதனங் ஸமுத்தபரியந்தங் பதவிங் அபிவிஜினித்வா குஸாவதிங் ராஜதானிங் பச்சாகந்த்வா ரஞ்ஞோ மஹாஸுதஸ்ஸனஸ்ஸ அந்தேபுரத்வாரே அத்தகரணபமுகே அக்காஹதங் மஞ்ஞே அட்டாஸி ரஞ்ஞோ மஹாஸுதஸ்ஸனஸ்ஸ அந்தேபுரங் உபஸோபயமானங் ரஞ்ஞோ ஆனந்த மஹாஸுதஸ்ஸனஸ்ஸ ஏவரூபங் சக்கரதனங் பாதுரஹோஸி>
  text <ஹத்திரதனங்>
    text <246>, <புன சபரங் ஆனந்த ரஞ்ஞோ மஹாஸுதஸ்ஸனஸ்ஸ ஹத்திரதனங் பாதுரஹோஸி ஸப்பஸேதோ ஸத்தப்பதிட்டோ இத்திமா வேஹாஸங்கமோ உபோஸதோ நாம நாகராஜா தங் திஸ்வா ரஞ்ஞோ மஹாஸுதஸ்ஸனஸ்ஸ சித்தங் பஸீதி பத்தகங் வத போ ஹத்தியானங் ஸசே தமதங் உபெய்யாதி அத கோ தங் ஆனந்த ஹத்திரதனங் ஸெய்யதாபி நாம கந்தஹத்தாஜானியோ தீகரத்தங் ஸுபரிதந்தோ ஏவமேவ தமதங் உபகச்சி பூதபுப்பங் ஆனந்த ராஜா மஹாஸுதஸ்ஸனோ தமேவ ஹத்திரதனங் வீமங்ஸமானோ புப்பண்ஹஸமயங் அபிருஹித்வா ஸமுத்தபரியந்தங் பதவிங் அனுயாயித்வா குஸாவதிங் ராஜதானிங் பச்சாகந்த்வா பாதராஸமகாஸி ரஞ்ஞோ ஆனந்த மஹாஸுதஸ்ஸனஸ்ஸ ஏவரூபங் ஹத்திரதனங் பாதுரஹோஸி>
  text <அஸ்ஸரதனங்>
    text <247>, <புன சபரங் ஆனந்த ரஞ்ஞோ மஹாஸுதஸ்ஸனஸ்ஸ அஸ்ஸரதனங் பாதுரஹோஸி ஸப்பஸேதோ காளஸீஸோ முஞ்ஜகேஸோ இத்திமா வேஹாஸங்கமோ வலாஹகோ நாம அஸ்ஸராஜா தங் திஸ்வா ரஞ்ஞோ மஹாஸுதஸ்ஸனஸ்ஸ சித்தங் பஸீதி பத்தகங் வத போ அஸ்ஸயானங் ஸசே தமதங் உபெய்யாதி அத கோ தங் ஆனந்த அஸ்ஸரதனங் ஸெய்யதாபி நாம பத்தோ அஸ்ஸாஜானியோ தீகரத்தங் ஸுபரிதந்தோ ஏவமேவ தமதங் உபகச்சி பூதபுப்பங் ஆனந்த ராஜா மஹாஸுதஸ்ஸனோ தமேவ அஸ்ஸரதனங் வீமங்ஸமானோ புப்பண்ஹஸமயங் அபிருஹித்வா ஸமுத்தபரியந்தங் பதவிங் அனுயாயித்வா குஸாவதிங் ராஜதானிங் பச்சாகந்த்வா பாதராஸமகாஸி ரஞ்ஞோ ஆனந்த மஹாஸுதஸ்ஸனஸ்ஸ ஏவரூபங் அஸ்ஸரதனங் பாதுரஹோஸி>
  text <மணிரதனங்>
    text <248>, <புன சபரங் ஆனந்த ரஞ்ஞோ மஹாஸுதஸ்ஸனஸ்ஸ மணிரதனங் பாதுரஹோஸி ஸோ அஹோஸி மணி வேளுரியோ ஸுபோ ஜாதிமா அட்டங்ஸோ ஸுபரிகம்மகதோ அச்சோ விப்பஸன்னோ அனாவிலோ ஸப்பாகாரஸம்பன்னோ தஸ்ஸ கோ பனானந்த மணிரதனஸ்ஸ ஆபா ஸமந்தா யோஜனங் புடா அஹோஸி பூதபுப்பங் ஆனந்த ராஜா மஹாஸுதஸ்ஸனோ தமேவ மணிரதனங் வீமங்ஸமானோ சதுரங்கினிங் ஸேனங் ஸன்னய்ஹித்வா மணிங் தஜக்கங் ஆரோபெத்வா ரத்தந்தகாரதிமிஸாய பாயாஸி யே கோ பனானந்த ஸமந்தா காமா அஹேஸுங் தே தேனோபாஸேன கம்மந்தே பயோஜேஸுங் திவாதி மஞ்ஞமானா ரஞ்ஞோ ஆனந்த மஹாஸுதஸ்ஸனஸ்ஸ ஏவரூபங் மணிரதனங் பாதுரஹோஸி>
  text <இத்திரதனங்>
    text <249>, <புன சபரங் ஆனந்த ரஞ்ஞோ மஹாஸுதஸ்ஸனஸ்ஸ இத்திரதனங் பாதுரஹோஸி அபிரூபா தஸ்ஸனீயா பாஸாதிகா பரமாய வண்ணபொக்கரதாய ஸமன்னாகதா நாதிதீகா நாதிரஸ்ஸா நாதிகிஸா நாதிதூலா நாதிகாளிகா நாச்சோதாதா அதிக்கந்தா மானுஸிவண்ணங் அப்பத்தா திப்பவண்ணங் தஸ்ஸ கோ பனானந்த இத்திரதனஸ்ஸ ஏவரூபோ காயஸம்பஸ்ஸோ ஹோதி ஸெய்யதாபி நாம தூலபிசுனோ வா கப்பாஸபிசுனோ வா தஸ்ஸ கோ பனானந்த இத்திரதனஸ்ஸ ஸீதே உண்ஹானி கத்தானி ஹொந்தி உண்ஹே ஸீதானி தஸ்ஸ கோ பனானந்த இத்திரதனஸ்ஸ காயதோ சந்தனகந்தோ வாயதி முகதோ உப்பலகந்தோ தங் கோ பனானந்த இத்திரதனங் ரஞ்ஞோ மஹாஸுதஸ்ஸனஸ்ஸ புப்புட்டாயினீ அஹோஸி பச்சானிபாதினீ கிங்காரபடிஸ்ஸாவினீ மனாபசாரினீ பியவாதினீ தங் கோ பனானந்த இத்திரதனங் ராஜானங் மஹாஸுதஸ்ஸனங் மனஸாபி நோ அதிசரி குதோ பன காயேன ரஞ்ஞோ ஆனந்த மஹாஸுதஸ்ஸனஸ்ஸ ஏவரூபங் இத்திரதனங் பாதுரஹோஸி>
  text <கஹபதிரதனங்>
    text <250>, <புன சபரங் ஆனந்த ரஞ்ஞோ மஹாஸுதஸ்ஸனஸ்ஸ கஹபதிரதனங் பாதுரஹோஸி தஸ்ஸ கம்மவிபாகஜங் திப்பசக்கு பாதுரஹோஸி யேன நிதிங் பஸ்ஸதி ஸஸ்ஸாமிகம்பி அஸ்ஸாமிகம்பி ஸோ ராஜானங் மஹாஸுதஸ்ஸனங் உபஸங்கமித்வா ஏவமாஹ அப்பொஸ்ஸுக்கோ த்வங் தேவ ஹோஹி அஹங் தே தனேன தனகரணீயங் கரிஸ்ஸாமீதி பூதபுப்பங் ஆனந்த ராஜா மஹாஸுதஸ்ஸனோ தமேவ கஹபதிரதனங் வீமங்ஸமானோ நாவங் அபிருஹித்வா மஜ்ஜே கங்காய நதியா ஸோதங் ஓகாஹித்வா கஹபதிரதனங் ஏததவோச அத்தோ மே கஹபதி ஹிரஞ்ஞஸுவண்ணேனாதி தேன ஹி மஹாராஜ ஏகங் தீரங் நாவா உபேதூதி இதேவ மே கஹபதி அத்தோ ஹிரஞ்ஞஸுவண்ணேனாதி அத கோ தங் ஆனந்த கஹபதிரதனங் உபோஹி ஹத்தேஹி உதகங் ஓமஸித்வா பூரங் ஹிரஞ்ஞஸுவண்ணஸ்ஸ கும்பிங் உத்தரித்வா ராஜானங் மஹாஸுதஸ்ஸனங் ஏததவோச அலமெத்தாவதா மஹாராஜ கதமெத்தாவதா மஹாராஜ பூஜிதமெத்தாவதா மஹாராஜாதி ராஜா மஹாஸுதஸ்ஸனோ ஏவமாஹ அலமெத்தாவதா கஹபதி கதமெத்தாவதா கஹபதி பூஜிதமெத்தாவதா கஹபதீதி ரஞ்ஞோ ஆனந்த மஹாஸுதஸ்ஸனஸ்ஸ ஏவரூபங் கஹபதிரதனங் பாதுரஹோஸி>
  text <பரிணாயகரதனங்>
    text <251>, <புன சபரங் ஆனந்த ரஞ்ஞோ மஹாஸுதஸ்ஸனஸ்ஸ பரிணாயகரதனங் பாதுரஹோஸி பண்டிதோ வியத்தோ மேதாவீ படிபலோ ராஜானங் மஹாஸுதஸ்ஸனங் உபயாபேதப்பங் உபயாபேதுங் அபயாபேதப்பங் அபயாபேதுங் டபேதப்பங் டபேதுங் ஸோ ராஜானங் மஹாஸுதஸ்ஸனங் உபஸங்கமித்வா ஏவமாஹ அப்பொஸ்ஸுக்கோ த்வங் தேவ ஹோஹி அஹமனுஸாஸிஸ்ஸாமீதி ரஞ்ஞோ ஆனந்த மஹாஸுதஸ்ஸனஸ்ஸ ஏவரூபங் பரிணாயகரதனங் பாதுரஹோஸி>
    text <ராஜா ஆனந்த மஹாஸுதஸ்ஸனோ இமேஹி ஸத்தஹி ரதனேஹி ஸமன்னாகதோ அஹோஸி>
  text <சதுஇத்திஸமன்னாகதோ>
    text <252>, <ராஜா ஆனந்த மஹாஸுதஸ்ஸனோ சதூஹி இத்தீஹி ஸமன்னாகதோ அஹோஸி கதமாஹி சதூஹி இத்தீஹி இதானந்த ராஜா மஹாஸுதஸ்ஸனோ அபிரூபோ அஹோஸி தஸ்ஸனீயோ பாஸாதிகோ பரமாய வண்ணபொக்கரதாய ஸமன்னாகதோ அதிவிய அஞ்ஞேஹி மனுஸ்ஸேஹி ராஜா ஆனந்த மஹாஸுதஸ்ஸனோ இமாய படமாய இத்தியா ஸமன்னாகதோ அஹோஸி>
    text <புன சபரங் ஆனந்த ராஜா மஹாஸுதஸ்ஸனோ தீகாயுகோ அஹோஸி சிரட்டிதிகோ அதிவிய அஞ்ஞேஹி மனுஸ்ஸேஹி ராஜா ஆனந்த மஹாஸுதஸ்ஸனோ இமாய துதியாய இத்தியா ஸமன்னாகதோ அஹோஸி>
    text <புன சபரங் ஆனந்த ராஜா மஹாஸுதஸ்ஸனோ அப்பாபாதோ அஹோஸி அப்பாதங்கோ ஸமவேபாகினியா கஹணியா ஸமன்னாகதோ நாதிஸீதாய நாச்சுண்ஹாய அதிவிய அஞ்ஞேஹி மனுஸ்ஸேஹி ராஜா ஆனந்த மஹாஸுதஸ்ஸனோ இமாய ததியாய இத்தியா ஸமன்னாகதோ அஹோஸி>
    text <புன சபரங் ஆனந்த ராஜா மஹாஸுதஸ்ஸனோ ப்ராஹ்மணகஹபதிகானங் பியோ அஹோஸி மனாபோ ஸெய்யதாபி ஆனந்த பிதா புத்தானங் பியோ ஹோதி மனாபோ ஏவமேவ கோ ஆனந்த ராஜா மஹாஸுதஸ்ஸனோ ப்ராஹ்மணகஹபதிகானங் பியோ அஹோஸி மனாபோ ரஞ்ஞோபி ஆனந்த மஹாஸுதஸ்ஸனஸ்ஸ ப்ராஹ்மணகஹபதிகா பியா அஹேஸுங் மனாபா ஸெய்யதாபி ஆனந்த பிது புத்தா பியா ஹொந்தி மனாபா ஏவமேவ கோ ஆனந்த ரஞ்ஞோபி மஹாஸுதஸ்ஸனஸ்ஸ ப்ராஹ்மணகஹபதிகா பியா அஹேஸுங் மனாபா>
    text <பூதபுப்பங் ஆனந்த ராஜா மஹாஸுதஸ்ஸனோ சதுரங்கினியா ஸேனாய உய்யானபூமிங் நிய்யாஸி அத கோ ஆனந்த ப்ராஹ்மணகஹபதிகா ராஜானங் மஹாஸுதஸ்ஸனங் உபஸங்கமித்வா ஏவமாஹங்ஸு அதரமானோ தேவ யாஹி யதா தங் மயங் சிரதரங் பஸ்ஸெய்யாமாதி ராஜாபி ஆனந்த மஹாஸுதஸ்ஸனோ ஸாரதிங் ஆமந்தேஸி அதரமானோ ஸாரதி ரதங் பேஸேஹி யதா அஹங் ப்ராஹ்மணகஹபதிகே சிரதரங் பஸ்ஸெய்யந்தி ராஜா ஆனந்த மஹாஸுதஸ்ஸனோ இமாய சதுத்தியா இத்தியா ஸமன்னாகதோ அஹோஸி ராஜா ஆனந்த மஹாஸுதஸ்ஸனோ இமாஹி சதூஹி இத்தீஹி ஸமன்னாகதோ அஹோஸி>
  text <தம்மபாஸாதபொக்கரணீ>
    text <253>, <அத கோ ஆனந்த ரஞ்ஞோ மஹாஸுதஸ்ஸனஸ்ஸ ஏததஹோஸி யங்னூனாஹங் இமாஸு தாலந்தரிகாஸு தனுஸதே தனுஸதே பொக்கரணியோ மாபெய்யந்தி>
    text <மாபேஸி கோ ஆனந்த ராஜா மஹாஸுதஸ்ஸனோ தாஸு தாலந்தரிகாஸு தனுஸதே தனுஸதே பொக்கரணியோ தா கோ பனானந்த பொக்கரணியோ சதுன்னங் வண்ணானங் இட்டகாஹி சிதா அஹேஸுங் ஏகா இட்டகா ஸோவண்ணமயா ஏகா ரூபியமயா ஏகா வேளுரியமயா ஏகா பலிகமயா>
    text <தாஸு கோ பனானந்த பொக்கரணீஸு சத்தாரி சத்தாரி ஸோபானானி அஹேஸுங் சதுன்னங் வண்ணானங் ஏகங் ஸோபானங் ஸோவண்ணமயங் ஏகங் ரூபியமயங் ஏகங் வேளுரியமயங் ஏகங் பலிகமயங் ஸோவண்ணமயஸ்ஸ ஸோபானஸ்ஸ ஸோவண்ணமயா தம்பா அஹேஸுங் ரூபியமயா ஸூசியோ ச உண்ஹீஸஞ்ச ரூபியமயஸ்ஸ ஸோபானஸ்ஸ ரூபியமயா தம்பா அஹேஸுங் ஸோவண்ணமயா ஸூசியோ ச உண்ஹீஸஞ்ச வேளுரியமயஸ்ஸ ஸோபானஸ்ஸ வேளுரியமயா தம்பா அஹேஸுங் பலிகமயா ஸூசியோ ச உண்ஹீஸஞ்ச பலிகமயஸ்ஸ ஸோபானஸ்ஸ பலிகமயா தம்பா அஹேஸுங் வேளுரியமயா ஸூசியோ ச உண்ஹீஸஞ்ச தா கோ பனானந்த பொக்கரணியோ த்வீஹி வேதிகாஹி பரிக்கித்தா அஹேஸுங் ஏகா வேதிகா ஸோவண்ணமயா ஏகா ரூபியமயா ஸோவண்ணமயாய வேதிகாய ஸோவண்ணமயா தம்பா அஹேஸுங் ரூபியமயா ஸூசியோ ச உண்ஹீஸஞ்ச ரூபியமயாய வேதிகாய ரூபியமயா தம்பா அஹேஸுங் ஸோவண்ணமயா ஸூசியோ ச உண்ஹீஸஞ்ச அத கோ ஆனந்த ரஞ்ஞோ மஹாஸுதஸ்ஸனஸ்ஸ ஏததஹோஸி யங்னூனாஹங் இமாஸு பொக்கரணீஸு ஏவரூபங் மாலங் ரோபாபெய்யங் உப்பலங் பதுமங் குமுதங் புண்டரீகங் ஸப்போதுகங் ஸப்பஜனஸ்ஸ அனாவடந்தி ரோபாபேஸி கோ ஆனந்த ராஜா மஹாஸுதஸ்ஸனோ தாஸு பொக்கரணீஸு ஏவரூபங் மாலங் உப்பலங் பதுமங் குமுதங் புண்டரீகங் ஸப்போதுகங் ஸப்பஜனஸ்ஸ அனாவடங்>
    text <254>, <அத கோ ஆனந்த ரஞ்ஞோ மஹாஸுதஸ்ஸனஸ்ஸ ஏததஹோஸி யங்னூனாஹங் இமாஸங் பொக்கரணீனங் தீரே ந்ஹாபகே புரிஸே டபெய்யங் யே ஆகதாகதங் ஜனங் ந்ஹாபெஸ்ஸந்தீதி டபேஸி கோ ஆனந்த ராஜா மஹாஸுதஸ்ஸனோ தாஸங் பொக்கரணீனங் தீரே ந்ஹாபகே புரிஸே யே ஆகதாகதங் ஜனங் ந்ஹாபேஸுங்>
    text <அத கோ ஆனந்த ரஞ்ஞோ மஹாஸுதஸ்ஸனஸ்ஸ ஏததஹோஸி யங்னூனாஹங் இமாஸங் பொக்கரணீனங் தீரே ஏவரூபங் தானங் பட்டபெய்யங் அன்னங் அன்னட்டிகஸ்ஸ பானங் பானட்டிகஸ்ஸ வத்தங் வத்தட்டிகஸ்ஸ யானங் யானட்டிகஸ்ஸ ஸயனங் ஸயனட்டிகஸ்ஸ இத்திங் இத்திட்டிகஸ்ஸ ஹிரஞ்ஞங் ஹிரஞ்ஞட்டிகஸ்ஸ ஸுவண்ணங் ஸுவண்ணட்டிகஸ்ஸாதி பட்டபேஸி கோ ஆனந்த ராஜா மஹாஸுதஸ்ஸனோ தாஸங் பொக்கரணீனங் தீரே ஏவரூபங் தானங் அன்னங் அன்னட்டிகஸ்ஸ பானங் பானட்டிகஸ்ஸ வத்தங் வத்தட்டிகஸ்ஸ யானங் யானட்டிகஸ்ஸ ஸயனங் ஸயனட்டிகஸ்ஸ இத்திங் இத்திட்டிகஸ்ஸ ஹிரஞ்ஞங் ஹிரஞ்ஞட்டிகஸ்ஸ ஸுவண்ணங் ஸுவண்ணட்டிகஸ்ஸ>
    text <255>, <அத கோ ஆனந்த ப்ராஹ்மணகஹபதிகா பஹூதங் ஸாபதெய்யங் ஆதாய ராஜானங் மஹாஸுதஸ்ஸனங் உபஸங்கமித்வா ஏவமாஹங்ஸு இதங் தேவ பஹூதங் ஸாபதெய்யங் தேவஞ்ஞேவ உத்திஸ்ஸ ஆபதங் தங் தேவோ படிக்கண்ஹதூதி அலங் போ மமபிதங் பஹூதங் ஸாபதெய்யங் தம்மிகேன பலினா அபிஸங்கதங் தஞ்ச வோ ஹோது இதோ ச பிய்யோ ஹரதாதி தே ரஞ்ஞா படிக்கித்தா ஏகமந்தங் அபக்கம்ம ஏவங் ஸமசிந்தேஸுங் ந கோ ஏதங் அம்ஹாகங் பதிரூபங் யங் மயங் இமானி ஸாபதெய்யானி புனதேவ ஸகானி கரானி படிஹரெய்யாம யங்னூன மயங் ரஞ்ஞோ மஹாஸுதஸ்ஸனஸ்ஸ நிவேஸனங் மாபெய்யாமாதி தே ராஜானங் மஹாஸுதஸ்ஸனங் உபஸங்கமித்வா ஏவமாஹங்ஸு நிவேஸனங் தே தேவ மாபெஸ்ஸாமாதி அதிவாஸேஸி கோ ஆனந்த ராஜா மஹாஸுதஸ்ஸனோ துண்ஹீபாவேன>
    text <256>, <அத கோ ஆனந்த ஸக்கோ தேவானமிந்தோ ரஞ்ஞோ மஹாஸுதஸ்ஸனஸ்ஸ சேதஸா சேதோபரிவிதக்கமஞ்ஞாய விஸ்ஸகம்மங் தேவபுத்தங் ஆமந்தேஸி ஏஹி த்வங் ஸம்ம விஸ்ஸகம்ம ரஞ்ஞோ மஹாஸுதஸ்ஸனஸ்ஸ நிவேஸனங் மாபேஹி தம்மங் நாம பாஸாதந்தி ஏவங் பத்தந்தவாதி கோ ஆனந்த விஸ்ஸகம்மோ தேவபுத்தோ ஸக்கஸ்ஸ தேவானமிந்தஸ்ஸ படிஸ்ஸுத்வா ஸெய்யதாபி நாம பலவா புரிஸோ ஸமிஞ்ஜிதங் வா பாஹங் பஸாரெய்ய பஸாரிதங் வா பாஹங் ஸமிஞ்ஜெய்ய ஏவமேவ தேவேஸு தாவதிங்ஸேஸு அந்தரஹிதோ ரஞ்ஞோ மஹாஸுதஸ்ஸனஸ்ஸ புரதோ பாதுரஹோஸி அத கோ ஆனந்த விஸ்ஸகம்மோ தேவபுத்தோ ராஜானங் மஹாஸுதஸ்ஸனங் ஏததவோச நிவேஸனங் தே தேவ மாபெஸ்ஸாமி தம்மங் நாம பாஸாதந்தி அதிவாஸேஸி கோ ஆனந்த ராஜா மஹாஸுதஸ்ஸனோ துண்ஹீபாவேன>
    text <மாபேஸி கோ ஆனந்த விஸ்ஸகம்மோ தேவபுத்தோ ரஞ்ஞோ மஹாஸுதஸ்ஸனஸ்ஸ நிவேஸனங் தம்மங் நாம பாஸாதங் தம்மோ ஆனந்த பாஸாதோ புரத்திமேன பச்சிமேன ச யோஜனங் ஆயாமேன அஹோஸி உத்தரேன தக்கிணேன ச அட்டயோஜனங் வித்தாரேன தம்மஸ்ஸ ஆனந்த பாஸாதஸ்ஸ திபோரிஸங் உச்சதரேன வத்து சிதங் அஹோஸி சதுன்னங் வண்ணானங் இட்டகாஹி ஏகா இட்டகா ஸோவண்ணமயா ஏகா ரூபியமயா ஏகா வேளுரியமயா ஏகா பலிகமயா>
    text <தம்மஸ்ஸ ஆனந்த பாஸாதஸ்ஸ சதுராஸீதி தம்பஸஹஸ்ஸானி அஹேஸுங் சதுன்னங் வண்ணானங் ஏகோ தம்போ ஸோவண்ணமயோ ஏகோ ரூபியமயோ ஏகோ வேளுரியமயோ ஏகோ பலிகமயோ தம்மோ ஆனந்த பாஸாதோ சதுன்னங் வண்ணானங் பலகேஹி ஸந்ததோ அஹோஸி ஏகங் பலகங் ஸோவண்ணமயங் ஏகங் ரூபியமயங் ஏகங் வேளுரியமயங் ஏகங் பலிகமயங்>
    text <தம்மஸ்ஸ ஆனந்த பாஸாதஸ்ஸ சதுவீஸதி ஸோபானானி அஹேஸுங் சதுன்னங் வண்ணானங் ஏகங் ஸோபானங் ஸோவண்ணமயங் ஏகங் ரூபியமயங் ஏகங் வேளுரியமயங் ஏகங் பலிகமயங் ஸோவண்ணமயஸ்ஸ ஸோபானஸ்ஸ ஸோவண்ணமயா தம்பா அஹேஸுங் ரூபியமயா ஸூசியோ ச உண்ஹீஸஞ்ச ரூபியமயஸ்ஸ ஸோபானஸ்ஸ ரூபியமயா தம்பா அஹேஸுங் ஸோவண்ணமயா ஸூசியோ ச உண்ஹீஸஞ்ச வேளுரியமயஸ்ஸ ஸோபானஸ்ஸ வேளுரியமயா தம்பா அஹேஸுங் பலிகமயா ஸூசியோ ச உண்ஹீஸஞ்ச பலிகமயஸ்ஸ ஸோபானஸ்ஸ பலிகமயா தம்பா அஹேஸுங் வேளுரியமயா ஸூசியோ ச உண்ஹீஸஞ்ச>
    text <தம்மே ஆனந்த பாஸாதே சதுராஸீதி கூடாகாரஸஹஸ்ஸானி அஹேஸுங் சதுன்னங் வண்ணானங் ஏகங் கூடாகாரங் ஸோவண்ணமயங் ஏகங் ரூபியமயங் ஏகங் வேளுரியமயங் ஏகங் பலிகமயங் ஸோவண்ணமயே கூடாகாரே ரூபியமயோ பல்லங்கோ பஞ்ஞத்தோ அஹோஸி ரூபியமயே கூடாகாரே ஸோவண்ணமயோ பல்லங்கோ பஞ்ஞத்தோ அஹோஸி வேளுரியமயே கூடாகாரே தந்தமயோ பல்லங்கோ பஞ்ஞத்தோ அஹோஸி பலிகமயே கூடாகாரே ஸாரமயோ பல்லங்கோ பஞ்ஞத்தோ அஹோஸி ஸோவண்ணமயஸ்ஸ கூடாகாரஸ்ஸ த்வாரே ரூபியமயோ தாலோ டிதோ அஹோஸி தஸ்ஸ ரூபியமயோ கந்தோ ஸோவண்ணமயானி பத்தானி ச பலானி ச ரூபியமயஸ்ஸ கூடாகாரஸ்ஸ த்வாரே ஸோவண்ணமயோ தாலோ டிதோ அஹோஸி தஸ்ஸ ஸோவண்ணமயோ கந்தோ ரூபியமயானி பத்தானி ச பலானி ச வேளுரியமயஸ்ஸ கூடாகாரஸ்ஸ த்வாரே பலிகமயோ தாலோ டிதோ அஹோஸி தஸ்ஸ பலிகமயோ கந்தோ வேளுரியமயானி பத்தானி ச பலானி ச பலிகமயஸ்ஸ கூடாகாரஸ்ஸ த்வாரே வேளுரியமயோ தாலோ டிதோ அஹோஸி தஸ்ஸ வேளுரியமயோ கந்தோ பலிகமயானி பத்தானி ச பலானி ச>
    text <257>, <அத கோ ஆனந்த ரஞ்ஞோ மஹாஸுதஸ்ஸனஸ்ஸ ஏததஹோஸி யங்னூனாஹங் மஹாவியூஹஸ்ஸ கூடாகாரஸ்ஸ த்வாரே ஸப்பஸோவண்ணமயங் தாலவனங் மாபெய்யங் யத்த திவாவிஹாரங் நிஸீதிஸ்ஸாமீதி மாபேஸி கோ ஆனந்த ராஜா மஹாஸுதஸ்ஸனோ மஹாவியூஹஸ்ஸ கூடாகாரஸ்ஸ த்வாரே ஸப்பஸோவண்ணமயங் தாலவனங் யத்த திவாவிஹாரங் நிஸீதி தம்மோ ஆனந்த பாஸாதோ த்வீஹி வேதிகாஹி பரிக்கித்தோ அஹோஸி ஏகா வேதிகா ஸோவண்ணமயா ஏகா ரூபியமயா ஸோவண்ணமயாய வேதிகாய ஸோவண்ணமயா தம்பா அஹேஸுங் ரூபியமயா ஸூசியோ ச உண்ஹீஸஞ்ச ரூபியமயாய வேதிகாய ரூபியமயா தம்பா அஹேஸுங் ஸோவண்ணமயா ஸூசியோ ச உண்ஹீஸஞ்ச>
    text <258>, <தம்மோ ஆனந்த பாஸாதோ த்வீஹி கிங்கிணிகஜாலேஹி பரிக்கித்தோ அஹோஸி ஏகங் ஜாலங் ஸோவண்ணமயங் ஏகங் ரூபியமயங் ஸோவண்ணமயஸ்ஸ ஜாலஸ்ஸ ரூபியமயா கிங்கிணிகா அஹேஸுங் ரூபியமயஸ்ஸ ஜாலஸ்ஸ ஸோவண்ணமயா கிங்கிணிகா அஹேஸுங் தேஸங் கோ பனானந்த கிங்கிணிகஜாலானங் வாதேரிதானங் ஸத்தோ அஹோஸி வக்கு ச ரஜனீயோ ச கமனீயோ ச மதனீயோ ச ஸெய்யதாபி ஆனந்த பஞ்சங்கிகஸ்ஸ தூரியஸ்ஸ ஸுவினீதஸ்ஸ ஸுப்படிதாளிதஸ்ஸ ஸுகுஸலேஹி ஸமன்னாஹதஸ்ஸ ஸத்தோ ஹோதி வக்கு ச ரஜனீயோ ச கமனீயோ ச மதனீயோ ச ஏவமேவ கோ ஆனந்த தேஸங் கிங்கிணிகஜாலானங் வாதேரிதானங் ஸத்தோ அஹோஸி வக்கு ச ரஜனீயோ ச கமனீயோ ச மதனீயோ ச யே கோ பனானந்த தேன ஸமயேன குஸாவதியா ராஜதானியா துத்தா அஹேஸுங் ஸொண்டா பிபாஸா தே தேஸங் கிங்கிணிகஜாலானங் வாதேரிதானங் ஸத்தேன பரிசாரேஸுங் நிட்டிதோ கோ பனானந்த தம்மோ பாஸாதோ துத்திக்கோ அஹோஸி முஸதி சக்கூனி ஸெய்யதாபி ஆனந்த வஸ்ஸானங் பச்சிமே மாஸே ஸரதஸமயே வித்தே விகதவலாஹகே தேவே ஆதிச்சோ நபங் அப்புஸ்ஸக்கமானோ துத்திக்கோ ஹோதி முஸதி சக்கூனி ஏவமேவ கோ ஆனந்த தம்மோ பாஸாதோ துத்திக்கோ அஹோஸி முஸதி சக்கூனி>
    text <259>, <அத கோ ஆனந்த ரஞ்ஞோ மஹாஸுதஸ்ஸனஸ்ஸ ஏததஹோஸி யங்னூனாஹங் தம்மஸ்ஸ பாஸாதஸ்ஸ புரதோ தம்மங் நாம பொக்கரணிங் மாபெய்யந்தி மாபேஸி கோ ஆனந்த ராஜா மஹாஸுதஸ்ஸனோ தம்மஸ்ஸ பாஸாதஸ்ஸ புரதோ தம்மங் நாம பொக்கரணிங் தம்மா ஆனந்த பொக்கரணீ புரத்திமேன பச்சிமேன ச யோஜனங் ஆயாமேன அஹோஸி உத்தரேன தக்கிணேன ச அட்டயோஜனங் வித்தாரேன தம்மா ஆனந்த பொக்கரணீ சதுன்னங் வண்ணானங் இட்டகாஹி சிதா அஹோஸி ஏகா இட்டகா ஸோவண்ணமயா ஏகா ரூபியமயா ஏகா வேளுரியமயா ஏகா பலிகமயா>
    text <தம்மாய ஆனந்த பொக்கரணியா சதுவீஸதி ஸோபானானி அஹேஸுங் சதுன்னங் வண்ணானங் ஏகங் ஸோபானங் ஸோவண்ணமயங் ஏகங் ரூபியமயங் ஏகங் வேளுரியமயங் ஏகங் பலிகமயங் ஸோவண்ணமயஸ்ஸ ஸோபானஸ்ஸ ஸோவண்ணமயா தம்பா அஹேஸுங் ரூபியமயா ஸூசியோ ச உண்ஹீஸஞ்ச ரூபியமயஸ்ஸ ஸோபானஸ்ஸ ரூபியமயா தம்பா அஹேஸுங் ஸோவண்ணமயா ஸூசியோ ச உண்ஹீஸஞ்ச வேளுரியமயஸ்ஸ ஸோபானஸ்ஸ வேளுரியமயா தம்பா அஹேஸுங் பலிகமயா ஸூசியோ ச உண்ஹீஸஞ்ச பலிகமயஸ்ஸ ஸோபானஸ்ஸ பலிகமயா தம்பா அஹேஸுங் வேளுரியமயா ஸூசியோ ச உண்ஹீஸஞ்ச>
    text <தம்மா ஆனந்த பொக்கரணீ த்வீஹி வேதிகாஹி பரிக்கித்தா அஹோஸி ஏகா வேதிகா ஸோவண்ணமயா ஏகா ரூபியமயா ஸோவண்ணமயாய வேதிகாய ஸோவண்ணமயா தம்பா அஹேஸுங் ரூபியமயா ஸூசியோ ச உண்ஹீஸஞ்ச ரூபியமயாய வேதிகாய ரூபியமயா தம்பா அஹேஸுங் ஸோவண்ணமயா ஸூசியோ ச உண்ஹீஸஞ்ச>
    text <தம்மா ஆனந்த பொக்கரணீ ஸத்தஹி தாலபந்தீஹி பரிக்கித்தா அஹோஸி ஏகா தாலபந்தி ஸோவண்ணமயா ஏகா ரூபியமயா ஏகா வேளுரியமயா ஏகா பலிகமயா ஏகா லோஹிதங்கமயா ஏகா மஸாரகல்லமயா ஏகா ஸப்பரதனமயா ஸோவண்ணமயஸ்ஸ தாலஸ்ஸ ஸோவண்ணமயோ கந்தோ அஹோஸி ரூபியமயானி பத்தானி ச பலானி ச ரூபியமயஸ்ஸ தாலஸ்ஸ ரூபியமயோ கந்தோ அஹோஸி ஸோவண்ணமயானி பத்தானி ச பலானி ச வேளுரியமயஸ்ஸ தாலஸ்ஸ வேளுரியமயோ கந்தோ அஹோஸி பலிகமயானி பத்தானி ச பலானி ச பலிகமயஸ்ஸ தாலஸ்ஸ பலிகமயோ கந்தோ அஹோஸி வேளுரியமயானி பத்தானி ச பலானி ச லோஹிதங்கமயஸ்ஸ தாலஸ்ஸ லோஹிதங்கமயோ கந்தோ அஹோஸி மஸாரகல்லமயானி பத்தானி ச பலானி ச மஸாரகல்லமயஸ்ஸ தாலஸ்ஸ மஸாரகல்லமயோ கந்தோ அஹோஸி லோஹிதங்கமயானி பத்தானி ச பலானி ச ஸப்பரதனமயஸ்ஸ தாலஸ்ஸ ஸப்பரதனமயோ கந்தோ அஹோஸி ஸப்பரதனமயானி பத்தானி ச பலானி ச தாஸங் கோ பனானந்த தாலபந்தீனங் வாதேரிதானங் ஸத்தோ அஹோஸி வக்கு ச ரஜனீயோ ச கமனீயோ ச மதனீயோ ச ஸெய்யதாபி ஆனந்த பஞ்சங்கிகஸ்ஸ தூரியஸ்ஸ ஸுவினீதஸ்ஸ ஸுப்படிதாளிதஸ்ஸ ஸுகுஸலேஹி ஸமன்னாஹதஸ்ஸ ஸத்தோ ஹோதி வக்கு ச ரஜனீயோ ச கமனீயோ ச மதனீயோ ச ஏவமேவ கோ ஆனந்த தாஸங் தாலபந்தீனங் வாதேரிதானங் ஸத்தோ அஹோஸி வக்கு ச ரஜனீயோ ச கமனீயோ ச மதனீயோ ச யே கோ பனானந்த தேன ஸமயேன குஸாவதியா ராஜதானியா துத்தா அஹேஸுங் ஸொண்டா பிபாஸா தே தாஸங் தாலபந்தீனங் வாதேரிதானங் ஸத்தேன பரிசாரேஸுங்>
    text <நிட்டிதே கோ பனானந்த தம்மே பாஸாதே நிட்டிதாய தம்மாய ச பொக்கரணியா ராஜா மஹாஸுதஸ்ஸனோ யே தேன ஸமயேன ஸமணேஸு வா ஸமணஸம்மதா ப்ராஹ்மணேஸு வா ப்ராஹ்மணஸம்மதா தே ஸப்பகாமேஹி ஸந்தப்பெத்வா தம்மங் பாஸாதங் அபிருஹி>
    stand <படமபாணவாரோ>
  text <ஜானஸம்பத்தி>
    text <260>, <அத கோ ஆனந்த ரஞ்ஞோ மஹாஸுதஸ்ஸனஸ்ஸ ஏததஹோஸி கிஸ்ஸ நு கோ மே இதங் கம்மஸ்ஸ பலங் கிஸ்ஸ கம்மஸ்ஸ விபாகோ யேனாஹங் ஏதரஹி ஏவங்மஹித்திகோ ஏவங்மஹானுபாவோதி அத கோ ஆனந்த ரஞ்ஞோ மஹாஸுதஸ்ஸனஸ்ஸ ஏததஹோஸி திண்ணங் கோ மே இதங் கம்மானங் பலங் திண்ணங் கம்மானங் விபாகோ யேனாஹங் ஏதரஹி ஏவங்மஹித்திகோ ஏவங்மஹானுபாவோ ஸெய்யதிதங் தானஸ்ஸ தமஸ்ஸ ஸங்யமஸ்ஸாதி>
    text <அத கோ ஆனந்த ராஜா மஹாஸுதஸ்ஸனோ யேன மஹாவியூஹங் கூடாகாரங் தேனுபஸங்கமி உபஸங்கமித்வா மஹாவியூஹஸ்ஸ கூடாகாரஸ்ஸ த்வாரே டிதோ உதானங் உதானேஸி திட்ட காமவிதக்க திட்ட ப்யாபாதவிதக்க திட்ட விஹிங்ஸாவிதக்க எத்தாவதா காமவிதக்க எத்தாவதா ப்யாபாதவிதக்க எத்தாவதா விஹிங்ஸாவிதக்காதி>
    text <261>, <அத கோ ஆனந்த ராஜா மஹாஸுதஸ்ஸனோ மஹாவியூஹங் கூடாகாரங் பவிஸித்வா ஸோவண்ணமயே பல்லங்கே நிஸின்னோ விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹாஸி விதக்கவிசாரானங் வூபஸமா அஜ்ஜத்தங் ஸம்பஸாதனங் சேதஸோ ஏகோதிபாவங் அவிதக்கங் அவிசாரங் ஸமாதிஜங் பீதிஸுகங் துதியங் ஜானங் உபஸம்பஜ்ஜ விஹாஸி பீதியா ச விராகா உபெக்ககோ ச விஹாஸி ஸதோ ச ஸம்பஜானோ ஸுகஞ்ச காயேன படிஸங்வேதேஸி யங் தங் அரியா ஆசிக்கந்தி உபெக்ககோ ஸதிமா ஸுகவிஹாரீதி ததியங் ஜானங் உபஸம்பஜ்ஜ விஹாஸி ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹாஸி>
    text <262>, <அத கோ ஆனந்த ராஜா மஹாஸுதஸ்ஸனோ மஹாவியூஹா கூடாகாரா நிக்கமித்வா ஸோவண்ணமயங் கூடாகாரங் பவிஸித்வா ரூபியமயே பல்லங்கே நிஸின்னோ மெத்தாஸஹகதேன சேதஸா ஏகங் திஸங் பரித்வா விஹாஸி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் மெத்தாஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹாஸி கருணாஸஹகதேன சேதஸாபே முதிதாஸஹகதேன சேதஸாபே உபெக்காஸஹகதேன சேதஸா ஏகங் திஸங் பரித்வா விஹாஸி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் உபெக்காஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹாஸி>
  text <சதுராஸீதி நகரஸஹஸ்ஸாதி>
    text <263>, <ரஞ்ஞோ ஆனந்த மஹாஸுதஸ்ஸனஸ்ஸ சதுராஸீதி நகரஸஹஸ்ஸானி அஹேஸுங் குஸாவதீராஜதானிப்பமுகானி சதுராஸீதி பாஸாதஸஹஸ்ஸானி அஹேஸுங் தம்மபாஸாதப்பமுகானி சதுராஸீதி கூடாகாரஸஹஸ்ஸானி அஹேஸுங் மஹாவியூஹகூடாகாரப்பமுகானி சதுராஸீதி பல்லங்கஸஹஸ்ஸானி அஹேஸுங் ஸோவண்ணமயானி ரூபியமயானி தந்தமயானி ஸாரமயானி கோனகத்ததானி படிகத்ததானி படலிகத்ததானி கதலிமிகபவரபச்சத்தரணானி ஸஉத்தரச்சதானி உபதோலோஹிதகூபதானானி சதுராஸீதி நாகஸஹஸ்ஸானி அஹேஸுங் ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி உபோஸதனாகராஜப்பமுகானி சதுராஸீதி அஸ்ஸஸஹஸ்ஸானி அஹேஸுங் ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வலாஹகஅஸ்ஸராஜப்பமுகானி சதுராஸீதி ரதஸஹஸ்ஸானி அஹேஸுங் ஸீஹசம்மபரிவாரானி ப்யக்கசம்மபரிவாரானி தீபிசம்மபரிவாரானி பண்டுகம்பலபரிவாரானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வேஜயந்தரதப்பமுகானி சதுராஸீதி மணிஸஹஸ்ஸானி அஹேஸுங் மணிரதனப்பமுகானி சதுராஸீதி இத்திஸஹஸ்ஸானி அஹேஸுங் ஸுபத்தாதேவிப்பமுகானி சதுராஸீதி கஹபதிஸஹஸ்ஸானி அஹேஸுங் கஹபதிரதனப்பமுகானி சதுராஸீதி கத்தியஸஹஸ்ஸானி அஹேஸுங் அனுயந்தானி பரிணாயகரதனப்பமுகானி சதுராஸீதி தேனுஸஹஸ்ஸானி அஹேஸுங் துஹஸந்தனானி துகூலஸந்தானானி கங்ஸூபதாரணானி சதுராஸீதி வத்தகோடிஸஹஸ்ஸானி அஹேஸுங் கோமஸுகுமானங் கப்பாஸிகஸுகுமானங் கோஸெய்யஸுகுமானங் கம்பலஸுகுமானங் ரஞ்ஞோ ஆனந்த மஹாஸுதஸ்ஸனஸ்ஸ சதுராஸீதி தாலிபாகஸஹஸ்ஸானி அஹேஸுங் ஸாயங் பாதங் பத்தாபிஹாரோ அபிஹரியித்த>
    text <264>, <தேன கோ பனானந்த ஸமயேன ரஞ்ஞோ மஹாஸுதஸ்ஸனஸ்ஸ சதுராஸீதி நாகஸஹஸ்ஸானி ஸாயங் பாதங் உபட்டானங் ஆகச்சந்தி அத கோ ஆனந்த ரஞ்ஞோ மஹாஸுதஸ்ஸனஸ்ஸ ஏததஹோஸி இமானி கோ மே சதுராஸீதி நாகஸஹஸ்ஸானி ஸாயங் பாதங் உபட்டானங் ஆகச்சந்தி யங்னூன வஸ்ஸஸதஸ்ஸ வஸ்ஸஸதஸ்ஸ அச்சயேன த்வேசத்தாலீஸங் த்வேசத்தாலீஸங் நாகஸஹஸ்ஸானி ஸகிங் ஸகிங் உபட்டானங் ஆகச்செய்யுந்தி அத கோ ஆனந்த ராஜா மஹாஸுதஸ்ஸனோ பரிணாயகரதனங் ஆமந்தேஸி இமானி கோ மே ஸம்ம பரிணாயகரதன சதுராஸீதி நாகஸஹஸ்ஸானி ஸாயங் பாதங் உபட்டானங் ஆகச்சந்தி தேன ஹி ஸம்ம பரிணாயகரதன வஸ்ஸஸதஸ்ஸ வஸ்ஸஸதஸ்ஸ அச்சயேன த்வேசத்தாலீஸங் த்வேசத்தாலீஸங் நாகஸஹஸ்ஸானி ஸகிங் ஸகிங் உபட்டானங் ஆகச்சந்தூதி ஏவங் தேவாதி கோ ஆனந்த பரிணாயகரதனங் ரஞ்ஞோ மஹாஸுதஸ்ஸனஸ்ஸ பச்சஸ்ஸோஸி அத கோ ஆனந்த ரஞ்ஞோ மஹாஸுதஸ்ஸனஸ்ஸ அபரேன ஸமயேன வஸ்ஸஸதஸ்ஸ வஸ்ஸஸதஸ்ஸ அச்சயேன த்வேசத்தாலீஸங் த்வேசத்தாலீஸங் நாகஸஹஸ்ஸானி ஸகிங் ஸகிங் உபட்டானங் ஆகமங்ஸு>
  text <ஸுபத்தாதேவிஉபஸங்கமனங்>
    text <265>, <அத கோ ஆனந்த ஸுபத்தாய தேவியா பஹுன்னங் வஸ்ஸானங் பஹுன்னங் வஸ்ஸஸதானங் பஹுன்னங் வஸ்ஸஸஹஸ்ஸானங் அச்சயேன ஏததஹோஸி சிரங் திட்டோ கோ மே ராஜா மஹாஸுதஸ்ஸனோ யங்னூனாஹங் ராஜானங் மஹாஸுதஸ்ஸனங் தஸ்ஸனாய உபஸங்கமெய்யந்தி அத கோ ஆனந்த ஸுபத்தா தேவீ இத்தாகாரங் ஆமந்தேஸி ஏத தும்ஹே ஸீஸானி ந்ஹாயத பீதானி வத்தானி பாருபத சிரங் திட்டோ நோ ராஜா மஹாஸுதஸ்ஸனோ ராஜானங் மஹாஸுதஸ்ஸனங் தஸ்ஸனாய உபஸங்கமிஸ்ஸாமாதி ஏவங் அய்யேதி கோ ஆனந்த இத்தாகாரங் ஸுபத்தாய தேவியா படிஸ்ஸுத்வா ஸீஸானி ந்ஹாயித்வா பீதானி வத்தானி பாருபித்வா யேன ஸுபத்தா தேவீ தேனுபஸங்கமி அத கோ ஆனந்த ஸுபத்தா தேவீ பரிணாயகரதனங் ஆமந்தேஸி கப்பேஹி ஸம்ம பரிணாயகரதன சதுரங்கினிங் ஸேனங் சிரங் திட்டோ நோ ராஜா மஹாஸுதஸ்ஸனோ ராஜானங் மஹாஸுதஸ்ஸனங் தஸ்ஸனாய உபஸங்கமிஸ்ஸாமாதி ஏவங் தேவீதி கோ ஆனந்த பரிணாயகரதனங் ஸுபத்தாய தேவியா படிஸ்ஸுத்வா சதுரங்கினிங் ஸேனங் கப்பாபெத்வா ஸுபத்தாய தேவியா படிவேதேஸி கப்பிதா கோ தேவி சதுரங்கினீ ஸேனா யஸ்ஸதானி காலங் மஞ்ஞஸீதி அத கோ ஆனந்த ஸுபத்தா தேவீ சதுரங்கினியா ஸேனாய ஸத்திங் இத்தாகாரேன யேன தம்மோ பாஸாதோ தேனுபஸங்கமி உபஸங்கமித்வா தம்மங் பாஸாதங் அபிருஹித்வா யேன மஹாவியூஹங் கூடாகாரங் தேனுபஸங்கமி உபஸங்கமித்வா மஹாவியூஹஸ்ஸ கூடாகாரஸ்ஸ த்வாரபாஹங் ஆலம்பித்வா அட்டாஸி அத கோ ஆனந்த ராஜா மஹாஸுதஸ்ஸனோ ஸத்தங் ஸுத்வா கிங் நு கோ மஹதோ விய ஜனகாயஸ்ஸ ஸத்தோதி மஹாவியூஹா கூடாகாரா நிக்கமந்தோ அத்தஸ ஸுபத்தங் தேவிங் த்வாரபாஹங் ஆலம்பித்வா டிதங் திஸ்வான ஸுபத்தங் தேவிங் ஏததவோச எத்தேவ தேவி திட்ட மா பாவிஸீதி அத கோ ஆனந்த ராஜா மஹாஸுதஸ்ஸனோ அஞ்ஞதரங் புரிஸங் ஆமந்தேஸி ஏஹி த்வங் அம்போ புரிஸ மஹாவியூஹா கூடாகாரா ஸோவண்ணமயங் பல்லங்கங் நீஹரித்வா ஸப்பஸோவண்ணமயே தாலவனே பஞ்ஞபேஹீதி ஏவங் தேவாதி கோ ஆனந்த ஸோ புரிஸோ ரஞ்ஞோ மஹாஸுதஸ்ஸனஸ்ஸ படிஸ்ஸுத்வா மஹாவியூஹா கூடாகாரா ஸோவண்ணமயங் பல்லங்கங் நீஹரித்வா ஸப்பஸோவண்ணமயே தாலவனே பஞ்ஞபேஸி அத கோ ஆனந்த ராஜா மஹாஸுதஸ்ஸனோ தக்கிணேன பஸ்ஸேன ஸீஹஸெய்யங் கப்பேஸி பாதே பாதங் அச்சாதாய ஸதோ ஸம்பஜானோ>
    text <266>, <அத கோ ஆனந்த ஸுபத்தாய தேவியா ஏததஹோஸி விப்பஸன்னானி கோ ரஞ்ஞோ மஹாஸுதஸ்ஸனஸ்ஸ இந்த்ரியானி பரிஸுத்தோ சவிவண்ணோ பரியோதாதோ மா ஹேவ கோ ராஜா மஹாஸுதஸ்ஸனோ காலமகாஸீதி ராஜானங் மஹாஸுதஸ்ஸனங் ஏததவோச>
    text <இமானி தே தேவ சதுராஸீதி நகரஸஹஸ்ஸானி குஸாவதீராஜதானிப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி பாஸாதஸஹஸ்ஸானி தம்மபாஸாதப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி கூடாகாரஸஹஸ்ஸானி மஹாவியூஹகூடாகாரப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி பல்லங்கஸஹஸ்ஸானி ஸோவண்ணமயானி ரூபியமயானி தந்தமயானி ஸாரமயானி கோனகத்ததானி படிகத்ததானி படலிகத்ததானி கதலிமிகபவரபச்சத்தரணானி ஸஉத்தரச்சதானி உபதோலோஹிதகூபதானானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி நாகஸஹஸ்ஸானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி உபோஸதனாகராஜப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி அஸ்ஸஸஹஸ்ஸானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வலாஹகஅஸ்ஸராஜப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி ரதஸஹஸ்ஸானி ஸீஹசம்மபரிவாரானி ப்யக்கசம்மபரிவாரானி தீபிசம்மபரிவாரானி பண்டுகம்பலபரிவாரானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வேஜயந்தரதப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி மணிஸஹஸ்ஸானி மணிரதனப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி இத்திஸஹஸ்ஸானி இத்திரதனப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி கஹபதிஸஹஸ்ஸானி கஹபதிரதனப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி கத்தியஸஹஸ்ஸானி அனுயந்தானி பரிணாயகரதனப்பமுகானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி தேனுஸஹஸ்ஸானி துஹஸந்தனானி கங்ஸூபதாரணானி எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி வத்தகோடிஸஹஸ்ஸானி கோமஸுகுமானங் கப்பாஸிகஸுகுமானங் கோஸெய்யஸுகுமானங் கம்பலஸுகுமானங் எத்த தேவ சந்தங் ஜனேஹி ஜீவிதே அபெக்கங் கரோஹி இமானி தே தேவ சதுராஸீதி தாலிபாகஸஹஸ்ஸானி ஸாயங் பாதங் பத்தாபிஹாரோ அபிஹரியதி எத்த தேவ சந்தங் ஜனேஹி ஜீவிதே அபெக்கங் கரோஹீதி>
    text <267>, <ஏவங் வுத்தே ஆனந்த ராஜா மஹாஸுதஸ்ஸனோ ஸுபத்தங் தேவிங் ஏததவோச>
    text <தீகரத்தங் கோ மங் த்வங் தேவி இட்டேஹி கந்தேஹி பியேஹி மனாபேஹி ஸமுதாசரித்த அத ச பன மங் த்வங் பச்சிமே காலே அனிட்டேஹி அகந்தேஹி அப்பியேஹி அமனாபேஹி ஸமுதாசரஸீதி கதங் சரஹி தங் தேவ ஸமுதாசராமீதி ஏவங் கோ மங் த்வங் தேவி ஸமுதாசர ஸப்பேஹேவ தேவ பியேஹி மனாபேஹி நானாபாவோ வினாபாவோ அஞ்ஞதாபாவோ மா கோ த்வங் தேவ ஸாபெக்கோ காலமகாஸி துக்கா ஸாபெக்கஸ்ஸ காலங்கிரியா கரஹிதா ச ஸாபெக்கஸ்ஸ காலங்கிரியா இமானி தே தேவ சதுராஸீதி நகரஸஹஸ்ஸானி குஸாவதீராஜதானிப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி பாஸாதஸஹஸ்ஸானி தம்மபாஸாதப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி கூடாகாரஸஹஸ்ஸானி மஹாவியூஹகூடாகாரப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி பல்லங்கஸஹஸ்ஸானி ஸோவண்ணமயானி ரூபியமயானி தந்தமயானி ஸாரமயானி கோனகத்ததானி படிகத்ததானி படலிகத்ததானி கதலிமிகபவரபச்சத்தரணானி ஸஉத்தரச்சதானி உபதோலோஹிதகூபதானானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி நாகஸஹஸ்ஸானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி உபோஸதனாகராஜப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி அஸ்ஸஸஹஸ்ஸானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வலாஹகஅஸ்ஸராஜப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி ரதஸஹஸ்ஸானி ஸீஹசம்மபரிவாரானி ப்யக்கசம்மபரிவாரானி தீபிசம்மபரிவாரானி பண்டுகம்பலபரிவாரானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வேஜயந்தரதப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி மணிஸஹஸ்ஸானி மணிரதனப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி இத்திஸஹஸ்ஸானி ஸுபத்தாதேவிப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி கஹபதிஸஹஸ்ஸானி கஹபதிரதனப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி கத்தியஸஹஸ்ஸானி அனுயந்தானி பரிணாயகரதனப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி தேனுஸஹஸ்ஸானி துஹஸந்தனானி கங்ஸூபதாரணானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி வத்தகோடிஸஹஸ்ஸானி கோமஸுகுமானங் கப்பாஸிகஸுகுமானங் கோஸெய்யஸுகுமானங் கம்பலஸுகுமானங் எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி தாலிபாகஸஹஸ்ஸானி ஸாயங் பாதங் பத்தாபிஹாரோ அபிஹரியதி எத்த தேவ சந்தங் பஜஹ ஜீவிதே அபெக்கங் மாகாஸீதி>
    text <268>, <ஏவங் வுத்தே ஆனந்த ஸுபத்தா தேவீ பரோதி அஸ்ஸூனி பவத்தேஸி அத கோ ஆனந்த ஸுபத்தா தேவீ அஸ்ஸூனி புஞ்சித்வா ராஜானங் மஹாஸுதஸ்ஸனங் ஏததவோச>
    text <ஸப்பேஹேவ தேவ பியேஹி மனாபேஹி நானாபாவோ வினாபாவோ அஞ்ஞதாபாவோ மா கோ த்வங் தேவ ஸாபெக்கோ காலமகாஸி துக்கா ஸாபெக்கஸ்ஸ காலங்கிரியா கரஹிதா ச ஸாபெக்கஸ்ஸ காலங்கிரியா இமானி தே தேவ சதுராஸீதி நகரஸஹஸ்ஸானி குஸாவதீராஜதானிப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி பாஸாதஸஹஸ்ஸானி தம்மபாஸாதப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி கூடாகாரஸஹஸ்ஸானி மஹாவியூஹகூடாகாரப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி பல்லங்கஸஹஸ்ஸானி ஸோவண்ணமயானி ரூபியமயானி தந்தமயானி ஸாரமயானி கோனகத்ததானி படிகத்ததானி படலிகத்ததானி கதலிமிகபவரபச்சத்தரணானி ஸஉத்தரச்சதானி உபதோலோஹிதகூபதானானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி நாகஸஹஸ்ஸானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி உபோஸதனாகராஜப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி அஸ்ஸஸஹஸ்ஸானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வலாஹகஅஸ்ஸராஜப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி ரதஸஹஸ்ஸானி ஸீஹசம்மபரிவாரானி ப்யக்கசம்மபரிவாரானி தீபிசம்மபரிவாரானி பண்டுகம்பலபரிவாரானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வேஜயந்தரதப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி மணிஸஹஸ்ஸானி மணிரதனப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி இத்திஸஹஸ்ஸானி இத்திரதனப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி கஹபதிஸஹஸ்ஸானி கஹபதிரதனப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி கத்தியஸஹஸ்ஸானி அனுயந்தானி பரிணாயகரதனப்பமுகானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி தேனுஸஹஸ்ஸானி துஹஸந்தனானி கங்ஸூபதாரணானி எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி வத்தகோடிஸஹஸ்ஸானி கோமஸுகுமானங் கப்பாஸிகஸுகுமானங் கோஸெய்யஸுகுமானங் கம்பலஸுகுமானங் எத்த தேவ சந்தங் பஜஹ ஜீவிதே அபெக்கங் மாகாஸி இமானி தே தேவ சதுராஸீதி தாலிபாகஸஹஸ்ஸானி ஸாயங் பாதங் பத்தாபிஹாரோ அபிஹரியதி எத்த தேவ சந்தங் பஜஹ ஜீவிதே அபெக்கங் மாகாஸீதி>
  text <ப்ரஹ்மலோகூபகமங்>
    text <269>, <அத கோ ஆனந்த ராஜா மஹாஸுதஸ்ஸனோ நசிரஸ்ஸேவ காலமகாஸி ஸெய்யதாபி ஆனந்த கஹபதிஸ்ஸ வா கஹபதிபுத்தஸ்ஸ வா மனுஞ்ஞங் போஜனங் புத்தாவிஸ்ஸ பத்தஸம்மதோ ஹோதி ஏவமேவ கோ ஆனந்த ரஞ்ஞோ மஹாஸுதஸ்ஸனஸ்ஸ மாரணந்திகா வேதனா அஹோஸி காலங்கதோ ச ஆனந்த ராஜா மஹாஸுதஸ்ஸனோ ஸுகதிங் ப்ரஹ்மலோகங் உபபஜ்ஜி ராஜா ஆனந்த மஹாஸுதஸ்ஸனோ சதுராஸீதி வஸ்ஸஸஹஸ்ஸானி குமாரகீளங் கீளி சதுராஸீதி வஸ்ஸஸஹஸ்ஸானி ஓபரஜ்ஜங் காரேஸி சதுராஸீதி வஸ்ஸஸஹஸ்ஸானி ரஜ்ஜங் காரேஸி சதுராஸீதி வஸ்ஸஸஹஸ்ஸானி கிஹிபூதோ தம்மே பாஸாதே ப்ரஹ்மசரியங் சரி ஸோ சத்தாரோ ப்ரஹ்மவிஹாரே பாவெத்வா காயஸ்ஸ பேதா பரங் மரணா ப்ரஹ்மலோகூபகோ அஹோஸி>
    text <270>, <ஸியா கோ பனானந்த ஏவமஸ்ஸ அஞ்ஞோ நூன தேன ஸமயேன ராஜா மஹாஸுதஸ்ஸனோ அஹோஸீதி ந கோ பனேதங் ஆனந்த ஏவங் தட்டப்பங் அஹங் தேன ஸமயேன ராஜா மஹாஸுதஸ்ஸனோ அஹோஸிங் மம தானி சதுராஸீதி நகரஸஹஸ்ஸானி குஸாவதீராஜதானிப்பமுகானி மம தானி சதுராஸீதி பாஸாதஸஹஸ்ஸானி தம்மபாஸாதப்பமுகானி மம தானி சதுராஸீதி கூடாகாரஸஹஸ்ஸானி மஹாவியூஹகூடாகாரப்பமுகானி மம தானி சதுராஸீதி பல்லங்கஸஹஸ்ஸானி ஸோவண்ணமயானி ரூபியமயானி தந்தமயானி ஸாரமயானி கோனகத்ததானி படிகத்ததானி படலிகத்ததானி கதலிமிகபவரபச்சத்தரணானி ஸஉத்தரச்சதானி உபதோலோஹிதகூபதானானி மம தானி சதுராஸீதி நாகஸஹஸ்ஸானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி உபோஸதனாகராஜப்பமுகானி மம தானி சதுராஸீதி அஸ்ஸஸஹஸ்ஸானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வலாஹகஅஸ்ஸராஜப்பமுகானி மம தானி சதுராஸீதி ரதஸஹஸ்ஸானி ஸீஹசம்மபரிவாரானி ப்யக்கசம்மபரிவாரானி தீபிசம்மபரிவாரானி பண்டுகம்பலபரிவாரானி ஸோவண்ணாலங்காரானி ஸோவண்ணதஜானி ஹேமஜாலபடிச்சன்னானி வேஜயந்தரதப்பமுகானி மம தானி சதுராஸீதி மணிஸஹஸ்ஸானி மணிரதனப்பமுகானி மம தானி சதுராஸீதி இத்திஸஹஸ்ஸானி ஸுபத்தாதேவிப்பமுகானி மம தானி சதுராஸீதி கஹபதிஸஹஸ்ஸானி கஹபதிரதனப்பமுகானி மம தானி சதுராஸீதி கத்தியஸஹஸ்ஸானி அனுயந்தானி பரிணாயகரதனப்பமுகானி மம தானி சதுராஸீதி தேனுஸஹஸ்ஸானி துஹஸந்தனானி கங்ஸூபதாரணானி மம தானி சதுராஸீதி வத்தகோடிஸஹஸ்ஸானி கோமஸுகுமானங் கப்பாஸிகஸுகுமானங் கோஸெய்யஸுகுமானங் கம்பலஸுகுமானங் மம தானி சதுராஸீதி தாலிபாகஸஹஸ்ஸானி ஸாயங் பாதங் பத்தாபிஹாரோ அபிஹரியித்த>
    text <271>, <தேஸங் கோ பனானந்த சதுராஸீதினகரஸஹஸ்ஸானங் ஏகஞ்ஞேவ தங் நகரங் ஹோதி யங் தேன ஸமயேன அஜ்ஜாவஸாமி யதிதங் குஸாவதீ ராஜதானீ தேஸங் கோ பனானந்த சதுராஸீதிபாஸாதஸஹஸ்ஸானங் ஏகோயேவ ஸோ பாஸாதோ ஹோதி யங் தேன ஸமயேன அஜ்ஜாவஸாமி யதிதங் தம்மோ பாஸாதோ தேஸங் கோ பனானந்த சதுராஸீதிகூடாகாரஸஹஸ்ஸானங் ஏகஞ்ஞேவ தங் கூடாகாரங் ஹோதி யங் தேன ஸமயேன அஜ்ஜாவஸாமி யதிதங் மஹாவியூஹங் கூடாகாரங் தேஸங் கோ பனானந்த சதுராஸீதிபல்லங்கஸஹஸ்ஸானங் ஏகோயேவ ஸோ பல்லங்கோ ஹோதி யங் தேன ஸமயேன பரிபுஞ்ஜாமி யதிதங் ஸோவண்ணமயோ வா ரூபியமயோ வா தந்தமயோ வா ஸாரமயோ வா தேஸங் கோ பனானந்த சதுராஸீதினாகஸஹஸ்ஸானங் ஏகோயேவ ஸோ நாகோ ஹோதி யங் தேன ஸமயேன அபிருஹாமி யதிதங் உபோஸதோ நாகராஜா தேஸங் கோ பனானந்த சதுராஸீதிஅஸ்ஸஸஹஸ்ஸானங் ஏகோயேவ ஸோ அஸ்ஸோ ஹோதி யங் தேன ஸமயேன அபிருஹாமி யதிதங் வலாஹகோ அஸ்ஸராஜா தேஸங் கோ பனானந்த சதுராஸீதிரதஸஹஸ்ஸானங் ஏகோயேவ ஸோ ரதோ ஹோதி யங் தேன ஸமயேன அபிருஹாமி யதிதங் வேஜயந்தரதோ தேஸங் கோ பனானந்த சதுராஸீதிஇத்திஸஹஸ்ஸானங் ஏகாயேவ ஸா இத்தீ ஹோதி யா தேன ஸமயேன பச்சுபட்டாதி கத்தியானீ வா வெஸ்ஸினீ வா தேஸங் கோ பனானந்த வா தேஸங் கோ பனானந்த சதுராஸீதிவத்தகோடிஸஹஸ்ஸானங் ஏகங்யேவ தங் துஸ்ஸயுகங் ஹோதி யங் தேன ஸமயேன பரிதஹாமி கோமஸுகுமங் வா கப்பாஸிகஸுகுமங் வா கோஸெய்யஸுகுமங் வா கம்பலஸுகுமங் வா தேஸங் கோ பனானந்த சதுராஸீதிதாலிபாகஸஹஸ்ஸானங் ஏகோயேவ ஸோ தாலிபாகோ ஹோதி யதோ நாளிகோதனபரமங் புஞ்ஜாமி ததுபியஞ்ச ஸூபெய்யங்>
    text <272>, <பஸ்ஸானந்த ஸப்பேதே ஸங்காரா அதீதா நிருத்தா விபரிணதா ஏவங் அனிச்சா கோ ஆனந்த ஸங்காரா ஏவங் அத்துவா கோ ஆனந்த ஸங்காரா ஏவங் அனஸ்ஸாஸிகா கோ ஆனந்த ஸங்காரா யாவஞ்சிதங் ஆனந்த அலமேவ ஸப்பஸங்காரேஸு நிப்பிந்திதுங் அலங் விரஜ்ஜிதுங் அலங் விமுச்சிதுங்>
    text <சக்கத்துங் கோ பனாஹங் ஆனந்த அபிஜானாமி இமஸ்மிங் பதேஸே ஸரீரங் நிக்கிபிதங் தஞ்ச கோ ராஜாவ ஸமானோ சக்கவத்தீ தம்மிகோ தம்மராஜா சாதுரந்தோ விஜிதாவீ ஜனபதத்தாவரியபத்தோ ஸத்தரதனஸமன்னாகதோ அயங் ஸத்தமோ ஸரீரனிக்கேபோ ந கோ பனாஹங் ஆனந்த தங் பதேஸங் ஸமனுபஸ்ஸாமி ஸதேவகே லோகே ஸமாரகே ஸப்ரஹ்மகே ஸஸ்ஸமணப்ராஹ்மணியா பஜாய ஸதேவமனுஸ்ஸாய யத்த ததாகதோ அட்டமங் ஸரீரங் நிக்கிபெய்யாதி இதமவோச பகவா இதங் வத்வான ஸுகதோ அதாபரங் ஏததவோச ஸத்தா>
    block
      text <அனிச்சா வத ஸங்காரா உப்பாதவயதம்மினோ>
      text <உப்பஜ்ஜித்வா நிருஜ்ஜந்தி தேஸங் வூபஸமோ ஸுகோதி>
    stand <மஹாஸுதஸ்ஸனஸுத்தங் நிட்டிதங் சதுத்தங்>
