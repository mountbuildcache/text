text <பாயாஸிஸுத்தங்>
  text <406>, <ஏவங் மே ஸுதங் ஏகங் ஸமயங் ஆயஸ்மா குமாரகஸ்ஸபோ கோஸலேஸு சாரிகங் சரமானோ மஹதா பிக்குஸங்கேன ஸத்திங் பஞ்சமத்தேஹி பிக்குஸதேஹி யேன ஸேதப்யா நாம கோஸலானங் நகரங் ததவஸரி தத்ர ஸுதங் ஆயஸ்மா குமாரகஸ்ஸபோ ஸேதப்யாயங் விஹரதி உத்தரேன ஸேதப்யங் ஸிங்ஸபாவனே தேன கோ பன ஸமயேன பாயாஸி ராஜஞ்ஞோ ஸேதப்யங் அஜ்ஜாவஸதி ஸத்துஸ்ஸதங் ஸதிணகட்டோதகங் ஸதஞ்ஞங் ராஜபொக்கங் ரஞ்ஞா பஸேனதினா கோஸலேன தின்னங் ராஜதாயங் ப்ரஹ்மதெய்யங்>
  text <பாயாஸிராஜஞ்ஞவத்து>
    text <407>, <தேன கோ பன ஸமயேன பாயாஸிஸ்ஸ ராஜஞ்ஞஸ்ஸ ஏவரூபங் பாபகங் திட்டிகதங் உப்பன்னங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அஸ்ஸோஸுங் கோ ஸேதப்யகா ப்ராஹ்மணகஹபதிகா ஸமணோ கலு போ குமாரகஸ்ஸபோ ஸமணஸ்ஸ கோதமஸ்ஸ ஸாவகோ கோஸலேஸு சாரிகங் சரமானோ மஹதா பிக்குஸங்கேன ஸத்திங் பஞ்சமத்தேஹி பிக்குஸதேஹி ஸேதப்யங் அனுப்பத்தோ ஸேதப்யாயங் விஹரதி உத்தரேன ஸேதப்யங் ஸிங்ஸபாவனே தங் கோ பன பவந்தங் குமாரகஸ்ஸபங் ஏவங் கல்யாணோ கித்திஸத்தோ அப்புக்கதோ பண்டிதோ ப்யத்தோ மேதாவீ பஹுஸ்ஸுதோ சித்தகதீ கல்யாணபடிபானோ வுத்தோ சேவ அரஹா ச ஸாது கோ பன ததாரூபானங் அரஹதங் தஸ்ஸனங் ஹோதீதி அத கோ ஸேதப்யகா ப்ராஹ்மணகஹபதிகா ஸேதப்யாய நிக்கமித்வா ஸங்கஸங்கீ கணீபூதா உத்தரேனமுகா கச்சந்தி யேன ஸிங்ஸபாவனங்>
    text <408>, <தேன கோ பன ஸமயேன பாயாஸி ராஜஞ்ஞோ உபரிபாஸாதே திவாஸெய்யங் உபகதோ ஹோதி அத்தஸா கோ பாயாஸி ராஜஞ்ஞோ ஸேதப்யகே ப்ராஹ்மணகஹபதிகே ஸேதப்யாய நிக்கமித்வா ஸங்கஸங்கீ கணீபூதே உத்தரேனமுகே கச்சந்தே யேன ஸிங்ஸபாவனங் திஸ்வா கத்தங் ஆமந்தேஸி கிங் நு கோ போ கத்தே ஸேதப்யகா ப்ராஹ்மணகஹபதிகா ஸேதப்யாய நிக்கமித்வா ஸங்கஸங்கீ கணீபூதா உத்தரேனமுகா கச்சந்தி யேன ஸிங்ஸபாவனந்தி>
    text <அத்தி கோ போ ஸமணோ குமாரகஸ்ஸபோ ஸமணஸ்ஸ கோதமஸ்ஸ ஸாவகோ கோஸலேஸு சாரிகங் சரமானோ மஹதா பிக்குஸங்கேன ஸத்திங் பஞ்சமத்தேஹி பிக்குஸதேஹி ஸேதப்யங் அனுப்பத்தோ ஸேதப்யாயங் விஹரதி உத்தரேன ஸேதப்யங் ஸிங்ஸபாவனே தங் கோ பன பவந்தங் குமாரகஸ்ஸபங் ஏவங் கல்யாணோ கித்திஸத்தோ அப்புக்கதோ பண்டிதோ ப்யத்தோ மேதாவீ பஹுஸ்ஸுதோ சித்தகதீ கல்யாணபடிபானோ வுத்தோ சேவ அரஹா சாதி தமேதே பவந்தங் குமாரகஸ்ஸபங் தஸ்ஸனாய உபஸங்கமந்தீதி தேன ஹி போ கத்தே யேன ஸேதப்யகா ப்ராஹ்மணகஹபதிகா தேனுபஸங்கம உபஸங்கமித்வா ஸேதப்யகே ப்ராஹ்மணகஹபதிகே ஏவங் வதேஹி பாயாஸி போ ராஜஞ்ஞோ ஏவமாஹ ஆகமெந்து கிர பவந்தோ பாயாஸிபி ராஜஞ்ஞோ ஸமணங் குமாரகஸ்ஸபங் தஸ்ஸனாய உபஸங்கமிஸ்ஸதீதி புரா ஸமணோ குமாரகஸ்ஸபோ ஸேதப்யகே ப்ராஹ்மணகஹபதிகே பாலே அப்யத்தே ஸஞ்ஞாபேதி இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி நத்தி ஹி போ கத்தே பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி ஏவங் போதி கோ ஸோ கத்தா பாயாஸிஸ்ஸ ராஜஞ்ஞஸ்ஸ படிஸ்ஸுத்வா யேன ஸேதப்யகா ப்ராஹ்மணகஹபதிகா தேனுபஸங்கமி உபஸங்கமித்வா ஸேதப்யகே ப்ராஹ்மணகஹபதிகே ஏததவோச பாயாஸி போ ராஜஞ்ஞோ ஏவமாஹ ஆகமெந்து கிர பவந்தோ பாயாஸிபி ராஜஞ்ஞோ ஸமணங் குமாரகஸ்ஸபங் தஸ்ஸனாய உபஸங்கமிஸ்ஸதீதி>
    text <409>, <அத கோ பாயாஸி ராஜஞ்ஞோ ஸேதப்யகேஹி ப்ராஹ்மணகஹபதிகேஹி பரிவுதோ யேன ஸிங்ஸபாவனங் யேனாயஸ்மா குமாரகஸ்ஸபோ தேனுபஸங்கமி உபஸங்கமித்வா ஆயஸ்மதா குமாரகஸ்ஸபேன ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஸேதப்யகாபி கோ ப்ராஹ்மணகஹபதிகா அப்பேகச்சே ஆயஸ்மந்தங் குமாரகஸ்ஸபங் அபிவாதெத்வா ஏகமந்தங் நிஸீதிங்ஸு அப்பேகச்சே ஆயஸ்மதா குமாரகஸ்ஸபேன ஸத்திங் ஸம்மோதிங்ஸு ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதிங்ஸு அப்பேகச்சே யேனாயஸ்மா குமாரகஸ்ஸபோ தேனஞ்ஜலிங் பணாமெத்வா ஏகமந்தங் நிஸீதிங்ஸு அப்பேகச்சே நாமகொத்தங் ஸாவெத்வா ஏகமந்தங் நிஸீதிங்ஸு அப்பேகச்சே துண்ஹீபூதா ஏகமந்தங் நிஸீதிங்ஸு>
  text <நத்திகவாதோ>
    text <410>, <ஏகமந்தங் நிஸின்னோ கோ பாயாஸி ராஜஞ்ஞோ ஆயஸ்மந்தங் குமாரகஸ்ஸபங் ஏததவோச அஹஞ்ஹி போ கஸ்ஸப ஏவங்வாதீ ஏவங்திட்டீ இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி நாஹங் ராஜஞ்ஞ ஏவங்வாதிங் ஏவங்திட்டிங் அத்தஸங் வா அஸ்ஸோஸிங் வா கதஞ்ஹி நாம ஏவங் வதெய்ய இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி>
  text <சந்திமஸூரியஉபமா>
    text <411>, <தேன ஹி ராஜஞ்ஞ தஞ்ஞேவெத்த படிபுச்சிஸ்ஸாமி யதா தே கமெய்ய ததா நங் ப்யாகரெய்யாஸி தங் கிங் மஞ்ஞஸி ராஜஞ்ஞ இமே சந்திமஸூரியா இமஸ்மிங் வா லோகே பரஸ்மிங் வா தேவா வா தே மனுஸ்ஸா வாதி இமே போ கஸ்ஸப சந்திமஸூரியா பரஸ்மிங் லோகே ந இமஸ்மிங் தேவா தே ந மனுஸ்ஸாதி இமினாபி கோ தே ராஜஞ்ஞ பரியாயேன ஏவங் ஹோது இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி>
    text <412>, <கிஞ்சாபி பவங் கஸ்ஸபோ ஏவமாஹ அத கோ ஏவங் மே எத்த ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி பன ராஜஞ்ஞ பரியாயோ யேன தே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி யதா கதங் விய ராஜஞ்ஞாதி இத மே போ கஸ்ஸப மித்தாமச்சா ஞாதிஸாலோஹிதா பாணாதிபாதீ அதின்னாதாயீ காமேஸுமிச்சாசாரீ முஸாவாதீ பிஸுணவாசா பருஸவாசா ஸம்பப்பலாபீ அபிஜ்ஜாலூ ப்யாபன்னசித்தா மிச்சாதிட்டீ தே அபரேன ஸமயேன ஆபாதிகா ஹொந்தி துக்கிதா பாள்ஹகிலானா யதாஹங் ஜானாமி ந தானிமே இமம்ஹா ஆபாதா வுட்டஹிஸ்ஸந்தீதி த்யாஹங் உபஸங்கமித்வா ஏவங் வதாமி ஸந்தி கோ போ ஏகே ஸமணப்ராஹ்மணா ஏவங்வாதினோ ஏவங்திட்டினோ யே தே பாணாதிபாதீ அதின்னாதாயீ காமேஸுமிச்சாசாரீ முஸாவாதீ பிஸுணவாசா பருஸவாசா ஸம்பப்பலாபீ அபிஜ்ஜாலூ ப்யாபன்னசித்தா மிச்சாதிட்டீ தே காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜந்தீதி பவந்தோ கோ பாணாதிபாதீ அதின்னாதாயீ காமேஸுமிச்சாசாரீ முஸாவாதீ பிஸுணவாசா பருஸவாசா ஸம்பப்பலாபீ அபிஜ்ஜாலூ ப்யாபன்னசித்தா மிச்சாதிட்டீ ஸசே தேஸங் பவதங் ஸமணப்ராஹ்மணானங் ஸச்சங் வசனங் பவந்தோ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜிஸ்ஸந்தி ஸசே போ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜெய்யாத யேன மே ஆகந்த்வா ஆரோசெய்யாத இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி பவந்தோ கோ பன மே ஸத்தாயிகா பச்சயிகா யங் பவந்தேஹி திட்டங் யதா ஸாமங் திட்டங் ஏவமேதங் பவிஸ்ஸதீதி தே மே ஸாதூதி படிஸ்ஸுத்வா நேவ ஆகந்த்வா ஆரோசெந்தி ந பன தூதங் பஹிணந்தி அயம்பி கோ போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி>
  text <சோரஉபமா>
    text <413>, <தேன ஹி ராஜஞ்ஞ தஞ்ஞேவெத்த படிபுச்சிஸ்ஸாமி யதா தே கமெய்ய ததா நங் ப்யாகரெய்யாஸி தங் கிங் மஞ்ஞஸி ராஜஞ்ஞ இத தே புரிஸா சோரங் ஆகுசாரிங் கஹெத்வா தஸ்ஸெய்யுங் அயங் தே பந்தே சோரோ ஆகுசாரீ இமஸ்ஸ யங் இச்சஸி தங் தண்டங் பணேஹீதி தே த்வங் ஏவங் வதெய்யாஸி தேன ஹி போ இமங் புரிஸங் தள்ஹாய ரஜ்ஜுயா பச்சாபாஹங் காள்ஹபந்தனங் பந்தித்வா குரமுண்டங் கரித்வா கரஸ்ஸரேன பணவேன ரதிகாய ரதிகங் ஸிங்காடகேன ஸிங்காடகங் பரினெத்வா தக்கிணேன த்வாரேன நிக்கமித்வா தக்கிணதோ நகரஸ்ஸ ஆகாதனே ஸீஸங் சிந்ததாதி தே ஸாதூதி படிஸ்ஸுத்வா தங் புரிஸங் தள்ஹாய ரஜ்ஜுயா பச்சாபாஹங் காள்ஹபந்தனங் பந்தித்வா குரமுண்டங் கரித்வா கரஸ்ஸரேன பணவேன ரதிகாய ரதிகங் ஸிங்காடகேன ஸிங்காடகங் பரினெத்வா தக்கிணேன த்வாரேன நிக்கமித்வா தக்கிணதோ நகரஸ்ஸ ஆகாதனே நிஸீதாபெய்யுங் லபெய்ய நு கோ ஸோ சோரோ சோரகாதேஸு ஆகமெந்து தாவ பவந்தோ சோரகாதா அமுகஸ்மிங் மே காமே வா நிகமே வா மித்தாமச்சா ஞாதிஸாலோஹிதா யாவாஹங் தேஸங் உத்திஸித்வா ஆகச்சாமீதி உதாஹு விப்பலபந்தஸ்ஸேவ சோரகாதா ஸீஸங் சிந்தெய்யுந்தி ந ஹி ஸோ போ கஸ்ஸப சோரோ லபெய்ய சோரகாதேஸு ஆகமெந்து தாவ பவந்தோ சோரகாதா அமுகஸ்மிங் மே காமே வா நிகமே வா மித்தாமச்சா ஞாதிஸாலோஹிதா யாவாஹங் தேஸங் உத்திஸித்வா ஆகச்சாமீதி அத கோ நங் விப்பலபந்தஸ்ஸேவ சோரகாதா ஸீஸங் சிந்தெய்யுந்தி ஸோ ஹி நாம ராஜஞ்ஞ சோரோ மனுஸ்ஸோ மனுஸ்ஸபூதேஸு சோரகாதேஸு ந லபிஸ்ஸதி ஆகமெந்து தாவ பவந்தோ சோரகாதா அமுகஸ்மிங் மே காமே வா நிகமே வா மித்தாமச்சா ஞாதிஸாலோஹிதா யாவாஹங் தேஸங் உத்திஸித்வா ஆகச்சாமீதி கிங் பன தே மித்தாமச்சா ஞாதிஸாலோஹிதா பாணாதிபாதீ அதின்னாதாயீ காமேஸுமிச்சாசாரீ முஸாவாதீ பிஸுணவாசா பருஸவாசா ஸம்பப்பலாபீ அபிஜ்ஜாலூ ப்யாபன்னசித்தா மிச்சாதிட்டீ தே காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபன்னா லபிஸ்ஸந்தி நிரயபாலேஸு ஆகமெந்து தாவ பவந்தோ நிரயபாலா யாவ மயங் பாயாஸிஸ்ஸ ராஜஞ்ஞஸ்ஸ கந்த்வா ஆரோசேம இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி இமினாபி கோ தே ராஜஞ்ஞ பரியாயேன ஏவங் ஹோது இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி>
    text <414>, <கிஞ்சாபி பவங் கஸ்ஸபோ ஏவமாஹ அத கோ ஏவங் மே எத்த ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி பன ராஜஞ்ஞ பரியாயோ யேன தே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி யதா கதங் விய ராஜஞ்ஞாதி இத மே போ கஸ்ஸப மித்தாமச்சா ஞாதிஸாலோஹிதா பாணாதிபாதா படிவிரதா அதின்னாதானா படிவிரதா காமேஸுமிச்சாசாரா படிவிரதா முஸாவாதா படிவிரதா பிஸுணாய வாசாய படிவிரதா பருஸாய வாசாய படிவிரதா ஸம்பப்பலாபா படிவிரதா அனபிஜ்ஜாலூ அப்யாபன்னசித்தா ஸம்மாதிட்டீ தே அபரேன ஸமயேன ஆபாதிகா ஹொந்தி துக்கிதா பாள்ஹகிலானா யதாஹங் ஜானாமி ந தானிமே இமம்ஹா ஆபாதா வுட்டஹிஸ்ஸந்தீதி த்யாஹங் உபஸங்கமித்வா ஏவங் வதாமி ஸந்தி கோ போ ஏகே ஸமணப்ராஹ்மணா ஏவங்வாதினோ ஏவங்திட்டினோ யே தே பாணாதிபாதா படிவிரதா அதின்னாதானா படிவிரதா காமேஸுமிச்சாசாரா படிவிரதா முஸாவாதா படிவிரதா பிஸுணாய வாசாய படிவிரதா பருஸாய வாசாய படிவிரதா ஸம்பப்பலாபா படிவிரதா அனபிஜ்ஜாலூ அப்யாபன்னசித்தா ஸம்மாதிட்டீ தே காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜந்தீதி பவந்தோ கோ பாணாதிபாதா படிவிரதா அதின்னாதானா படிவிரதா காமேஸுமிச்சாசாரா படிவிரதா முஸாவாதா படிவிரதா பிஸுணாய வாசாய படிவிரதா பருஸாய வாசாய படிவிரதா ஸம்பப்பலாபா படிவிரதா அனபிஜ்ஜாலூ அப்யாபன்னசித்தா ஸம்மாதிட்டீ ஸசே தேஸங் பவதங் ஸமணப்ராஹ்மணானங் ஸச்சங் வசனங் பவந்தோ காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸந்தி ஸசே போ காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜெய்யாத யேன மே ஆகந்த்வா ஆரோசெய்யாத இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி பவந்தோ கோ பன மே ஸத்தாயிகா பச்சயிகா யங் பவந்தேஹி திட்டங் யதா ஸாமங் திட்டங் ஏவமேதங் பவிஸ்ஸதீதி தே மே ஸாதூதி படிஸ்ஸுத்வா நேவ ஆகந்த்வா ஆரோசெந்தி ந பன தூதங் பஹிணந்தி அயம்பி கோ போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி>
  text <கூதகூபபுரிஸஉபமா>
    text <415>, <தேன ஹி ராஜஞ்ஞ உபமங் தே கரிஸ்ஸாமி உபமாய மிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி ஸெய்யதாபி ராஜஞ்ஞ புரிஸோ கூதகூபே ஸஸீஸகங் நிமுக்கோ அஸ்ஸ அத த்வங் புரிஸே ஆணாபெய்யாஸி தேன ஹி போ தங் புரிஸங் தம்ஹா கூதகூபா உத்தரதாதி தே ஸாதூதி படிஸ்ஸுத்வா தங் புரிஸங் தம்ஹா கூதகூபா உத்தரெய்யுங் தே த்வங் ஏவங் வதெய்யாஸி தேன ஹி போ தஸ்ஸ புரிஸஸ்ஸ காயா வேளுபேஸிகாஹி கூதங் ஸுனிம்மஜ்ஜிதங் நிம்மஜ்ஜதாதி தே ஸாதூதி படிஸ்ஸுத்வா தஸ்ஸ புரிஸஸ்ஸ காயா வேளுபேஸிகாஹி கூதங் ஸுனிம்மஜ்ஜிதங் நிம்மஜ்ஜெய்யுங் தே த்வங் ஏவங் வதெய்யாஸி தேன ஹி போ தஸ்ஸ புரிஸஸ்ஸ காயங் பண்டுமத்திகாய திக்கத்துங் ஸுப்பட்டிதங் உப்பட்டேதாதி தே தஸ்ஸ புரிஸஸ்ஸ காயங் பண்டுமத்திகாய திக்கத்துங் ஸுப்பட்டிதங் உப்பட்டெய்யுங் தே த்வங் ஏவங் வதெய்யாஸி தேன ஹி போ தங் புரிஸங் தேலேன அப்பஞ்ஜித்வா ஸுகுமேன சுண்ணேன திக்கத்துங் ஸுப்பதோதங் கரோதாதி தே தங் புரிஸங் தேலேன அப்பஞ்ஜித்வா ஸுகுமேன சுண்ணேன திக்கத்துங் ஸுப்பதோதங் கரெய்யுங் தே த்வங் ஏவங் வதெய்யாஸி தேன ஹி போ தஸ்ஸ புரிஸஸ்ஸ கேஸமஸ்ஸுங் கப்பேதாதி தே தஸ்ஸ புரிஸஸ்ஸ கேஸமஸ்ஸுங் கப்பெய்யுங் தே த்வங் ஏவங் வதெய்யாஸி தேன ஹி போ தஸ்ஸ புரிஸஸ்ஸ மஹக்கஞ்ச மாலங் மஹக்கஞ்ச விலேபனங் மஹக்கானி ச வத்தானி உபஹரதாதி தே தஸ்ஸ புரிஸஸ்ஸ மஹக்கஞ்ச மாலங் மஹக்கஞ்ச விலேபனங் மஹக்கானி ச வத்தானி உபஹரெய்யுங் தே த்வங் ஏவங் வதெய்யாஸி தேன ஹி போ தங் புரிஸங் பாஸாதங் ஆரோபெத்வா பஞ்சகாமகுணானி உபட்டாபேதாதி தே தங் புரிஸங் பாஸாதங் ஆரோபெத்வா பஞ்சகாமகுணானி உபட்டாபெய்யுங்>
    text <தங் கிங் மஞ்ஞஸி ராஜஞ்ஞ அபி நு தஸ்ஸ புரிஸஸ்ஸ ஸுன்ஹாதஸ்ஸ ஸுவிலித்தஸ்ஸ ஸுகப்பிதகேஸமஸ்ஸுஸ்ஸ ஆமுக்கமாலாபரணஸ்ஸ ஓதாதவத்தவஸனஸ்ஸ உபரிபாஸாதவரகதஸ்ஸ பஞ்சஹி காமகுணேஹி ஸமப்பிதஸ்ஸ ஸமங்கீபூதஸ்ஸ பரிசாரயமானஸ்ஸ புனதேவ தஸ்மிங் கூதகூபே நிமுஜ்ஜிதுகாமதா அஸ்ஸாதி நோ ஹிதங் போ கஸ்ஸப தங் கிஸ்ஸ ஹேது அஸுசி போ கஸ்ஸப கூதகூபோ அஸுசி சேவ அஸுசிஸங்காதோ ச துக்கந்தோ ச துக்கந்தஸங்காதோ ச ஜேகுச்சோ ச ஜேகுச்சஸங்காதோ ச படிகூலோ ச படிகூலஸங்காதோ சாதி ஏவமேவ கோ ராஜஞ்ஞ மனுஸ்ஸா தேவானங் அஸுசீ சேவ அஸுசிஸங்காதா ச துக்கந்தா ச துக்கந்தஸங்காதா ச ஜேகுச்சா ச ஜேகுச்சஸங்காதா ச படிகூலா ச படிகூலஸங்காதா ச யோஜனஸதங் கோ ராஜஞ்ஞ மனுஸ்ஸகந்தோ தேவே உப்பாததி கிங் பன தே மித்தாமச்சா ஞாதிஸாலோஹிதா பாணாதிபாதா படிவிரதா அதின்னாதானா படிவிரதா காமேஸுமிச்சாசாரா படிவிரதா முஸாவாதா படிவிரதா பிஸுணாய வாசாய படிவிரதா பருஸாய வாசாய படிவிரதா ஸம்பப்பலாபா படிவிரதா அனபிஜ்ஜாலூ அப்யாபன்னசித்தா ஸம்மாதிட்டீ காயஸ்ஸ பேதா பரங் மரணா ஸுகதிங் ஸக்கங் லோகங் உபபன்னா தே ஆகந்த்வா ஆரோசெஸ்ஸந்தி இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி இமினாபி கோ தே ராஜஞ்ஞ பரியாயேன ஏவங் ஹோது இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி>
    text <416>, <கிஞ்சாபி பவங் கஸ்ஸபோ ஏவமாஹ அத கோ ஏவங் மே எத்த ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி பன ராஜஞ்ஞ பரியாயோ பே அத்தி போ கஸ்ஸப பரியாயோபே யதா கதங் விய ராஜஞ்ஞாதி இத மே போ கஸ்ஸப மித்தாமச்சா ஞாதிஸாலோஹிதா பாணாதிபாதா படிவிரதா அதின்னாதானா படிவிரதா காமேஸுமிச்சாசாரா படிவிரதா முஸாவாதா படிவிரதா ஸுராமேரயமஜ்ஜபமாதட்டானா படிவிரதா தே அபரேன ஸமயேன ஆபாதிகா ஹொந்தி துக்கிதா பாள்ஹகிலானா யதாஹங் ஜானாமி ந தானிமே இமம்ஹா ஆபாதா வுட்டஹிஸ்ஸந்தீதி த்யாஹங் உபஸங்கமித்வா ஏவங் வதாமி ஸந்தி கோ போ ஏகே ஸமணப்ராஹ்மணா ஏவங்வாதினோ ஏவங்திட்டினோ யே தே பாணாதிபாதா படிவிரதா அதின்னாதானா படிவிரதா காமேஸுமிச்சாசாரா படிவிரதா முஸாவாதா படிவிரதா ஸுராமேரயமஜ்ஜபமாதட்டானா படிவிரதா தே காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜந்தி தேவானங் தாவதிங்ஸானங் ஸஹப்யதந்தி பவந்தோ கோ பாணாதிபாதா படிவிரதா அதின்னாதானா படிவிரதா காமேஸுமிச்சாசாரா படிவிரதா முஸாவாதா படிவிரதா ஸுராமேரயமஜ்ஜபமாதட்டானா படிவிரதா ஸசே தேஸங் பவதங் ஸமணப்ராஹ்மணானங் ஸச்சங் வசனங் பவந்தோ காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸந்தி தேவானங் தாவதிங்ஸானங் ஸஹப்யதங் ஸசே போ காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜெய்யாத தேவானங் தாவதிங்ஸானங் ஸஹப்யதங் யேன மே ஆகந்த்வா ஆரோசெய்யாத இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி பவந்தோ கோ பன மே ஸத்தாயிகா பச்சயிகா யங் பவந்தேஹி திட்டங் யதா ஸாமங் திட்டங் ஏவமேதங் பவிஸ்ஸதீதி தே மே ஸாதூதி படிஸ்ஸுத்வா நேவ ஆகந்த்வா ஆரோசெந்தி ந பன தூதங் பஹிணந்தி அயம்பி கோ போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி>
  text <தாவதிங்ஸதேவஉபமா>
    text <417>, <தேன ஹி ராஜஞ்ஞ தஞ்ஞேவெத்த படிபுச்சிஸ்ஸாமி யதா தே கமெய்ய ததா நங் ப்யாகரெய்யாஸி யங் கோ பன ராஜஞ்ஞ மானுஸ்ஸகங் வஸ்ஸஸதங் தேவானங் தாவதிங்ஸானங் ஏஸோ ஏகோ ரத்திந்திவோ தாய ரத்தியா திங்ஸரத்தியோ மாஸோ தேன மாஸேன த்வாதஸமாஸியோ ஸங்வச்சரோ தேன ஸங்வச்சரேன திப்பங் வஸ்ஸஸஹஸ்ஸங் தேவானங் தாவதிங்ஸானங் ஆயுப்பமாணங் யே தே மித்தாமச்சா ஞாதிஸாலோஹிதா பாணாதிபாதா படிவிரதா அதின்னாதானா படிவிரதா காமேஸுமிச்சாசாரா படிவிரதா முஸாவாதா படிவிரதா ஸுராமேரயமஜ்ஜபமாதட்டானா படிவிரதா தே காயஸ்ஸ பேதா பரங் மரணா ஸுகதிங் ஸக்கங் லோகங் உபபன்னா தேவானங் தாவதிங்ஸானங் ஸஹப்யதங் ஸசே பன தேஸங் ஏவங் பவிஸ்ஸதி யாவ மயங் த்வே வா தீணி வா ரத்திந்திவா திப்பேஹி பஞ்சஹி காமகுணேஹி ஸமப்பிதா ஸமங்கீபூதா பரிசாரேம அத மயங் பாயாஸிஸ்ஸ ராஜஞ்ஞஸ்ஸ கந்த்வா ஆரோசெய்யாம இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி அபி நு தே ஆகந்த்வா ஆரோசெய்யுங் இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி நோ ஹிதங் போ கஸ்ஸப அபி ஹி மயங் போ கஸ்ஸப சிரங் காலங்கதாபி பவெய்யாம கோ பனேதங் போதோ கஸ்ஸபஸ்ஸ ஆரோசேதி அத்தி தேவா தாவதிங்ஸாதி வா ஏவங்தீகாயுகா தேவா தாவதிங்ஸாதி வா ந மயங் போதோ கஸ்ஸபஸ்ஸ ஸத்தஹாம அத்தி தேவா தாவதிங்ஸாதி வா ஏவங்தீகாயுகா தேவா தாவதிங்ஸாதி வாதி>
  text <ஜச்சந்தஉபமா>
    text <418>, <ஸெய்யதாபி ராஜஞ்ஞ ஜச்சந்தோ புரிஸோ ந பஸ்ஸெய்ய கண்ஹ ஸுக்கானி ரூபானி ந பஸ்ஸெய்ய நீலகானி ரூபானி ந பஸ்ஸெய்ய பீதகானி ரூபானி ந பஸ்ஸெய்ய லோஹிதகானி ரூபானி ந பஸ்ஸெய்ய மஞ்ஜிட்டகானி ரூபானி ந பஸ்ஸெய்ய ஸமவிஸமங் ந பஸ்ஸெய்ய தாரகானி ரூபானி ந பஸ்ஸெய்ய சந்திமஸூரியே ஸோ ஏவங் வதெய்ய நத்தி கண்ஹஸுக்கானி ரூபானி நத்தி கண்ஹஸுக்கானங் ரூபானங் தஸ்ஸாவீ நத்தி நீலகானி ரூபானி நத்தி நீலகானங் ரூபானங் தஸ்ஸாவீ நத்தி பீதகானி ரூபானி நத்தி பீதகானங் ரூபானங் தஸ்ஸாவீ நத்தி லோஹிதகானி ரூபானி நத்தி லோஹிதகானங் ரூபானங் தஸ்ஸாவீ நத்தி மஞ்ஜிட்டகானி ரூபானி நத்தி மஞ்ஜிட்டகானங் ரூபானங் தஸ்ஸாவீ நத்தி ஸமவிஸமங் நத்தி ஸமவிஸமஸ்ஸ தஸ்ஸாவீ நத்தி தாரகானி ரூபானி நத்தி தாரகானங் ரூபானங் தஸ்ஸாவீ நத்தி சந்திமஸூரியா நத்தி சந்திமஸூரியானங் தஸ்ஸாவீ அஹமேதங் ந ஜானாமி அஹமேதங் ந பஸ்ஸாமி தஸ்மா தங் நத்தீதி ஸம்மா நு கோ ஸோ ராஜஞ்ஞ வதமானோ வதெய்யாதி நோ ஹிதங் போ கஸ்ஸப அத்தி கண்ஹஸுக்கானி ரூபானி அத்தி கண்ஹஸுக்கானங் ரூபானங் தஸ்ஸாவீ அத்தி நீலகானி ரூபானி அத்தி நீலகானங் ரூபானங் தஸ்ஸாவீபே அத்தி ஸமவிஸமங் அத்தி ஸமவிஸமஸ்ஸ தஸ்ஸாவீ அத்தி தாரகானி ரூபானி அத்தி தாரகானங் ரூபானங் தஸ்ஸாவீ அத்தி சந்திமஸூரியா அத்தி சந்திமஸூரியானங் தஸ்ஸாவீ அஹமேதங் ந ஜானாமி அஹமேதங் ந பஸ்ஸாமி தஸ்மா தங் நத்தீதி ந ஹி ஸோ போ கஸ்ஸப ஸம்மா வதமானோ வதெய்யாதி ஏவமேவ கோ த்வங் ராஜஞ்ஞ ஜச்சந்தூபமோ மஞ்ஞே படிபாஸி யங் மங் த்வங் ஏவங் வதேஸி>
    text <கோ பனேதங் போதோ கஸ்ஸபஸ்ஸ ஆரோசேதி அத்தி தேவா தாவதிங்ஸாதி வா ஏவங்தீகாயுகா தேவா தாவதிங்ஸாதி வா ந மயங் போதோ கஸ்ஸபஸ்ஸ ஸத்தஹாம அத்தி தேவா தாவதிங்ஸாதி வா ஏவங்தீகாயுகா தேவா தாவதிங்ஸாதி வாதி ந கோ ராஜஞ்ஞ ஏவங் பரோ லோகோ தட்டப்போ யதா த்வங் மஞ்ஞஸி இமினா மங்ஸசக்குனா யே கோ தே ராஜஞ்ஞ ஸமணப்ராஹ்மணா அரஞ்ஞவனபத்தானி பந்தானி ஸேனாஸனானி படிஸேவந்தி தே தத்த அப்பமத்தா ஆதாபினோ பஹிதத்தா விஹரந்தா திப்பசக்குங் விஸோதெந்தி தே திப்பேன சக்குனா விஸுத்தேன அதிக்கந்தமானுஸகேன இமங் சேவ லோகங் பஸ்ஸந்தி பரஞ்ச ஸத்தே ச ஓபபாதிகே ஏவஞ்ச கோ ராஜஞ்ஞ பரோ லோகோ தட்டப்போ நத்வேவ யதா த்வங் மஞ்ஞஸி இமினா மங்ஸசக்குனா இமினாபி கோ தே ராஜஞ்ஞ பரியாயேன ஏவங் ஹோது இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி>
    text <419>, <கிஞ்சாபி பவங் கஸ்ஸபோ ஏவமாஹ அத கோ ஏவங் மே எத்த ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி பன ராஜஞ்ஞ பரியாயோபே அத்தி போ கஸ்ஸப பரியாயோபே யதா கதங் விய ராஜஞ்ஞாதி இதாஹங் போ கஸ்ஸப பஸ்ஸாமி ஸமணப்ராஹ்மணே ஸீலவந்தே கல்யாணதம்மே ஜீவிதுகாமே அமரிதுகாமே ஸுககாமே துக்கபடிகூலே தஸ்ஸ மய்ஹங் போ கஸ்ஸப ஏவங் ஹோதி ஸசே கோ இமே பொந்தோ ஸமணப்ராஹ்மணா ஸீலவந்தோ கல்யாணதம்மா ஏவங் ஜானெய்யுங் இதோ நோ மதானங் ஸெய்யோ பவிஸ்ஸதீதி இதானிமே பொந்தோ ஸமணப்ராஹ்மணா ஸீலவந்தோ கல்யாணதம்மா விஸங் வா காதெய்யுங் ஸத்தங் வா ஆஹரெய்யுங் உப்பந்தித்வா வா காலங்கரெய்யுங் பபாதே வா பபதெய்யுங் யஸ்மா ச கோ இமே பொந்தோ ஸமணப்ராஹ்மணா ஸீலவந்தோ கல்யாணதம்மா ந ஏவங் ஜானந்தி இதோ நோ மதானங் ஸெய்யோ பவிஸ்ஸதீதி தஸ்மா இமே பொந்தோ ஸமணப்ராஹ்மணா ஸீலவந்தோ கல்யாணதம்மா ஜீவிதுகாமா அமரிதுகாமா ஸுககாமா துக்கபடிகூலா அத்தானங் ந மாரெந்தி அயம்பி கோ போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி>
  text <கப்பினீஉபமா>
    text <420>, <தேன ஹி ராஜஞ்ஞ உபமங் தே கரிஸ்ஸாமி உபமாய மிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி பூதபுப்பங் ராஜஞ்ஞ அஞ்ஞதரஸ்ஸ ப்ராஹ்மணஸ்ஸ த்வே பஜாபதியோ அஹேஸுங் ஏகிஸ்ஸா புத்தோ அஹோஸி தஸவஸ்ஸுத்தேஸிகோ வா த்வாதஸவஸ்ஸுத்தேஸிகோ வா ஏகா கப்பினீ உபவிஜஞ்ஞா அத கோ ஸோ ப்ராஹ்மணோ காலமகாஸி அத கோ ஸோ மாணவகோ மாதுஸபத்திங் ஏததவோச யமிதங் போதி தனங் வா தஞ்ஞங் வா ரஜதங் வா ஜாதரூபங் வா ஸப்பங் தங் மய்ஹங் நத்தி துய்ஹெத்த கிஞ்சி பிது மே போதி தாயஜ்ஜங் நிய்யாதேஹீதி ஏவங் வுத்தே ஸா ப்ராஹ்மணீ தங் மாணவகங் ஏததவோச ஆகமேஹி தாவ தாத யாவ விஜாயாமி ஸசே குமாரகோ பவிஸ்ஸதி தஸ்ஸபி ஏகதேஸோ பவிஸ்ஸதி ஸசே குமாரிகா பவிஸ்ஸதி ஸாபி தே ஓபபொக்கா பவிஸ்ஸதீதி துதியம்பி கோ ஸோ மாணவகோ மாதுஸபத்திங் ஏததவோச யமிதங் போதி தனங் வா தஞ்ஞங் வா ரஜதங் வா ஜாதரூபங் வா ஸப்பங் தங் மய்ஹங் நத்தி துய்ஹெத்த கிஞ்சி பிது மே போதி தாயஜ்ஜங் நிய்யாதேஹீதி துதியம்பி கோ ஸா ப்ராஹ்மணீ தங் மாணவகங் ஏததவோச ஆகமேஹி தாவ தாத யாவ விஜாயாமி ஸசே குமாரகோ பவிஸ்ஸதி தஸ்ஸபி ஏகதேஸோ பவிஸ்ஸதி ஸசே குமாரிகா பவிஸ்ஸதி ஸாபி தே ஓபபொக்கா பவிஸ்ஸதீதி ததியம்பி கோ ஸோ மாணவகோ மாதுஸபத்திங் ஏததவோச யமிதங் போதி தனங் வா தஞ்ஞங் வா ரஜதங் வா ஜாதரூபங் வா ஸப்பங் தங் மய்ஹங் நத்தி துய்ஹெத்த கிஞ்சி பிது மே போதி தாயஜ்ஜங் நிய்யாதேஹீதி>
    text <அத கோ ஸா ப்ராஹ்மணீ ஸத்தங் கஹெத்வா ஓவரகங் பவிஸித்வா உதரங் ஓபாதேஸி யாவ விஜாயாமி யதி வா குமாரகோ யதி வா குமாரிகாதி ஸா அத்தானங் சேவ ஜீவிதஞ்ச கப்பஞ்ச ஸாபதெய்யஞ்ச வினாஸேஸி யதா தங் பாலா அப்யத்தா அனயப்யஸனங் ஆபன்னா அயோனிஸோ தாயஜ்ஜங் கவேஸந்தீ ஏவமேவ கோ த்வங் ராஜஞ்ஞ பாலோ அப்யத்தோ அனயப்யஸனங் ஆபஜ்ஜிஸ்ஸஸி அயோனிஸோ பரலோகங் கவேஸந்தோ ஸெய்யதாபி ஸா ப்ராஹ்மணீ பாலா அப்யத்தா அனயப்யஸனங் ஆபன்னா அயோனிஸோ தாயஜ்ஜங் கவேஸந்தீ ந கோ ராஜஞ்ஞ ஸமணப்ராஹ்மணா ஸீலவந்தோ கல்யாணதம்மா அபக்கங் பரிபாசெந்தி அபி ச பரிபாகங் ஆகமெந்தி பண்டிதானங் அத்தோ ஹி ராஜஞ்ஞ ஸமணப்ராஹ்மணானங் ஸீலவந்தானங் கல்யாணதம்மானங் ஜீவிதேன யதா யதா கோ ராஜஞ்ஞ ஸமணப்ராஹ்மணா ஸீலவந்தோ கல்யாணதம்மா சிரங் தீகமத்தானங் திட்டந்தி ததா ததா பஹுங் புஞ்ஞங் பஸவந்தி பஹுஜனஹிதாய ச படிபஜ்ஜந்தி பஹுஜனஸுகாய லோகானுகம்பாய அத்தாய ஹிதாய ஸுகாய தேவமனுஸ்ஸானங் இமினாபி கோ தே ராஜஞ்ஞ பரியாயேன ஏவங் ஹோது இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி>
    text <421>, <கிஞ்சாபி பவங் கஸ்ஸபோ ஏவமாஹ அத கோ ஏவங் மே எத்த ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி பன ராஜஞ்ஞ பரியாயோபே அத்தி போ கஸ்ஸப பரியாயோபே யதா கதங் விய ராஜஞ்ஞாதி இத மே போ கஸ்ஸப புரிஸா சோரங் ஆகுசாரிங் கஹெத்வா தஸ்ஸெந்தி அயங் தே பந்தே சோரோ ஆகுசாரீ இமஸ்ஸ யங் இச்சஸி தங் தண்டங் பணேஹீதி த்யாஹங் ஏவங் வதாமி தேன ஹி போ இமங் புரிஸங் ஜீவந்தங்யேவ கும்பியா பக்கிபித்வா முகங் பிதஹித்வா அல்லேன சம்மேன ஓனந்தித்வா அல்லாய மத்திகாய பஹலாவலேபனங் கரித்வா உத்தனங் ஆரோபெத்வா அக்கிங் தேதாதி தே மே ஸாதூதி படிஸ்ஸுத்வா தங் புரிஸங் ஜீவந்தங்யேவ கும்பியா பக்கிபித்வா முகங் பிதஹித்வா அல்லேன சம்மேன ஓனந்தித்வா அல்லாய மத்திகாய பஹலாவலேபனங் கரித்வா உத்தனங் ஆரோபெத்வா அக்கிங் தெந்தி யதா மயங் ஜானாம காலங்கதோ ஸோ புரிஸோதி அத நங் கும்பிங் ஓரோபெத்வா உப்பிந்தித்வா முகங் விவரித்வா ஸணிகங் நில்லோகேம அப்பேவ நாமஸ்ஸ ஜீவங் நிக்கமந்தங் பஸ்ஸெய்யாமாதி நேவஸ்ஸ மயங் ஜீவங் நிக்கமந்தங் பஸ்ஸாம அயம்பி கோ போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி>
  text <ஸுபினகஉபமா>
    text <422>, <தேன ஹி ராஜஞ்ஞ தஞ்ஞேவெத்த படிபுச்சிஸ்ஸாமி யதா தே கமெய்ய ததா நங் ப்யாகரெய்யாஸி அபிஜானாஸி நோ த்வங் ராஜஞ்ஞ திவா ஸெய்யங் உபகதோ ஸுபினகங் பஸ்ஸிதா ஆராமராமணெய்யகங் வனராமணெய்யகங் பூமிராமணெய்யகங் பொக்கரணீராமணெய்யகந்தி அபிஜானாமஹங் போ கஸ்ஸப திவாஸெய்யங் உபகதோ ஸுபினகங் பஸ்ஸிதா ஆராமராமணெய்யகங் வனராமணெய்யகங் பூமிராமணெய்யகங் பொக்கரணீராமணெய்யகந்தி ரக்கந்தி தங் தம்ஹி ஸமயே குஜ்ஜாபி வாமனகாபி வேலாஸிகாபி கோமாரிகாபீதி ஏவங் போ கஸ்ஸப ரக்கந்தி மங் தம்ஹி ஸமயே குஜ்ஜாபி வாமனகாபி வேலாஸிகாபி கோமாரிகாபீதி அபி நு தா துய்ஹங் ஜீவங் பஸ்ஸந்தி பவிஸந்தங் வா நிக்கமந்தங் வாதி நோ ஹிதங் போ கஸ்ஸப தா ஹி நாம ராஜஞ்ஞ துய்ஹங் ஜீவந்தஸ்ஸ ஜீவந்தியோ ஜீவங் ந பஸ்ஸிஸ்ஸந்தி பவிஸந்தங் வா நிக்கமந்தங் வா கிங் பன த்வங் காலங்கதஸ்ஸ ஜீவங் பஸ்ஸிஸ்ஸஸி பவிஸந்தங் வா நிக்கமந்தங் வா இமினாபி கோ தே ராஜஞ்ஞ பரியாயேன ஏவங் ஹோது இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி>
    text <423>, <கிஞ்சாபி பவங் கஸ்ஸபோ ஏவமாஹ அத கோ ஏவங் மே எத்த ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி பன ராஜஞ்ஞ பரியாயோபே அத்தி போ கஸ்ஸப பரியாயோபே யதா கதங் விய ராஜஞ்ஞாதி இத மே போ கஸ்ஸப புரிஸா சோரங் ஆகுசாரிங் கஹெத்வா தஸ்ஸெந்தி அயங் தே பந்தே சோரோ ஆகுசாரீ இமஸ்ஸ யங் இச்சஸி தங் தண்டங் பணேஹீதி த்யாஹங் ஏவங் வதாமி தேன ஹி போ இமங் புரிஸங் ஜீவந்தங்யேவ துலாய துலெத்வா ஜியாய அனஸ்ஸாஸகங் மாரெத்வா புனதேவ துலாய துலேதாதி தே மே ஸாதூதி படிஸ்ஸுத்வா தங் புரிஸங் ஜீவந்தங்யேவ துலாய துலெத்வா ஜியாய அனஸ்ஸாஸகங் மாரெத்வா புனதேவ துலாய துலெந்தி யதா ஸோ ஜீவதி ததா லஹுதரோ ச ஹோதி முதுதரோ ச கம்மஞ்ஞதரோ ச யதா பன ஸோ காலங்கதோ ஹோதி ததா கருதரோ ச ஹோதி பத்தின்னதரோ ச அகம்மஞ்ஞதரோ ச அயம்பி கோ போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி>
  text <ஸந்தத்தஅயோகுளஉபமா>
    text <424>, <தேன ஹி ராஜஞ்ஞ உபமங் தே கரிஸ்ஸாமி உபமாய மிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி ஸெய்யதாபி ராஜஞ்ஞ புரிஸோ திவஸங் ஸந்தத்தங் அயோகுளங் ஆதித்தங் ஸம்பஜ்ஜலிதங் ஸஜோதிபூதங் துலாய துலெய்ய தமேனங் அபரேன ஸமயேன ஸீதங் நிப்புதங் துலாய துலெய்ய கதா நு கோ ஸோ அயோகுளோ லஹுதரோ வா ஹோதி முதுதரோ வா கம்மஞ்ஞதரோ வா யதா வா ஆதித்தோ ஸம்பஜ்ஜலிதோ ஸஜோதிபூதோ யதா வா ஸீதோ நிப்புதோதி யதா ஸோ போ கஸ்ஸப அயோகுளோ தேஜோஸஹகதோ ச ஹோதி வாயோஸஹகதோ ச ஆதித்தோ ஸம்பஜ்ஜலிதோ ஸஜோதிபூதோ ததா லஹுதரோ ச ஹோதி முதுதரோ ச கம்மஞ்ஞதரோ ச யதா பன ஸோ அயோகுளோ நேவ தேஜோஸஹகதோ ஹோதி ந வாயோஸஹகதோ ஸீதோ நிப்புதோ ததா கருதரோ ச ஹோதி பத்தின்னதரோ ச அகம்மஞ்ஞதரோ சாதி ஏவமேவ கோ ராஜஞ்ஞ யதாயங் காயோ ஆயுஸஹகதோ ச ஹோதி உஸ்மாஸஹகதோ ச விஞ்ஞாணஸஹகதோ ச ததா லஹுதரோ ச ஹோதி முதுதரோ ச கம்மஞ்ஞதரோ ச யதா பனாயங் காயோ நேவ ஆயுஸஹகதோ ஹோதி ந உஸ்மாஸஹகதோ ந விஞ்ஞாணஸஹகதோ ததா கருதரோ ச ஹோதி பத்தின்னதரோ ச அகம்மஞ்ஞதரோ ச இமினாபி கோ தே ராஜஞ்ஞ பரியாயேன ஏவங் ஹோது இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி>
    text <425>, <கிஞ்சாபி பவங் கஸ்ஸபோ ஏவமாஹ அத கோ ஏவங் மே எத்த ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி பன ராஜஞ்ஞ பரியாயோபே அத்தி போ கஸ்ஸப பரியாயோபே யதா கதங் விய ராஜஞ்ஞாதி இத மே போ கஸ்ஸப புரிஸா சோரங் ஆகுசாரிங் கஹெத்வா தஸ்ஸெந்தி அயங் தே பந்தே சோரோ ஆகுசாரீ இமஸ்ஸ யங் இச்சஸி தங் தண்டங் பணேஹீதி த்யாஹங் ஏவங் வதாமி தேன ஹி போ இமங் புரிஸங் அனுபஹச்ச சவிஞ்ச சம்மஞ்ச மங்ஸஞ்ச ந்ஹாருஞ்ச அட்டிஞ்ச அட்டிமிஞ்ஜஞ்ச ஜீவிதா வோரோபேத அப்பேவ நாமஸ்ஸ ஜீவங் நிக்கமந்தங் பஸ்ஸெய்யாமாதி தே மே ஸாதூதி படிஸ்ஸுத்வா தங் புரிஸங் அனுபஹச்ச சவிஞ்சபே ஜீவிதா வோரோபெந்தி யதா ஸோ ஆமதோ ஹோதி த்யாஹங் ஏவங் வதாமி தேன ஹி போ இமங் புரிஸங் உத்தானங் நிபாதேத அப்பேவ நாமஸ்ஸ ஜீவங் நிக்கமந்தங் பஸ்ஸெய்யாமாதி தே தங் புரிஸங் உத்தானங் நிபாதெந்தி நேவஸ்ஸ மயங் ஜீவங் நிக்கமந்தங் பஸ்ஸாம த்யாஹங் ஏவங் வதாமி தேன ஹி போ இமங் புரிஸங் அவகுஜ்ஜங் நிபாதேத பஸ்ஸேன நிபாதேத துதியேன பஸ்ஸேன நிபாதேத உத்தங் டபேத ஓமுத்தகங் டபேத பாணினா ஆகோடேத லெட்டுனா ஆகோடேத தண்டேன ஆகோடேத ஸத்தேன ஆகோடேத ஓதுனாத ஸந்துனாத நித்துனாத அப்பேவ நாமஸ்ஸ ஜீவங் நிக்கமந்தங் பஸ்ஸெய்யாமாதி தே தங் புரிஸங் ஓதுனந்தி ஸந்துனந்தி நித்துனந்தி நேவஸ்ஸ மயங் ஜீவங் நிக்கமந்தங் பஸ்ஸாம தஸ்ஸ ததேவ சக்கு ஹோதி தே ரூபா தஞ்சாயதனங் நப்படிஸங்வேதேதி ததேவ ஸோதங் ஹோதி தே ஸத்தா தஞ்சாயதனங் நப்படிஸங்வேதேதி ததேவ கானங் ஹோதி தே கந்தா தஞ்சாயதனங் நப்படிஸங்வேதேதி ஸாவ ஜிவ்ஹா ஹோதி தே ரஸா தஞ்சாயதனங் நப்படிஸங்வேதேதி ஸ்வேவ காயோ ஹோதி தே பொட்டப்பா தஞ்சாயதனங் நப்படிஸங்வேதேதி அயம்பி கோ போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி>
  text <ஸங்கதமஉபமா>
    text <426>, <தேன ஹி ராஜஞ்ஞ உபமங் தே கரிஸ்ஸாமி உபமாய மிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி பூதபுப்பங் ராஜஞ்ஞ அஞ்ஞதரோ ஸங்கதமோ ஸங்கங் ஆதாய பச்சந்திமங் ஜனபதங் அகமாஸி ஸோ யேன அஞ்ஞதரோ காமோ தேனுபஸங்கமி உபஸங்கமித்வா மஜ்ஜே காமஸ்ஸ டிதோ திக்கத்துங் ஸங்கங் உபலாபெத்வா ஸங்கங் பூமியங் நிக்கிபித்வா ஏகமந்தங் நிஸீதி அத கோ ராஜஞ்ஞ தேஸங் பச்சந்தஜனபதானங் மனுஸ்ஸானங் ஏததஹோஸி அம்போ கஸ்ஸ நு கோ ஏஸோ ஸத்தோ ஏவங்ரஜனீயோ ஏவங்கமனீயோ ஏவங்மதனீயோ ஏவங்பந்தனீயோ ஏவங்முச்சனீயோதி ஸன்னிபதித்வா தங் ஸங்கதமங் ஏததவோசுங் அம்போ கஸ்ஸ நு கோ ஏஸோ ஸத்தோ ஏவங்ரஜனீயோ ஏவங்கமனீயோ ஏவங்மதனீயோ ஏவங்பந்தனீயோ ஏவங்முச்சனீயோதி ஏஸோ கோ போ ஸங்கோ நாம யஸ்ஸேஸோ ஸத்தோ ஏவங்ரஜனீயோ ஏவங்கமனீயோ ஏவங்மதனீயோ ஏவங்பந்தனீயோ ஏவங்முச்சனீயோதி தே தங் ஸங்கங் உத்தானங் நிபாதேஸுங் வதேஹி போ ஸங்க வதேஹி போ ஸங்காதி நேவ ஸோ ஸங்கோ ஸத்தமகாஸி தே தங் ஸங்கங் அவகுஜ்ஜங் நிபாதேஸுங் பஸ்ஸேன நிபாதேஸுங் துதியேன பஸ்ஸேன நிபாதேஸுங் உத்தங் டபேஸுங் ஓமுத்தகங் டபேஸுங் பாணினா ஆகோடேஸுங் லெட்டுனா ஆகோடேஸுங் தண்டேன ஆகோடேஸுங் ஸத்தேன ஆகோடேஸுங் ஓதுனிங்ஸு ஸந்துனிங்ஸு நித்துனிங்ஸு வதேஹி போ ஸங்க வதேஹி போ ஸங்காதி நேவ ஸோ ஸங்கோ ஸத்தமகாஸி>
    text <அத கோ ராஜஞ்ஞ தஸ்ஸ ஸங்கதமஸ்ஸ ஏததஹோஸி யாவ பாலா இமே பச்சந்தஜனபதாமனுஸ்ஸா கதஞ்ஹி நாம அயோனிஸோ ஸங்கஸத்தங் கவேஸிஸ்ஸந்தீதி தேஸங் பெக்கமானானங் ஸங்கங் கஹெத்வா திக்கத்துங் ஸங்கங் உபலாபெத்வா ஸங்கங் ஆதாய பக்காமி அத கோ ராஜஞ்ஞ தேஸங் பச்சந்தஜனபதானங் மனுஸ்ஸானங் ஏததஹோஸி யதா கிர போ அயங் ஸங்கோ நாம புரிஸஸஹகதோ ச ஹோதி வாயாமஸஹகதோ ச வாயுஸஹகதோ ச ததாயங் ஸங்கோ ஸத்தங் கரோதி யதா பனாயங் ஸங்கோ நேவ புரிஸஸஹகதோ ஹோதி ந வாயாமஸஹகதோ ந வாயுஸஹகதோ நாயங் ஸங்கோ ஸத்தங் கரோதீதி ஏவமேவ கோ ராஜஞ்ஞ யதாயங் காயோ ஆயுஸஹகதோ ச ஹோதி உஸ்மாஸஹகதோ ச விஞ்ஞாணஸஹகதோ ச ததா அபிக்கமதிபி படிக்கமதிபி திட்டதிபி நிஸீததிபி ஸெய்யம்பி கப்பேதி சக்குனாபி ரூபங் பஸ்ஸதி ஸோதேனபி ஸத்தங் ஸுணாதி கானேனபி கந்தங் காயதி ஜிவ்ஹாயபி ரஸங் ஸாயதி காயேனபி பொட்டப்பங் புஸதி மனஸாபி தம்மங் விஜானாதி யதா பனாயங் காயோ நேவ ஆயுஸஹகதோ ஹோதி ந உஸ்மாஸஹகதோ ந விஞ்ஞாணஸஹகதோ ததா நேவ அபிக்கமதி ந படிக்கமதி ந திட்டதி ந நிஸீததி ந ஸெய்யங் கப்பேதி சக்குனாபி ரூபங் ந பஸ்ஸதி ஸோதேனபி ஸத்தங் ந ஸுணாதி கானேனபி கந்தங் ந காயதி ஜிவ்ஹாயபி ரஸங் ந ஸாயதி காயேனபி பொட்டப்பங் ந புஸதி மனஸாபி தம்மங் ந விஜானாதி இமினாபி கோ தே ராஜஞ்ஞ பரியாயேன ஏவங் ஹோது இதிபி அத்தி பரோ லோகோ அத்தி ஸத்தா ஓபபாதிகா அத்தி ஸுகததுக்கடானங் கம்மானங் பலங் விபாகோதி>
    text <427>, <கிஞ்சாபி பவங் கஸ்ஸபோ ஏவமாஹ அத கோ ஏவங் மே எத்த ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அத்தி பன ராஜஞ்ஞ பரியாயோபே அத்தி போ கஸ்ஸப பரியாயோபே யதா கதங் விய ராஜஞ்ஞாதி இத மே போ கஸ்ஸப புரிஸா சோரங் ஆகுசாரிங் கஹெத்வா தஸ்ஸெந்தி அயங் தே பந்தே சோரோ ஆகுசாரீ இமஸ்ஸ யங் இச்சஸி தங் தண்டங் பணேஹீதி த்யாஹங் ஏவங் வதாமி தேன ஹி போ இமஸ்ஸ புரிஸஸ்ஸ சவிங் சிந்தத அப்பேவ நாமஸ்ஸ ஜீவங் பஸ்ஸெய்யாமாதி தே தஸ்ஸ புரிஸஸ்ஸ சவிங் சிந்தந்தி நேவஸ்ஸ மயங் ஜீவங் பஸ்ஸாம த்யாஹங் ஏவங் வதாமி தேன ஹி போ இமஸ்ஸ புரிஸஸ்ஸ சம்மங் சிந்தத மங்ஸங் சிந்தத ந்ஹாருங் சிந்தத அட்டிங் சிந்தத அட்டிமிஞ்ஜங் சிந்தத அப்பேவ நாமஸ்ஸ ஜீவங் பஸ்ஸெய்யாமாதி தே தஸ்ஸ புரிஸஸ்ஸ அட்டிமிஞ்ஜங் சிந்தந்தி நேவஸ்ஸ மயங் ஜீவங் பஸ்ஸெய்யாம அயம்பி கோ போ கஸ்ஸப பரியாயோ யேன மே பரியாயேன ஏவங் ஹோதி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி>
  text <அக்கிகஜடிலஉபமா>
    text <428>, <தேன ஹி ராஜஞ்ஞ உபமங் தே கரிஸ்ஸாமி உபமாய மிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி பூதபுப்பங் ராஜஞ்ஞ அஞ்ஞதரோ அக்கிகோ ஜடிலோ அரஞ்ஞாயதனே பண்ணகுடியா ஸம்மதி அத கோ ராஜஞ்ஞ அஞ்ஞதரோ ஜனபதே ஸத்தோ வுட்டாஸி அத கோ ஸோ ஸத்தோ தஸ்ஸ அக்கிகஸ்ஸ ஜடிலஸ்ஸ அஸ்ஸமஸ்ஸ ஸாமந்தா ஏகரத்திங் வஸித்வா பக்காமி அத கோ ராஜஞ்ஞ தஸ்ஸ அக்கிகஸ்ஸ ஜடிலஸ்ஸ ஏததஹோஸி யங்னூனாஹங் யேன ஸோ ஸத்தவாஸோ தேனுபஸங்கமெய்யங் அப்பேவ நாமெத்த கிஞ்சி உபகரணங் அதிகச்செய்யந்தி அத கோ ஸோ அக்கிகோ ஜடிலோ காலஸ்ஸேவ வுட்டாய யேன ஸோ ஸத்தவாஸோ தேனுபஸங்கமி உபஸங்கமித்வா அத்தஸ தஸ்மிங் ஸத்தவாஸே தஹரங் குமாரங் மந்தங் உத்தானஸெய்யகங் சட்டிதங் திஸ்வானஸ்ஸ ஏததஹோஸி ந கோ மே தங் பதிரூபங் யங் மே பெக்கமானஸ்ஸ மனுஸ்ஸபூதோ காலங்கரெய்ய யங்னூனாஹங் இமங் தாரகங் அஸ்ஸமங் நெத்வா ஆபாதெய்யங் போஸெய்யங் வட்டெய்யந்தி அத கோ ஸோ அக்கிகோ ஜடிலோ தங் தாரகங் அஸ்ஸமங் நெத்வா ஆபாதேஸி போஸேஸி வட்டேஸி யதா ஸோ தாரகோ தஸவஸ்ஸுத்தேஸிகோ வா ஹோதி த்வாதஸவஸ்ஸுத்தேஸிகோ வா அத கோ தஸ்ஸ அக்கிகஸ்ஸ ஜடிலஸ்ஸ ஜனபதே கஞ்சிதேவ கரணீயங் உப்பஜ்ஜி அத கோ ஸோ அக்கிகோ ஜடிலோ தங் தாரகங் ஏததவோச இச்சாமஹங் தாத ஜனபதங் கந்துங் அக்கிங் தாத பரிசரெய்யாஸி மா ச தே அக்கி நிப்பாயி ஸசே ச தே அக்கி நிப்பாயெய்ய அயங் வாஸீ இமானி கட்டானி இதங் அரணிஸஹிதங் அக்கிங் நிப்பத்தெத்வா அக்கிங் பரிசரெய்யாஸீதி அத கோ ஸோ அக்கிகோ ஜடிலோ தங் தாரகங் ஏவங் அனுஸாஸித்வா ஜனபதங் அகமாஸி தஸ்ஸ கிட்டாபஸுதஸ்ஸ அக்கி நிப்பாயி>
    text <அத கோ தஸ்ஸ தாரகஸ்ஸ ஏததஹோஸி பிதா கோ மங் ஏவங் அவச அக்கிங் தாத பரிசரெய்யாஸி மா ச தே அக்கி நிப்பாயி ஸசே ச தே அக்கி நிப்பாயெய்ய அயங் வாஸீ இமானி கட்டானி இதங் அரணிஸஹிதங் அக்கிங் நிப்பத்தெத்வா அக்கிங் பரிசரெய்யாஸீதி யங்னூனாஹங் அக்கிங் நிப்பத்தெத்வா அக்கிங் பரிசரெய்யந்தி அத கோ ஸோ தாரகோ அரணிஸஹிதங் வாஸியா தச்சி அப்பேவ நாம அக்கிங் அதிகச்செய்யந்தி நேவ ஸோ அக்கிங் அதிகச்சி அரணிஸஹிதங் த்விதா பாலேஸி திதா பாலேஸி சதுதா பாலேஸி பஞ்சதா பாலேஸி தஸதா பாலேஸி ஸததா பாலேஸி ஸகலிகங் ஸகலிகங் அகாஸி ஸகலிகங் ஸகலிகங் கரித்வா உதுக்கலே கொட்டேஸி உதுக்கலே கொட்டெத்வா மஹாவாதே ஓபுனி அப்பேவ நாம அக்கிங் அதிகச்செய்யந்தி நேவ ஸோ அக்கிங் அதிகச்சி>
    text <அத கோ ஸோ அக்கிகோ ஜடிலோ ஜனபதே தங் கரணீயங் தீரெத்வா யேன ஸகோ அஸ்ஸமோ தேனுபஸங்கமி உபஸங்கமித்வா தங் தாரகங் ஏததவோச கச்சி தே தாத அக்கி ந நிப்புதோதி இத மே தாத கிட்டாபஸுதஸ்ஸ அக்கி நிப்பாயி தஸ்ஸ மே ஏததஹோஸி பிதா கோ மங் ஏவங் அவச அக்கிங் தாத பரிசரெய்யாஸி மா ச தே தாத அக்கி நிப்பாயி ஸசே ச தே அக்கி நிப்பாயெய்ய அயங் வாஸீ இமானி கட்டானி இதங் அரணிஸஹிதங் அக்கிங் நிப்பத்தெத்வா அக்கிங் பரிசரெய்யாஸீதி யங்னூனாஹங் அக்கிங் நிப்பத்தெத்வா அக்கிங் பரிசரெய்யந்தி அத க்வாஹங் தாத அரணிஸஹிதங் வாஸியா தச்சிங் அப்பேவ நாம அக்கிங் அதிகச்செய்யந்தி நேவாஹங் அக்கிங் அதிகச்சிங் அரணிஸஹிதங் த்விதா பாலேஸிங் திதா பாலேஸிங் சதுதா பாலேஸிங் பஞ்சதா பாலேஸிங் தஸதா பாலேஸிங் ஸததா பாலேஸிங் ஸகலிகங் ஸகலிகங் அகாஸிங் ஸகலிகங் ஸகலிகங் கரித்வா உதுக்கலே கொட்டேஸிங் உதுக்கலே கொட்டெத்வா மஹாவாதே ஓபுனிங் அப்பேவ நாம அக்கிங் அதிகச்செய்யந்தி நேவாஹங் அக்கிங் அதிகச்சிந்தி அத கோ தஸ்ஸ அக்கிகஸ்ஸ ஜடிலஸ்ஸ ஏததஹோஸி யாவ பாலோ அயங் தாரகோ அப்யத்தோ கதஞ்ஹி நாம அயோனிஸோ அக்கிங் கவேஸிஸ்ஸதீதி தஸ்ஸ பெக்கமானஸ்ஸ அரணிஸஹிதங் கஹெத்வா அக்கிங் நிப்பத்தெத்வா தங் தாரகங் ஏததவோச ஏவங் கோ தாத அக்கி நிப்பத்தேதப்போ ந த்வேவ யதா த்வங் பாலோ அப்யத்தோ அயோனிஸோ அக்கிங் கவேஸீதி ஏவமேவ கோ த்வங் ராஜஞ்ஞ பாலோ அப்யத்தோ அயோனிஸோ பரலோகங் கவேஸிஸ்ஸஸி படினிஸ்ஸஜ்ஜேதங் ராஜஞ்ஞ பாபகங் திட்டிகதங் படினிஸ்ஸஜ்ஜேதங் ராஜஞ்ஞ பாபகங் திட்டிகதங் மா தே அஹோஸி தீகரத்தங் அஹிதாய துக்காயாதி>
    text <429>, <கிஞ்சாபி பவங் கஸ்ஸபோ ஏவமாஹ அத கோ நேவாஹங் ஸக்கோமி இதங் பாபகங் திட்டிகதங் படினிஸ்ஸஜ்ஜிதுங் ராஜாபி மங் பஸேனதி கோஸலோ ஜானாதி திரோராஜானோபி பாயாஸி ராஜஞ்ஞோ ஏவங்வாதீ ஏவங்திட்டீ இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி ஸசாஹங் போ கஸ்ஸப இதங் பாபகங் திட்டிகதங் படினிஸ்ஸஜ்ஜிஸ்ஸாமி பவிஸ்ஸந்தி மே வத்தாரோ யாவ பாலோ பாயாஸி ராஜஞ்ஞோ அப்யத்தோ துக்கஹிதகாஹீதி கோபேனபி நங் ஹரிஸ்ஸாமி மக்கேனபி நங் ஹரிஸ்ஸாமி பலாஸேனபி நங் ஹரிஸ்ஸாமீதி>
  text <த்வே ஸத்தவாஹஉபமா>
    text <430>, <தேன ஹி ராஜஞ்ஞ உபமங் தே கரிஸ்ஸாமி உபமாய மிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி பூதபுப்பங் ராஜஞ்ஞ மஹாஸகடஸத்தோ ஸகடஸஹஸ்ஸங் புரத்திமா ஜனபதா பச்சிமங் ஜனபதங் அகமாஸி ஸோ யேன யேன கச்சி கிப்பங்யேவ பரியாதியதி திணகட்டோதகங் ஹரிதகபண்ணங் தஸ்மிங் கோ பன ஸத்தே த்வே ஸத்தவாஹா அஹேஸுங் ஏகோ பஞ்சன்னங் ஸகடஸதானங் ஏகோ பஞ்சன்னங் ஸகடஸதானங் அத கோ தேஸங் ஸத்தவாஹானங் ஏததஹோஸி அயங் கோ மஹாஸகடஸத்தோ ஸகடஸஹஸ்ஸங் தே மயங் யேன யேன கச்சாம கிப்பமேவ பரியாதியதி திணகட்டோதகங் ஹரிதகபண்ணங் யங்னூன மயங் இமங் ஸத்தங் த்விதா விபஜெய்யாம ஏகதோ பஞ்ச ஸகடஸதானி ஏகதோ பஞ்ச ஸகடஸதானீதி தே தங் ஸத்தங் த்விதா விபஜிங்ஸு ஏகதோ பஞ்ச ஸகடஸதானி ஏகதோ பஞ்ச ஸகடஸதானி ஏகோ ஸத்தவாஹோ பஹுங் திணஞ்ச கட்டஞ்ச உதகஞ்ச ஆரோபெத்வா ஸத்தங் பயாபேஸி த்வீஹதீஹபயாதோ கோ பன ஸோ ஸத்தோ அத்தஸ புரிஸங் காளங் லோஹிதக்கங் ஸன்னத்தகலாபங் குமுதமாலிங் அல்லவத்தங் அல்லகேஸங் கத்தமமக்கிதேஹி சக்கேஹி பத்ரேன ரதேன படிபதங் ஆகச்சந்தங் திஸ்வா ஏததவோச குதோ போ ஆகச்சஸீதி அமுகம்ஹா ஜனபதாதி குஹிங் கமிஸ்ஸஸீதி அமுகங் நாம ஜனபதந்தி கச்சி போ புரதோ கந்தாரே மஹாமேகோ அபிப்பவுட்டோதி ஏவங் போ புரதோ கந்தாரே மஹாமேகோ அபிப்பவுட்டோ ஆஸித்தோதகானி வடுமானி பஹு திணஞ்ச கட்டஞ்ச உதகஞ்ச சட்டேத போ புராணானி திணானி கட்டானி உதகானி லஹுபாரேஹி ஸகடேஹி ஸீகங் ஸீகங் கச்சத மா யொக்கானி கிலமித்தாதி>
    text <அத கோ ஸோ ஸத்தவாஹோ ஸத்திகே ஆமந்தேஸி அயங் போ புரிஸோ ஏவமாஹ புரதோ கந்தாரே மஹாமேகோ அபிப்பவுட்டோ ஆஸித்தோதகானி வடுமானி பஹு திணஞ்ச கட்டஞ்ச உதகஞ்ச சட்டேத போ புராணானி திணானி கட்டானி உதகானி லஹுபாரேஹி ஸகடேஹி ஸீகங் ஸீகங் கச்சத மா யொக்கானி கிலமித்தாதி சட்டேத போ புராணானி திணானி கட்டானி உதகானி லஹுபாரேஹி ஸகடேஹி ஸத்தங் பயாபேதாதி ஏவங் போதி கோ தே ஸத்திகா தஸ்ஸ ஸத்தவாஹஸ்ஸ படிஸ்ஸுத்வா சட்டெத்வா புராணானி திணானி கட்டானி உதகானி லஹுபாரேஹி ஸகடேஹி ஸத்தங் பயாபேஸுங் தே படமேபி ஸத்தவாஸே ந அத்தஸங்ஸு திணங் வா கட்டங் வா உதகங் வா துதியேபி ஸத்தவாஸே ததியேபி ஸத்தவாஸே சதுத்தேபி ஸத்தவாஸே பஞ்சமேபி ஸத்தவாஸே சட்டேபி ஸத்தவாஸே ஸத்தமேபி ஸத்தவாஸே ந அத்தஸங்ஸு திணங் வா கட்டங் வா உதகங் வா ஸப்பேவ அனயப்யஸனங் ஆபஜ்ஜிங்ஸு யே ச தஸ்மிங் ஸத்தே அஹேஸுங் மனுஸ்ஸா வா பஸூ வா ஸப்பே ஸோ யக்கோ அமனுஸ்ஸோ பக்கேஸி அட்டிகானேவ ஸேஸானி>
    text <யதா அஞ்ஞாஸி துதியோ ஸத்தவாஹோ பஹுனிக்கந்தோ கோ போ தானி ஸோ ஸத்தோதி பஹுங் திணஞ்ச கட்டஞ்ச உதகஞ்ச ஆரோபெத்வா ஸத்தங் பயாபேஸி த்வீஹதீஹபயாதோ கோ பன ஸோ ஸத்தோ அத்தஸ புரிஸங் காளங் லோஹிதக்கங் ஸன்னத்தகலாபங் குமுதமாலிங் அல்லவத்தங் அல்லகேஸங் கத்தமமக்கிதேஹி சக்கேஹி பத்ரேன ரதேன படிபதங் ஆகச்சந்தங் திஸ்வா ஏததவோச குதோ போ ஆகச்சஸீதி அமுகம்ஹா ஜனபதாதி குஹிங் கமிஸ்ஸஸீதி அமுகங் நாம ஜனபதந்தி கச்சி போ புரதோ கந்தாரே மஹாமேகோ அபிப்பவுட்டோதி ஏவங் போ புரதோ கந்தாரே மஹாமேகோ அபிப்பவுட்டோ ஆஸித்தோதகானி வடுமானி பஹு திணஞ்ச கட்டஞ்ச உதகஞ்ச சட்டேத போ புராணானி திணானி கட்டானி உதகானி லஹுபாரேஹி ஸகடேஹி ஸீகங் ஸீகங் கச்சத மா யொக்கானி கிலமித்தாதி>
    text <அத கோ ஸோ ஸத்தவாஹோ ஸத்திகே ஆமந்தேஸி அயங் போ புரிஸோ ஏவமாஹ புரதோ கந்தாரே மஹாமேகோ அபிப்பவுட்டோ ஆஸித்தோதகானி வடுமானி பஹு திணஞ்ச கட்டஞ்ச உதகஞ்ச சட்டேத போ புராணானி திணானி கட்டானி உதகானி லஹுபாரேஹி ஸகடேஹி ஸீகங் ஸீகங் கச்சத மா யொக்கானி கிலமித்தாதி அயங் போ புரிஸோ நேவ அம்ஹாகங் மித்தோ ந ஞாதிஸாலோஹிதோ கதங் மயங் இமஸ்ஸ ஸத்தாய கமிஸ்ஸாம ந வோ சட்டேதப்பானி புராணானி திணானி கட்டானி உதகானி யதாபதேன பண்டேன ஸத்தங் பயாபேத ந நோ புராணங் சட்டெஸ்ஸாமாதி ஏவங் போதி கோ தே ஸத்திகா தஸ்ஸ ஸத்தவாஹஸ்ஸ படிஸ்ஸுத்வா யதாபதேன பண்டேன ஸத்தங் பயாபேஸுங் தே படமேபி ஸத்தவாஸே ந அத்தஸங்ஸு திணங் வா கட்டங் வா உதகங் வா துதியேபி ஸத்தவாஸே ததியேபி ஸத்தவாஸே சதுத்தேபி ஸத்தவாஸே பஞ்சமேபி ஸத்தவாஸே சட்டேபி ஸத்தவாஸே ஸத்தமேபி ஸத்தவாஸே ந அத்தஸங்ஸு திணங் வா கட்டங் வா உதகங் வா தஞ்ச ஸத்தங் அத்தஸங்ஸு அனயப்யஸனங் ஆபன்னங் யே ச தஸ்மிங் ஸத்தேபி அஹேஸுங் மனுஸ்ஸா வா பஸூ வா தேஸஞ்ச அட்டிகானேவ அத்தஸங்ஸு தேன யக்கேன அமனுஸ்ஸேன பக்கிதானங்>
    text <அத கோ ஸோ ஸத்தவாஹோ ஸத்திகே ஆமந்தேஸி அயங் கோ போ ஸத்தோ அனயப்யஸனங் ஆபன்னோ யதா தங் தேன பாலேன ஸத்தவாஹேன பரிணாயகேன தேன ஹி போ யானம்ஹாகங் ஸத்தே அப்பஸாரானி பணியானி தானி சட்டெத்வா யானி இமஸ்மிங் ஸத்தே மஹாஸாரானி பணியானி தானி ஆதியதாதி ஏவங் போதி கோ தே ஸத்திகா தஸ்ஸ ஸத்தவாஹஸ்ஸ படிஸ்ஸுத்வா யானி ஸகஸ்மிங் ஸத்தே அப்பஸாரானி பணியானி தானி சட்டெத்வா யானி தஸ்மிங் ஸத்தே மஹாஸாரானி பணியானி தானி ஆதியித்வா ஸொத்தினா தங் கந்தாரங் நித்தரிங்ஸு யதா தங் பண்டிதேன ஸத்தவாஹேன பரிணாயகேன ஏவமேவ கோ த்வங் ராஜஞ்ஞ பாலோ அப்யத்தோ அனயப்யஸனங் ஆபஜ்ஜிஸ்ஸஸி அயோனிஸோ பரலோகங் கவேஸந்தோ ஸெய்யதாபி ஸோ புரிமோ ஸத்தவாஹோ யேபி தவ ஸோதப்பங் ஸத்தாதப்பங் மஞ்ஞிஸ்ஸந்தி தேபி அனயப்யஸனங் ஆபஜ்ஜிஸ்ஸந்தி ஸெய்யதாபி தே ஸத்திகா படினிஸ்ஸஜ்ஜேதங் ராஜஞ்ஞ பாபகங் திட்டிகதங் படினிஸ்ஸஜ்ஜேதங் ராஜஞ்ஞ பாபகங் திட்டிகதங் மா தே அஹோஸி தீகரத்தங் அஹிதாய துக்காயாதி>
    text <431>, <கிஞ்சாபி பவங் கஸ்ஸபோ ஏவமாஹ அத கோ நேவாஹங் ஸக்கோமி இதங் பாபகங் திட்டிகதங் படினிஸ்ஸஜ்ஜிதுங் ராஜாபி மங் பஸேனதி கோஸலோ ஜானாதி திரோராஜானோபி பாயாஸி ராஜஞ்ஞோ ஏவங்வாதீ ஏவங்திட்டீ இதிபி நத்தி பரோ லோகோபே விபாகோதி ஸசாஹங் போ கஸ்ஸப இதங் பாபகங் திட்டிகதங் படினிஸ்ஸஜ்ஜிஸ்ஸாமி பவிஸ்ஸந்தி மே வத்தாரோ யாவ பாலோ பாயாஸி ராஜஞ்ஞோ அப்யத்தோ துக்கஹிதகாஹீதி கோபேனபி நங் ஹரிஸ்ஸாமி மக்கேனபி நங் ஹரிஸ்ஸாமி பலாஸேனபி நங் ஹரிஸ்ஸாமீதி>
  text <கூதபாரிகஉபமா>
    text <432>, <தேன ஹி ராஜஞ்ஞ உபமங் தே கரிஸ்ஸாமி உபமாய மிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி பூதபுப்பங் ராஜஞ்ஞ அஞ்ஞதரோ ஸூகரபோஸகோ புரிஸோ ஸகம்ஹா காமா அஞ்ஞங் காமங் அகமாஸி தத்த அத்தஸ பஹூதங் ஸுக்ககூதங் சட்டிதங் திஸ்வானஸ்ஸ ஏததஹோஸி அயங் கோ பஹுதோ ஸுக்ககூதோ சட்டிதோ மம ச ஸூகரபத்தங் யங்னூனாஹங் இதோ ஸுக்ககூதங் ஹரெய்யந்தி ஸோ உத்தராஸங்கங் பத்தரித்வா பஹூதங் ஸுக்ககூதங் ஆகிரித்வா பண்டிகங் பந்தித்வா ஸீஸே உப்பாஹெத்வா அகமாஸி தஸ்ஸ அந்தராமக்கே மஹாஅகாலமேகோ பாவஸ்ஸி ஸோ உக்கரந்தங் பக்கரந்தங் யாவ அக்கனகா கூதேன மக்கிதோ கூதபாரங் ஆதாய அகமாஸி தமேனங் மனுஸ்ஸா திஸ்வா ஏவமாஹங்ஸு கச்சி நோ த்வங் பணே உம்மத்தோ கச்சி விசேதோ கதஞ்ஹி நாம உக்கரந்தங் பக்கரந்தங் யாவ அக்கனகா கூதேன மக்கிதோ கூதபாரங் ஹரிஸ்ஸஸீதி தும்ஹே க்வெத்த பணே உம்மத்தா தும்ஹே விசேதா ததா ஹி பன மே ஸூகரபத்தந்தி ஏவமேவ கோ த்வங் ராஜஞ்ஞ கூதபாரிகூபமோ மஞ்ஞே படிபாஸி படினிஸ்ஸஜ்ஜேதங் ராஜஞ்ஞ பாபகங் திட்டிகதங் படினிஸ்ஸஜ்ஜேதங் ராஜஞ்ஞ பாபகங் திட்டிகதங் மா தே அஹோஸி தீகரத்தங் அஹிதாய துக்காயாதி>
    text <433>, <கிஞ்சாபி பவங் கஸ்ஸபோ ஏவமாஹ அத கோ நேவாஹங் ஸக்கோமி இதங் பாபகங் திட்டிகதங் படினிஸ்ஸஜ்ஜிதுங் ராஜாபி மங் பஸேனதி கோஸலோ ஜானாதி திரோராஜானோபி பாயாஸி ராஜஞ்ஞோ ஏவங்வாதீ ஏவங்திட்டீ இதிபி நத்தி பரோ லோகோபே விபாகோதி ஸசாஹங் போ கஸ்ஸப இதங் பாபகங் திட்டிகதங் படினிஸ்ஸஜ்ஜிஸ்ஸாமி பவிஸ்ஸந்தி மே வத்தாரோ யாவ பாலோ பாயாஸி ராஜஞ்ஞோ அப்யத்தோ துக்கஹிதகாஹீதி கோபேனபி நங் ஹரிஸ்ஸாமி மக்கேனபி நங் ஹரிஸ்ஸாமி பலாஸேனபி நங் ஹரிஸ்ஸாமீதி>
  text <அக்கதுத்தகஉபமா>
    text <434>, <தேன ஹி ராஜஞ்ஞ உபமங் தே கரிஸ்ஸாமி உபமாய மிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி பூதபுப்பங் ராஜஞ்ஞ த்வே அக்கதுத்தா அக்கேஹி திப்பிங்ஸு ஏகோ அக்கதுத்தோ ஆகதாகதங் கலிங் கிலதி அத்தஸா கோ துதியோ அக்கதுத்தோ தங் அக்கதுத்தங் ஆகதாகதங் கலிங் கிலந்தங் திஸ்வா தங் அக்கதுத்தங் ஏததவோச த்வங் கோ ஸம்ம ஏகந்திகேன ஜினாஸி தேஹி மே ஸம்ம அக்கே பஜோஹிஸ்ஸாமீதி ஏவங் ஸம்மாதி கோ ஸோ அக்கதுத்தோ தஸ்ஸ அக்கதுத்தஸ்ஸ அக்கே பாதாஸி அத கோ ஸோ அக்கதுத்தோ அக்கே விஸேன பரிபாவெத்வா தங் அக்கதுத்தங் ஏததவோச ஏஹி கோ ஸம்ம அக்கேஹி திப்பிஸ்ஸாமாதி ஏவங் ஸம்மாதி கோ ஸோ அக்கதுத்தோ தஸ்ஸ அக்கதுத்தஸ்ஸ பச்சஸ்ஸோஸி துதியம்பி கோ தே அக்கதுத்தா அக்கேஹி திப்பிங்ஸு துதியம்பி கோ ஸோ அக்கதுத்தோ ஆகதாகதங் கலிங் கிலதி அத்தஸா கோ துதியோ அக்கதுத்தோ தங் அக்கதுத்தங் துதியம்பி ஆகதாகதங் கலிங் கிலந்தங் திஸ்வா தங் அக்கதுத்தங் ஏததவோச>
    block
      text <லித்தங் பரமேன தேஜஸா கிலமக்கங் புரிஸோ ந புஜ்ஜதி>
      text <கில ரே கில பாபதுத்தக பச்சா தே கடுகங் பவிஸ்ஸதீதி>
      text <மஹாபதான நிதானங் நிப்பானஞ்ச ஸுதஸ்ஸனங்>
      text <ஜனவஸப கோவிந்தங் ஸமயங் ஸக்கபஞ்ஹகங்>
      text <மஹாஸதிபட்டானஞ்ச பாயாஸி தஸமங் பவே>
    text <ஏவமேவ கோ த்வங் ராஜஞ்ஞ அக்கதுத்தகூபமோ மஞ்ஞே படிபாஸி படினிஸ்ஸஜ்ஜேதங் ராஜஞ்ஞ பாபகங் திட்டிகதங் படினிஸ்ஸஜ்ஜேதங் ராஜஞ்ஞ பாபகங் திட்டிகதங் மா தே அஹோஸி தீகரத்தங் அஹிதாய துக்காயாதி>
    text <435>, <கிஞ்சாபி பவங் கஸ்ஸபோ ஏவமாஹ அத கோ நேவாஹங் ஸக்கோமி இதங் பாபகங் திட்டிகதங் படினிஸ்ஸஜ்ஜிதுங் ராஜாபி மங் பஸேனதி கோஸலோ ஜானாதி திரோராஜானோபி பாயாஸி ராஜஞ்ஞோ ஏவங்வாதீ ஏவங்திட்டீ இதிபி நத்தி பரோ லோகோபே விபாகோதி ஸசாஹங் போ கஸ்ஸப இதங் பாபகங் திட்டிகதங் படினிஸ்ஸஜ்ஜிஸ்ஸாமி பவிஸ்ஸந்தி மே வத்தாரோ யாவ பாலோ பாயாஸி ராஜஞ்ஞோ அப்யத்தோ துக்கஹிதகாஹீதி கோபேனபி நங் ஹரிஸ்ஸாமி மக்கேனபி நங் ஹரிஸ்ஸாமி பலாஸேனபி நங் ஹரிஸ்ஸாமீதி>
  text <ஸாணபாரிகஉபமா>
    text <436>, <தேன ஹி ராஜஞ்ஞ உபமங் தே கரிஸ்ஸாமி உபமாய மிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி பூதபுப்பங் ராஜஞ்ஞ அஞ்ஞதரோ ஜனபதோ வுட்டாஸி அத கோ ஸஹாயகோ ஸஹாயகங் ஆமந்தேஸி ஆயாம ஸம்ம யேன ஸோ ஜனபதோ தேனுபஸங்கமிஸ்ஸாம அப்பேவ நாமெத்த கிஞ்சி தனங் அதிகச்செய்யாமாதி ஏவங் ஸம்மாதி கோ ஸஹாயகோ ஸஹாயகஸ்ஸ பச்சஸ்ஸோஸி தே யேன ஸோ ஜனபதோ யேன அஞ்ஞதரங் காமபட்டங் தேனுபஸங்கமிங்ஸு தத்த அத்தஸங்ஸு பஹூதங் ஸாணங் சட்டிதங் திஸ்வா ஸஹாயகோ ஸஹாயகங் ஆமந்தேஸி இதங் கோ ஸம்ம பஹூதங் ஸாணங் சட்டிதங் தேன ஹி ஸம்ம த்வஞ்ச ஸாணபாரங் பந்த அஹஞ்ச ஸாணபாரங் பந்திஸ்ஸாமி உபோ ஸாணபாரங் ஆதாய கமிஸ்ஸாமாதி ஏவங் ஸம்மாதி கோ ஸஹாயகோ ஸஹாயகஸ்ஸ படிஸ்ஸுத்வா ஸாணபாரங் பந்தித்வா தே உபோ ஸாணபாரங் ஆதாய யேன அஞ்ஞதரங் காமபட்டங் தேனுபஸங்கமிங்ஸு தத்த அத்தஸங்ஸு பஹூதங் ஸாணஸுத்தங் சட்டிதங் திஸ்வா ஸஹாயகோ ஸஹாயகங் ஆமந்தேஸி யஸ்ஸ கோ ஸம்ம அத்தாய இச்செய்யாம ஸாணங் இதங் பஹூதங் ஸாணஸுத்தங் சட்டிதங் தேன ஹி ஸம்ம த்வஞ்ச ஸாணபாரங் சட்டேஹி அஹஞ்ச ஸாணபாரங் சட்டெஸ்ஸாமி உபோ ஸாணஸுத்தபாரங் ஆதாய கமிஸ்ஸாமாதி அயங் கோ மே ஸம்ம ஸாணபாரோ தூராபதோ ச ஸுஸன்னத்தோ ச அலங் மே த்வங் பஜானாஹீதி அத கோ ஸோ ஸஹாயகோ ஸாணபாரங் சட்டெத்வா ஸாணஸுத்தபாரங் ஆதியி>
    text <தே யேன அஞ்ஞதரங் காமபட்டங் தேனுபஸங்கமிங்ஸு தத்த அத்தஸங்ஸு பஹூதா ஸாணியோ சட்டிதா திஸ்வா ஸஹாயகோ ஸஹாயகங் ஆமந்தேஸி யஸ்ஸ கோ ஸம்ம அத்தாய இச்செய்யாம ஸாணங் வா ஸாணஸுத்தங் வா இமா பஹூதா ஸாணியோ சட்டிதா தேன ஹி ஸம்ம த்வஞ்ச ஸாணபாரங் சட்டேஹி அஹஞ்ச ஸாணஸுத்தபாரங் சட்டெஸ்ஸாமி உபோ ஸாணிபாரங் ஆதாய கமிஸ்ஸாமாதி அயங் கோ மே ஸம்ம ஸாணபாரோ தூராபதோ ச ஸுஸன்னத்தோ ச அலங் மே த்வங் பஜானாஹீதி அத கோ ஸோ ஸஹாயகோ ஸாணஸுத்தபாரங் சட்டெத்வா ஸாணிபாரங் ஆதியி>
    text <தே யேன அஞ்ஞதரங் காமபட்டங் தேனுபஸங்கமிங்ஸு தத்த அத்தஸங்ஸு பஹூதங் கோமங் சட்டிதங் திஸ்வாபே பஹூதங் கோமஸுத்தங் சட்டிதங் திஸ்வா பஹூதங் கோமதுஸ்ஸங் சட்டிதங் திஸ்வா பஹூதங் கப்பாஸங் சட்டிதங் திஸ்வா பஹூதங் கப்பாஸிகஸுத்தங் சட்டிதங் திஸ்வா பஹூதங் கப்பாஸிகதுஸ்ஸங் சட்டிதங் திஸ்வா பஹூதங் அயங் சட்டிதங் திஸ்வா பஹூதங் லோஹங் சட்டிதங் திஸ்வா பஹூதங் திபுங் சட்டிதங் திஸ்வா பஹூதங் ஸீஸங் சட்டிதங் திஸ்வா பஹூதங் ஸஜ்ஜங் சட்டிதங் திஸ்வா பஹூதங் ஸுவண்ணங் சட்டிதங் திஸ்வா ஸஹாயகோ ஸஹாயகங் ஆமந்தேஸி யஸ்ஸ கோ ஸம்ம அத்தாய இச்செய்யாம ஸாணங் வா ஸாணஸுத்தங் வா ஸாணியோ வா கோமங் வா கோமஸுத்தங் வா கோமதுஸ்ஸங் வா கப்பாஸங் வா கப்பாஸிகஸுத்தங் வா கப்பாஸிகதுஸ்ஸங் வா அயங் வா லோஹங் வா திபுங் வா ஸீஸங் வா ஸஜ்ஜங் வா இதங் பஹூதங் ஸுவண்ணங் சட்டிதங் தேன ஹி ஸம்ம த்வஞ்ச ஸாணபாரங் சட்டேஹி அஹஞ்ச ஸஜ்ஜபாரங் சட்டெஸ்ஸாமி உபோ ஸுவண்ணபாரங் ஆதாய கமிஸ்ஸாமாதி அயங் கோ மே ஸம்ம ஸாணபாரோ தூராபதோ ச ஸுஸன்னத்தோ ச அலங் மே த்வங் பஜானாஹீதி அத கோ ஸோ ஸஹாயகோ ஸஜ்ஜபாரங் சட்டெத்வா ஸுவண்ணபாரங் ஆதியி>
    text <தே யேன ஸகோ காமோ தேனுபஸங்கமிங்ஸு தத்த யோ ஸோ ஸஹாயகோ ஸாணபாரங் ஆதாய அகமாஸி தஸ்ஸ நேவ மாதாபிதரோ அபினந்திங்ஸு ந புத்ததாரா அபினந்திங்ஸு ந மித்தாமச்சா அபினந்திங்ஸு ந ச ததோனிதானங் ஸுகங் ஸோமனஸ்ஸங் அதிகச்சி யோ பன ஸோ ஸஹாயகோ ஸுவண்ணபாரங் ஆதாய அகமாஸி தஸ்ஸ மாதாபிதரோபி அபினந்திங்ஸு புத்ததாராபி அபினந்திங்ஸு மித்தாமச்சாபி அபினந்திங்ஸு ததோனிதானஞ்ச ஸுகங் ஸோமனஸ்ஸங் அதிகச்சி ஏவமேவ கோ த்வங் ராஜஞ்ஞ ஸாணபாரிகூபமோ மஞ்ஞே படிபாஸி படினிஸ்ஸஜ்ஜேதங் ராஜஞ்ஞ பாபகங் திட்டிகதங் படினிஸ்ஸஜ்ஜேதங் ராஜஞ்ஞ பாபகங் திட்டிகதங் மா தே அஹோஸி தீகரத்தங் அஹிதாய துக்காயாதி>
  text <ஸரணகமனங்>
    text <437>, <புரிமேனேவ அஹங் ஓபம்மேன போதோ கஸ்ஸபஸ்ஸ அத்தமனோ அபிரத்தோ அபி சாஹங் இமானி விசித்ரானி பஞ்ஹாபடிபானானி ஸோதுகாமோ ஏவாஹங் பவந்தங் கஸ்ஸபங் பச்சனீகங் காதப்பங் அமஞ்ஞிஸ்ஸங் அபிக்கந்தங் போ கஸ்ஸப அபிக்கந்தங் போ கஸ்ஸப ஸெய்யதாபி போ கஸ்ஸப நிக்குஜ்ஜிதங் வா உக்குஜ்ஜெய்ய படிச்சன்னங் வா விவரெய்ய மூள்ஹஸ்ஸ வா மக்கங் ஆசிக்கெய்ய அந்தகாரே வா தேலபஜ்ஜோதங் தாரெய்ய சக்குமந்தோ ரூபானி தக்கந்தீதி ஏவமேவங் போதா கஸ்ஸபேன அனேகபரியாயேன தம்மோ பகாஸிதோ ஏஸாஹங் போ கஸ்ஸப தங் பவந்தங் கோதமங் ஸரணங் கச்சாமி தம்மஞ்ச பிக்குஸங்கஞ்ச உபாஸகங் மங் பவங் கஸ்ஸபோ தாரேது அஜ்ஜதக்கே பாணுபேதங் ஸரணங் கதங்>
    text <இச்சாமி சாஹங் போ கஸ்ஸப மஹாயஞ்ஞங் யஜிதுங் அனுஸாஸது மங் பவங் கஸ்ஸபோ யங் மமஸ்ஸ தீகரத்தங் ஹிதாய ஸுகாயாதி>
  text <யஞ்ஞகதா>
    text <438>, <யதாரூபே கோ ராஜஞ்ஞ யஞ்ஞே காவோ வா ஹஞ்ஞந்தி அஜேளகா வா ஹஞ்ஞந்தி குக்குடஸூகரா வா ஹஞ்ஞந்தி விவிதா வா பாணா ஸங்காதங் ஆபஜ்ஜந்தி படிக்காஹகா ச ஹொந்தி மிச்சாதிட்டீ மிச்சாஸங்கப்பா மிச்சாவாசா மிச்சாகம்மந்தா மிச்சாஆஜீவா மிச்சாவாயாமா மிச்சாஸதீ மிச்சாஸமாதீ ஏவரூபோ கோ ராஜஞ்ஞ யஞ்ஞோ ந மஹப்பலோ ஹோதி ந மஹானிஸங்ஸோ ந மஹாஜுதிகோ ந மஹாவிப்பாரோ ஸெய்யதாபி ராஜஞ்ஞ கஸ்ஸகோ பீஜனங்கலங் ஆதாய வனங் பவிஸெய்ய ஸோ தத்த துக்கெத்தே துப்பூமே அவிஹதகாணுகண்டகே பீஜானி பதிட்டாபெய்ய கண்டானி பூதீனி வாதாதபஹதானி அஸாரதானி அஸுகஸயிதானி தேவோ ச ந காலேன காலங் ஸம்மாதாரங் அனுப்பவெச்செய்ய அபி நு தானி பீஜானி வுத்திங் விரூள்ஹிங் வேபுல்லங் ஆபஜ்ஜெய்யுங் கஸ்ஸகோ வா விபுலங் பலங் அதிகச்செய்யாதி நோ ஹிதங் போ கஸ்ஸப ஏவமேவ கோ ராஜஞ்ஞ யதாரூபே யஞ்ஞே காவோ வா ஹஞ்ஞந்தி அஜேளகா வா ஹஞ்ஞந்தி குக்குடஸூகரா வா ஹஞ்ஞந்தி விவிதா வா பாணா ஸங்காதங் ஆபஜ்ஜந்தி படிக்காஹகா ச ஹொந்தி மிச்சாதிட்டீ மிச்சாஸங்கப்பா மிச்சாவாசா மிச்சாகம்மந்தா மிச்சாஆஜீவா மிச்சாவாயாமா மிச்சாஸதீ மிச்சாஸமாதீ ஏவரூபோ கோ ராஜஞ்ஞ யஞ்ஞோ ந மஹப்பலோ ஹோதி ந மஹானிஸங்ஸோ ந மஹாஜுதிகோ ந மஹாவிப்பாரோ>
    text <யதாரூபே ச கோ ராஜஞ்ஞ யஞ்ஞே நேவ காவோ ஹஞ்ஞந்தி ந அஜேளகா ஹஞ்ஞந்தி ந குக்குடஸூகரா ஹஞ்ஞந்தி ந விவிதா வா பாணா ஸங்காதங் ஆபஜ்ஜந்தி படிக்காஹகா ச ஹொந்தி ஸம்மாதிட்டீ ஸம்மாஸங்கப்பா ஸம்மாவாசா ஸம்மாகம்மந்தா ஸம்மாஆஜீவா ஸம்மாவாயாமா ஸம்மாஸதீ ஸம்மாஸமாதீ ஏவரூபோ கோ ராஜஞ்ஞ யஞ்ஞோ மஹப்பலோ ஹோதி மஹானிஸங்ஸோ மஹாஜுதிகோ மஹாவிப்பாரோ ஸெய்யதாபி ராஜஞ்ஞ கஸ்ஸகோ பீஜனங்கலங் ஆதாய வனங் பவிஸெய்ய ஸோ தத்த ஸுகெத்தே ஸுபூமே ஸுவிஹதகாணுகண்டகே பீஜானி பதிட்டபெய்ய அகண்டானி அபூதீனி அவாதாதபஹதானி ஸாரதானி ஸுகஸயிதானி தேவோ ச காலேன காலங் ஸம்மாதாரங் அனுப்பவெச்செய்ய அபி நு தானி பீஜானி வுத்திங் விரூள்ஹிங் வேபுல்லங் ஆபஜ்ஜெய்யுங் கஸ்ஸகோ வா விபுலங் பலங் அதிகச்செய்யாதி ஏவங் போ கஸ்ஸப ஏவமேவ கோ ராஜஞ்ஞ யதாரூபே யஞ்ஞே நேவ காவோ ஹஞ்ஞந்தி ந அஜேளகா ஹஞ்ஞந்தி ந குக்குடஸூகரா ஹஞ்ஞந்தி ந விவிதா வா பாணா ஸங்காதங் ஆபஜ்ஜந்தி படிக்காஹகா ச ஹொந்தி ஸம்மாதிட்டீ ஸம்மாஸங்கப்பா ஸம்மாவாசா ஸம்மாகம்மந்தா ஸம்மாஆஜீவா ஸம்மாவாயாமா ஸம்மாஸதீ ஸம்மாஸமாதீ ஏவரூபோ கோ ராஜஞ்ஞ யஞ்ஞோ மஹப்பலோ ஹோதி மஹானிஸங்ஸோ மஹாஜுதிகோ மஹாவிப்பாரோதி>
  text <உத்தரமாணவவத்து>
    text <439>, <அத கோ பாயாஸி ராஜஞ்ஞோ தானங் பட்டபேஸி ஸமணப்ராஹ்மணகபணத்திகவணிப்பகயாசகானங் தஸ்மிங் கோ பன தானே ஏவரூபங் போஜனங் தீயதி கணாஜகங் பிலங்கதுதியங் தோரகானி ச வத்தானி குளவாலகானி தஸ்மிங் கோ பன தானே உத்தரோ நாம மாணவோ வாவடோ அஹோஸி ஸோ தானங் தத்வா ஏவங் அனுத்திஸதி இமினாஹங் தானேன பாயாஸிங் ராஜஞ்ஞமேவ இமஸ்மிங் லோகே ஸமாகச்சிங் மா பரஸ்மிந்தி அஸ்ஸோஸி கோ பாயாஸி ராஜஞ்ஞோ உத்தரோ கிர மாணவோ தானங் தத்வா ஏவங் அனுத்திஸதி இமினாஹங் தானேன பாயாஸிங் ராஜஞ்ஞமேவ இமஸ்மிங் லோகே ஸமாகச்சிங் மா பரஸ்மிந்தி அத கோ பாயாஸி ராஜஞ்ஞோ உத்தரங் மாணவங் ஆமந்தாபெத்வா ஏததவோச ஸச்சங் கிர த்வங் தாத உத்தர தானங் தத்வா ஏவங் அனுத்திஸஸி இமினாஹங் தானேன பாயாஸிங் ராஜஞ்ஞமேவ இமஸ்மிங் லோகே ஸமாகச்சிங் மா பரஸ்மிந்தி ஏவங் போ கிஸ்ஸ பன த்வங் தாத உத்தர தானங் தத்வா ஏவங் அனுத்திஸஸி இமினாஹங் தானேன பாயாஸிங் ராஜஞ்ஞமேவ இமஸ்மிங் லோகே ஸமாகச்சிங் மா பரஸ்மிந்தி நனு மயங் தாத உத்தர புஞ்ஞத்திகா தானஸ்ஸேவ பலங் பாடிகங்கினோதி போதோ கோ தானே ஏவரூபங் போஜனங் தீயதி கணாஜகங் பிலங்கதுதியங் யங் பவங் பாதாபி ந இச்செய்ய ஸம்புஸிதுங் குதோ புஞ்ஜிதுங் தோரகானி ச வத்தானி குளவாலகானி யானி பவங் பாதாபி ந இச்செய்ய ஸம்புஸிதுங் குதோ பரிதஹிதுங் பவங் கோ பனம்ஹாகங் பியோ மனாபோ கதங் மயங் மனாபங் அமனாபேன ஸங்யோஜேமாதி தேன ஹி த்வங் தாத உத்தர யாதிஸாஹங் போஜனங் புஞ்ஜாமி தாதிஸங் போஜனங் பட்டபேஹி யாதிஸானி சாஹங் வத்தானி பரிதஹாமி தாதிஸானி ச வத்தானி பட்டபேஹீதி ஏவங் போதி கோ உத்தரோ மாணவோ பாயாஸிஸ்ஸ ராஜஞ்ஞஸ்ஸ படிஸ்ஸுத்வா யாதிஸங் போஜனங் பாயாஸி ராஜஞ்ஞோ புஞ்ஜதி தாதிஸங் போஜனங் பட்டபேஸி யாதிஸானி ச வத்தானி பாயாஸி ராஜஞ்ஞோ பரிதஹதி தாதிஸானி ச வத்தானி பட்டபேஸி>
    text <440>, <அத கோ பாயாஸி ராஜஞ்ஞோ அஸக்கச்சங் தானங் தத்வா அஸஹத்தா தானங் தத்வா அசித்தீகதங் தானங் தத்வா அபவித்தங் தானங் தத்வா காயஸ்ஸ பேதா பரங் மரணா சாதுமஹாராஜிகானங் தேவானங் ஸஹப்யதங் உபபஜ்ஜி ஸுஞ்ஞங் ஸேரீஸகங் விமானங் யோ பன தஸ்ஸ தானே வாவடோ அஹோஸி உத்தரோ நாம மாணவோ ஸோ ஸக்கச்சங் தானங் தத்வா ஸஹத்தா தானங் தத்வா சித்தீகதங் தானங் தத்வா அனபவித்தங் தானங் தத்வா காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜி தேவானங் தாவதிங்ஸானங் ஸஹப்யதங்>
  text <பாயாஸிதேவபுத்தோ>
    text <441>, <தேன கோ பன ஸமயேன ஆயஸ்மா கவம்பதி அபிக்கணங் ஸுஞ்ஞங் ஸேரீஸகங் விமானங் திவாவிஹாரங் கச்சதி அத கோ பாயாஸி தேவபுத்தோ யேனாயஸ்மா கவம்பதி தேனுபஸங்கமி உபஸங்கமித்வா ஆயஸ்மந்தங் கவம்பதிங் அபிவாதெத்வா ஏகமந்தங் அட்டாஸி ஏகமந்தங் டிதங் கோ பாயாஸிங் தேவபுத்தங் ஆயஸ்மா கவம்பதி ஏததவோச கோஸி த்வங் ஆவுஸோதி அஹங் பந்தே பாயாஸி ராஜஞ்ஞோதி நனு த்வங் ஆவுஸோ ஏவங்திட்டிகோ அஹோஸி இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி ஸச்சாஹங் பந்தே ஏவங்திட்டிகோ அஹோஸிங் இதிபி நத்தி பரோ லோகோ நத்தி ஸத்தா ஓபபாதிகா நத்தி ஸுகததுக்கடானங் கம்மானங் பலங் விபாகோதி அபி சாஹங் அய்யேன குமாரகஸ்ஸபேன ஏதஸ்மா பாபகா திட்டிகதா விவேசிதோதி யோ பன தே ஆவுஸோ தானே வாவடோ அஹோஸி உத்தரோ நாம மாணவோ ஸோ குஹிங் உபபன்னோதி யோ மே பந்தே தானே வாவடோ அஹோஸி உத்தரோ நாம மாணவோ ஸோ ஸக்கச்சங் தானங் தத்வா ஸஹத்தா தானங் தத்வா சித்தீகதங் தானங் தத்வா அனபவித்தங் தானங் தத்வா காயஸ்ஸ பேதா பரங் மரணா ஸுகதிங் ஸக்கங் லோகங் உபபன்னோ தேவானங் தாவதிங்ஸானங் ஸஹப்யதங் அஹங் பன பந்தே அஸக்கச்சங் தானங் தத்வா அஸஹத்தா தானங் தத்வா அசித்தீகதங் தானங் தத்வா அபவித்தங் தானங் தத்வா காயஸ்ஸ பேதா பரங் மரணா சாதுமஹாராஜிகானங் தேவானங் ஸஹப்யதங் உபபன்னோ ஸுஞ்ஞங் ஸேரீஸகங் விமானங் தேன ஹி பந்தே கவம்பதி மனுஸ்ஸலோகங் கந்த்வா ஏவமாரோசேஹி ஸக்கச்சங் தானங் தேத ஸஹத்தா தானங் தேத சித்தீகதங் தானங் தேத அனபவித்தங் தானங் தேத பாயாஸி ராஜஞ்ஞோ அஸக்கச்சங் தானங் தத்வா அஸஹத்தா தானங் தத்வா அசித்தீகதங் தானங் தத்வா அபவித்தங் தானங் தத்வா காயஸ்ஸ பேதா பரங் மரணா சாதுமஹாராஜிகானங் தேவானங் ஸஹப்யதங் உபபன்னோ ஸுஞ்ஞங் ஸேரீஸகங் விமானங் யோ பன தஸ்ஸ தானே வாவடோ அஹோஸி உத்தரோ நாம மாணவோ ஸோ ஸக்கச்சங் தானங் தத்வா ஸஹத்தா தானங் தத்வா சித்தீகதங் தானங் தத்வா அனபவித்தங் தானங் தத்வா காயஸ்ஸ பேதா பரங் மரணா ஸுகதிங் ஸக்கங் லோகங் உபபன்னோ தேவானங் தாவதிங்ஸானங் ஸஹப்யதந்தி>
    text <அத கோ ஆயஸ்மா கவம்பதி மனுஸ்ஸலோகங் ஆகந்த்வா ஏவமாரோசேஸி ஸக்கச்சங் தானங் தேத ஸஹத்தா தானங் தேத சித்தீகதங் தானங் தேத அனபவித்தங் தானங் தேத பாயாஸி ராஜஞ்ஞோ அஸக்கச்சங் தானங் தத்வா அஸஹத்தா தானங் தத்வா அசித்தீகதங் தானங் தத்வா அபவித்தங் தானங் தத்வா காயஸ்ஸ பேதா பரங் மரணா சாதுமஹாராஜிகானங் தேவானங் ஸஹப்யதங் உபபன்னோ ஸுஞ்ஞங் ஸேரீஸகங் விமானங் யோ பன தஸ்ஸ தானே வாவடோ அஹோஸி உத்தரோ நாம மாணவோ ஸோ ஸக்கச்சங் தானங் தத்வா ஸஹத்தா தானங் தத்வா சித்தீகதங் தானங் தத்வா அனபவித்தங் தானங் தத்வா காயஸ்ஸ பேதா பரங் மரணா ஸுகதிங் ஸக்கங் லோகங் உபபன்னோ தேவானங் தாவதிங்ஸானங் ஸஹப்யதந்தி>
    stand <பாயாஸிஸுத்தங் நிட்டிதங் தஸமங்>
    stand <மஹாவக்கோ நிட்டிதோ>
    text <தஸ்ஸுத்தானங்>
    stand <மஹாவக்கபாளி நிட்டிதா>
