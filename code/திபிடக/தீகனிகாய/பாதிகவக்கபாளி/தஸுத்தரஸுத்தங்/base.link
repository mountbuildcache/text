text <தஸுத்தரஸுத்தங்>
  text <350>, <ஏவங் மே ஸுதங் ஏகங் ஸமயங் பகவா சம்பாயங் விஹரதி கக்கராய பொக்கரணியா தீரே மஹதா பிக்குஸங்கேன ஸத்திங் பஞ்சமத்தேஹி பிக்குஸதேஹி தத்ர கோ ஆயஸ்மா ஸாரிபுத்தோ பிக்கூ ஆமந்தேஸி ஆவுஸோ பிக்கவேதி ஆவுஸோதி கோ தே பிக்கூ ஆயஸ்மதோ ஸாரிபுத்தஸ்ஸ பச்சஸ்ஸோஸுங் ஆயஸ்மா ஸாரிபுத்தோ ஏததவோச>
  block
    text <தஸுத்தரங் பவக்காமி தம்மங் நிப்பானபத்தியா>
    text <துக்கஸ்ஸந்தகிரியாய ஸப்பகந்தப்பமோசனங்>
    text <பாதிகோ ச உதும்பரங் சக்கவத்தி அக்கஞ்ஞகங்>
    text <ஸம்பஸாதனபாஸாதங் மஹாபுரிஸலக்கணங்>
    text <ஸிங்காலாடானாடியகங் ஸங்கீதி ச தஸுத்தரங்>
    text <ஏகாதஸஹி ஸுத்தேஹி பாதிகவக்கோதி வுச்சதி>
  text <ஏகோ தம்மோ>
    text <351>, <ஏகோ ஆவுஸோ தம்மோ பஹுகாரோ ஏகோ தம்மோ பாவேதப்போ ஏகோ தம்மோ பரிஞ்ஞெய்யோ ஏகோ தம்மோ பஹாதப்போ ஏகோ தம்மோ ஹானபாகியோ ஏகோ தம்மோ விஸேஸபாகியோ ஏகோ தம்மோ துப்படிவிஜ்ஜோ ஏகோ தம்மோ உப்பாதேதப்போ ஏகோ தம்மோ அபிஞ்ஞெய்யோ ஏகோ தம்மோ ஸச்சிகாதப்போ>
    text <க கதமோ ஏகோ தம்மோ பஹுகாரோ அப்பமாதோ குஸலேஸு தம்மேஸு அயங் ஏகோ தம்மோ பஹுகாரோ>
    text <க கதமோ ஏகோ தம்மோ பாவேதப்போ காயகதாஸதி ஸாதஸஹகதா அயங் ஏகோ தம்மோ பாவேதப்போ>
    text <க கதமோ ஏகோ தம்மோ பரிஞ்ஞெய்யோ பஸ்ஸோ ஸாஸவோ உபாதானியோ அயங் ஏகோ தம்மோ பரிஞ்ஞெய்யோ>
    text <க கதமோ ஏகோ தம்மோ பஹாதப்போ அஸ்மிமானோ அயங் ஏகோ தம்மோ பஹாதப்போ>
    text <ங கதமோ ஏகோ தம்மோ ஹானபாகியோ அயோனிஸோ மனஸிகாரோ அயங் ஏகோ தம்மோ ஹானபாகியோ>
    text <ச கதமோ ஏகோ தம்மோ விஸேஸபாகியோ யோனிஸோ மனஸிகாரோ அயங் ஏகோ தம்மோ விஸேஸபாகியோ>
    text <ச கதமோ ஏகோ தம்மோ துப்படிவிஜ்ஜோ ஆனந்தரிகோ சேதோஸமாதி அயங் ஏகோ தம்மோ துப்படிவிஜ்ஜோ>
    text <ஜ கதமோ ஏகோ தம்மோ உப்பாதேதப்போ அகுப்பங் ஞாணங் அயங் ஏகோ தம்மோ உப்பாதேதப்போ>
    text <ஜ கதமோ ஏகோ தம்மோ அபிஞ்ஞெய்யோ ஸப்பே ஸத்தா ஆஹாரட்டிதிகா அயங் ஏகோ தம்மோ அபிஞ்ஞெய்யோ>
    text <ஞ கதமோ ஏகோ தம்மோ ஸச்சிகாதப்போ அகுப்பா சேதோவிமுத்தி அயங் ஏகோ தம்மோ ஸச்சிகாதப்போ>
    text <இதி இமே தஸ தம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தா>
  text <த்வே தம்மா>
    text <352>, <த்வே தம்மா பஹுகாரா த்வே தம்மா பாவேதப்பா த்வே தம்மா பரிஞ்ஞெய்யா த்வே தம்மா பஹாதப்பா த்வே தம்மா ஹானபாகியா த்வே தம்மா விஸேஸபாகியா த்வே தம்மா துப்படிவிஜ்ஜா த்வே தம்மா உப்பாதேதப்பா த்வே தம்மா அபிஞ்ஞெய்யா த்வே தம்மா ஸச்சிகாதப்பா>
    text <க கதமே த்வே தம்மா பஹுகாரா ஸதி ச ஸம்பஜஞ்ஞஞ்ச இமே த்வே தம்மா பஹுகாரா>
    text <க கதமே த்வே தம்மா பாவேதப்பா ஸமதோ ச விபஸ்ஸனா ச இமே த்வே தம்மா பாவேதப்பா>
    text <க கதமே த்வே தம்மா பரிஞ்ஞெய்யா நாமஞ்ச ரூபஞ்ச இமே த்வே தம்மா பரிஞ்ஞெய்யா>
    text <க கதமே த்வே தம்மா பஹாதப்பா அவிஜ்ஜா ச பவதண்ஹா ச இமே த்வே தம்மா பஹாதப்பா>
    text <ங கதமே த்வே தம்மா ஹானபாகியா தோவசஸ்ஸதா ச பாபமித்ததா ச இமே த்வே தம்மா ஹானபாகியா>
    text <ச கதமே த்வே தம்மா விஸேஸபாகியா ஸோவசஸ்ஸதா ச கல்யாணமித்ததா ச இமே த்வே தம்மா விஸேஸபாகியா>
    text <ச கதமே த்வே தம்மா துப்படிவிஜ்ஜா யோ ச ஹேது யோ ச பச்சயோ ஸத்தானங் ஸங்கிலேஸாய யோ ச ஹேது யோ ச பச்சயோ ஸத்தானங் விஸுத்தியா இமே த்வே தம்மா துப்படிவிஜ்ஜா>
    text <ஜ கதமே த்வே தம்மா உப்பாதேதப்பா த்வே ஞாணானி கயே ஞாணங் அனுப்பாதே ஞாணங் இமே த்வே தம்மா உப்பாதேதப்பா>
    text <ஜ கதமே த்வே தம்மா அபிஞ்ஞெய்யா த்வே தாதுயோ ஸங்கதா ச தாது அஸங்கதா ச தாது இமே த்வே தம்மா அபிஞ்ஞெய்யா>
    text <ஞ கதமே த்வே தம்மா ஸச்சிகாதப்பா விஜ்ஜா ச விமுத்தி ச இமே த்வே தம்மா ஸச்சிகாதப்பா>
    text <இதி இமே வீஸதி தம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தா>
  text <தயோ தம்மா>
    text <353>, <தயோ தம்மா பஹுகாரா தயோ தம்மா பாவேதப்பாபே தயோ தம்மா ஸச்சிகாதப்பா>
    text <க கதமே தயோ தம்மா பஹுகாரா ஸப்புரிஸஸங்ஸேவோ ஸத்தம்மஸ்ஸவனங் தம்மானுதம்மப்படிபத்தி இமே தயோ தம்மா பஹுகாரா>
    text <க கதமே தயோ தம்மா பாவேதப்பா தயோ ஸமாதீ ஸவிதக்கோ ஸவிசாரோ ஸமாதி அவிதக்கோ விசாரமத்தோ ஸமாதி அவிதக்கோ அவிசாரோ ஸமாதி இமே தயோ தம்மா பாவேதப்பா>
    text <க கதமே தயோ தம்மா பரிஞ்ஞெய்யா திஸ்ஸோ வேதனா ஸுகா வேதனா துக்கா வேதனா அதுக்கமஸுகா வேதனா இமே தயோ தம்மா பரிஞ்ஞெய்யா>
    text <க கதமே தயோ தம்மா பஹாதப்பா திஸ்ஸோ தண்ஹா காமதண்ஹா பவதண்ஹா விபவதண்ஹா இமே தயோ தம்மா பஹாதப்பா>
    text <ங கதமே தயோ தம்மா ஹானபாகியா தீணி அகுஸலமூலானி லோபோ அகுஸலமூலங் தோஸோ அகுஸலமூலங் மோஹோ அகுஸலமூலங் இமே தயோ தம்மா ஹானபாகியா>
    text <ச கதமே தயோ தம்மா விஸேஸபாகியா தீணி குஸலமூலானி அலோபோ குஸலமூலங் அதோஸோ குஸலமூலங் அமோஹோ குஸலமூலங் இமே தயோ தம்மா விஸேஸபாகியா>
    text <ச கதமே தயோ தம்மா துப்படிவிஜ்ஜா திஸ்ஸோ நிஸ்ஸரணியா தாதுயோ காமானமேதங் நிஸ்ஸரணங் யதிதங் நெக்கம்மங் ரூபானமேதங் நிஸ்ஸரணங் யதிதங் அரூபங் யங் கோ பன கிஞ்சி பூதங் ஸங்கதங் படிச்சஸமுப்பன்னங் நிரோதோ தஸ்ஸ நிஸ்ஸரணங் இமே தயோ தம்மா துப்படிவிஜ்ஜா>
    text <ஜ கதமே தயோ தம்மா உப்பாதேதப்பா தீணி ஞாணானி அதீதங்ஸே ஞாணங் அனாகதங்ஸே ஞாணங் பச்சுப்பன்னங்ஸே ஞாணங் இமே தயோ தம்மா உப்பாதேதப்பா>
    text <ஜ கதமே தயோ தம்மா அபிஞ்ஞெய்யா திஸ்ஸோ தாதுயோ காமதாது ரூபதாது அரூபதாது இமே தயோ தம்மா அபிஞ்ஞெய்யா>
    text <ஞ கதமே தயோ தம்மா ஸச்சிகாதப்பா திஸ்ஸோ விஜ்ஜா புப்பேனிவாஸானுஸ்ஸதிஞாணங் விஜ்ஜா ஸத்தானங் சுதூபபாதே ஞாணங் விஜ்ஜா ஆஸவானங் கயே ஞாணங் விஜ்ஜா இமே தயோ தம்மா ஸச்சிகாதப்பா>
    text <இதி இமே திங்ஸ தம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தா>
  text <சத்தாரோ தம்மா>
    text <354>, <சத்தாரோ தம்மா பஹுகாரா சத்தாரோ தம்மா பாவேதப்பாபே சத்தாரோ தம்மா ஸச்சிகாதப்பா>
    text <க கதமே சத்தாரோ தம்மா பஹுகாரா சத்தாரி சக்கானி பதிரூபதேஸவாஸோ ஸப்புரிஸூபனிஸ்ஸயோ அத்தஸம்மாபணிதி புப்பே ச கதபுஞ்ஞதா இமே சத்தாரோ தம்மா பஹுகாரா>
    text <க கதமே சத்தாரோ தம்மா பாவேதப்பா சத்தாரோ ஸதிபட்டானா இதாவுஸோ பிக்கு காயே காயானுபஸ்ஸீ விஹரதி ஆதாபீ ஸம்பஜானோ ஸதிமா வினெய்ய லோகே அபிஜ்ஜாதோமனஸ்ஸங் வேதனாஸுபே சித்தே தம்மேஸு தம்மானுபஸ்ஸீ விஹரதி ஆதாபீ ஸம்பஜானோ ஸதிமா வினெய்ய லோகே அபிஜ்ஜாதோமனஸ்ஸங் இமே சத்தாரோ தம்மா பாவேதப்பா>
    text <க கதமே சத்தாரோ தம்மா பரிஞ்ஞெய்யா சத்தாரோ ஆஹாரா கபளீகாரோ ஆஹாரோ ஓளாரிகோ வா ஸுகுமோ வா பஸ்ஸோ துதியோ மனோஸஞ்சேதனா ததியா விஞ்ஞாணங் சதுத்தங் இமே சத்தாரோ தம்மா பரிஞ்ஞெய்யா>
    text <க கதமே சத்தாரோ தம்மா பஹாதப்பா சத்தாரோ ஓகா காமோகோ பவோகோ திட்டோகோ அவிஜ்ஜோகோ இமே சத்தாரோ தம்மா பஹாதப்பா>
    text <ங கதமே சத்தாரோ தம்மா ஹானபாகியா சத்தாரோ யோகா காமயோகோ பவயோகோ திட்டியோகோ அவிஜ்ஜாயோகோ இமே சத்தாரோ தம்மா ஹானபாகியா>
    text <ச கதமே சத்தாரோ தம்மா விஸேஸபாகியா சத்தாரோ விஸஞ்ஞோகா காமயோகவிஸங்யோகோ பவயோகவிஸங்யோகோ திட்டியோகவிஸங்யோகோ அவிஜ்ஜாயோகவிஸங்யோகோ இமே சத்தாரோ தம்மா விஸேஸபாகியா>
    text <ச கதமே சத்தாரோ தம்மா துப்படிவிஜ்ஜா சத்தாரோ ஸமாதீ ஹானபாகியோ ஸமாதி டிதிபாகியோ ஸமாதி விஸேஸபாகியோ ஸமாதி நிப்பேதபாகியோ ஸமாதி இமே சத்தாரோ தம்மா துப்படிவிஜ்ஜா>
    text <ஜ கதமே சத்தாரோ தம்மா உப்பாதேதப்பா சத்தாரி ஞாணானி தம்மே ஞாணங் அன்வயே ஞாணங் பரியே ஞாணங் ஸம்முதியா ஞாணங் இமே சத்தாரோ தம்மா உப்பாதேதப்பா>
    text <ஜ கதமே சத்தாரோ தம்மா அபிஞ்ஞெய்யா சத்தாரி அரியஸச்சானி துக்கங் அரியஸச்சங் துக்கஸமுதயங் அரியஸச்சங் துக்கனிரோதங் அரியஸச்சங் துக்கனிரோதகாமினீ படிபதா அரியஸச்சங் இமே சத்தாரோ தம்மா அபிஞ்ஞெய்யா>
    text <ஞ கதமே சத்தாரோ தம்மா ஸச்சிகாதப்பா சத்தாரி ஸாமஞ்ஞபலானி ஸோதாபத்திபலங் ஸகதாகாமிபலங் அனாகாமிபலங் அரஹத்தபலங் இமே சத்தாரோ தம்மா ஸச்சிகாதப்பா>
    text <இதி இமே சத்தாரீஸதம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தா>
  text <பஞ்ச தம்மா>
    text <355>, <பஞ்ச தம்மா பஹுகாராபே பஞ்ச தம்மா ஸச்சிகாதப்பா>
    text <க கதமே பஞ்ச தம்மா பஹுகாரா பஞ்ச பதானியங்கானி இதாவுஸோ பிக்கு ஸத்தோ ஹோதி ஸத்தஹதி ததாகதஸ்ஸ போதிங் இதிபி ஸோ பகவா அரஹங் ஸம்மாஸம்புத்தோ விஜ்ஜாசரணஸம்பன்னோ ஸுகதோ லோகவிதூ அனுத்தரோ புரிஸதம்மஸாரதி ஸத்தா தேவமனுஸ்ஸானங் புத்தோ பகவாதி அப்பாபாதோ ஹோதி அப்பாதங்கோ ஸமவேபாகினியா கஹணியா ஸமன்னாகதோ நாதிஸீதாய நாச்சுண்ஹாய மஜ்ஜிமாய பதானக்கமாய அஸடோ ஹோதி அமாயாவீ யதாபூதமத்தானங் ஆவீகத்தா ஸத்தரி வா விஞ்ஞூஸு வா ஸப்ரஹ்மசாரீஸு ஆரத்தவீரியோ விஹரதி அகுஸலானங் தம்மானங் பஹானாய குஸலானங் தம்மானங் உபஸம்பதாய தாமவா தள்ஹபரக்கமோ அனிக்கித்ததுரோ குஸலேஸு தம்மேஸு பஞ்ஞவா ஹோதி உதயத்தகாமினியா பஞ்ஞாய ஸமன்னாகதோ அரியாய நிப்பேதிகாய ஸம்மா துக்கக்கயகாமினியா இமே பஞ்ச தம்மா பஹுகாரா>
    text <க கதமே பஞ்ச தம்மா பாவேதப்பா பஞ்சங்கிகோ ஸம்மாஸமாதி பீதிபரணதா ஸுகபரணதா சேதோபரணதா ஆலோகபரணதா பச்சவெக்கணனிமித்தங் இமே பஞ்ச தம்மா பாவேதப்பா>
    text <க கதமே பஞ்ச தம்மா பரிஞ்ஞெய்யா பஞ்சுபாதானக்கந்தா ரூபுபாதானக்கந்தோ வேதனுபாதானக்கந்தோ ஸஞ்ஞுபாதானக்கந்தோ ஸங்காருபாதானக்கந்தோ விஞ்ஞாணுபாதானக்கந்தோ இமே பஞ்ச தம்மா பரிஞ்ஞெய்யா>
    text <க கதமே பஞ்ச தம்மா பஹாதப்பா பஞ்ச நீவரணானி காமச்சந்தனீவரணங் ப்யாபாதனீவரணங் தினமித்தனீவரணங் உத்தச்சகுகுச்சனீவரணங் விசிகிச்சானீவரணங் இமே பஞ்ச தம்மா பஹாதப்பா>
    text <ங கதமே பஞ்ச தம்மா ஹானபாகியா பஞ்ச சேதோகிலா இதாவுஸோ பிக்கு ஸத்தரி கங்கதி விசிகிச்சதி நாதிமுச்சதி ந ஸம்பஸீததி யோ ஸோ ஆவுஸோ பிக்கு ஸத்தரி கங்கதி விசிகிச்சதி நாதிமுச்சதி ந ஸம்பஸீததி தஸ்ஸ சித்தங் ந நமதி ஆதப்பாய அனுயோகாய ஸாதச்சாய பதானாய யஸ்ஸ சித்தங் ந நமதி ஆதப்பாய அனுயோகாய ஸாதச்சாய பதானாய அயங் படமோ சேதோகிலோ புன சபரங் ஆவுஸோ பிக்கு தம்மே கங்கதி விசிகிச்சதிபே ஸங்கே கங்கதி விசிகிச்சதிபே ஸிக்காய கங்கதி விசிகிச்சதிபே ஸப்ரஹ்மசாரீஸு குபிதோ ஹோதி அனத்தமனோ ஆஹதசித்தோ கிலஜாதோ யோ ஸோ ஆவுஸோ பிக்கு ஸப்ரஹ்மசாரீஸு குபிதோ ஹோதி அனத்தமனோ ஆஹதசித்தோ கிலஜாதோ தஸ்ஸ சித்தங் ந நமதி ஆதப்பாய அனுயோகாய ஸாதச்சாய பதானாய யஸ்ஸ சித்தங் ந நமதி ஆதப்பாய அனுயோகாய ஸாதச்சாய பதானாய அயங் பஞ்சமோ சேதோகிலோ இமே பஞ்ச தம்மா ஹானபாகியா>
    text <ச கதமே பஞ்ச தம்மா விஸேஸபாகியா பஞ்சிந்த்ரியானி ஸத்திந்த்ரியங் வீரியிந்த்ரியங் ஸதிந்த்ரியங் ஸமாதிந்த்ரியங் பஞ்ஞிந்த்ரியங் இமே பஞ்ச தம்மா விஸேஸபாகியா>
    text <ச கதமே பஞ்ச தம்மா துப்படிவிஜ்ஜா பஞ்ச நிஸ்ஸரணியா தாதுயோ இதாவுஸோ பிக்குனோ காமே மனஸிகரோதோ காமேஸு சித்தங் ந பக்கந்ததி ந பஸீததி ந ஸந்திட்டதி ந விமுச்சதி நெக்கம்மங் கோ பனஸ்ஸ மனஸிகரோதோ நெக்கம்மே சித்தங் பக்கந்ததி பஸீததி ஸந்திட்டதி விமுச்சதி தஸ்ஸ தங் சித்தங் ஸுகதங் ஸுபாவிதங் ஸுவுட்டிதங் ஸுவிமுத்தங் விஸங்யுத்தங் காமேஹி யே ச காமபச்சயா உப்பஜ்ஜந்தி ஆஸவா விகாதா பரிளாஹா முத்தோ ஸோ தேஹி ந ஸோ தங் வேதனங் வேதேதி இதமக்காதங் காமானங் நிஸ்ஸரணங்>
    text <புன சபரங் ஆவுஸோ பிக்குனோ ப்யாபாதங் மனஸிகரோதோ ப்யாபாதே சித்தங் ந பக்கந்ததி ந பஸீததி ந ஸந்திட்டதி ந விமுச்சதி அப்யாபாதங் கோ பனஸ்ஸ மனஸிகரோதோ அப்யாபாதே சித்தங் பக்கந்ததி பஸீததி ஸந்திட்டதி விமுச்சதி தஸ்ஸ தங் சித்தங் ஸுகதங் ஸுபாவிதங் ஸுவுட்டிதங் ஸுவிமுத்தங் விஸங்யுத்தங் ப்யாபாதேன யே ச ப்யாபாதபச்சயா உப்பஜ்ஜந்தி ஆஸவா விகாதா பரிளாஹா முத்தோ ஸோ தேஹி ந ஸோ தங் வேதனங் வேதேதி இதமக்காதங் ப்யாபாதஸ்ஸ நிஸ்ஸரணங்>
    text <புன சபரங் ஆவுஸோ பிக்குனோ விஹேஸங் மனஸிகரோதோ விஹேஸாய சித்தங் ந பக்கந்ததி ந பஸீததி ந ஸந்திட்டதி ந விமுச்சதி அவிஹேஸங் கோ பனஸ்ஸ மனஸிகரோதோ அவிஹேஸாய சித்தங் பக்கந்ததி பஸீததி ஸந்திட்டதி விமுச்சதி தஸ்ஸ தங் சித்தங் ஸுகதங் ஸுபாவிதங் ஸுவுட்டிதங் ஸுவிமுத்தங் விஸங்யுத்தங் விஹேஸாய யே ச விஹேஸாபச்சயா உப்பஜ்ஜந்தி ஆஸவா விகாதா பரிளாஹா முத்தோ ஸோ தேஹி ந ஸோ தங் வேதனங் வேதேதி இதமக்காதங் விஹேஸாய நிஸ்ஸரணங்>
    text <புன சபரங் ஆவுஸோ பிக்குனோ ரூபே மனஸிகரோதோ ரூபேஸு சித்தங் ந பக்கந்ததி ந பஸீததி ந ஸந்திட்டதி ந விமுச்சதி அரூபங் கோ பனஸ்ஸ மனஸிகரோதோ அரூபே சித்தங் பக்கந்ததி பஸீததி ஸந்திட்டதி விமுச்சதி தஸ்ஸ தங் சித்தங் ஸுகதங் ஸுபாவிதங் ஸுவுட்டிதங் ஸுவிமுத்தங் விஸங்யுத்தங் ரூபேஹி யே ச ரூபபச்சயா உப்பஜ்ஜந்தி ஆஸவா விகாதா பரிளாஹா முத்தோ ஸோ தேஹி ந ஸோ தங் வேதனங் வேதேதி இதமக்காதங் ரூபானங் நிஸ்ஸரணங்>
    text <புன சபரங் ஆவுஸோ பிக்குனோ ஸக்காயங் மனஸிகரோதோ ஸக்காயே சித்தங் ந பக்கந்ததி ந பஸீததி ந ஸந்திட்டதி ந விமுச்சதி ஸக்காயனிரோதங் கோ பனஸ்ஸ மனஸிகரோதோ ஸக்காயனிரோதே சித்தங் பக்கந்ததி பஸீததி ஸந்திட்டதி விமுச்சதி தஸ்ஸ தங் சித்தங் ஸுகதங் ஸுபாவிதங் ஸுவுட்டிதங் ஸுவிமுத்தங் விஸங்யுத்தங் ஸக்காயேன யே ச ஸக்காயபச்சயா உப்பஜ்ஜந்தி ஆஸவா விகாதா பரிளாஹா முத்தோ ஸோ தேஹி ந ஸோ தங் வேதனங் வேதேதி இதமக்காதங் ஸக்காயஸ்ஸ நிஸ்ஸரணங் இமே பஞ்ச தம்மா துப்படிவிஜ்ஜா>
    text <ஜ கதமே பஞ்ச தம்மா உப்பாதேதப்பா பஞ்ச ஞாணிகோ ஸம்மாஸமாதி அயங் ஸமாதி பச்சுப்பன்னஸுகோ சேவ ஆயதிஞ்ச ஸுகவிபாகோதி பச்சத்தங்யேவ ஞாணங் உப்பஜ்ஜதி அயங் ஸமாதி அரியோ நிராமிஸோதி பச்சத்தஞ்ஞேவ ஞாணங் உப்பஜ்ஜதி அயங் ஸமாதி அகாபுரிஸஸேவிதோதி பச்சத்தங்யேவ ஞாணங் உப்பஜ்ஜதி அயங் ஸமாதி ஸந்தோ பணீதோ படிப்பஸ்ஸத்தலத்தோ ஏகோதிபாவாதிகதோ ந ஸஸங்காரனிக்கய்ஹவாரிதகதோதி பச்சத்தங்யேவ ஞாணங் உப்பஜ்ஜதி ஸோ கோ பனாஹங் இமங் ஸமாதிங் ஸதோவ ஸமாபஜ்ஜாமி ஸதோ வுட்டஹாமீதி பச்சத்தங்யேவ ஞாணங் உப்பஜ்ஜதி இமே பஞ்ச தம்மா உப்பாதேதப்பா>
    text <ஜ கதமே பஞ்ச தம்மா அபிஞ்ஞெய்யா பஞ்ச விமுத்தாயதனானி இதாவுஸோ பிக்குனோ ஸத்தா தம்மங் தேஸேதி அஞ்ஞதரோ வா கருட்டானியோ ஸப்ரஹ்மசாரீ யதா யதா ஆவுஸோ பிக்குனோ ஸத்தா தம்மங் தேஸேதி அஞ்ஞதரோ வா கருட்டானியோ ஸப்ரஹ்மசாரீ ததா ததா ஸோ தஸ்மிங் தம்மே அத்தப்படிஸங்வேதீ ச ஹோதி தம்மபடிஸங்வேதீ ச தஸ்ஸ அத்தப்படிஸங்வேதினோ தம்மபடிஸங்வேதினோ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதேதி ஸுகினோ சித்தங் ஸமாதியதி இதங் படமங் விமுத்தாயதனங்>
    text <புன சபரங் ஆவுஸோ பிக்குனோ ந ஹேவ கோ ஸத்தா தம்மங் தேஸேதி அஞ்ஞதரோ வா கருட்டானியோ ஸப்ரஹ்மசாரீ அபி ச கோ யதாஸுதங் யதாபரியத்தங் தம்மங் வித்தாரேன பரேஸங் தேஸேதி யதா யதா ஆவுஸோ பிக்கு யதாஸுதங் யதாபரியத்தங் தம்மங் வித்தாரேன பரேஸங் தேஸேதி ததா ததா ஸோ தஸ்மிங் தம்மே அத்தப்படிஸங்வேதீ ச ஹோதி தம்மபடிஸங்வேதீ ச தஸ்ஸ அத்தப்படிஸங்வேதினோ தம்மபடிஸங்வேதினோ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதேதி ஸுகினோ சித்தங் ஸமாதியதி இதங் துதியங் விமுத்தாயதனங்>
    text <புன சபரங் ஆவுஸோ பிக்குனோ ந ஹேவ கோ ஸத்தா தம்மங் தேஸேதி அஞ்ஞதரோ வா கருட்டானியோ ஸப்ரஹ்மசாரீ நாபி யதாஸுதங் யதாபரியத்தங் தம்மங் வித்தாரேன பரேஸங் தேஸேதி அபி ச கோ யதாஸுதங் யதாபரியத்தங் தம்மங் வித்தாரேன ஸஜ்ஜாயங் கரோதி யதா யதா ஆவுஸோ பிக்கு யதாஸுதங் யதாபரியத்தங் தம்மங் வித்தாரேன ஸஜ்ஜாயங் கரோதி ததா ததா ஸோ தஸ்மிங் தம்மே அத்தப்படிஸங்வேதீ ச ஹோதி தம்மபடிஸங்வேதீ ச தஸ்ஸ அத்தப்படிஸங்வேதினோ தம்மபடிஸங்வேதினோ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதேதி ஸுகினோ சித்தங் ஸமாதியதி இதங் ததியங் விமுத்தாயதனங்>
    text <புன சபரங் ஆவுஸோ பிக்குனோ ந ஹேவ கோ ஸத்தா தம்மங் தேஸேதி அஞ்ஞதரோ வா கருட்டானியோ ஸப்ரஹ்மசாரீ நாபி யதாஸுதங் யதாபரியத்தங் தம்மங் வித்தாரேன பரேஸங் தேஸேதி நாபி யதாஸுதங் யதாபரியத்தங் தம்மங் வித்தாரேன ஸஜ்ஜாயங் கரோதி அபி ச கோ யதாஸுதங் யதாபரியத்தங் தம்மங் சேதஸா அனுவிதக்கேதி அனுவிசாரேதி மனஸானுபெக்கதி யதா யதா ஆவுஸோ பிக்கு யதாஸுதங் யதாபரியத்தங் தம்மங் சேதஸா அனுவிதக்கேதி அனுவிசாரேதி மனஸானுபெக்கதி ததா ததா ஸோ தஸ்மிங் தம்மே அத்தப்படிஸங்வேதீ ச ஹோதி தம்மபடிஸங்வேதீ ச தஸ்ஸ அத்தப்படிஸங்வேதினோ தம்மபடிஸங்வேதினோ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதேதி ஸுகினோ சித்தங் ஸமாதியதி இதங் சதுத்தங் விமுத்தாயதனங்>
    text <புன சபரங் ஆவுஸோ பிக்குனோ ந ஹேவ கோ ஸத்தா தம்மங் தேஸேதி அஞ்ஞதரோ வா கருட்டானியோ ஸப்ரஹ்மசாரீ நாபி யதாஸுதங் யதாபரியத்தங் தம்மங் வித்தாரேன பரேஸங் தேஸேதி நாபி யதாஸுதங் யதாபரியத்தங் தம்மங் வித்தாரேன ஸஜ்ஜாயங் கரோதி நாபி யதாஸுதங் யதாபரியத்தங் தம்மங் சேதஸா அனுவிதக்கேதி அனுவிசாரேதி மனஸானுபெக்கதி அபி ச க்வஸ்ஸ அஞ்ஞதரங் ஸமாதினிமித்தங் ஸுக்கஹிதங் ஹோதி ஸுமனஸிகதங் ஸூபதாரிதங் ஸுப்படிவித்தங் பஞ்ஞாய யதா யதா ஆவுஸோ பிக்குனோ அஞ்ஞதரங் ஸமாதினிமித்தங் ஸுக்கஹிதங் ஹோதி ஸுமனஸிகதங் ஸூபதாரிதங் ஸுப்படிவித்தங் பஞ்ஞாய ததா ததா ஸோ தஸ்மிங் தம்மே அத்தப்படிஸங்வேதீ ச ஹோதி தம்மப்படிஸங்வேதீ ச தஸ்ஸ அத்தப்படிஸங்வேதினோ தம்மப்படிஸங்வேதினோ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதேதி ஸுகினோ சித்தங் ஸமாதியதி இதங் பஞ்சமங் விமுத்தாயதனங் இமே பஞ்ச தம்மா அபிஞ்ஞெய்யா>
    text <ஞ கதமே பஞ்ச தம்மா ஸச்சிகாதப்பா பஞ்ச தம்மக்கந்தா ஸீலக்கந்தோ ஸமாதிக்கந்தோ பஞ்ஞாக்கந்தோ விமுத்திக்கந்தோ விமுத்திஞாணதஸ்ஸனக்கந்தோ இமே பஞ்ச தம்மா ஸச்சிகாதப்பா>
    text <இதி இமே பஞ்ஞாஸ தம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தா>
  text <ச தம்மா>
    text <356>, <ச தம்மா பஹுகாராபே ச தம்மா ஸச்சிகாதப்பா>
    text <க கதமே ச தம்மா பஹுகாரா ச ஸாரணீயா தம்மா இதாவுஸோ பிக்குனோ மெத்தங் காயகம்மங் பச்சுபட்டிதங் ஹோதி ஸப்ரஹ்மசாரீஸு ஆவி சேவ ரஹோ ச அயம்பி தம்மோ ஸாரணீயோ பியகரணோ கருகரணோ ஸங்கஹாய அவிவாதாய ஸாமக்கியா ஏகீபாவாய ஸங்வத்ததி>
    text <புன சபரங் ஆவுஸோ பிக்குனோ மெத்தங் வசீகம்மங்பே ஏகீபாவாய ஸங்வத்ததி>
    text <புன சபரங் ஆவுஸோ பிக்குனோ மெத்தங் மனோகம்மங்பே ஏகீபாவாய ஸங்வத்ததி>
    text <புன சபரங் ஆவுஸோ பிக்கு யே தே லாபா தம்மிகா தம்மலத்தா அந்தமஸோ பத்தபரியாபன்னமத்தம்பி ததாரூபேஹி லாபேஹி அப்படிவிபத்தபோகீ ஹோதி ஸீலவந்தேஹி ஸப்ரஹ்மசாரீஹி ஸாதாரணபோகீ அயம்பி தம்மோ ஸாரணீயோபே ஏகீபாவாய ஸங்வத்ததி>
    text <புன சபரங் ஆவுஸோ பிக்கு யானி தானி ஸீலானி அகண்டானி அச்சித்தானி அஸபலானி அகம்மாஸானி புஜிஸ்ஸானி விஞ்ஞுப்பஸத்தானி அபராமட்டானி ஸமாதிஸங்வத்தனிகானி ததாரூபேஸு ஸீலேஸு ஸீலஸாமஞ்ஞகதோ விஹரதி ஸப்ரஹ்மசாரீஹி ஆவி சேவ ரஹோ ச அயம்பி தம்மோ ஸாரணீயோபே ஏகீபாவாய ஸங்வத்ததி>
    text <புன சபரங் ஆவுஸோ பிக்கு யாயங் திட்டி அரியா நிய்யானிகா நிய்யாதி தக்கரஸ்ஸ ஸம்மா துக்கக்கயாய ததாரூபாய திட்டியா திட்டி ஸாமஞ்ஞகதோ விஹரதி ஸப்ரஹ்மசாரீஹி ஆவி சேவ ரஹோ ச அயம்பி தம்மோ ஸாரணீயோ பியகரணோ கருகரணோ ஸங்கஹாய அவிவாதாய ஸாமக்கியா ஏகீபாவாய ஸங்வத்ததி இமே ச தம்மா பஹுகாரா>
    text <க கதமே ச தம்மா பாவேதப்பா ச அனுஸ்ஸதிட்டானானி புத்தானுஸ்ஸதி தம்மானுஸ்ஸதி ஸங்கானுஸ்ஸதி ஸீலானுஸ்ஸதி சாகானுஸ்ஸதி தேவதானுஸ்ஸதி இமே ச தம்மா பாவேதப்பா>
    text <க கதமே ச தம்மா பரிஞ்ஞெய்யா ச அஜ்ஜத்திகானி ஆயதனானி சக்காயதனங் ஸோதாயதனங் கானாயதனங் ஜிவ்ஹாயதனங் காயாயதனங் மனாயதனங் இமே ச தம்மா பரிஞ்ஞெய்யா>
    text <க கதமே ச தம்மா பஹாதப்பா ச தண்ஹாகாயா ரூபதண்ஹா ஸத்ததண்ஹா கந்ததண்ஹா ரஸதண்ஹா பொட்டப்பதண்ஹா தம்மதண்ஹா இமே ச தம்மா பஹாதப்பா>
    text <ங கதமே ச தம்மா ஹானபாகியா ச அகாரவா இதாவுஸோ பிக்கு ஸத்தரி அகாரவோ விஹரதி அப்பதிஸ்ஸோ தம்மேபே ஸங்கே ஸிக்காய அப்பமாதே படிஸந்தாரே அகாரவோ விஹரதி அப்பதிஸ்ஸோ இமே ச தம்மா ஹானபாகியா>
    text <ச கதமே ச தம்மா விஸேஸபாகியா ச காரவா இதாவுஸோ பிக்கு ஸத்தரி ஸகாரவோ விஹரதி ஸப்பதிஸ்ஸோ தம்மேபே ஸங்கே ஸிக்காய அப்பமாதே படிஸந்தாரே ஸகாரவோ விஹரதி ஸப்பதிஸ்ஸோ இமே ச தம்மா விஸேஸபாகியா>
    text <ச கதமே ச தம்மா துப்படிவிஜ்ஜா ச நிஸ்ஸரணியா தாதுயோ இதாவுஸோ பிக்கு ஏவங் வதெய்ய மெத்தா ஹி கோ மே சேதோவிமுத்தி பாவிதா பஹுலீகதா யானீகதா வத்துகதா அனுட்டிதா பரிசிதா ஸுஸமாரத்தா அத ச பன மே ப்யாபாதோ சித்தங் பரியாதாய திட்டதீதி ஸோ மா ஹேவங் திஸ்ஸ வசனீயோ மாயஸ்மா ஏவங் அவச மா பகவந்தங் அப்பாசிக்கி ந ஹி ஸாது பகவதோ அப்பக்கானங் ந ஹி பகவா ஏவங் வதெய்ய அட்டானமேதங் ஆவுஸோ அனவகாஸோ யங் மெத்தாய சேதோவிமுத்தியா பாவிதாய பஹுலீகதாய யானீகதாய வத்துகதாய அனுட்டிதாய பரிசிதாய ஸுஸமாரத்தாய அத ச பனஸ்ஸ ப்யாபாதோ சித்தங் பரியாதாய டஸ்ஸதீதி நேதங் டானங் விஜ்ஜதி நிஸ்ஸரணங் ஹேதங் ஆவுஸோ ப்யாபாதஸ்ஸ யதிதங் மெத்தாசேதோவிமுத்தீதி>
    text <இத பனாவுஸோ பிக்கு ஏவங் வதெய்ய கருணா ஹி கோ மே சேதோவிமுத்தி பாவிதா பஹுலீகதா யானீகதா வத்துகதா அனுட்டிதா பரிசிதா ஸுஸமாரத்தா அத ச பன மே விஹேஸா சித்தங் பரியாதாய திட்டதீதி ஸோ மா ஹேவங் திஸ்ஸ வசனீயோ மாயஸ்மா ஏவங் அவச மா பகவந்தங் அப்பாசிக்கிபே நிஸ்ஸரணங் ஹேதங் ஆவுஸோ விஹேஸாய யதிதங் கருணாசேதோவிமுத்தீதி>
    text <இத பனாவுஸோ பிக்கு ஏவங் வதெய்ய முதிதா ஹி கோ மே சேதோவிமுத்தி பாவிதாபே அத ச பன மே அரதி சித்தங் பரியாதாய திட்டதீதி ஸோ மா ஹேவங் திஸ்ஸ வசனீயோ மாயஸ்மா ஏவங் அவசபே நிஸ்ஸரணங் ஹேதங் ஆவுஸோ அரதியா யதிதங் முதிதாசேதோவிமுத்தீதி>
    text <இத பனாவுஸோ பிக்கு ஏவங் வதெய்ய உபெக்கா ஹி கோ மே சேதோவிமுத்தி பாவிதாபே அத ச பன மே ராகோ சித்தங் பரியாதாய திட்டதீதி ஸோ மா ஹேவங் திஸ்ஸ வசனீயோ மாயஸ்மா ஏவங் அவசபே நிஸ்ஸரணங் ஹேதங் ஆவுஸோ ராகஸ்ஸ யதிதங் உபெக்காசேதோவிமுத்தீதி>
    text <இத பனாவுஸோ பிக்கு ஏவங் வதெய்ய அனிமித்தா ஹி கோ மே சேதோவிமுத்தி பாவிதாபே அத ச பன மே நிமித்தானுஸாரி விஞ்ஞாணங் ஹோதீதி ஸோ மா ஹேவங் திஸ்ஸ வசனீயோ மாயஸ்மா ஏவங் அவசபே நிஸ்ஸரணங் ஹேதங் ஆவுஸோ ஸப்பனிமித்தானங் யதிதங் அனிமித்தா சேதோவிமுத்தீதி>
    text <இத பனாவுஸோ பிக்கு ஏவங் வதெய்ய அஸ்மீதி கோ மே விகதங் அயமஹமஸ்மீதி ந ஸமனுபஸ்ஸாமி அத ச பன மே விசிகிச்சாகதங்கதாஸல்லங் சித்தங் பரியாதாய திட்டதீதி ஸோ மா ஹேவங் திஸ்ஸ வசனீயோ மாயஸ்மா ஏவங் அவச மா பகவந்தங் அப்பாசிக்கி ந ஹி ஸாது பகவதோ அப்பக்கானங் ந ஹி பகவா ஏவங் வதெய்ய அட்டானமேதங் ஆவுஸோ அனவகாஸோ யங் அஸ்மீதி விகதே அயமஹமஸ்மீதி அஸமனுபஸ்ஸதோ அத ச பனஸ்ஸ விசிகிச்சாகதங்கதாஸல்லங் சித்தங் பரியாதாய டஸ்ஸதி நேதங் டானங் விஜ்ஜதி நிஸ்ஸரணங் ஹேதங் ஆவுஸோ விசிகிச்சாகதங்கதாஸல்லஸ்ஸ யதிதங் அஸ்மிமானஸமுக்காடோதி இமே ச தம்மா துப்படிவிஜ்ஜா>
    text <ஜ கதமே ச தம்மா உப்பாதேதப்பா ச ஸததவிஹாரா இதாவுஸோ பிக்கு சக்குனா ரூபங் திஸ்வா நேவ ஸுமனோ ஹோதி ந தும்மனோ உபெக்ககோ விஹரதி ஸதோ ஸம்பஜானோ ஸோதேன ஸத்தங் ஸுத்வாபே கானேன கந்தங் காயித்வா ஜிவ்ஹாய ரஸங் ஸாயித்வா காயேன பொட்டப்பங் புஸித்வா மனஸா தம்மங் விஞ்ஞாய நேவ ஸுமனோ ஹோதி ந தும்மனோ உபெக்ககோ விஹரதி ஸதோ ஸம்பஜானோ இமே ச தம்மா உப்பாதேதப்பா>
    text <ஜ கதமே ச தம்மா அபிஞ்ஞெய்யா ச அனுத்தரியானி தஸ்ஸனானுத்தரியங் ஸவனானுத்தரியங் லாபானுத்தரியங் ஸிக்கானுத்தரியங் பாரிசரியானுத்தரியங் அனுஸ்ஸதானுத்தரியங் இமே ச தம்மா அபிஞ்ஞெய்யா>
    text <ஞ கதமே ச தம்மா ஸச்சிகாதப்பா ச அபிஞ்ஞா இதாவுஸோ பிக்கு அனேகவிஹிதங் இத்திவிதங் பச்சனுபோதி ஏகோபி ஹுத்வா பஹுதா ஹோதி பஹுதாபி ஹுத்வா ஏகோ ஹோதி ஆவிபாவங் திரோபாவங் திரோகுட்டங் திரோபாகாரங் திரோபப்பதங் அஸஜ்ஜமானோ கச்சதி ஸெய்யதாபி ஆகாஸே பதவியாபி உம்முஜ்ஜனிமுஜ்ஜங் கரோதி ஸெய்யதாபி உதகே உதகேபி அபிஜ்ஜமானே கச்சதி ஸெய்யதாபி பதவியங் ஆகாஸேபி பல்லங்கேன கமதி ஸெய்யதாபி பக்கீ ஸகுணோ இமேபி சந்திமஸூரியே ஏவங்மஹித்திகே ஏவங்மஹானுபாவே பாணினா பராமஸதி பரிமஜ்ஜதி யாவ ப்ரஹ்மலோகாபி காயேன வஸங் வத்தேதி>
    text <திப்பாய ஸோததாதுயா விஸுத்தாய அதிக்கந்தமானுஸிகாய உபோ ஸத்தே ஸுணாதி திப்பே ச மானுஸே ச யே தூரே ஸந்திகே ச>
    text <பரஸத்தானங் பரபுக்கலானங் சேதஸா சேதோ பரிச்ச பஜானாதி ஸராகங் வா சித்தங் ஸராகங் சித்தந்தி பஜானாதி பே அவிமுத்தங் வா சித்தங் அவிமுத்தங் சித்தந்தி பஜானாதி>
    text <ஸோ அனேகவிஹிதங் புப்பேனிவாஸங் அனுஸ்ஸரதி ஸெய்யதிதங் ஏகம்பி ஜாதிங்பே இதி ஸாகாரங் ஸஉத்தேஸங் அனேகவிஹிதங் புப்பேனிவாஸங் அனுஸ்ஸரதி>
    text <திப்பேன சக்குனா விஸுத்தேன அதிக்கந்தமானுஸகேன ஸத்தே பஸ்ஸதி சவமானே உபபஜ்ஜமானே ஹீனே பணீதே ஸுவண்ணே துப்பண்ணே ஸுகதே துக்கதே யதாகம்மூபகே ஸத்தே பஜானாதி பே>
    text <ஆஸவானங் கயா அனாஸவங் சேதோவிமுத்திங் பஞ்ஞாவிமுத்திங் திட்டேவ தம்மே ஸயங் அபிஞ்ஞா ஸச்சிகத்வா உபஸம்பஜ்ஜ விஹரதி இமே ச தம்மா ஸச்சிகாதப்பா>
    text <இதி இமே ஸட்டி தம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தா>
  text <ஸத்த தம்மா>
    text <357>, <ஸத்த தம்மா பஹுகாராபே ஸத்த தம்மா ஸச்சிகாதப்பா>
    text <க கதமே ஸத்த தம்மா பஹுகாரா ஸத்த அரியதனானி ஸத்தாதனங் ஸீலதனங் ஹிரிதனங் ஒத்தப்பதனங் ஸுததனங் சாகதனங் பஞ்ஞாதனங் இமே ஸத்த தம்மா பஹுகாரா>
    text <க கதமே ஸத்த தம்மா பாவேதப்பா ஸத்த ஸம்பொஜ்ஜங்கா ஸதிஸம்பொஜ்ஜங்கோ தம்மவிசயஸம்பொஜ்ஜங்கோ வீரியஸம்பொஜ்ஜங்கோ பீதிஸம்பொஜ்ஜங்கோ பஸ்ஸத்திஸம்பொஜ்ஜங்கோ ஸமாதிஸம்பொஜ்ஜங்கோ உபெக்காஸம்பொஜ்ஜங்கோ இமே ஸத்த தம்மா பாவேதப்பா>
    text <க கதமே ஸத்த தம்மா பரிஞ்ஞெய்யா ஸத்த விஞ்ஞாணட்டிதியோ ஸந்தாவுஸோ ஸத்தா நானத்தகாயா நானத்தஸஞ்ஞினோ ஸெய்யதாபி மனுஸ்ஸா ஏகச்சே ச தேவா ஏகச்சே ச வினிபாதிகா அயங் படமா விஞ்ஞாணட்டிதி>
    text <ஸந்தாவுஸோ ஸத்தா நானத்தகாயா ஏகத்தஸஞ்ஞினோ ஸெய்யதாபி தேவா ப்ரஹ்மகாயிகா படமாபினிப்பத்தா அயங் துதியா விஞ்ஞாணட்டிதி>
    text <ஸந்தாவுஸோ ஸத்தா ஏகத்தகாயா நானத்தஸஞ்ஞினோ ஸெய்யதாபி தேவா ஆபஸ்ஸரா அயங் ததியா விஞ்ஞாணட்டிதி>
    text <ஸந்தாவுஸோ ஸத்தா ஏகத்தகாயா ஏகத்தஸஞ்ஞினோ ஸெய்யதாபி தேவா ஸுபகிண்ஹா அயங் சதுத்தீ விஞ்ஞாணட்டிதி>
    text <ஸந்தாவுஸோ ஸத்தா ஸப்பஸோ ரூபஸஞ்ஞானங் ஸமதிக்கமாபே அனந்தோ ஆகாஸோதி ஆகாஸானஞ்சாயதனூபகா அயங் பஞ்சமீ விஞ்ஞாணட்டிதி>
    text <ஸந்தாவுஸோ ஸத்தா ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனூபகா அயங் சட்டீ விஞ்ஞாணட்டிதி>
    text <ஸந்தாவுஸோ ஸத்தா ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனூபகா அயங் ஸத்தமீ விஞ்ஞாணட்டிதி இமே ஸத்த தம்மா பரிஞ்ஞெய்யா>
    text <க கதமே ஸத்த தம்மா பஹாதப்பா ஸத்தானுஸயா காமராகானுஸயோ படிகானுஸயோ திட்டானுஸயோ விசிகிச்சானுஸயோ மானானுஸயோ பவராகானுஸயோ அவிஜ்ஜானுஸயோ இமே ஸத்த தம்மா பஹாதப்பா>
    text <ங கதமே ஸத்த தம்மா ஹானபாகியா ஸத்த அஸத்தம்மா இதாவுஸோ பிக்கு அஸ்ஸத்தோ ஹோதி அஹிரிகோ ஹோதி அனொத்தப்பீ ஹோதி அப்பஸ்ஸுதோ ஹோதி குஸீதோ ஹோதி முட்டஸ்ஸதி ஹோதி துப்பஞ்ஞோ ஹோதி இமே ஸத்த தம்மா ஹானபாகியா>
    text <ச கதமே ஸத்த தம்மா விஸேஸபாகியா ஸத்த ஸத்தம்மா இதாவுஸோ பிக்கு ஸத்தோ ஹோதி ஹிரிமா ஹோதி ஒத்தப்பீ ஹோதி பஹுஸ்ஸுதோ ஹோதி ஆரத்தவீரியோ ஹோதி உபட்டிதஸ்ஸதி ஹோதி பஞ்ஞவா ஹோதி இமே ஸத்த தம்மா விஸேஸபாகியா>
    text <ச கதமே ஸத்த தம்மா துப்படிவிஜ்ஜா ஸத்த ஸப்புரிஸதம்மா இதாவுஸோ பிக்கு தம்மஞ்ஞூ ச ஹோதி அத்தஞ்ஞூ ச அத்தஞ்ஞூ ச மத்தஞ்ஞூ ச காலஞ்ஞூ ச பரிஸஞ்ஞூ ச புக்கலஞ்ஞூ ச இமே ஸத்த தம்மா துப்படிவிஜ்ஜா>
    text <ஜ கதமே ஸத்த தம்மா உப்பாதேதப்பா ஸத்த ஸஞ்ஞா அனிச்சஸஞ்ஞா அனத்தஸஞ்ஞா அஸுபஸஞ்ஞா ஆதீனவஸஞ்ஞா பஹானஸஞ்ஞா விராகஸஞ்ஞா நிரோதஸஞ்ஞா இமே ஸத்த தம்மா உப்பாதேதப்பா>
    text <ஜ கதமே ஸத்த தம்மா அபிஞ்ஞெய்யா ஸத்த நித்தஸவத்தூனி இதாவுஸோ பிக்கு ஸிக்காஸமாதானே திப்பச்சந்தோ ஹோதி ஆயதிஞ்ச ஸிக்காஸமாதானே அவிகதபேமோ தம்மனிஸந்தியா திப்பச்சந்தோ ஹோதி ஆயதிஞ்ச தம்மனிஸந்தியா அவிகதபேமோ இச்சாவினயே திப்பச்சந்தோ ஹோதி ஆயதிஞ்ச இச்சாவினயே அவிகதபேமோ படிஸல்லானே திப்பச்சந்தோ ஹோதி ஆயதிஞ்ச படிஸல்லானே அவிகதபேமோ வீரியாரம்மே திப்பச்சந்தோ ஹோதி ஆயதிஞ்ச வீரியாரம்மே அவிகதபேமோ ஸதினேபக்கே திப்பச்சந்தோ ஹோதி ஆயதிஞ்ச ஸதினேபக்கே அவிகதபேமோ திட்டிபடிவேதே திப்பச்சந்தோ ஹோதி ஆயதிஞ்ச திட்டிபடிவேதே அவிகதபேமோ இமே ஸத்த தம்மா அபிஞ்ஞெய்யா>
    text <ஞ கதமே ஸத்த தம்மா ஸச்சிகாதப்பா ஸத்த கீணாஸவபலானி இதாவுஸோ கீணாஸவஸ்ஸ பிக்குனோ அனிச்சதோ ஸப்பே ஸங்காரா யதாபூதங் ஸம்மப்பஞ்ஞாய ஸுதிட்டா ஹொந்தி யங்பாவுஸோ கீணாஸவஸ்ஸ பிக்குனோ அனிச்சதோ ஸப்பே ஸங்காரா யதாபூதங் ஸம்மப்பஞ்ஞாய ஸுதிட்டா ஹொந்தி இதம்பி கீணாஸவஸ்ஸ பிக்குனோ பலங் ஹோதி யங் பலங் ஆகம்ம கீணாஸவோ பிக்கு ஆஸவானங் கயங் படிஜானாதி கீணா மே ஆஸவாதி>
    text <புன சபரங் ஆவுஸோ கீணாஸவஸ்ஸ பிக்குனோ அங்காரகாஸூபமா காமா யதாபூதங் ஸம்மப்பஞ்ஞாய ஸுதிட்டா ஹொந்தி யங்பாவுஸோபே கீணா மே ஆஸவாதி>
    text <புன சபரங் ஆவுஸோ கீணாஸவஸ்ஸ பிக்குனோ விவேகனின்னங் சித்தங் ஹோதி விவேகபோணங் விவேகபப்பாரங் விவேகட்டங் நெக்கம்மாபிரதங் ப்யந்தீபூதங் ஸப்பஸோ ஆஸவட்டானியேஹி தம்மேஹி யங்பாவுஸோபே கீணா மே ஆஸவாதி>
    text <புன சபரங் ஆவுஸோ கீணாஸவஸ்ஸ பிக்குனோ சத்தாரோ ஸதிபட்டானா பாவிதா ஹொந்தி ஸுபாவிதா யங்பாவுஸோபே கீணா மே ஆஸவாதி>
    text <புன சபரங் ஆவுஸோ கீணாஸவஸ்ஸ பிக்குனோ பஞ்சிந்த்ரியானி பாவிதானி ஹொந்தி ஸுபாவிதானி யங்பாவுஸோபே கீணா மே ஆஸவாதி>
    text <புன சபரங் ஆவுஸோ கீணாஸவஸ்ஸ பிக்குனோ ஸத்த பொஜ்ஜங்கா பாவிதா ஹொந்தி ஸுபாவிதா யங்பாவுஸோபே கீணா மே ஆஸவாதி>
    text <புன சபரங் ஆவுஸோ கீணாஸவஸ்ஸ பிக்குனோ அரியோ அட்டங்கிகோ மக்கோ பாவிதோ ஹோதி ஸுபாவிதோ யங்பாவுஸோ கீணாஸவஸ்ஸ பிக்குனோ அரியோ அட்டங்கிகோ மக்கோ பாவிதோ ஹோதி ஸுபாவிதோ இதம்பி கீணாஸவஸ்ஸ பிக்குனோ பலங் ஹோதி யங் பலங் ஆகம்ம கீணாஸவோ பிக்கு ஆஸவானங் கயங் படிஜானாதி கீணா மே ஆஸவாதி இமே ஸத்த தம்மா ஸச்சிகாதப்பா>
    text <இதிமே ஸத்ததி தம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தா>
    stand <படமபாணவாரோ நிட்டிதோ>
  text <அட்ட தம்மா>
    text <358>, <அட்ட தம்மா பஹுகாராபே அட்ட தம்மா ஸச்சிகாதப்பா>
    text <க கதமே அட்ட தம்மா பஹுகாரா அட்ட ஹேதூ அட்ட பச்சயா ஆதிப்ரஹ்மசரியிகாய பஞ்ஞாய அப்படிலத்தாய படிலாபாய படிலத்தாய பிய்யோபாவாய வேபுல்லாய பாவனாய பாரிபூரியா ஸங்வத்தந்தி கதமே அட்ட இதாவுஸோ பிக்கு ஸத்தாரங் உபனிஸ்ஸாய விஹரதி அஞ்ஞதரங் வா கருட்டானியங் ஸப்ரஹ்மசாரிங் யத்தஸ்ஸ திப்பங் ஹிரொத்தப்பங் பச்சுபட்டிதங் ஹோதி பேமஞ்ச காரவோ ச அயங் படமோ ஹேது படமோ பச்சயோ ஆதிப்ரஹ்மசரியிகாய பஞ்ஞாய அப்படிலத்தாய படிலாபாய படிலத்தாய பிய்யோபாவாய வேபுல்லாய பாவனாய பாரிபூரியா ஸங்வத்ததி>
    text <தங் கோ பன ஸத்தாரங் உபனிஸ்ஸாய விஹரதி அஞ்ஞதரங் வா கருட்டானியங் ஸப்ரஹ்மசாரிங் யத்தஸ்ஸ திப்பங் ஹிரொத்தப்பங் பச்சுபட்டிதங் ஹோதி பேமஞ்ச காரவோ ச தே காலேன காலங் உபஸங்கமித்வா பரிபுச்சதி பரிபஞ்ஹதி இதங் பந்தே கதங் இமஸ்ஸ கோ அத்தோதி தஸ்ஸ தே ஆயஸ்மந்தோ அவிவடஞ்சேவ விவரந்தி அனுத்தானீகதஞ்ச உத்தானீ கரொந்தி அனேகவிஹிதேஸு ச கங்காட்டானியேஸு தம்மேஸு கங்கங் படிவினோதெந்தி அயங் துதியோ ஹேது துதியோ பச்சயோ ஆதிப்ரஹ்மசரியிகாய பஞ்ஞாய அப்படிலத்தாய படிலாபாய படிலத்தாய பிய்யோபாவாய வேபுல்லாய பாவனாய பாரிபூரியா ஸங்வத்ததி>
    text <தங் கோ பன தம்மங் ஸுத்வா த்வயேன வூபகாஸேன ஸம்பாதேதி காயவூபகாஸேன ச சித்தவூபகாஸேன ச அயங் ததியோ ஹேது ததியோ பச்சயோ ஆதிப்ரஹ்மசரியிகாய பஞ்ஞாய அப்படிலத்தாய படிலாபாய படிலத்தாய பிய்யோபாவாய வேபுல்லாய பாவனாய பாரிபூரியா ஸங்வத்ததி>
    text <புன சபரங் ஆவுஸோ பிக்கு ஸீலவா ஹோதி பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு அயங் சதுத்தோ ஹேது சதுத்தோ பச்சயோ ஆதிப்ரஹ்மசரியிகாய பஞ்ஞாய அப்படிலத்தாய படிலாபாய படிலத்தாய பிய்யோபாவாய வேபுல்லாய பாவனாய பாரிபூரியா ஸங்வத்ததி>
    text <புன சபரங் ஆவுஸோ பிக்கு பஹுஸ்ஸுதோ ஹோதி ஸுததரோ ஸுதஸன்னிசயோ யே தே தம்மா ஆதிகல்யாணா மஜ்ஜேகல்யாணா பரியோஸானகல்யாணா ஸாத்தா ஸப்யஞ்ஜனா கேவலபரிபுண்ணங் பரிஸுத்தங் ப்ரஹ்மசரியங் அபிவதந்தி ததாரூபாஸ்ஸ தம்மா பஹுஸ்ஸுதா ஹொந்தி தாதா வசஸா பரிசிதா மனஸானுபெக்கிதா திட்டியா ஸுப்படிவித்தா அயங் பஞ்சமோ ஹேது பஞ்சமோ பச்சயோ ஆதிப்ரஹ்மசரியிகாய பஞ்ஞாய அப்படிலத்தாய படிலாபாய படிலத்தாய பிய்யோபாவாய வேபுல்லாய பாவனாய பாரிபூரியா ஸங்வத்ததி>
    text <புன சபரங் ஆவுஸோ பிக்கு ஆரத்தவீரியோ விஹரதி அகுஸலானங் தம்மானங் பஹானாய குஸலானங் தம்மானங் உபஸம்பதாய தாமவா தள்ஹபரக்கமோ அனிக்கித்ததுரோ குஸலேஸு தம்மேஸு அயங் சட்டோ ஹேது சட்டோ பச்சயோ ஆதிப்ரஹ்மசரியிகாய பஞ்ஞாய அப்படிலத்தாய படிலாபாய படிலத்தாய பிய்யோபாவாய வேபுல்லாய பாவனாய பாரிபூரியா ஸங்வத்ததி>
    text <புன சபரங் ஆவுஸோ பிக்கு ஸதிமா ஹோதி பரமேன ஸதினேபக்கேன ஸமன்னாகதோ சிரகதம்பி சிரபாஸிதம்பி ஸரிதா அனுஸ்ஸரிதா அயங் ஸத்தமோ ஹேது ஸத்தமோ பச்சயோ ஆதிப்ரஹ்மசரியிகாய பஞ்ஞாய அப்படிலத்தாய படிலாபாய படிலத்தாய பிய்யோபாவாய வேபுல்லாய பாவனாய பாரிபூரியா ஸங்வத்ததி>
    text <புன சபரங் ஆவுஸோ பிக்கு பஞ்சஸு உபாதானக்கந்தேஸு உதயப்பயானுபஸ்ஸீ விஹரதி இதி ரூபங் இதி ரூபஸ்ஸ ஸமுதயோ இதி ரூபஸ்ஸ அத்தங்கமோ இதி வேதனா இதி வேதனாய ஸமுதயோ இதி வேதனாய அத்தங்கமோ இதி ஸஞ்ஞா இதி ஸஞ்ஞாய ஸமுதயோ இதி ஸஞ்ஞாய அத்தங்கமோ இதி ஸங்காரா இதி ஸங்காரானங் ஸமுதயோ இதி ஸங்காரானங் அத்தங்கமோ இதி விஞ்ஞாணங் இதி விஞ்ஞாணஸ்ஸ ஸமுதயோ இதி விஞ்ஞாணஸ்ஸ அத்தங்கமோதி அயங் அட்டமோ ஹேது அட்டமோ பச்சயோ ஆதிப்ரஹ்மசரியிகாய பஞ்ஞாய அப்படிலத்தாய படிலாபாய படிலத்தாய பிய்யோபாவாய வேபுல்லாய பாவனாய பாரிபூரியா ஸங்வத்ததி இமே அட்ட தம்மா பஹுகாரா>
    text <க கதமே அட்ட தம்மா பாவேதப்பா அரியோ அட்டங்கிகோ மக்கோ ஸெய்யதிதங் ஸம்மாதிட்டி ஸம்மாஸங்கப்போ ஸம்மாவாசா ஸம்மாகம்மந்தோ ஸம்மாஆஜீவோ ஸம்மாவாயாமோ ஸம்மாஸதி ஸம்மாஸமாதி இமே அட்ட தம்மா பாவேதப்பா>
    text <க கதமே அட்ட தம்மா பரிஞ்ஞெய்யா அட்ட லோகதம்மா லாபோ ச அலாபோ ச யஸோ ச அயஸோ ச நிந்தா ச பஸங்ஸா ச ஸுகஞ்ச துக்கஞ்ச இமே அட்ட தம்மா பரிஞ்ஞெய்யா>
    text <க கதமே அட்ட தம்மா பஹாதப்பா அட்ட மிச்சத்தா மிச்சாதிட்டி மிச்சாஸங்கப்போ மிச்சாவாசா மிச்சாகம்மந்தோ மிச்சாஆஜீவோ மிச்சாவாயாமோ மிச்சாஸதி மிச்சாஸமாதி இமே அட்ட தம்மா பஹாதப்பா>
    text <ங கதமே அட்ட தம்மா ஹானபாகியா அட்ட குஸீதவத்தூனி இதாவுஸோ பிக்குனா கம்மங் காதப்பங் ஹோதி தஸ்ஸ ஏவங் ஹோதி கம்மங் கோ மே காதப்பங் பவிஸ்ஸதி கம்மங் கோ பன மே கரொந்தஸ்ஸ காயோ கிலமிஸ்ஸதி ஹந்தாஹங் நிபஜ்ஜாமீதி ஸோ நிபஜ்ஜதி ந வீரியங் ஆரபதி அப்பத்தஸ்ஸ பத்தியா அனதிகதஸ்ஸ அதிகமாய அஸச்சிகதஸ்ஸ ஸச்சிகிரியாய இதங் படமங் குஸீதவத்து>
    text <புன சபரங் ஆவுஸோ பிக்குனா கம்மங் கதங் ஹோதி தஸ்ஸ ஏவங் ஹோதி அஹங் கோ கம்மங் அகாஸிங் கம்மங் கோ பன மே கரொந்தஸ்ஸ காயோ கிலந்தோ ஹந்தாஹங் நிபஜ்ஜாமீதி ஸோ நிபஜ்ஜதி ந வீரியங் ஆரபதிபே இதங் துதியங் குஸீதவத்து>
    text <புன சபரங் ஆவுஸோ பிக்குனா மக்கோ கந்தப்போ ஹோதி தஸ்ஸ ஏவங் ஹோதி மக்கோ கோ மே கந்தப்போ பவிஸ்ஸதி மக்கங் கோ பன மே கச்சந்தஸ்ஸ காயோ கிலமிஸ்ஸதி ஹந்தாஹங் நிபஜ்ஜாமீதி ஸோ நிபஜ்ஜதி ந வீரியங் ஆரபதிபே இதங் ததியங் குஸீதவத்து>
    text <புன சபரங் ஆவுஸோ பிக்குனா மக்கோ கதோ ஹோதி தஸ்ஸ ஏவங் ஹோதி அஹங் கோ மக்கங் அகமாஸிங் மக்கங் கோ பன மே கச்சந்தஸ்ஸ காயோ கிலந்தோ ஹந்தாஹங் நிபஜ்ஜாமீதி ஸோ நிபஜ்ஜதி ந வீரியங் ஆரபதிபே இதங் சதுத்தங் குஸீதவத்து>
    text <புன சபரங் ஆவுஸோ பிக்கு காமங் வா நிகமங் வா பிண்டாய சரந்தோ ந லபதி லூகஸ்ஸ வா பணீதஸ்ஸ வா போஜனஸ்ஸ யாவதத்தங் பாரிபூரிங் தஸ்ஸ ஏவங் ஹோதி அஹங் கோ காமங் வா நிகமங் வா பிண்டாய சரந்தோ நாலத்தங் லூகஸ்ஸ வா பணீதஸ்ஸ வா போஜனஸ்ஸ யாவதத்தங் பாரிபூரிங் தஸ்ஸ மே காயோ கிலந்தோ அகம்மஞ்ஞோ ஹந்தாஹங் நிபஜ்ஜாமீதிபே இதங் பஞ்சமங் குஸீதவத்து>
    text <புன சபரங் ஆவுஸோ பிக்கு காமங் வா நிகமங் வா பிண்டாய சரந்தோ லபதி லூகஸ்ஸ வா பணீதஸ்ஸ வா போஜனஸ்ஸ யாவதத்தங் பாரிபூரிங் தஸ்ஸ ஏவங் ஹோதி அஹங் கோ காமங் வா நிகமங் வா பிண்டாய சரந்தோ அலத்தங் லூகஸ்ஸ வா பணீதஸ்ஸ வா போஜனஸ்ஸ யாவதத்தங் பாரிபூரிங் தஸ்ஸ மே காயோ கருகோ அகம்மஞ்ஞோ மாஸாசிதங் மஞ்ஞே ஹந்தாஹங் நிபஜ்ஜாமீதி ஸோ நிபஜ்ஜதிபே இதங் சட்டங் குஸீதவத்து>
    text <புன சபரங் ஆவுஸோ பிக்குனோ உப்பன்னோ ஹோதி அப்பமத்தகோ ஆபாதோ தஸ்ஸ ஏவங் ஹோதி உப்பன்னோ கோ மே அயங் அப்பமத்தகோ ஆபாதோ அத்தி கப்போ நிபஜ்ஜிதுங் ஹந்தாஹங் நிபஜ்ஜாமீதி ஸோ நிபஜ்ஜதிபே இதங் ஸத்தமங் குஸீதவத்து>
    text <புன சபரங் ஆவுஸோ பிக்கு கிலானாவுட்டிதோ ஹோதி அசிரவுட்டிதோ கேலஞ்ஞா தஸ்ஸ ஏவங் ஹோதி அஹங் கோ கிலானாவுட்டிதோ அசிரவுட்டிதோ கேலஞ்ஞா தஸ்ஸ மே காயோ துப்பலோ அகம்மஞ்ஞோ ஹந்தாஹங் நிபஜ்ஜாமீதி ஸோ நிபஜ்ஜதிபே இதங் அட்டமங் குஸீதவத்து இமே அட்ட தம்மா ஹானபாகியா>
    text <ச கதமே அட்ட தம்மா விஸேஸபாகியா அட்ட ஆரம்பவத்தூனி இதாவுஸோ பிக்குனா கம்மங் காதப்பங் ஹோதி தஸ்ஸ ஏவங் ஹோதி கம்மங் கோ மே காதப்பங் பவிஸ்ஸதி கம்மங் கோ பன மே கரொந்தேன ந ஸுகரங் புத்தானங் ஸாஸனங் மனஸிகாதுங் ஹந்தாஹங் வீரியங் ஆரபாமி அப்பத்தஸ்ஸ பத்தியா அனதிகதஸ்ஸ அதிகமாய அஸச்சிகதஸ்ஸ ஸச்சிகிரியாயாதி ஸோ வீரியங் ஆரபதி அப்பத்தஸ்ஸ பத்தியா அனதிகதஸ்ஸ அதிகமாய அஸச்சிகதஸ்ஸ ஸச்சிகிரியாய இதங் படமங் ஆரம்பவத்து>
    text <புன சபரங் ஆவுஸோ பிக்குனா கம்மங் கதங் ஹோதி தஸ்ஸ ஏவங் ஹோதி அஹங் கோ கம்மங் அகாஸிங் கம்மங் கோ பனாஹங் கரொந்தோ நாஸக்கிங் புத்தானங் ஸாஸனங் மனஸிகாதுங் ஹந்தாஹங் வீரியங் ஆரபாமிபே இதங் துதியங் ஆரம்பவத்து>
    text <புன சபரங் ஆவுஸோ பிக்குனா மக்கோ கந்தப்போ ஹோதி தஸ்ஸ ஏவங் ஹோதி மக்கோ கோ மே கந்தப்போ பவிஸ்ஸதி மக்கங் கோ பன மே கச்சந்தேன ந ஸுகரங் புத்தானங் ஸாஸனங் மனஸிகாதுங் ஹந்தாஹங் வீரியங் ஆரபாமிபே இதங் ததியங் ஆரம்பவத்து>
    text <புன சபரங் ஆவுஸோ பிக்குனா மக்கோ கதோ ஹோதி தஸ்ஸ ஏவங் ஹோதி அஹங் கோ மக்கங் அகமாஸிங் மக்கங் கோ பனாஹங் கச்சந்தோ நாஸக்கிங் புத்தானங் ஸாஸனங் மனஸிகாதுங் ஹந்தாஹங் வீரியங் ஆரபாமிபே இதங் சதுத்தங் ஆரம்பவத்து>
    text <புன சபரங் ஆவுஸோ பிக்கு காமங் வா நிகமங் வா பிண்டாய சரந்தோ ந லபதி லூகஸ்ஸ வா பணீதஸ்ஸ வா போஜனஸ்ஸ யாவதத்தங் பாரிபூரிங் தஸ்ஸ ஏவங் ஹோதி அஹங் கோ காமங் வா நிகமங் வா பிண்டாய சரந்தோ நாலத்தங் லூகஸ்ஸ வா பணீதஸ்ஸ வா போஜனஸ்ஸ யாவதத்தங் பாரிபூரிங் தஸ்ஸ மே காயோ லஹுகோ கம்மஞ்ஞோ ஹந்தாஹங் வீரியங் ஆரபாமிபே இதங் பஞ்சமங் ஆரம்பவத்து>
    text <புன சபரங் ஆவுஸோ பிக்கு காமங் வா நிகமங் வா பிண்டாய சரந்தோ லபதி லூகஸ்ஸ வா பணீதஸ்ஸ வா போஜனஸ்ஸ யாவதத்தங் பாரிபூரிங் தஸ்ஸ ஏவங் ஹோதி அஹங் கோ காமங் வா நிகமங் வா பிண்டாய சரந்தோ அலத்தங் லூகஸ்ஸ வா பணீதஸ்ஸ வா போஜனஸ்ஸ யாவதத்தங் பாரிபூரிங் தஸ்ஸ மே காயோ பலவா கம்மஞ்ஞோ ஹந்தாஹங் வீரியங் ஆரபாமிபே இதங் சட்டங் ஆரம்பவத்து>
    text <புன சபரங் ஆவுஸோ பிக்குனோ உப்பன்னோ ஹோதி அப்பமத்தகோ ஆபாதோ தஸ்ஸ ஏவங் ஹோதி உப்பன்னோ கோ மே அயங் அப்பமத்தகோ ஆபாதோ டானங் கோ பனேதங் விஜ்ஜதி யங் மே ஆபாதோ பவட்டெய்ய ஹந்தாஹங் வீரியங் ஆரபாமிபே இதங் ஸத்தமங் ஆரம்பவத்து>
    text <புன சபரங் ஆவுஸோ பிக்கு கிலானா வுட்டிதோ ஹோதி அசிரவுட்டிதோ கேலஞ்ஞா தஸ்ஸ ஏவங் ஹோதி அஹங் கோ கிலானா வுட்டிதோ அசிரவுட்டிதோ கேலஞ்ஞா டானங் கோ பனேதங் விஜ்ஜதி யங் மே ஆபாதோ பச்சுதாவத்தெய்ய ஹந்தாஹங் வீரியங் ஆரபாமி அப்பத்தஸ்ஸ பத்தியா அனதிகதஸ்ஸ அதிகமாய அஸச்சிகதஸ்ஸ ஸச்சிகிரியாயாதி ஸோ வீரியங் ஆரபதி அப்பத்தஸ்ஸ பத்தியா அனதிகதஸ்ஸ அதிகமாய அஸச்சிகதஸ்ஸ ஸச்சிகிரியாய இதங் அட்டமங் ஆரம்பவத்து இமே அட்ட தம்மா விஸேஸபாகியா>
    text <ச கதமே அட்ட தம்மா துப்படிவிஜ்ஜா அட்ட அக்கணா அஸமயா ப்ரஹ்மசரியவாஸாய இதாவுஸோ ததாகதோ ச லோகே உப்பன்னோ ஹோதி அரஹங் ஸம்மாஸம்புத்தோ தம்மோ ச தேஸியதி ஓபஸமிகோ பரினிப்பானிகோ ஸம்போதகாமீ ஸுகதப்பவேதிதோ அயஞ்ச புக்கலோ நிரயங் உபபன்னோ ஹோதி அயங் படமோ அக்கணோ அஸமயோ ப்ரஹ்மசரியவாஸாய>
    text <புன சபரங் ஆவுஸோ ததாகதோ ச லோகே உப்பன்னோ ஹோதி அரஹங் ஸம்மாஸம்புத்தோ தம்மோ ச தேஸியதி ஓபஸமிகோ பரினிப்பானிகோ ஸம்போதகாமீ ஸுகதப்பவேதிதோ அயஞ்ச புக்கலோ திரச்சானயோனிங் உபபன்னோ ஹோதி அயங் துதியோ அக்கணோ அஸமயோ ப்ரஹ்மசரியவாஸாய>
    text <புன சபரங்பே பெத்திவிஸயங் உபபன்னோ ஹோதி அயங் ததியோ அக்கணோ அஸமயோ ப்ரஹ்மசரியவாஸாய>
    text <புன சபரங்பே அஞ்ஞதரங் தீகாயுகங் தேவனிகாயங் உபபன்னோ ஹோதி அயங் சதுத்தோ அக்கணோ அஸமயோ ப்ரஹ்மசரியவாஸாய>
    text <புன சபரங்பே பச்சந்திமேஸு ஜனபதேஸு பச்சாஜாதோ ஹோதி மிலக்கேஸு அவிஞ்ஞாதாரேஸு யத்த நத்தி கதி பிக்கூனங் பிக்குனீனங் உபாஸகானங் உபாஸிகானங் அயங் பஞ்சமோ அக்கணோ அஸமயோ ப்ரஹ்மசரியவாஸாய>
    text <புன சபரங்பே அயஞ்ச புக்கலோ மஜ்ஜிமேஸு ஜனபதேஸு பச்சாஜாதோ ஹோதி ஸோ ச ஹோதி மிச்சாதிட்டிகோ விபரீததஸ்ஸனோ நத்தி தின்னங் நத்தி யிட்டங் நத்தி ஹுதங் நத்தி ஸுகததுக்கடானங் கம்மானங் பலங் விபாகோ நத்தி அயங் லோகோ நத்தி பரோ லோகோ நத்தி மாதா நத்தி பிதா நத்தி ஸத்தா ஓபபாதிகா நத்தி லோகே ஸமணப்ராஹ்மணா ஸம்மக்கதா ஸம்மாபடிபன்னா யே இமஞ்ச லோகங் பரஞ்ச லோகங் ஸயங் அபிஞ்ஞா ஸச்சிகத்வா பவேதெந்தீதி அயங் சட்டோ அக்கணோ அஸமயோ ப்ரஹ்மசரியவாஸாய>
    text <புன சபரங்பே அயஞ்ச புக்கலோ மஜ்ஜிமேஸு ஜனபதேஸு பச்சாஜாதோ ஹோதி ஸோ ச ஹோதி துப்பஞ்ஞோ ஜளோ ஏளமூகோ நப்படிபலோ ஸுபாஸிததுப்பாஸிதானமத்தமஞ்ஞாதுங் அயங் ஸத்தமோ அக்கணோ அஸமயோ ப்ரஹ்மசரியவாஸாய>
    text <புன சபரங்பே அயஞ்ச புக்கலோ மஜ்ஜிமேஸு ஜனபதேஸு பச்சாஜாதோ ஹோதி ஸோ ச ஹோதி பஞ்ஞவா அஜளோ அனேளமூகோ படிபலோ ஸுபாஸிததுப்பாஸிதானமத்தமஞ்ஞாதுங் அயங் அட்டமோ அக்கணோ அஸமயோ ப்ரஹ்மசரியவாஸாய இமே அட்ட தம்மா துப்படிவிஜ்ஜா>
    text <ஜ கதமே அட்ட தம்மா உப்பாதேதப்பா அட்ட மஹாபுரிஸவிதக்கா அப்பிச்சஸ்ஸாயங் தம்மோ நாயங் தம்மோ மஹிச்சஸ்ஸ ஸந்துட்டஸ்ஸாயங் தம்மோ நாயங் தம்மோ அஸந்துட்டஸ்ஸ பவிவித்தஸ்ஸாயங் தம்மோ நாயங் தம்மோ ஸங்கணிகாராமஸ்ஸ ஆரத்தவீரியஸ்ஸாயங் தம்மோ நாயங் தம்மோ குஸீதஸ்ஸ உபட்டிதஸதிஸ்ஸாயங் தம்மோ நாயங் தம்மோ முட்டஸ்ஸதிஸ்ஸ ஸமாஹிதஸ்ஸாயங் தம்மோ நாயங் தம்மோ அஸமாஹிதஸ்ஸ பஞ்ஞவதோ அயங் தம்மோ நாயங் தம்மோ துப்பஞ்ஞஸ்ஸ நிப்பபஞ்சஸ்ஸாயங் தம்மோ நாயங் தம்மோ பபஞ்சாராமஸ்ஸாதி இமே அட்ட தம்மா உப்பாதேதப்பா>
    text <ஜ கதமே அட்ட தம்மா அபிஞ்ஞெய்யா அட்ட அபிபாயதனானி அஜ்ஜத்தங் ரூபஸஞ்ஞீ ஏகோ பஹித்தா ரூபானி பஸ்ஸதி பரித்தானி ஸுவண்ணதுப்பண்ணானி தானி அபிபுய்ய ஜானாமி பஸ்ஸாமீதி ஏவங்ஸஞ்ஞீ ஹோதி இதங் படமங் அபிபாயதனங்>
    text <அஜ்ஜத்தங் ரூபஸஞ்ஞீ ஏகோ பஹித்தா ரூபானி பஸ்ஸதி அப்பமாணானி ஸுவண்ணதுப்பண்ணானி தானி அபிபுய்ய ஜானாமி பஸ்ஸாமீதி ஏவங்ஸஞ்ஞீ ஹோதி இதங் துதியங் அபிபாயதனங்>
    text <அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி பரித்தானி ஸுவண்ணதுப்பண்ணானி தானி அபிபுய்ய ஜானாமி பஸ்ஸாமீதி ஏவங்ஸஞ்ஞீ ஹோதி இதங் ததியங் அபிபாயதனங்>
    text <அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி அப்பமாணானி ஸுவண்ணதுப்பண்ணானி தானி அபிபுய்ய ஜானாமி பஸ்ஸாமீதி ஏவங்ஸஞ்ஞீ ஹோதி இதங் சதுத்தங் அபிபாயதனங்>
    text <அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி நீலானி நீலவண்ணானி நீலனிதஸ்ஸனானி நீலனிபாஸானி ஸெய்யதாபி நாம உமாபுப்பங் நீலங் நீலவண்ணங் நீலனிதஸ்ஸனங் நீலனிபாஸங் ஸெய்யதா வா பன தங் வத்தங் பாராணஸெய்யகங் உபதோபாகவிமட்டங் நீலங் நீலவண்ணங் நீலனிதஸ்ஸனங் நீலனிபாஸங் ஏவமேவ அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி நீலானி நீலவண்ணானி நீலனிதஸ்ஸனானி நீலனிபாஸானி தானி அபிபுய்ய ஜானாமி பஸ்ஸாமீதி ஏவங்ஸஞ்ஞீ ஹோதி இதங் பஞ்சமங் அபிபாயதனங்>
    text <அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி பீதானி பீதவண்ணானி பீதனிதஸ்ஸனானி பீதனிபாஸானி ஸெய்யதாபி நாம கணிகாரபுப்பங் பீதங் பீதவண்ணங் பீதனிதஸ்ஸனங் பீதனிபாஸங் ஸெய்யதா வா பன தங் வத்தங் பாராணஸெய்யகங் உபதோபாகவிமட்டங் பீதங் பீதவண்ணங் பீதனிதஸ்ஸனங் பீதனிபாஸங் ஏவமேவ அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி பீதானி பீதவண்ணானி பீதனிதஸ்ஸனானி பீதனிபாஸானி தானி அபிபுய்ய ஜானாமி பஸ்ஸாமீதி ஏவங்ஸஞ்ஞீ ஹோதி இதங் சட்டங் அபிபாயதனங்>
    text <அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி லோஹிதகானி லோஹிதகவண்ணானி லோஹிதகனிதஸ்ஸனானி லோஹிதகனிபாஸானி ஸெய்யதாபி நாம பந்துஜீவகபுப்பங் லோஹிதகங் லோஹிதகவண்ணங் லோஹிதகனிதஸ்ஸனங் லோஹிதகனிபாஸங் ஸெய்யதா வா பன தங் வத்தங் பாராணஸெய்யகங் உபதோபாகவிமட்டங் லோஹிதகங் லோஹிதகவண்ணங் லோஹிதகனிதஸ்ஸனங் லோஹிதகனிபாஸங் ஏவமேவ அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி லோஹிதகானி லோஹிதகவண்ணானி லோஹிதகனிதஸ்ஸனானி லோஹிதகனிபாஸானி தானி அபிபுய்ய ஜானாமி பஸ்ஸாமீதி ஏவங்ஸஞ்ஞீ ஹோதி இதங் ஸத்தமங் அபிபாயதனங்>
    text <அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி ஓதாதானி ஓதாதவண்ணானி ஓதாதனிதஸ்ஸனானி ஓதாதனிபாஸானி ஸெய்யதாபி நாம ஓஸதிதாரகா ஓதாதா ஓதாதவண்ணா ஓதாதனிதஸ்ஸனா ஓதாதனிபாஸா ஸெய்யதா வா பன தங் வத்தங் பாராணஸெய்யகங் உபதோபாகவிமட்டங் ஓதாதங் ஓதாதவண்ணங் ஓதாதனிதஸ்ஸனங் ஓதாதனிபாஸங் ஏவமேவ அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி ஓதாதானி ஓதாதவண்ணானி ஓதாதனிதஸ்ஸனானி ஓதாதனிபாஸானி தானி அபிபுய்ய ஜானாமி பஸ்ஸாமீதி ஏவங்ஸஞ்ஞீ ஹோதி இதங் அட்டமங் அபிபாயதனங் இமே அட்ட தம்மா அபிஞ்ஞெய்யா>
    text <ஞ கதமே அட்ட தம்மா ஸச்சிகாதப்பா அட்ட விமொக்கா ரூபீ ரூபானி பஸ்ஸதி அயங் படமோ விமொக்கோ>
    text <அஜ்ஜத்தங் அரூபஸஞ்ஞீ ஏகோ பஹித்தா ரூபானி பஸ்ஸதி அயங் துதியோ விமொக்கோ>
    text <ஸுபந்தேவ அதிமுத்தோ ஹோதி அயங் ததியோ விமொக்கோ>
    text <ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரதி அயங் சதுத்தோ விமொக்கோ>
    text <ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரதி அயங் பஞ்சமோ விமொக்கோ>
    text <ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி அயங் சட்டோ விமொக்கோ>
    text <ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரதி அயங் ஸத்தமோ விமொக்கோ>
    text <ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரதி அயங் அட்டமோ விமொக்கோ இமே அட்ட தம்மா ஸச்சிகாதப்பா>
    text <இதி இமே அஸீதி தம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தா>
  text <நவ தம்மா>
    text <359>, <நவ தம்மா பஹுகாராபே நவ தம்மா ஸச்சிகாதப்பா>
    text <க கதமே நவ தம்மா பஹுகாரா நவ யோனிஸோமனஸிகாரமூலகா தம்மா யோனிஸோமனஸிகரோதோ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதேதி ஸுகினோ சித்தங் ஸமாதியதி ஸமாஹிதே சித்தே யதாபூதங் ஜானாதி பஸ்ஸதி யதாபூதங் ஜானங் பஸ்ஸங் நிப்பிந்ததி நிப்பிந்தங் விரஜ்ஜதி விராகா விமுச்சதி இமே நவ தம்மா பஹுகாரா>
    text <க கதமே நவ தம்மா பாவேதப்பா நவ பாரிஸுத்திபதானியங்கானி ஸீலவிஸுத்தி பாரிஸுத்திபதானியங்கங் சித்தவிஸுத்தி பாரிஸுத்திபதானியங்கங் திட்டிவிஸுத்தி பாரிஸுத்திபதானியங்கங் கங்காவிதரணவிஸுத்தி பாரிஸுத்திபதானியங்கங் மக்காமக்கஞாணதஸ்ஸன விஸுத்தி பாரிஸுத்திபதானியங்கங் படிபதாஞாணதஸ்ஸனவிஸுத்தி பாரிஸுத்திபதானியங்கங் ஞாணதஸ்ஸனவிஸுத்தி பாரிஸுத்திபதானியங்கங் பஞ்ஞாவிஸுத்தி பாரிஸுத்திபதானியங்கங் விமுத்திவிஸுத்தி பாரிஸுத்திபதானியங்கங் இமே நவ தம்மா பாவேதப்பா>
    text <க கதமே நவ தம்மா பரிஞ்ஞெய்யா நவ ஸத்தாவாஸா ஸந்தாவுஸோ ஸத்தா நானத்தகாயா நானத்தஸஞ்ஞினோ ஸெய்யதாபி மனுஸ்ஸா ஏகச்சே ச தேவா ஏகச்சே ச வினிபாதிகா அயங் படமோ ஸத்தாவாஸோ>
    text <ஸந்தாவுஸோ ஸத்தா நானத்தகாயா ஏகத்தஸஞ்ஞினோ ஸெய்யதாபி தேவா ப்ரஹ்மகாயிகா படமாபினிப்பத்தா அயங் துதியோ ஸத்தாவாஸோ>
    text <ஸந்தாவுஸோ ஸத்தா ஏகத்தகாயா நானத்தஸஞ்ஞினோ ஸெய்யதாபி தேவா ஆபஸ்ஸரா அயங் ததியோ ஸத்தாவாஸோ>
    text <ஸந்தாவுஸோ ஸத்தா ஏகத்தகாயா ஏகத்தஸஞ்ஞினோ ஸெய்யதாபி தேவா ஸுபகிண்ஹா அயங் சதுத்தோ ஸத்தாவாஸோ>
    text <ஸந்தாவுஸோ ஸத்தா அஸஞ்ஞினோ அப்படிஸங்வேதினோ ஸெய்யதாபி தேவா அஸஞ்ஞஸத்தா அயங் பஞ்சமோ ஸத்தாவாஸோ>
    text <ஸந்தாவுஸோ ஸத்தா ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனூபகா அயங் சட்டோ ஸத்தாவாஸோ>
    text <ஸந்தாவுஸோ ஸத்தா ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனூபகா அயங் ஸத்தமோ ஸத்தாவாஸோ>
    text <ஸந்தாவுஸோ ஸத்தா ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனூபகா அயங் அட்டமோ ஸத்தாவாஸோ>
    text <ஸந்தாவுஸோ ஸத்தா ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனூபகா அயங் நவமோ ஸத்தாவாஸோ இமே நவ தம்மா பரிஞ்ஞெய்யா>
    text <க கதமே நவ தம்மா பஹாதப்பா நவ தண்ஹாமூலகா தம்மா தண்ஹங் படிச்ச பரியேஸனா பரியேஸனங் படிச்ச லாபோ லாபங் படிச்ச வினிச்சயோ வினிச்சயங் படிச்ச சந்தராகோ சந்தராகங் படிச்ச அஜ்ஜோஸானங் அஜ்ஜோஸானங் படிச்ச பரிக்கஹோ பரிக்கஹங் படிச்ச மச்சரியங் மச்சரியங் படிச்ச ஆரக்கோ ஆரக்காதிகரணங் தண்டாதானஸத்தாதானகலஹவிக்கஹவிவாததுவங்துவங்பேஸுஞ்ஞமுஸாவாதா அனேகே பாபகா அகுஸலா தம்மா ஸம்பவந்தி இமே நவ தம்மா பஹாதப்பா>
    text <ங கதமே நவ தம்மா ஹானபாகியா நவ ஆகாதவத்தூனி அனத்தங் மே அசரீதி ஆகாதங் பந்ததி அனத்தங் மே சரதீதி ஆகாதங் பந்ததி அனத்தங் மே சரிஸ்ஸதீதி ஆகாதங் பந்ததி பியஸ்ஸ மே மனாபஸ்ஸ அனத்தங் அசரீதி ஆகாதங் பந்ததிபே அனத்தங் சரதீதி ஆகாதங் பந்ததிபே அனத்தங் சரிஸ்ஸதீதி ஆகாதங் பந்ததி அப்பியஸ்ஸ மே அமனாபஸ்ஸ அத்தங் அசரீதி ஆகாதங் பந்ததிபே அத்தங் சரதீதி ஆகாதங் பந்ததிபே அத்தங் சரிஸ்ஸதீதி ஆகாதங் பந்ததி இமே நவ தம்மா ஹானபாகியா>
    text <ச கதமே நவ தம்மா விஸேஸபாகியா நவ ஆகாதபடிவினயா அனத்தங் மே அசரி தங் குதெத்த லப்பாதி ஆகாதங் படிவினேதி அனத்தங் மே சரதி தங் குதெத்த லப்பாதி ஆகாதங் படிவினேதி அனத்தங் மே சரிஸ்ஸதி தங் குதெத்த லப்பாதி ஆகாதங் படிவினேதி பியஸ்ஸ மே மனாபஸ்ஸ அனத்தங் அசரிபே அனத்தங் சரதிபே அனத்தங் சரிஸ்ஸதி தங் குதெத்த லப்பாதி ஆகாதங் படிவினேதி அப்பியஸ்ஸ மே அமனாபஸ்ஸ அத்தங் அசரிபே அத்தங் சரதிபே அத்தங் சரிஸ்ஸதி தங் குதெத்த லப்பாதி ஆகாதங் படிவினேதி இமே நவ தம்மா விஸேஸபாகியா>
    text <ச கதமே நவ தம்மா துப்படிவிஜ்ஜா நவ நானத்தா தாதுனானத்தங் படிச்ச உப்பஜ்ஜதி பஸ்ஸனானத்தங் பஸ்ஸனானத்தங் படிச்ச உப்பஜ்ஜதி வேதனானானத்தங் வேதனானானத்தங் படிச்ச உப்பஜ்ஜதி ஸஞ்ஞானானத்தங் ஸஞ்ஞானானத்தங் படிச்ச உப்பஜ்ஜதி ஸங்கப்பனானத்தங் ஸங்கப்பனானத்தங் படிச்ச உப்பஜ்ஜதி சந்தனானத்தங் சந்தனானத்தங் படிச்ச உப்பஜ்ஜதி பரிளாஹனானத்தங் பரிளாஹனானத்தங் படிச்ச உப்பஜ்ஜதி பரியேஸனானானத்தங் பரியேஸனானானத்தங் படிச்ச உப்பஜ்ஜதி லாபனானத்தங் இமே நவ தம்மா துப்படிவிஜ்ஜா>
    text <ஜ கதமே நவ தம்மா உப்பாதேதப்பா நவ ஸஞ்ஞா அஸுபஸஞ்ஞா மரணஸஞ்ஞா ஆஹாரேபடிகூலஸஞ்ஞா ஸப்பலோகேஅனபிரதிஸஞ்ஞா அனிச்சஸஞ்ஞா அனிச்சே துக்கஸஞ்ஞா துக்கே அனத்தஸஞ்ஞா பஹானஸஞ்ஞா விராகஸஞ்ஞா இமே நவ தம்மா உப்பாதேதப்பா>
    text <ஜ கதமே நவ தம்மா அபிஞ்ஞெய்யா நவ அனுபுப்பவிஹாரா இதாவுஸோ பிக்கு விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி விதக்கவிசாரானங் வூபஸமாபே துதியங் ஜானங் உபஸம்பஜ்ஜ விஹரதி பீதியா ச விராகா பே ததியங் ஜானங் உபஸம்பஜ்ஜ விஹரதி ஸுகஸ்ஸ ச பஹானாபே சதுத்தங் ஜானங் உபஸம்பஜ்ஜ விஹரதி ஸப்பஸோ ரூபஸஞ்ஞானங் ஸமதிக்கமாபே ஆகாஸானஞ்சாயதனங் உபஸம்பஜ்ஜ விஹரதி ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரதி ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரதி ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரதி இமே நவ தம்மா அபிஞ்ஞெய்யா>
    text <ஞ கதமே நவ தம்மா ஸச்சிகாதப்பா நவ அனுபுப்பனிரோதா படமங் ஜானங் ஸமாபன்னஸ்ஸ காமஸஞ்ஞா நிருத்தா ஹோதி துதியங் ஜானங் ஸமாபன்னஸ்ஸ விதக்கவிசாரா நிருத்தா ஹொந்தி ததியங் ஜானங் ஸமாபன்னஸ்ஸ பீதி நிருத்தா ஹோதி சதுத்தங் ஜானங் ஸமாபன்னஸ்ஸ அஸ்ஸாஸபஸ்ஸாஸ்ஸா நிருத்தா ஹொந்தி ஆகாஸானஞ்சாயதனங் ஸமாபன்னஸ்ஸ ரூபஸஞ்ஞா நிருத்தா ஹோதி விஞ்ஞாணஞ்சாயதனங் ஸமாபன்னஸ்ஸ ஆகாஸானஞ்சாயதனஸஞ்ஞா நிருத்தா ஹோதி ஆகிஞ்சஞ்ஞாயதனங் ஸமாபன்னஸ்ஸ விஞ்ஞாணஞ்சாயதனஸஞ்ஞா நிருத்தா ஹோதி நேவஸஞ்ஞானாஸஞ்ஞாயதனங் ஸமாபன்னஸ்ஸ ஆகிஞ்சஞ்ஞாயதனஸஞ்ஞா நிருத்தா ஹோதி ஸஞ்ஞாவேதயிதனிரோதங் ஸமாபன்னஸ்ஸ ஸஞ்ஞா ச வேதனா ச நிருத்தா ஹொந்தி இமே நவ தம்மா ஸச்சிகாதப்பா>
    text <இதி இமே நவுதி தம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தா>
  text <தஸ தம்மா>
    text <360>, <தஸ தம்மா பஹுகாராபே தஸ தம்மா ஸச்சிகாதப்பா>
    text <க கதமே தஸ தம்மா பஹுகாரா தஸ நாதகரணாதம்மா இதாவுஸோ பிக்கு ஸீலவா ஹோதி பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு யங்பாவுஸோ பிக்கு ஸீலவா ஹோதிபே ஸிக்கதி ஸிக்காபதேஸு அயம்பி தம்மோ நாதகரணோ>
    text <புன சபரங் ஆவுஸோ பிக்கு பஹுஸ்ஸுதோ பே திட்டியா ஸுப்படிவித்தா யங்பாவுஸோ பிக்கு பஹுஸ்ஸுதோபே அயம்பி தம்மோ நாதகரணோ>
    text <புன சபரங் ஆவுஸோ பிக்கு கல்யாணமித்தோ ஹோதி கல்யாணஸஹாயோ கல்யாணஸம்பவங்கோ யங்பாவுஸோ பிக்குபே கல்யாணஸம்பவங்கோ அயம்பி தம்மோ நாதகரணோ>
    text <புன சபரங் ஆவுஸோ பிக்கு ஸுவசோ ஹோதி ஸோவசஸ்ஸகரணேஹி தம்மேஹி ஸமன்னாகதோ கமோ பதக்கிணக்காஹீ அனுஸாஸனிங் யங்பாவுஸோ பிக்குபே அனுஸாஸனிங் அயம்பி தம்மோ நாதகரணோ>
    text <புன சபரங் ஆவுஸோ பிக்கு யானி தானி ஸப்ரஹ்மசாரீனங் உச்சாவசானி கிங்கரணீயானி தத்த தக்கோ ஹோதி அனலஸோ தத்ருபாயாய வீமங்ஸாய ஸமன்னாகதோ அலங் காதுங் அலங் ஸங்விதாதுங் யங்பாவுஸோ பிக்குபே அலங் ஸங்விதாதுங் அயம்பி தம்மோ நாதகரணோ>
    text <புன சபரங் ஆவுஸோ பிக்கு தம்மகாமோ ஹோதி பியஸமுதாஹாரோ அபிதம்மே அபிவினயே உளாரபாமோஜ்ஜோ யங்பாவுஸோ பிக்குபே உளாரபாமோஜ்ஜோ அயம்பி தம்மோ நாதகரணோ>
    text <புன சபரங் ஆவுஸோ பிக்கு ஸந்துட்டோ ஹோதி இதரீதரேஹி சீவரபிண்டபாதஸேனாஸனகிலானப்பச்சயபேஸஜ்ஜபரிக்காரேஹி யங்பாவுஸோ பிக்கு பே அயம்பி தம்மோ நாதகரணோ>
    text <புன சபரங் ஆவுஸோ பிக்கு ஆரத்தவீரியோ விஹரதிபே குஸலேஸு தம்மேஸு யங்பாவுஸோ பிக்குபே அயம்பி தம்மோ நாதகரணோ>
    text <புன சபரங் ஆவுஸோ பிக்கு ஸதிமா ஹோதி பரமேன ஸதினேபக்கேன ஸமன்னாகதோ சிரகதம்பி சிரபாஸிதம்பி ஸரிதா அனுஸ்ஸரிதா யங்பாவுஸோ பிக்குபே அயம்பி தம்மோ நாதகரணோ>
    text <புன சபரங் ஆவுஸோ பிக்கு பஞ்ஞவா ஹோதி உதயத்தகாமினியா பஞ்ஞாய ஸமன்னாகதோ அரியாய நிப்பேதிகாய ஸம்மா துக்கக்கயகாமினியா யங்பாவுஸோ பிக்குபே அயம்பி தம்மோ நாதகரணோ இமே தஸ தம்மா பஹுகாரா>
    text <க கதமே தஸ தம்மா பாவேதப்பா தஸ கஸிணாயதனானி பதவீகஸிணமேகோ ஸஞ்ஜானாதி உத்தங் அதோ திரியங் அத்வயங் அப்பமாணங் ஆபோகஸிணமேகோ ஸஞ்ஜானாதிபே தேஜோகஸிணமேகோ ஸஞ்ஜானாதி வாயோகஸிணமேகோ ஸஞ்ஜானாதி நீலகஸிணமேகோ ஸஞ்ஜானாதி பீதகஸிணமேகோ ஸஞ்ஜானாதி லோஹிதகஸிணமேகோ ஸஞ்ஜானாதி ஓதாதகஸிணமேகோ ஸஞ்ஜானாதி ஆகாஸகஸிணமேகோ ஸஞ்ஜானாதி விஞ்ஞாணகஸிணமேகோ ஸஞ்ஜானாதி உத்தங் அதோ திரியங் அத்வயங் அப்பமாணங் இமே தஸ தம்மா பாவேதப்பா>
    text <க கதமே தஸ தம்மா பரிஞ்ஞெய்யா தஸாயதனானி சக்காயதனங் ரூபாயதனங் ஸோதாயதனங் ஸத்தாயதனங் கானாயதனங் கந்தாயதனங் ஜிவ்ஹாயதனங் ரஸாயதனங் காயாயதனங் பொட்டப்பாயதனங் இமே தஸ தம்மா பரிஞ்ஞெய்யா>
    text <க கதமே தஸ தம்மா பஹாதப்பா தஸ மிச்சத்தா மிச்சாதிட்டி மிச்சாஸங்கப்போ மிச்சாவாசா மிச்சாகம்மந்தோ மிச்சாஆஜீவோ மிச்சாவாயாமோ மிச்சாஸதி மிச்சாஸமாதி மிச்சாஞாணங் மிச்சாவிமுத்தி இமே தஸ தம்மா பஹாதப்பா>
    text <ங கதமே தஸ தம்மா ஹானபாகியா தஸ அகுஸலகம்மபதா பாணாதிபாதோ அதின்னாதானங் காமேஸுமிச்சாசாரோ முஸாவாதோ பிஸுணா வாசா பருஸா வாசா ஸம்பப்பலாபோ அபிஜ்ஜா ப்யாபாதோ மிச்சாதிட்டி இமே தஸ தம்மா ஹானபாகியா>
    text <ச கதமே தஸ தம்மா விஸேஸபாகியா தஸ குஸலகம்மபதா பாணாதிபாதா வேரமணீ அதின்னாதானா வேரமணீ காமேஸுமிச்சாசாரா வேரமணீ முஸாவாதா வேரமணீ பிஸுணாய வாசாய வேரமணீ பருஸாய வாசாய வேரமணீ ஸம்பப்பலாபா வேரமணீ அனபிஜ்ஜா அப்யாபாதோ ஸம்மாதிட்டி இமே தஸ தம்மா விஸேஸபாகியா>
    text <ச கதமே தஸ தம்மா துப்படிவிஜ்ஜா தஸ அரியவாஸா இதாவுஸோ பிக்கு பஞ்சங்கவிப்பஹீனோ ஹோதி சளங்கஸமன்னாகதோ ஏகாரக்கோ சதுராபஸ்ஸேனோ பணுன்னபச்சேகஸச்சோ ஸமவயஸட்டேஸனோ அனாவிலஸங்கப்போ பஸ்ஸத்தகாயஸங்காரோ ஸுவிமுத்தசித்தோ ஸுவிமுத்தபஞ்ஞோ>
    text <கதஞ்சாவுஸோ பிக்கு பஞ்சங்கவிப்பஹீனோ ஹோதி இதாவுஸோ பிக்குனோ காமச்சந்தோ பஹீனோ ஹோதி ப்யாபாதோ பஹீனோ ஹோதி தினமித்தங் பஹீனங் ஹோதி உத்தச்சகுக்குச்சங் பஹீனங் ஹோதி விசிகிச்சா பஹீனா ஹோதி ஏவங் கோ ஆவுஸோ பிக்கு பஞ்சங்கவிப்பஹீனோ ஹோதி>
    text <கதஞ்சாவுஸோ பிக்கு சளங்கஸமன்னாகதோ ஹோதி இதாவுஸோ பிக்கு சக்குனா ரூபங் திஸ்வா நேவ ஸுமனோ ஹோதி ந தும்மனோ உபெக்ககோ விஹரதி ஸதோ ஸம்பஜானோ ஸோதேன ஸத்தங் ஸுத்வாபே கானேன கந்தங் காயித்வா ஜிவ்ஹாய ரஸங் ஸாயித்வா காயேன பொட்டப்பங் புஸித்வா மனஸா தம்மங் விஞ்ஞாய நேவ ஸுமனோ ஹோதி ந தும்மனோ உபெக்ககோ விஹரதி ஸதோ ஸம்பஜானோ ஏவங் கோ ஆவுஸோ பிக்கு சளங்கஸமன்னாகதோ ஹோதி>
    text <கதஞ்சாவுஸோ பிக்கு ஏகாரக்கோ ஹோதி இதாவுஸோ பிக்கு ஸதாரக்கேன சேதஸா ஸமன்னாகதோ ஹோதி ஏவங் கோ ஆவுஸோ பிக்கு ஏகாரக்கோ ஹோதி>
    text <கதஞ்சாவுஸோ பிக்கு சதுராபஸ்ஸேனோ ஹோதி இதாவுஸோ பிக்கு ஸங்காயேகங் படிஸேவதி ஸங்காயேகங் அதிவாஸேதி ஸங்காயேகங் பரிவஜ்ஜேதி ஸங்காயேகங் வினோதேதி ஏவங் கோ ஆவுஸோ பிக்கு சதுராபஸ்ஸேனோ ஹோதி>
    text <கதஞ்சாவுஸோ பிக்கு பணுன்னபச்சேகஸச்சோ ஹோதி இதாவுஸோ பிக்குனோ யானி தானி புதுஸமணப்ராஹ்மணானங் புதுபச்சேகஸச்சானி ஸப்பானி தானி நுன்னானி ஹொந்தி பணுன்னானி சத்தானி வந்தானி முத்தானி பஹீனானி படினிஸ்ஸட்டானி ஏவங் கோ ஆவுஸோ பிக்கு பணுன்னபச்சேகஸச்சோ ஹோதி>
    text <கதஞ்சாவுஸோ பிக்கு ஸமவயஸட்டேஸனோ ஹோதி இதாவுஸோ பிக்குனோ காமேஸனா பஹீனா ஹோதி பவேஸனா பஹீனா ஹோதி ப்ரஹ்மசரியேஸனா படிப்பஸ்ஸத்தா ஏவங் கோ ஆவுஸோ பிக்கு ஸமவயஸட்டேஸனோ ஹோதி>
    text <கதஞ்சாவுஸோ பிக்கு அனாவிலஸங்கப்பா ஹோதி இதாவுஸோ பிக்குனோ காமஸங்கப்போ பஹீனோ ஹோதி ப்யாபாதஸங்கப்போ பஹீனோ ஹோதி விஹிங்ஸாஸங்கப்போ பஹீனோ ஹோதி ஏவங் கோ ஆவுஸோ பிக்கு அனாவிலஸங்கப்போ ஹோதி>
    text <கதஞ்சாவுஸோ பிக்கு பஸ்ஸத்தகாயஸங்காரோ ஹோதி இதாவுஸோ பிக்கு ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹரதி ஏவங் கோ ஆவுஸோ பிக்கு பஸ்ஸத்தகாயஸங்காரோ ஹோதி>
    text <கதஞ்சாவுஸோ பிக்கு ஸுவிமுத்தசித்தோ ஹோதி இதாவுஸோ பிக்குனோ ராகா சித்தங் விமுத்தங் ஹோதி தோஸா சித்தங் விமுத்தங் ஹோதி மோஹா சித்தங் விமுத்தங் ஹோதி ஏவங் கோ ஆவுஸோ பிக்கு ஸுவிமுத்தசித்தோ ஹோதி>
    text <கதஞ்சாவுஸோ பிக்கு ஸுவிமுத்தபஞ்ஞோ ஹோதி இதாவுஸோ பிக்கு ராகோ மே பஹீனோ உச்சின்னமூலோ தாலாவத்துகதோ அனபாவங்கதோ ஆயதிங் அனுப்பாததம்மோதி பஜானாதி தோஸோ மே பஹீனோபே ஆயதிங் அனுப்பாததம்மோதி பஜானாதி மோஹோ மே பஹீனோ பே ஆயதிங் அனுப்பாததம்மோதி பஜானாதி ஏவங் கோ ஆவுஸோ பிக்கு ஸுவிமுத்தபஞ்ஞோ ஹோதி இமே தஸ தம்மா துப்படிவிஜ்ஜா>
    text <ஜ கதமே தஸ தம்மா உப்பாதேதப்பா தஸ ஸஞ்ஞா அஸுபஸஞ்ஞா மரணஸஞ்ஞா ஆஹாரேபடிகூலஸஞ்ஞா ஸப்பலோகேஅனபிரதிஸஞ்ஞா அனிச்சஸஞ்ஞா அனிச்சே துக்கஸஞ்ஞா துக்கே அனத்தஸஞ்ஞா பஹானஸஞ்ஞா விராகஸஞ்ஞா நிரோதஸஞ்ஞா இமே தஸ தம்மா உப்பாதேதப்பா>
    text <ஜ கதமே தஸ தம்மா அபிஞ்ஞெய்யா தஸ நிஜ்ஜரவத்தூனி ஸம்மாதிட்டிஸ்ஸ மிச்சாதிட்டி நிஜ்ஜிண்ணா ஹோதி யே ச மிச்சாதிட்டிபச்சயா அனேகே பாபகா அகுஸலா தம்மா ஸம்பவந்தி தே சஸ்ஸ நிஜ்ஜிண்ணா ஹொந்தி ஸம்மாஸங்கப்பஸ்ஸ மிச்சாஸங்கப்போபே ஸம்மாவாசஸ்ஸ மிச்சாவாசா ஸம்மாகம்மந்தஸ்ஸ மிச்சாகம்மந்தோ ஸம்மாஆஜீவஸ்ஸ மிச்சாஆஜீவோ ஸம்மாவாயாமஸ்ஸ மிச்சாவாயாமோ ஸம்மாஸதிஸ்ஸ மிச்சாஸதி ஸம்மாஸமாதிஸ்ஸ மிச்சாஸமாதி ஸம்மாஞாணஸ்ஸ மிச்சாஞாணங் நிஜ்ஜிண்ணங் ஹோதி ஸம்மாவிமுத்திஸ்ஸ மிச்சாவிமுத்தி நிஜ்ஜிண்ணா ஹோதி யே ச மிச்சாவிமுத்திபச்சயா அனேகே பாபகா அகுஸலா தம்மா ஸம்பவந்தி தே சஸ்ஸ நிஜ்ஜிண்ணா ஹொந்தி இமே தஸ தம்மா அபிஞ்ஞெய்யா>
    text <ஞ கதமே தஸ தம்மா ஸச்சிகாதப்பா தஸ அஸெக்கா தம்மா அஸெக்கா ஸம்மாதிட்டி அஸெக்கோ ஸம்மாஸங்கப்போ அஸெக்கா ஸம்மாவாசா அஸெக்கோ ஸம்மாகம்மந்தோ அஸெக்கோ ஸம்மாஆஜீவோ அஸெக்கோ ஸம்மாவாயாமோ அஸெக்கா ஸம்மாஸதி அஸெக்கோ ஸம்மாஸமாதி அஸெக்கங் ஸம்மாஞாணங் அஸெக்கா ஸம்மாவிமுத்தி இமே தஸ தம்மா ஸச்சிகாதப்பா>
    text <இதி இமே ஸததம்மா பூதா தச்சா ததா அவிததா அனஞ்ஞதா ஸம்மா ததாகதேன அபிஸம்புத்தாதி இதமவோசாயஸ்மா ஸாரிபுத்தோ அத்தமனா தே பிக்கூ ஆயஸ்மதோ ஸாரிபுத்தஸ்ஸ பாஸிதங் அபினந்துந்தி>
    stand <தஸுத்தரஸுத்தங் நிட்டிதங் ஏகாதஸமங்>
    stand <பாதிகவக்கோ நிட்டிதோ>
    text <தஸ்ஸுத்தானங்>
    stand <பாதிகவக்கபாளி நிட்டிதா>
    stand <தீஹி வக்கேஹி படிமண்டிதோ ஸகலோ>
    stand <தீகனிகாயோ ஸமத்தோ>
