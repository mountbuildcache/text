text <அம்பட்டஸுத்தங்>
  text <254>, <ஏவங் மே ஸுதங் ஏகங் ஸமயங் பகவா கோஸலேஸு சாரிகங் சரமானோ மஹதா பிக்குஸங்கேன ஸத்திங் பஞ்சமத்தேஹி பிக்குஸதேஹி யேன இச்சானங்கலங் நாம கோஸலானங் ப்ராஹ்மணகாமோ ததவஸரி தத்ர ஸுதங் பகவா இச்சானங்கலே விஹரதி இச்சானங்கலவனஸண்டே>
  text <பொக்கரஸாதிவத்து>
    text <255>, <தேன கோ பன ஸமயேன ப்ராஹ்மணோ பொக்கரஸாதி உக்கட்டங் அஜ்ஜாவஸதி ஸத்துஸ்ஸதங் ஸதிணகட்டோதகங் ஸதஞ்ஞங் ராஜபொக்கங் ரஞ்ஞா பஸேனதினா கோஸலேன தின்னங் ராஜதாயங் ப்ரஹ்மதெய்யங் அஸ்ஸோஸி கோ ப்ராஹ்மணோ பொக்கரஸாதி ஸமணோ கலு போ கோதமோ ஸக்யபுத்தோ ஸக்யகுலா பப்பஜிதோ கோஸலேஸு சாரிகங் சரமானோ மஹதா பிக்குஸங்கேன ஸத்திங் பஞ்சமத்தேஹி பிக்குஸதேஹி இச்சானங்கலங் அனுப்பத்தோ இச்சானங்கலே விஹரதி இச்சானங்கலவனஸண்டே தங் கோ பன பவந்தங் கோதமங் ஏவங் கல்யாணோ கித்திஸத்தோ அப்புக்கதோ இதிபி ஸோ பகவா அரஹங் ஸம்மாஸம்புத்தோ விஜ்ஜாசரணஸம்பன்னோ ஸுகதோ லோகவிதூ அனுத்தரோ புரிஸதம்மஸாரதி ஸத்தா தேவமனுஸ்ஸானங் புத்தோ பகவா ஸோ இமங் லோகங் ஸதேவகங் ஸமாரகங் ஸப்ரஹ்மகங் ஸஸ்ஸமணப்ராஹ்மணிங் பஜங் ஸதேவமனுஸ்ஸங் ஸயங் அபிஞ்ஞா ஸச்சிகத்வா பவேதேதி ஸோ தம்மங் தேஸேதி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேதி ஸாது கோ பன ததாரூபானங் அரஹதங் தஸ்ஸனங் ஹோதீதி>
  text <அம்பட்டமாணவோ>
    text <256>, <தேன கோ பன ஸமயேன ப்ராஹ்மணஸ்ஸ பொக்கரஸாதிஸ்ஸ அம்பட்டோ நாம மாணவோ அந்தேவாஸீ ஹோதி அஜ்ஜாயகோ மந்ததரோ திண்ணங் வேதானங் பாரகூ ஸனிகண்டுகேடுபானங் ஸாக்கரப்பபேதானங் இதிஹாஸபஞ்சமானங் பதகோ வெய்யாகரணோ லோகாயதமஹாபுரிஸலக்கணேஸு அனவயோ அனுஞ்ஞாதபடிஞ்ஞாதோ ஸகே ஆசரியகே தேவிஜ்ஜகே பாவசனே யமஹங் ஜானாமி தங் த்வங் ஜானாஸி யங் த்வங் ஜானாஸி தமஹங் ஜானாமீதி>
    text <257>, <அத கோ ப்ராஹ்மணோ பொக்கரஸாதி அம்பட்டங் மாணவங் ஆமந்தேஸி அயங் தாத அம்பட்ட ஸமணோ கோதமோ ஸக்யபுத்தோ ஸக்யகுலா பப்பஜிதோ கோஸலேஸு சாரிகங் சரமானோ மஹதா பிக்குஸங்கேன ஸத்திங் பஞ்சமத்தேஹி பிக்குஸதேஹி இச்சானங்கலங் அனுப்பத்தோ இச்சானங்கலே விஹரதி இச்சானங்கலவனஸண்டே தங் கோ பன பவந்தங் கோதமங் ஏவங் கல்யாணோ கித்திஸத்தோ அப்புக்கதோ இதிபி ஸோ பகவா அரஹங் ஸம்மாஸம்புத்தோ விஜ்ஜாசரணஸம்பன்னோ ஸுகதோ லோகவிதூ அனுத்தரோ புரிஸதம்மஸாரதி ஸத்தா தேவமனுஸ்ஸானங் புத்தோ பகவா ஸோ இமங் லோகங் ஸதேவகங் ஸமாரகங் ஸப்ரஹ்மகங் ஸஸ்ஸமணப்ராஹ்மணிங் பஜங் ஸதேவமனுஸ்ஸங் ஸயங் அபிஞ்ஞா ஸச்சிகத்வா பவேதேதி ஸோ தம்மங் தேஸேதி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேதி ஸாது கோ பன ததாரூபானங் அரஹதங் தஸ்ஸனங் ஹோதீதி ஏஹி த்வங் தாத அம்பட்ட யேன ஸமணோ கோதமோ தேனுபஸங்கம உபஸங்கமித்வா ஸமணங் கோதமங் ஜானாஹி யதி வா தங் பவந்தங் கோதமங் ததாஸந்தங்யேவ ஸத்தோ அப்புக்கதோ யதி வா நோ ததா யதி வா ஸோ பவங் கோதமோ தாதிஸோ யதி வா ந தாதிஸோ ததா மயங் தங் பவந்தங் கோதமங் வேதிஸ்ஸாமாதி>
    text <258>, <யதா கதங் பனாஹங் போ தங் பவந்தங் கோதமங் ஜானிஸ்ஸாமி யதி வா தங் பவந்தங் கோதமங் ததாஸந்தங்யேவ ஸத்தோ அப்புக்கதோ யதி வா நோ ததா யதி வா ஸோ பவங் கோதமோ தாதிஸோ யதி வா ந தாதிஸோதி>
    text <ஆகதானி கோ தாத அம்பட்ட அம்ஹாகங் மந்தேஸு த்வத்திங்ஸ மஹாபுரிஸலக்கணானி யேஹி ஸமன்னாகதஸ்ஸ மஹாபுரிஸஸ்ஸ த்வேயேவ கதியோ பவந்தி அனஞ்ஞா ஸசே அகாரங் அஜ்ஜாவஸதி ராஜா ஹோதி சக்கவத்தீ தம்மிகோ தம்மராஜா சாதுரந்தோ விஜிதாவீ ஜனபதத்தாவரியப்பத்தோ ஸத்தரதனஸமன்னாகதோ தஸ்ஸிமானி ஸத்த ரதனானி பவந்தி ஸெய்யதிதங் சக்கரதனங் ஹத்திரதனங் அஸ்ஸரதனங் மணிரதனங் இத்திரதனங் கஹபதிரதனங் பரிணாயகரதனமேவ ஸத்தமங் பரோஸஹஸ்ஸங் கோ பனஸ்ஸ புத்தா பவந்தி ஸூரா வீரங்கரூபா பரஸேனப்பமத்தனா ஸோ இமங் பதவிங் ஸாகரபரியந்தங் அதண்டேன அஸத்தேன தம்மேன அபிவிஜிய அஜ்ஜாவஸதி ஸசே கோ பன அகாரஸ்மா அனகாரியங் பப்பஜதி அரஹங் ஹோதி ஸம்மாஸம்புத்தோ லோகே விவட்டச்சதோ அஹங் கோ பன தாத அம்பட்ட மந்தானங் தாதா த்வங் மந்தானங் படிக்கஹேதாதி>
    text <259>, <ஏவங் போதி கோ அம்பட்டோ மாணவோ ப்ராஹ்மணஸ்ஸ பொக்கரஸாதிஸ்ஸ படிஸ்ஸுத்வா உட்டாயாஸனா ப்ராஹ்மணங் பொக்கரஸாதிங் அபிவாதெத்வா பதக்கிணங் கத்வா வளவாரதமாருய்ஹ ஸம்பஹுலேஹி மாணவகேஹி ஸத்திங் யேன இச்சானங்கலவனஸண்டோ தேன பாயாஸி யாவதிகா யானஸ்ஸ பூமி யானேன கந்த்வா யானா பச்சோரோஹித்வா பத்திகோவ ஆராமங் பாவிஸி தேன கோ பன ஸமயேன ஸம்பஹுலா பிக்கூ அப்போகாஸே சங்கமந்தி அத கோ அம்பட்டோ மாணவோ யேன தே பிக்கூ தேனுபஸங்கமி உபஸங்கமித்வா தே பிக்கூ ஏததவோச கஹங் நு கோ போ ஏதரஹி ஸோ பவங் கோதமோ விஹரதி தஞ்ஹி மயங் பவந்தங் கோதமங் தஸ்ஸனாய இதூபஸங்கந்தாதி>
    text <260>, <அத கோ தேஸங் பிக்கூனங் ஏததஹோஸி அயங் கோ அம்பட்டோ மாணவோ அபிஞ்ஞாதகோலஞ்ஞோ சேவ அபிஞ்ஞாதஸ்ஸ ச ப்ராஹ்மணஸ்ஸ பொக்கரஸாதிஸ்ஸ அந்தேவாஸீ அகரு கோ பன பகவதோ ஏவரூபேஹி குலபுத்தேஹி ஸத்திங் கதாஸல்லாபோ ஹோதீதி தே அம்பட்டங் மாணவங் ஏததவோசுங் ஏஸோ அம்பட்ட விஹாரோ ஸங்வுதத்வாரோ தேன அப்பஸத்தோ உபஸங்கமித்வா அதரமானோ ஆளிந்தங் பவிஸித்வா உக்காஸித்வா அக்களங் ஆகோடேஹி விவரிஸ்ஸதி தே பகவா த்வாரந்தி>
    text <261>, <அத கோ அம்பட்டோ மாணவோ யேன ஸோ விஹாரோ ஸங்வுதத்வாரோ தேன அப்பஸத்தோ உபஸங்கமித்வா அதரமானோ ஆளிந்தங் பவிஸித்வா உக்காஸித்வா அக்களங் ஆகோடேஸி விவரி பகவா த்வாரங் பாவிஸி அம்பட்டோ மாணவோ மாணவகாபி பவிஸித்வா பகவதா ஸத்திங் ஸம்மோதிங்ஸு ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதிங்ஸு அம்பட்டோ பன மாணவோ சங்கமந்தோபி நிஸின்னேன பகவதா கஞ்சி கஞ்சி கதங் ஸாரணீயங் வீதிஸாரேதி டிதோபி நிஸின்னேன பகவதா கிஞ்சி கிஞ்சி கதங் ஸாரணீயங் வீதிஸாரேதி>
    text <262>, <அத கோ பகவா அம்பட்டங் மாணவங் ஏததவோச ஏவங் நு தே அம்பட்ட ப்ராஹ்மணேஹி வுத்தேஹி மஹல்லகேஹி ஆசரியபாசரியேஹி ஸத்திங் கதாஸல்லாபோ ஹோதி யதயிதங் சரங் திட்டங் நிஸின்னேன மயா கிஞ்சி கிஞ்சி கதங் ஸாரணீயங் வீதிஸாரேதீதி>
  text <படமஇப்பவாதோ>
    text <263>, <நோ ஹிதங் போ கோதம கச்சந்தோ வா ஹி போ கோதம கச்சந்தேன ப்ராஹ்மணோ ப்ராஹ்மணேன ஸத்திங் ஸல்லபிதுமரஹதி டிதோ வா ஹி போ கோதம டிதேன ப்ராஹ்மணோ ப்ராஹ்மணேன ஸத்திங் ஸல்லபிதுமரஹதி நிஸின்னோ வா ஹி போ கோதம நிஸின்னேன ப்ராஹ்மணோ ப்ராஹ்மணேன ஸத்திங் ஸல்லபிதுமரஹதி ஸயானோ வா ஹி போ கோதம ஸயானேன ப்ராஹ்மணோ ப்ராஹ்மணேன ஸத்திங் ஸல்லபிதுமரஹதி யே ச கோ தே போ கோதம முண்டகா ஸமணகா இப்பா கண்ஹா பந்துபாதாபச்சா தேஹிபி மே ஸத்திங் ஏவங் கதாஸல்லாபோ ஹோதி யதரிவ போதா கோதமேனாதி அத்திகவதோ கோ பன தே அம்பட்ட இதாகமனங் அஹோஸி யாயேவ கோ பனத்தாய ஆகச்செய்யாத தமேவ அத்தங் ஸாதுகங் மனஸி கரெய்யாத அவுஸிதவாயேவ கோ பன போ அயங் அம்பட்டோ மாணவோ வுஸிதமானீ கிமஞ்ஞத்ர அவுஸிதத்தாதி>
    text <264>, <அத கோ அம்பட்டோ மாணவோ பகவதா அவுஸிதவாதேன வுச்சமானோ குபிதோ அனத்தமனோ பகவந்தங்யேவ குங்ஸெந்தோ பகவந்தங்யேவ வம்பெந்தோ பகவந்தங்யேவ உபவதமானோ ஸமணோ ச மே போ கோதமோ பாபிதோ பவிஸ்ஸதீதி பகவந்தங் ஏததவோச சண்டா போ கோதம ஸக்யஜாதி பருஸா போ கோதம ஸக்யஜாதி லஹுஸா போ கோதம ஸக்யஜாதி பஸ்ஸா போ கோதம ஸக்யஜாதி இப்பா ஸந்தா இப்பா ஸமானா ந ப்ராஹ்மணே ஸக்கரொந்தி ந ப்ராஹ்மணே கருங் கரொந்தி ந ப்ராஹ்மணே மானெந்தி ந ப்ராஹ்மணே பூஜெந்தி ந ப்ராஹ்மணே அபசாயந்தி தயிதங் போ கோதம நச்சன்னங் தயிதங் நப்பதிரூபங் யதிமே ஸக்யா இப்பா ஸந்தா இப்பா ஸமானா ந ப்ராஹ்மணே ஸக்கரொந்தி ந ப்ராஹ்மணே கருங் கரொந்தி ந ப்ராஹ்மணே மானெந்தி ந ப்ராஹ்மணே பூஜெந்தி ந ப்ராஹ்மணே அபசாயந்தீதி இதிஹ அம்பட்டோ மாணவோ இதங் படமங் ஸக்யேஸு இப்பவாதங் நிபாதேஸி>
  text <துதியஇப்பவாதோ>
    text <265>, <கிங் பன தே அம்பட்ட ஸக்யா அபரத்துந்தி ஏகமிதாஹங் போ கோதம ஸமயங் ஆசரியஸ்ஸ ப்ராஹ்மணஸ்ஸ பொக்கரஸாதிஸ்ஸ கேனசிதேவ கரணீயேன கபிலவத்துங் அகமாஸிங் யேன ஸக்யானங் ஸந்தாகாரங் தேனுபஸங்கமிங் தேன கோ பன ஸமயேன ஸம்பஹுலா ஸக்யா சேவ ஸக்யகுமாரா ச ஸந்தாகாரே உச்சேஸு ஆஸனேஸு நிஸின்னா ஹொந்தி அஞ்ஞமஞ்ஞங் அங்குலிபதோதகேஹி ஸஞ்ஜக்கந்தா ஸங்கீளந்தா அஞ்ஞதத்து மமஞ்ஞேவ மஞ்ஞே அனுஜக்கந்தா ந மங் கோசி ஆஸனேனபி நிமந்தேஸி தயிதங் போ கோதம நச்சன்னங் தயிதங் நப்பதிரூபங் யதிமே ஸக்யா இப்பா ஸந்தா இப்பா ஸமானா ந ப்ராஹ்மணே ஸக்கரொந்தி ந ப்ராஹ்மணே கருங் கரொந்தி ந ப்ராஹ்மணே மானெந்தி ந ப்ராஹ்மணே பூஜெந்தி ந ப்ராஹ்மணே அபசாயந்தீதி இதிஹ அம்பட்டோ மாணவோ இதங் துதியங் ஸக்யேஸு இப்பவாதங் நிபாதேஸி>
  text <ததியஇப்பவாதோ>
    text <266>, <லடுகிகாபி கோ அம்பட்ட ஸகுணிகா ஸகே குலாவகே காமலாபினீ ஹோதி ஸகங் கோ பனேதங் அம்பட்ட ஸக்யானங் யதிதங் கபிலவத்துங் நாரஹதாயஸ்மா அம்பட்டோ இமாய அப்பமத்தாய அபிஸஜ்ஜிதுந்தி சத்தாரோமே போ கோதம வண்ணா கத்தியா ப்ராஹ்மணா வெஸ்ஸா ஸுத்தா இமேஸஞ்ஹி போ கோதம சதுன்னங் வண்ணானங் தயோ வண்ணா கத்தியா ச வெஸ்ஸா ச ஸுத்தா ச அஞ்ஞதத்து ப்ராஹ்மணஸ்ஸேவ பரிசாரகா ஸம்பஜ்ஜந்தி தயிதங் போ கோதம நச்சன்னங் தயிதங் நப்பதிரூபங் யதிமே ஸக்யா இப்பா ஸந்தா இப்பா ஸமானா ந ப்ராஹ்மணே ஸக்கரொந்தி ந ப்ராஹ்மணே கருங் கரொந்தி ந ப்ராஹ்மணே மானெந்தி ந ப்ராஹ்மணே பூஜெந்தி ந ப்ராஹ்மணே அபசாயந்தீதி இதிஹ அம்பட்டோ மாணவோ இதங் ததியங் ஸக்யேஸு இப்பவாதங் நிபாதேஸி>
  text <தாஸிபுத்தவாதோ>
    text <267>, <அத கோ பகவதோ ஏததஹோஸி அதிபாள்ஹங் கோ அயங் அம்பட்டோ மாணவோ ஸக்யேஸு இப்பவாதேன நிம்மாதேதி யங்னூனாஹங் கொத்தங் புச்செய்யந்தி அத கோ பகவா அம்பட்டங் மாணவங் ஏததவோச கதங் கொத்தோஸி அம்பட்டாதி கண்ஹாயனோஹமஸ்மி போ கோதமாதி போராணங் கோ பன தே அம்பட்ட மாதாபெத்திகங் நாமகொத்தங் அனுஸ்ஸரதோ அய்யபுத்தா ஸக்யா பவந்தி தாஸிபுத்தோ த்வமஸி ஸக்யானங் ஸக்யா கோ பன அம்பட்ட ராஜானங் ஓக்காகங் பிதாமஹங் தஹந்தி>
    text <பூதபுப்பங் அம்பட்ட ராஜா ஓக்காகோ யா ஸா மஹேஸீ பியா மனாபா தஸ்ஸா புத்தஸ்ஸ ரஜ்ஜங் பரிணாமேதுகாமோ ஜெட்டகுமாரே ரட்டஸ்மா பப்பாஜேஸி ஓக்காமுகங் கரகண்டங் ஹத்தினிகங் ஸினிஸூரங் தே ரட்டஸ்மா பப்பாஜிதா ஹிமவந்தபஸ்ஸே பொக்கரணியா தீரே மஹாஸாகஸண்டோ தத்த வாஸங் கப்பேஸுங் தே ஜாதிஸம்பேதபயா ஸகாஹி பகினீஹி ஸத்திங் ஸங்வாஸங் கப்பேஸுங்>
    text <அத கோ அம்பட்ட ராஜா ஓக்காகோ அமச்சே பாரிஸஜ்ஜே ஆமந்தேஸி கஹங் நு கோ போ ஏதரஹி குமாரா ஸம்மந்தீதி அத்தி தேவ ஹிமவந்தபஸ்ஸே பொக்கரணியா தீரே மஹாஸாகஸண்டோ தத்தேதரஹி குமாரா ஸம்மந்தி தே ஜாதிஸம்பேதபயா ஸகாஹி பகினீஹி ஸத்திங் ஸங்வாஸங் கப்பெந்தீதி அத கோ அம்பட்ட ராஜா ஓக்காகோ உதானங் உதானேஸி ஸக்யா வத போ குமாரா பரமஸக்யா வத போ குமாராதி ததக்கே கோ பன அம்பட்ட ஸக்யா பஞ்ஞாயந்தி ஸோ ச நேஸங் புப்பபுரிஸோ>
    text <ரஞ்ஞோ கோ பன அம்பட்ட ஓக்காகஸ்ஸ திஸா நாம தாஸீ அஹோஸி ஸா கண்ஹங் நாம ஜனேஸி ஜாதோ கண்ஹோ பப்யாஹாஸி தோவத மங் அம்ம நஹாபேத மங் அம்ம இமஸ்மா மங் அஸுசிஸ்மா பரிமோசேத அத்தாய வோ பவிஸ்ஸாமீதி யதா கோ பன அம்பட்ட ஏதரஹி மனுஸ்ஸா பிஸாசே திஸ்வா பிஸாசாதி ஸஞ்ஜானந்தி ஏவமேவ கோ அம்பட்ட தேன கோ பன ஸமயேன மனுஸ்ஸா பிஸாசே கண்ஹாதி ஸஞ்ஜானந்தி தே ஏவமாஹங்ஸு அயங் ஜாதோ பப்யாஹாஸி கண்ஹோ ஜாதோ பிஸாசோ ஜாதோதி ததக்கே கோ பன அம்பட்ட கண்ஹாயனா பஞ்ஞாயந்தி ஸோ ச கண்ஹாயனானங் புப்பபுரிஸோ இதி கோ தே அம்பட்ட போராணங் மாதாபெத்திகங் நாமகொத்தங் அனுஸ்ஸரதோ அய்யபுத்தா ஸக்யா பவந்தி தாஸிபுத்தோ த்வமஸி ஸக்யானந்தி>
    text <268>, <ஏவங் வுத்தே தே மாணவகா பகவந்தங் ஏததவோசுங் மா பவங் கோதமோ அம்பட்டங் அதிபாள்ஹங் தாஸிபுத்தவாதேன நிம்மாதேஸி ஸுஜாதோ ச போ கோதம அம்பட்டோ மாணவோ குலபுத்தோ ச அம்பட்டோ மாணவோ பஹுஸ்ஸுதோ ச அம்பட்டோ மாணவோ கல்யாணவாக்கரணோ ச அம்பட்டோ மாணவோ பண்டிதோ ச அம்பட்டோ மாணவோ பஹோதி ச அம்பட்டோ மாணவோ போதா கோதமேன ஸத்திங் அஸ்மிங் வசனே படிமந்தேதுந்தி>
    text <269>, <அத கோ பகவா தே மாணவகே ஏததவோச ஸசே கோ தும்ஹாகங் மாணவகானங் ஏவங் ஹோதி துஜ்ஜாதோ ச அம்பட்டோ மாணவோ அகுலபுத்தோ ச அம்பட்டோ மாணவோ அப்பஸ்ஸுதோ ச அம்பட்டோ மாணவோ அகல்யாணவாக்கரணோ ச அம்பட்டோ மாணவோ துப்பஞ்ஞோ ச அம்பட்டோ மாணவோ ந ச பஹோதி அம்பட்டோ மாணவோ ஸமணேன கோதமேன ஸத்திங் அஸ்மிங் வசனே படிமந்தேதுந்தி திட்டது அம்பட்டோ மாணவோ தும்ஹே மயா ஸத்திங் மந்தவ்ஹோ அஸ்மிங் வசனே ஸசே பன தும்ஹாகங் மாணவகானங் ஏவங் ஹோதி ஸுஜாதோ ச அம்பட்டோ மாணவோ குலபுத்தோ ச அம்பட்டோ மாணவோ பஹுஸ்ஸுதோ ச அம்பட்டோ மாணவோ கல்யாணவாக்கரணோ ச அம்பட்டோ மாணவோ பண்டிதோ ச அம்பட்டோ மாணவோ பஹோதி ச அம்பட்டோ மாணவோ ஸமணேன கோதமேன ஸத்திங் அஸ்மிங் வசனே படிமந்தேதுந்தி திட்டத தும்ஹே அம்பட்டோ மாணவோ மயா ஸத்திங் படிமந்தேதூதி>
    text <ஸுஜாதோ ச போ கோதம அம்பட்டோ மாணவோ குலபுத்தோ ச அம்பட்டோ மாணவோ பஹுஸ்ஸுதோ ச அம்பட்டோ மாணவோ கல்யாணவாக்கரணோ ச அம்பட்டோ மாணவோ பண்டிதோ ச அம்பட்டோ மாணவோ பஹோதி ச அம்பட்டோ மாணவோ போதா கோதமேன ஸத்திங் அஸ்மிங் வசனே படிமந்தேதுங் துண்ஹீ மயங் பவிஸ்ஸாம அம்பட்டோ மாணவோ போதா கோதமேன ஸத்திங் அஸ்மிங் வசனே படிமந்தேதூதி>
    text <270>, <அத கோ பகவா அம்பட்டங் மாணவங் ஏததவோச அயங் கோ பன தே அம்பட்ட ஸஹதம்மிகோ பஞ்ஹோ ஆகச்சதி அகாமா ப்யாகாதப்போ ஸசே த்வங் ந ப்யாகரிஸ்ஸஸி அஞ்ஞேன வா அஞ்ஞங் படிசரிஸ்ஸஸி துண்ஹீ வா பவிஸ்ஸஸி பக்கமிஸ்ஸஸி வா எத்தேவ தே ஸத்ததா முத்தா பலிஸ்ஸதி தங் கிங் மஞ்ஞஸி அம்பட்ட கிந்தி தே ஸுதங் ப்ராஹ்மணானங் வுத்தானங் மஹல்லகானங் ஆசரியபாசரியானங் பாஸமானானங் குதோபபுதிகா கண்ஹாயனா கோ ச கண்ஹாயனானங் புப்பபுரிஸோதி>
    text <ஏவங் வுத்தே அம்பட்டோ மாணவோ துண்ஹீ அஹோஸி துதியம்பி கோ பகவா அம்பட்டங் மாணவங் ஏததவோச தங் கிங் மஞ்ஞஸி அம்பட்ட கிந்தி தே ஸுதங் ப்ராஹ்மணானங் வுத்தானங் மஹல்லகானங் ஆசரியபாசரியானங் பாஸமானானங் குதோபபுதிகா கண்ஹாயனா கோ ச கண்ஹாயனானங் புப்பபுரிஸோதி துதியம்பி கோ அம்பட்டோ மாணவோ துண்ஹீ அஹோஸி அத கோ பகவா அம்பட்டங் மாணவங் ஏததவோச ப்யாகரோஹி தானி அம்பட்ட ந தானி தே துண்ஹீபாவஸ்ஸ காலோ யோ கோ அம்பட்ட ததாகதேன யாவததியகங் ஸஹதம்மிகங் பஞ்ஹங் புட்டோ ந ப்யாகரோதி எத்தேவஸ்ஸ ஸத்ததா முத்தா பலிஸ்ஸதீதி>
    text <271>, <தேன கோ பன ஸமயேன வஜிரபாணீ யக்கோ மஹந்தங் அயோகூடங் ஆதாய ஆதித்தங் ஸம்பஜ்ஜலிதங் ஸஜோதிபூதங் அம்பட்டஸ்ஸ மாணவஸ்ஸ உபரி வேஹாஸங் டிதோ ஹோதி ஸசாயங் அம்பட்டோ மாணவோ பகவதா யாவததியகங் ஸஹதம்மிகங் பஞ்ஹங் புட்டோ ந ப்யாகரிஸ்ஸதி எத்தேவஸ்ஸ ஸத்ததா முத்தங் பாலெஸ்ஸாமீதி தங் கோ பன வஜிரபாணிங் யக்கங் பகவா சேவ பஸ்ஸதி அம்பட்டோ ச மாணவோ>
    text <272>, <அத கோ அம்பட்டோ மாணவோ பீதோ ஸங்விக்கோ லோமஹட்டஜாதோ பகவந்தங்யேவ தாணங் கவேஸீ பகவந்தங்யேவ லேணங் கவேஸீ பகவந்தங்யேவ ஸரணங் கவேஸீ உபனிஸீதித்வா பகவந்தங் ஏததவோச கிமேதங் பவங் கோதமோ ஆஹ புனபவங் கோதமோ ப்ரவிதூதி>
    text <தங் கிங் மஞ்ஞஸி அம்பட்ட கிந்தி தே ஸுதங் ப்ராஹ்மணானங் வுத்தானங் மஹல்லகானங் ஆசரியபாசரியானங் பாஸமானானங் குதோபபுதிகா கண்ஹாயனா கோ ச கண்ஹாயனானங் புப்பபுரிஸோதி ஏவமேவ மே போ கோதம ஸுதங் யதேவ பவங் கோதமோ ஆஹ ததோபபுதிகா கண்ஹாயனா ஸோ ச கண்ஹாயனானங் புப்பபுரிஸோதி>
  text <அம்பட்டவங்ஸகதா>
    text <273>, <ஏவங் வுத்தே தே மாணவகா உன்னாதினோ உச்சாஸத்தமஹாஸத்தா அஹேஸுங் துஜ்ஜாதோ கிர போ அம்பட்டோ மாணவோ அகுலபுத்தோ கிர போ அம்பட்டோ மாணவோ தாஸிபுத்தோ கிர போ அம்பட்டோ மாணவோ ஸக்யானங் அய்யபுத்தா கிர போ அம்பட்டஸ்ஸ மாணவஸ்ஸ ஸக்யா பவந்தி தம்மவாதிங்யேவ கிர மயங் ஸமணங் கோதமங் அபஸாதேதப்பங் அமஞ்ஞிம்ஹாதி>
    text <274>, <அத கோ பகவதோ ஏததஹோஸி அதிபாள்ஹங் கோ இமே மாணவகா அம்பட்டங் மாணவங் தாஸிபுத்தவாதேன நிம்மாதெந்தி யங்னூனாஹங் பரிமோசெய்யந்தி அத கோ பகவா தே மாணவகே ஏததவோச மா கோ தும்ஹே மாணவகா அம்பட்டங் மாணவங் அதிபாள்ஹங் தாஸிபுத்தவாதேன நிம்மாதேத உளாரோ ஸோ கண்ஹோ இஸி அஹோஸி ஸோ தக்கிணஜனபதங் கந்த்வா ப்ரஹ்மமந்தே அதீயித்வா ராஜானங் ஓக்காகங் உபஸங்கமித்வா மத்தரூபிங் தீதரங் யாசி தஸ்ஸ ராஜா ஓக்காகோ கோ நேவங் ரே அயங் மய்ஹங் தாஸிபுத்தோ ஸமானோ மத்தரூபிங் தீதரங் யாசதீ தி குபிதோ அனத்தமனோ குரப்பங் ஸன்னய்ஹி ஸோ தங் குரப்பங் நேவ அஸக்கி முஞ்சிதுங் நோ படிஸங்ஹரிதுங்>
    text <அத கோ மாணவகா அமச்சா பாரிஸஜ்ஜா கண்ஹங் இஸிங் உபஸங்கமித்வா ஏததவோசுங் ஸொத்தி பத்தந்தே ஹோது ரஞ்ஞோ ஸொத்தி பத்தந்தே ஹோது ரஞ்ஞோதி ஸொத்தி பவிஸ்ஸதி ரஞ்ஞோ அபி ச ராஜா யதி அதோ குரப்பங் முஞ்சிஸ்ஸதி யாவதா ரஞ்ஞோ விஜிதங் எத்தாவதா பதவீ உந்த்ரியிஸ்ஸதீதி ஸொத்தி பத்தந்தே ஹோது ரஞ்ஞோ ஸொத்தி ஜனபதஸ்ஸாதி ஸொத்தி பவிஸ்ஸதி ரஞ்ஞோ ஸொத்தி ஜனபதஸ்ஸ அபி ச ராஜா யதி உத்தங் குரப்பங் முஞ்சிஸ்ஸதி யாவதா ரஞ்ஞோ விஜிதங் எத்தாவதா ஸத்த வஸ்ஸானி தேவோ ந வஸ்ஸிஸ்ஸதீதி ஸொத்தி பத்தந்தே ஹோது ரஞ்ஞோ ஸொத்தி ஜனபதஸ்ஸ தேவோ ச வஸ்ஸதூதி ஸொத்தி பவிஸ்ஸதி ரஞ்ஞோ ஸொத்தி ஜனபதஸ்ஸ தேவோ ச வஸ்ஸிஸ்ஸதி அபி ச ராஜா ஜெட்டகுமாரே குரப்பங் பதிட்டாபேது ஸொத்தி குமாரோ பல்லோமோ பவிஸ்ஸதீதி அத கோ மாணவகா அமச்சா ஓக்காகஸ்ஸ ஆரோசேஸுங் ஓக்காகோ ஜெட்டகுமாரே குரப்பங் பதிட்டாபேது ஸொத்தி குமாரோ பல்லோமோ பவிஸ்ஸதீதி அத கோ ராஜா ஓக்காகோ ஜெட்டகுமாரே குரப்பங் பதிட்டபேஸி ஸொத்தி குமாரோ பல்லோமோ ஸமபவி அத கோ தஸ்ஸ ராஜா ஓக்காகோ பீதோ ஸங்விக்கோ லோமஹட்டஜாதோ ப்ரஹ்மதண்டேன தஜ்ஜிதோ மத்தரூபிங் தீதரங் அதாஸி மா கோ தும்ஹே மாணவகா அம்பட்டங் மாணவங் அதிபாள்ஹங் தாஸிபுத்தவாதேன நிம்மாதேத உளாரோ ஸோ கண்ஹோ இஸி அஹோஸீதி>
  text <கத்தியஸெட்டபாவோ>
    text <275>, <அத கோ பகவா அம்பட்டங் மாணவங் ஆமந்தேஸி தங் கிங் மஞ்ஞஸி அம்பட்ட இத கத்தியகுமாரோ ப்ராஹ்மணகஞ்ஞாய ஸத்திங் ஸங்வாஸங் கப்பெய்ய தேஸங் ஸங்வாஸமன்வாய புத்தோ ஜாயேத யோ ஸோ கத்தியகுமாரேன ப்ராஹ்மணகஞ்ஞாய புத்தோ உப்பன்னோ அபி நு ஸோ லபேத ப்ராஹ்மணேஸு ஆஸனங் வா உதகங் வாதி லபேத போ கோதம அபினு நங் ப்ராஹ்மணா போஜெய்யுங் ஸத்தே வா தாலிபாகே வா யஞ்ஞே வா பாஹுனே வாதி போஜெய்யுங் போ கோதம அபினு நங் ப்ராஹ்மணா மந்தே வாசெய்யுங் வா நோ வாதி வாசெய்யுங் போ கோதம அபினுஸ்ஸ இத்தீஸு ஆவடங் வா அஸ்ஸ அனாவடங் வாதி அனாவடங் ஹிஸ்ஸ போ கோதம அபினு நங் கத்தியா கத்தியாபிஸேகேன அபிஸிஞ்செய்யுந்தி நோ ஹிதங் போ கோதம தங் கிஸ்ஸ ஹேது மாதிதோ ஹி போ கோதம அனுபபன்னோதி>
    text <தங் கிங் மஞ்ஞஸி அம்பட்ட இத ப்ராஹ்மணகுமாரோ கத்தியகஞ்ஞாய ஸத்திங் ஸங்வாஸங் கப்பெய்ய தேஸங் ஸங்வாஸமன்வாய புத்தோ ஜாயேத யோ ஸோ ப்ராஹ்மணகுமாரேன கத்தியகஞ்ஞாய புத்தோ உப்பன்னோ அபினு ஸோ லபேத ப்ராஹ்மணேஸு ஆஸனங் வா உதகங் வாதி லபேத போ கோதம அபினு நங் ப்ராஹ்மணா போஜெய்யுங் ஸத்தே வா தாலிபாகே வா யஞ்ஞே வா பாஹுனே வாதி போஜெய்யுங் போ கோதம அபினு நங் ப்ராஹ்மணா மந்தே வாசெய்யுங் வா நோ வாதி வாசெய்யுங் போ கோதம அபினுஸ்ஸ இத்தீஸு ஆவடங் வா அஸ்ஸ அனாவடங் வாதி அனாவடங் ஹிஸ்ஸ போ கோதம அபினு நங் கத்தியா கத்தியாபிஸேகேன அபிஸிஞ்செய்யுந்தி நோ ஹிதங் போ கோதம தங் கிஸ்ஸ ஹேது பிதிதோ ஹி போ கோதம அனுபபன்னோதி>
    text <276>, <இதி கோ அம்பட்ட இத்தியா வா இத்திங் கரித்வா புரிஸேன வா புரிஸங் கரித்வா கத்தியாவ ஸெட்டா ஹீனா ப்ராஹ்மணா தங் கிங் மஞ்ஞஸி அம்பட்ட இத ப்ராஹ்மணா ப்ராஹ்மணங் கிஸ்மிஞ்சிதேவ பகரணே குரமுண்டங் கரித்வா பஸ்ஸபுடேன வதித்வா ரட்டா வா நகரா வா பப்பாஜெய்யுங் அபினு ஸோ லபேத ப்ராஹ்மணேஸு ஆஸனங் வா உதகங் வாதி நோ ஹிதங் போ கோதம அபினு நங் ப்ராஹ்மணா போஜெய்யுங் ஸத்தே வா தாலிபாகே வா யஞ்ஞே வா பாஹுனே வாதி நோ ஹிதங் போ கோதம அபினு நங் ப்ராஹ்மணா மந்தே வாசெய்யுங் வா நோ வாதி நோ ஹிதங் போ கோதம அபினுஸ்ஸ இத்தீஸு ஆவடங் வா அஸ்ஸ அனாவடங் வாதி ஆவடங் ஹிஸ்ஸ போ கோதம>
    text <தங் கிங் மஞ்ஞஸி அம்பட்ட இத கத்தியா கத்தியங் கிஸ்மிஞ்சிதேவ பகரணே குரமுண்டங் கரித்வா பஸ்ஸபுடேன வதித்வா ரட்டா வா நகரா வா பப்பாஜெய்யுங் அபினு ஸோ லபேத ப்ராஹ்மணேஸு ஆஸனங் வா உதகங் வாதி லபேத போ கோதம அபினு நங் ப்ராஹ்மணா போஜெய்யுங் ஸத்தே வா தாலிபாகே வா யஞ்ஞே வா பாஹுனே வாதி போஜெய்யுங் போ கோதம அபினு நங் ப்ராஹ்மணா மந்தே வாசெய்யுங் வா நோ வாதி வாசெய்யுங் போ கோதம அபினுஸ்ஸ இத்தீஸு ஆவடங் வா அஸ்ஸ அனாவடங் வாதி அனாவடங் ஹிஸ்ஸ போ கோதம>
    text <277>, <எத்தாவதா கோ அம்பட்ட கத்தியோ பரமனிஹீனதங் பத்தோ ஹோதி யதேவ நங் கத்தியா குரமுண்டங் கரித்வா பஸ்ஸபுடேன வதித்வா ரட்டா வா நகரா வா பப்பாஜெந்தி இதி கோ அம்பட்ட யதா கத்தியோ பரமனிஹீனதங் பத்தோ ஹோதி ததாபி கத்தியாவ ஸெட்டா ஹீனா ப்ராஹ்மணா ப்ரஹ்முனா பேஸா அம்பட்ட ஸனங்குமாரேன காதா பாஸிதா>
    block
      text <கத்தியோ ஸெட்டோ ஜனேதஸ்மிங்>
      text <யே கொத்தபடிஸாரினோ>
      text <விஜ்ஜாசரணஸம்பன்னோ>
      text <ஸோ ஸெட்டோ தேவமானுஸேதி>
      text <கத்தியோ ஸெட்டோ ஜனேதஸ்மிங்>
      text <யே கொத்தபடிஸாரினோ>
      text <விஜ்ஜாசரணஸம்பன்னோ>
      text <ஸோ ஸெட்டோ தேவமானுஸேதி>
    text <ஸா கோ பனேஸா அம்பட்ட ப்ரஹ்முனா ஸனங்குமாரேன காதா ஸுகீதா நோ துக்கீதா ஸுபாஸிதா நோ துப்பாஸிதா அத்தஸங்ஹிதா நோ அனத்தஸங்ஹிதா அனுமதா மயா அஹம்பி ஹி அம்பட்ட ஏவங் வதாமி>
    stand <பாணவாரோ படமோ>
  text <விஜ்ஜாசரணகதா>
    text <278>, <கதமங் பன தங் போ கோதம சரணங் கதமா ச பன ஸா விஜ்ஜாதி ந கோ அம்பட்ட அனுத்தராய விஜ்ஜாசரணஸம்பதாய ஜாதிவாதோ வா வுச்சதி கொத்தவாதோ வா வுச்சதி மானவாதோ வா வுச்சதி அரஹஸி வா மங் த்வங் ந வா மங் த்வங் அரஹஸீதி யத்த கோ அம்பட்ட ஆவாஹோ வா ஹோதி விவாஹோ வா ஹோதி ஆவாஹவிவாஹோ வா ஹோதி எத்தேதங் வுச்சதி ஜாதிவாதோ வா இதிபி கொத்தவாதோ வா இதிபி மானவாதோ வா இதிபி அரஹஸி வா மங் த்வங் ந வா மங் த்வங் அரஹஸீதி யே ஹி கேசி அம்பட்ட ஜாதிவாதவினிபத்தா வா கொத்தவாதவினிபத்தா வா மானவாதவினிபத்தா வா ஆவாஹவிவாஹவினிபத்தா வா ஆரகா தே அனுத்தராய விஜ்ஜாசரணஸம்பதாய பஹாய கோ அம்பட்ட ஜாதிவாதவினிபத்தஞ்ச கொத்தவாதவினிபத்தஞ்ச மானவாதவினிபத்தஞ்ச ஆவாஹவிவாஹவினிபத்தஞ்ச அனுத்தராய விஜ்ஜாசரணஸம்பதாய ஸச்சிகிரியா ஹோதீதி>
    text <279>, <கதமங் பன தங் போ கோதம சரணங் கதமா ச ஸா விஜ்ஜாதி இத அம்பட்ட ததாகதோ லோகே உப்பஜ்ஜதி அரஹங் ஸம்மாஸம்புத்தோ விஜ்ஜாசரணஸம்பன்னோ ஸுகதோ லோகவிதூ அனுத்தரோ புரிஸதம்மஸாரதி ஸத்தா தேவமனுஸ்ஸானங் புத்தோ பகவா ஸோ இமங் லோகங் ஸதேவகங் ஸமாரகங் ஸப்ரஹ்மகங் ஸஸ்ஸமணப்ராஹ்மணிங் பஜங் ஸதேவமனுஸ்ஸங் ஸயங் அபிஞ்ஞா ஸச்சிகத்வா பவேதேதி ஸோ தம்மங் தேஸேதி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேதி தங் தம்மங் ஸுணாதி கஹபதி வா கஹபதிபுத்தோ வா அஞ்ஞதரஸ்மிங் வா குலே பச்சாஜாதோ ஸோ தங் தம்மங் ஸுத்வா ததாகதே ஸத்தங் படிலபதி ஸோ தேன ஸத்தாபடிலாபேன ஸமன்னாகதோ இதி படிஸஞ்சிக்கதிபே யதா ஆதயோ அனுச்சேதா ஏவங் வித்தாரேதப்பங் <
    text <ஸோ விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதிபே இதம்பிஸ்ஸ ஹோதி சரணஸ்மிங்>
    text <புன சபரங் அம்பட்ட பிக்கு விதக்கவிசாரானங் வூபஸமா அஜ்ஜத்தங் ஸம்பஸாதனங் சேதஸோ ஏகோதிபாவங் அவிதக்கங் அவிசாரங் ஸமாதிஜங் பீதிஸுகங் துதியங் ஜானங் உபஸம்பஜ்ஜ விஹரதிபே இதம்பிஸ்ஸ ஹோதி சரணஸ்மிங்>
    text <புன சபரங் அம்பட்ட பிக்கு பீதியா ச விராகா உபெக்ககோ ச விஹரதி ஸதோ ச ஸம்பஜானோ ஸுகஞ்ச காயேன படிஸங்வேதேதி யங் தங் அரியா ஆசிக்கந்தி உபெக்ககோ ஸதிமா ஸுகவிஹாரீதி ததியங் ஜானங் உபஸம்பஜ்ஜ விஹரதிபே இதம்பிஸ்ஸ ஹோதி சரணஸ்மிங்>
    text <புன சபரங் அம்பட்ட பிக்கு ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹரதிபே இதம்பிஸ்ஸ ஹோதி சரணஸ்மிங் இதங் கோ தங் அம்பட்ட சரணங்>
    text <ஸோ ஏவங் ஸமாஹிதே சித்தே பரிஸுத்தே பரியோதாதே அனங்கணே விகதூபக்கிலேஸே முதுபூதே கம்மனியே டிதே ஆனேஞ்ஜப்பத்தே ஞாணதஸ்ஸனாய சித்தங் அபினீஹரதி அபினின்னாமேதிபே இதம்பிஸ்ஸ ஹோதி விஜ்ஜாயபே நாபரங் இத்தத்தாயாதி பஜானாதி இதம்பிஸ்ஸ ஹோதி விஜ்ஜாய அயங் கோ ஸா அம்பட்ட விஜ்ஜா>
    text <அயங் வுச்சதி அம்பட்ட பிக்கு விஜ்ஜாஸம்பன்னோ இதிபி சரணஸம்பன்னோ இதிபி விஜ்ஜாசரணஸம்பன்னோ இதிபி இமாய ச அம்பட்ட விஜ்ஜாஸம்பதாய சரணஸம்பதாய ச அஞ்ஞா விஜ்ஜாஸம்பதா ச சரணஸம்பதா ச உத்தரிதரா வா பணீததரா வா நத்தி>
  text <சதுஅபாயமுகங்>
    text <280>, <இமாய கோ அம்பட்ட அனுத்தராய விஜ்ஜாசரணஸம்பதாய சத்தாரி அபாயமுகானி பவந்தி கதமானி சத்தாரி இத அம்பட்ட ஏகச்சோ ஸமணோ வா ப்ராஹ்மணோ வா இமஞ்ஞேவ அனுத்தரங் விஜ்ஜாசரணஸம்பதங் அனபிஸம்புணமானோ காரிவிதமாதாய அரஞ்ஞாயதனங் அஜ்ஜோகாஹதி பவத்தபலபோஜனோ பவிஸ்ஸாமீதி ஸோ அஞ்ஞதத்து விஜ்ஜாசரணஸம்பன்னஸ்ஸேவ பரிசாரகோ ஸம்பஜ்ஜதி இமாய கோ அம்பட்ட அனுத்தராய விஜ்ஜாசரணஸம்பதாய இதங் படமங் அபாயமுகங் பவதி>
    text <புன சபரங் அம்பட்ட இதேகச்சோ ஸமணோ வா ப்ராஹ்மணோ வா இமஞ்சேவ அனுத்தரங் விஜ்ஜாசரணஸம்பதங் அனபிஸம்புணமானோ பவத்தபலபோஜனதஞ்ச அனபிஸம்புணமானோ குதாலபிடகங் ஆதாய அரஞ்ஞவனங் அஜ்ஜோகாஹதி கந்தமூலபலபோஜனோ பவிஸ்ஸாமீதி ஸோ அஞ்ஞதத்து விஜ்ஜாசரணஸம்பன்னஸ்ஸேவ பரிசாரகோ ஸம்பஜ்ஜதி இமாய கோ அம்பட்ட அனுத்தராய விஜ்ஜாசரணஸம்பதாய இதங் துதியங் அபாயமுகங் பவதி>
    text <புன சபரங் அம்பட்ட இதேகச்சோ ஸமணோ வா ப்ராஹ்மணோ வா இமஞ்சேவ அனுத்தரங் விஜ்ஜாசரணஸம்பதங் அனபிஸம்புணமானோ பவத்தபலபோஜனதஞ்ச அனபிஸம்புணமானோ கந்தமூலபலபோஜனதஞ்ச அனபிஸம்புணமானோ காமஸாமந்தங் வா நிகமஸாமந்தங் வா அக்யாகாரங் கரித்வா அக்கிங் பரிசரந்தோ அச்சதி ஸோ அஞ்ஞதத்து விஜ்ஜாசரணஸம்பன்னஸ்ஸேவ பரிசாரகோ ஸம்பஜ்ஜதி இமாய கோ அம்பட்ட அனுத்தராய விஜ்ஜாசரணஸம்பதாய இதங் ததியங் அபாயமுகங் பவதி>
    text <புன சபரங் அம்பட்ட இதேகச்சோ ஸமணோ வா ப்ராஹ்மணோ வா இமங் சேவ அனுத்தரங் விஜ்ஜாசரணஸம்பதங் அனபிஸம்புணமானோ பவத்தபலபோஜனதஞ்ச அனபிஸம்புணமானோ கந்தமூலபலபோஜனதஞ்ச அனபிஸம்புணமானோ அக்கிபாரிசரியஞ்ச அனபிஸம்புணமானோ சாதுமஹாபதே சதுத்வாரங் அகாரங் கரித்வா அச்சதி யோ இமாஹி சதூஹி திஸாஹி ஆகமிஸ்ஸதி ஸமணோ வா ப்ராஹ்மணோ வா தமஹங் யதாஸத்தி யதாபலங் படிபூஜெஸ்ஸாமீதி ஸோ அஞ்ஞதத்து விஜ்ஜாசரணஸம்பன்னஸ்ஸேவ பரிசாரகோ ஸம்பஜ்ஜதி இமாய கோ அம்பட்ட அனுத்தராய விஜ்ஜாசரணஸம்பதாய இதங் சதுத்தங் அபாயமுகங் பவதி இமாய கோ அம்பட்ட அனுத்தராய விஜ்ஜாசரணஸம்பதாய இமானி சத்தாரி அபாயமுகானி பவந்தி>
    text <281>, <தங் கிங் மஞ்ஞஸி அம்பட்ட அபினு த்வங் இமாய அனுத்தராய விஜ்ஜாசரணஸம்பதாய ஸந்திஸ்ஸஸி ஸாசரியகோதி நோ ஹிதங் போ கோதம கோசாஹங் போ கோதம ஸாசரியகோ கா ச அனுத்தரா விஜ்ஜாசரணஸம்பதா ஆரகாஹங் போ கோதம அனுத்தராய விஜ்ஜாசரணஸம்பதாய ஸாசரியகோதி>
    text <தங் கிங் மஞ்ஞஸி அம்பட்ட அபினு த்வங் இமஞ்சேவ அனுத்தரங் விஜ்ஜாசரணஸம்பதங் அனபிஸம்புணமானோ காரிவிதமாதாய அரஞ்ஞவனமஜ்ஜோகாஹஸி ஸாசரியகோ பவத்தபலபோஜனோ பவிஸ்ஸாமீதி நோ ஹிதங் போ கோதம>
    text <தங் கிங் மஞ்ஞஸி அம்பட்ட அபினு த்வங் இமஞ்சேவ அனுத்தரங் விஜ்ஜாசரணஸம்பதங் அனபிஸம்புணமானோ பவத்தபலபோஜனதஞ்ச அனபிஸம்புணமானோ குதாலபிடகங் ஆதாய அரஞ்ஞவனமஜ்ஜோகாஹஸி ஸாசரியகோ கந்தமூலபலபோஜனோ பவிஸ்ஸாமீதி நோ ஹிதங் போ கோதம>
    text <தங் கிங் மஞ்ஞஸி அம்பட்ட அபினு த்வங் இமஞ்சேவ அனுத்தரங் விஜ்ஜாசரணஸம்பதங் அனபிஸம்புணமானோ பவத்தபலபோஜனதஞ்ச அனபிஸம்புணமானோ கந்தமூலபலபோஜனதஞ்ச அனபிஸம்புணமானோ காமஸாமந்தங் வா நிகமஸாமந்தங் வா அக்யாகாரங் கரித்வா அக்கிங் பரிசரந்தோ அச்சஸி ஸாசரியகோதி நோ ஹிதங் போ கோதம>
    text <தங் கிங் மஞ்ஞஸி அம்பட்ட அபினு த்வங் இமஞ்சேவ அனுத்தரங் விஜ்ஜாசரணஸம்பதங் அனபிஸம்புணமானோ பவத்தபலபோஜனதஞ்ச அனபிஸம்புணமானோ கந்தமூலபலபோஜனதஞ்ச அனபிஸம்புணமானோ அக்கிபாரிசரியஞ்ச அனபிஸம்புணமானோ சாதுமஹாபதே சதுத்வாரங் அகாரங் கரித்வா அச்சஸி ஸாசரியகோ யோ இமாஹி சதூஹி திஸாஹி ஆகமிஸ்ஸதி ஸமணோ வா ப்ராஹ்மணோ வா தங் மயங் யதாஸத்தி யதாபலங் படிபூஜெஸ்ஸாமாதி நோ ஹிதங் போ கோதம>
    text <282>, <இதி கோ அம்பட்ட இமாய சேவ த்வங் அனுத்தராய விஜ்ஜாசரணஸம்பதாய பரிஹீனோ ஸாசரியகோ யே சிமே அனுத்தராய விஜ்ஜாசரணஸம்பதாய சத்தாரி அபாயமுகானி பவந்தி ததோ ச த்வங் பரிஹீனோ ஸாசரியகோ பாஸிதா கோ பன தே ஏஸா அம்பட்ட ஆசரியேன ப்ராஹ்மணேன பொக்கரஸாதினா வாசா கே ச முண்டகா ஸமணகா இப்பா கண்ஹா பந்துபாதாபச்சா கா ச தேவிஜ்ஜானங் ப்ராஹ்மணானங் ஸாகச்சாதி அத்தனா ஆபாயிகோபி அபரிபூரமானோ பஸ்ஸ அம்பட்ட யாவ அபரத்தஞ்ச தே இதங் ஆசரியஸ்ஸ ப்ராஹ்மணஸ்ஸ பொக்கரஸாதிஸ்ஸ>
  text <புப்பகஇஸிபாவானுயோகோ>
    text <283>, <ப்ராஹ்மணோ கோ பன அம்பட்ட பொக்கரஸாதி ரஞ்ஞோ பஸேனதிஸ்ஸ கோஸலஸ்ஸ தத்திகங் புஞ்ஜதி தஸ்ஸ ராஜா பஸேனதி கோஸலோ ஸம்முகீபாவம்பி ந ததாதி யதாபி தேன மந்தேதி திரோதுஸ்ஸந்தேன மந்தேதி யஸ்ஸ கோ பன அம்பட்ட தம்மிகங் பயாதங் பிக்கங் படிக்கண்ஹெய்ய கதங் தஸ்ஸ ராஜா பஸேனதி கோஸலோ ஸம்முகீபாவம்பி ந ததெய்ய பஸ்ஸ அம்பட்ட யாவ அபரத்தஞ்ச தே இதங் ஆசரியஸ்ஸ ப்ராஹ்மணஸ்ஸ பொக்கரஸாதிஸ்ஸ>
    text <284>, <தங் கிங் மஞ்ஞஸி அம்பட்ட இத ராஜா பஸேனதி கோஸலோ ஹத்திகீவாய வா நிஸின்னோ அஸ்ஸபிட்டே வா நிஸின்னோ ரதூபத்தரே வா டிதோ உக்கேஹி வா ராஜஞ்ஞேஹி வா கிஞ்சிதேவ மந்தனங் மந்தெய்ய ஸோ தம்ஹா பதேஸா அபக்கம்ம ஏகமந்தங் திட்டெய்ய அத ஆகச்செய்ய ஸுத்தோ வா ஸுத்ததாஸோ வா தஸ்மிங் பதேஸே டிதோ ததேவ மந்தனங் மந்தெய்ய ஏவம்பி ராஜா பஸேனதி கோஸலோ ஆஹ ஏவம்பி ராஜா பஸேனதி கோஸலோ ஆஹாதி அபினு ஸோ ராஜபணிதங் வா பணதி ராஜமந்தனங் வா மந்தேதி எத்தாவதா ஸோ அஸ்ஸ ராஜா வா ராஜமத்தோ வாதி நோ ஹிதங் போ கோதம>
    text <285>, <ஏவமேவ கோ த்வங் அம்பட்ட யே தே அஹேஸுங் ப்ராஹ்மணானங் புப்பகா இஸயோ மந்தானங் கத்தாரோ மந்தானங் பவத்தாரோ யேஸமிதங் ஏதரஹி ப்ராஹ்மணா போராணங் மந்தபதங் கீதங் பவுத்தங் ஸமிஹிதங் ததனுகாயந்தி ததனுபாஸந்தி பாஸிதமனுபாஸந்தி வாசிதமனுவாசெந்தி ஸெய்யதிதங் அட்டகோ வாமகோ வாமதேவோ வெஸ்ஸாமித்தோ யமதக்கி அங்கீரஸோ பாரத்வாஜோ வாஸெட்டோ கஸ்ஸபோ பகு த்யாஹங் மந்தே அதியாமி ஸாசரியகோதி தாவதா த்வங் பவிஸ்ஸஸி இஸி வா இஸித்தாய வா படிபன்னோதி நேதங் டானங் விஜ்ஜதி>
    text <286>, <தங் கிங் மஞ்ஞஸி அம்பட்ட கிந்தி தே ஸுதங் ப்ராஹ்மணானங் வுத்தானங் மஹல்லகானங் ஆசரியபாசரியானங் பாஸமானானங் யே தே அஹேஸுங் ப்ராஹ்மணானங் புப்பகா இஸயோ மந்தானங் கத்தாரோ மந்தானங் பவத்தாரோ யேஸமிதங் ஏதரஹி ப்ராஹ்மணா போராணங் மந்தபதங் கீதங் பவுத்தங் ஸமிஹிதங் ததனுகாயந்தி ததனுபாஸந்தி பாஸிதமனுபாஸந்தி வாசிதமனுவாசெந்தி ஸெய்யதிதங் அட்டகோ வாமகோ வாமதேவோ வெஸ்ஸாமித்தோ யமதக்கி அங்கீரஸோ பாரத்வாஜோ வாஸெட்டோ கஸ்ஸபோ பகு ஏவங் ஸு தே ஸுன்ஹாதா ஸுவிலித்தா கப்பிதகேஸமஸ்ஸூ ஆமுக்கமணிகுண்டலாபரணா ஓதாதவத்தவஸனா பஞ்சஹி காமகுணேஹி ஸமப்பிதா ஸமங்கீபூதா பரிசாரெந்தி ஸெய்யதாபி த்வங் ஏதரஹி ஸாசரியகோதி நோ ஹிதங் போ கோதம>
    text <பே ஏவங் ஸு தே ஸாலீனங் ஓதனங் ஸுசிமங்ஸூபஸேசனங் விசிதகாளகங் அனேகஸூபங் அனேகப்யஞ்ஜனங் பரிபுஞ்ஜந்தி ஸெய்யதாபி த்வங் ஏதரஹி ஸாசரியகோதி நோ ஹிதங் போ கோதம>
    text <பே ஏவங் ஸு தே வேடகனதபஸ்ஸாஹி நாரீஹி பரிசாரெந்தி ஸெய்யதாபி த்வங் ஏதரஹி ஸாசரியகோதி நோ ஹிதங் போ கோதம>
    text <பே ஏவங் ஸு தே குத்தவாலேஹி வளவாரதேஹி தீகாஹி பதோதலட்டீஹி வாஹனே விதுதெந்தா விபரியாயந்தி ஸெய்யதாபி த்வங் ஏதரஹி ஸாசரியகோதி நோ ஹிதங் போ கோதம>
    text <பே ஏவங் ஸு தே உக்கிண்ணபரிகாஸு ஒக்கித்தபலிகாஸு நகரூபகாரிகாஸு தீகாஸிவுதேஹி புரிஸேஹி ரக்காபெந்தி ஸெய்யதாபி த்வங் ஏதரஹி ஸாசரியகோதி நோ ஹிதங் போ கோதம>
    text <இதி கோ அம்பட்ட நேவ த்வங் இஸி ந இஸித்தாய படிபன்னோ ஸாசரியகோ யஸ்ஸ கோ பன அம்பட்ட மயி கங்கா வா விமதி வா ஸோ மங் பஞ்ஹேன அஹங் வெய்யாகரணேன ஸோதிஸ்ஸாமீதி>
  text <த்வேலக்கணாதஸ்ஸனங்>
    text <287>, <அத கோ பகவா விஹாரா நிக்கம்ம சங்கமங் அப்புட்டாஸி அம்பட்டோபி மாணவோ விஹாரா நிக்கம்ம சங்கமங் அப்புட்டாஸி அத கோ அம்பட்டோ மாணவோ பகவந்தங் சங்கமந்தங் அனுசங்கமமானோ பகவதோ காயே த்வத்திங்ஸமஹாபுரிஸலக்கணானி ஸமன்னேஸி அத்தஸா கோ அம்பட்டோ மாணவோ பகவதோ காயே த்வத்திங்ஸமஹாபுரிஸலக்கணானி யேபுய்யேன டபெத்வா த்வே த்வீஸு மஹாபுரிஸலக்கணேஸு கங்கதி விசிகிச்சதி நாதிமுச்சதி ந ஸம்பஸீததி கோஸோஹிதே ச வத்தகுய்ஹே பஹூதஜிவ்ஹதாய ச>
    text <288>, <அத கோ பகவதோ ஏததஹோஸி பஸ்ஸதி கோ மே அயங் அம்பட்டோ மாணவோ த்வத்திங்ஸமஹாபுரிஸலக்கணானி யேபுய்யேன டபெத்வா த்வே த்வீஸு மஹாபுரிஸலக்கணேஸு கங்கதி விசிகிச்சதி நாதிமுச்சதி ந ஸம்பஸீததி கோஸோஹிதே ச வத்தகுய்ஹே பஹூதஜிவ்ஹதாய சாதி அத கோ பகவா ததாரூபங் இத்தாபிஸங்காரங் அபிஸங்காஸி யதா அத்தஸ அம்பட்டோ மாணவோ பகவதோ கோஸோஹிதங் வத்தகுய்ஹங் அத கோ பகவா ஜிவ்ஹங் நின்னாமெத்வா உபோபி கண்ணஸோதானி அனுமஸி படிமஸி உபோபி நாஸிகஸோதானி அனுமஸி படிமஸி கேவலம்பி நலாடமண்டலங் ஜிவ்ஹாய சாதேஸி அத கோ அம்பட்டஸ்ஸ மாணவஸ்ஸ ஏததஹோஸி ஸமன்னாகதோ கோ ஸமணோ கோதமோ த்வத்திங்ஸமஹாபுரிஸலக்கணேஹி பரிபுண்ணேஹி நோ அபரிபுண்ணேஹீதி பகவந்தங் ஏததவோச ஹந்த ச தானி மயங் போ கோதம கச்சாம பஹுகிச்சா மயங் பஹுகரணீயாதி யஸ்ஸதானி த்வங் அம்பட்ட காலங் மஞ்ஞஸீதி அத கோ அம்பட்டோ மாணவோ வளவாரதமாருய்ஹ பக்காமி>
    text <289>, <தேன கோ பன ஸமயேன ப்ராஹ்மணோ பொக்கரஸாதி உக்கட்டாய நிக்கமித்வா மஹதா ப்ராஹ்மணகணேன ஸத்திங் ஸகே ஆராமே நிஸின்னோ ஹோதி அம்பட்டங்யேவ மாணவங் படிமானெந்தோ அத கோ அம்பட்டோ மாணவோ யேன ஸகோ ஆராமோ தேன பாயாஸி யாவதிகா யானஸ்ஸ பூமி யானேன கந்த்வா யானா பச்சோரோஹித்வா பத்திகோவ யேன ப்ராஹ்மணோ பொக்கரஸாதி தேனுபஸங்கமி உபஸங்கமித்வா ப்ராஹ்மணங் பொக்கரஸாதிங் அபிவாதெத்வா ஏகமந்தங் நிஸீதி>
    text <290>, <ஏகமந்தங் நிஸின்னங் கோ அம்பட்டங் மாணவங் ப்ராஹ்மணோ பொக்கரஸாதி ஏததவோச கச்சி தாத அம்பட்ட அத்தஸ தங் பவந்தங் கோதமந்தி அத்தஸாம கோ மயங் போ தங் பவந்தங் கோதமந்தி கச்சி தாத அம்பட்ட தங் பவந்தங் கோதமங் ததா ஸந்தங்யேவ ஸத்தோ அப்புக்கதோ நோ அஞ்ஞதா கச்சி பன ஸோ பவங் கோதமோ தாதிஸோ நோ அஞ்ஞாதிஸோதி ததா ஸந்தங்யேவ போ தங் பவந்தங் கோதமங் ஸத்தோ அப்புக்கதோ நோ அஞ்ஞதா தாதிஸோவ ஸோ பவங் கோதமோ நோ அஞ்ஞாதிஸோ ஸமன்னாகதோ ச ஸோ பவங் கோதமோ த்வத்திங்ஸமஹாபுரிஸலக்கணேஹி பரிபுண்ணேஹி நோ அபரிபுண்ணேஹீதி அஹு பன தே தாத அம்பட்ட ஸமணேன கோதமேன ஸத்திங் கோசிதேவ கதாஸல்லாபோதி அஹு கோ மே போ ஸமணேன கோதமேன ஸத்திங் கோசிதேவ கதாஸல்லாபோதி யதா கதங் பன தே தாத அம்பட்ட அஹு ஸமணேன கோதமேன ஸத்திங் கோசிதேவ கதாஸல்லாபோதி அத கோ அம்பட்டோ மாணவோ யாவதகோ அஹோஸி பகவதா ஸத்திங் கதாஸல்லாபோ தங் ஸப்பங் ப்ராஹ்மணஸ்ஸ பொக்கரஸாதிஸ்ஸ ஆரோசேஸி>
    text <291>, <ஏவங் வுத்தே ப்ராஹ்மணோ பொக்கரஸாதி அம்பட்டங் மாணவங் ஏததவோச அஹோ வத ரே அம்ஹாகங் பண்டிதக அஹோ வத ரே அம்ஹாகங் பஹுஸ்ஸுதக அஹோ வத ரே அம்ஹாகங் தேவிஜ்ஜக ஏவரூபேன கிர போ புரிஸோ அத்தசரகேன காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜெய்ய யதேவ கோ த்வங் அம்பட்ட தங் பவந்தங் கோதமங் ஏவங் ஆஸஜ்ஜ ஆஸஜ்ஜ அவசாஸி அத கோ ஸோ பவங் கோதமோ அம்ஹேபி ஏவங் உபனெய்ய உபனெய்ய அவச அஹோ வத ரே அம்ஹாகங் பண்டிதக அஹோ வத ரே அம்ஹாகங் பஹுஸ்ஸுதக அஹோ வத ரே அம்ஹாகங் தேவிஜ்ஜக ஏவரூபேன கிர போ புரிஸோ அத்தசரகேன காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜெய்யாதி குபிதோ அனத்தமனோ அம்பட்டங் மாணவங் பதஸாயேவ பவத்தேஸி இச்சதி ச தாவதேவ பகவந்தங் தஸ்ஸனாய உபஸங்கமிதுங்>
  text <பொக்கரஸாதிபுத்துபஸங்கமனங்>
    text <292>, <அத கோ தே ப்ராஹ்மணா ப்ராஹ்மணங் பொக்கரஸாதிங் ஏததவோசுங் அதிவிகாலோ கோ போ அஜ்ஜ ஸமணங் கோதமங் தஸ்ஸனாய உபஸங்கமிதுங் ஸ்வேதானி பவங் பொக்கரஸாதி ஸமணங் கோதமங் தஸ்ஸனாய உபஸங்கமிஸ்ஸதீதி அத கோ ப்ராஹ்மணோ பொக்கரஸாதி ஸகே நிவேஸனே பணீதங் காதனீயங் போஜனீயங் படியாதாபெத்வா யானே ஆரோபெத்வா உக்காஸு தாரியமானாஸு உக்கட்டாய நிய்யாஸி யேன இச்சானங்கலவனஸண்டோ தேன பாயாஸி யாவதிகா யானஸ்ஸ பூமி யானேன கந்த்வா யானா பச்சோரோஹித்வா பத்திகோவ யேன பகவா தேனுபஸங்கமி உபஸங்கமித்வா பகவதா ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி>
    text <293>, <ஏகமந்தங் நிஸின்னோ கோ ப்ராஹ்மணோ பொக்கரஸாதி பகவந்தங் ஏததவோச ஆகமா நு கோ இத போ கோதம அம்ஹாகங் அந்தேவாஸீ அம்பட்டோ மாணவோதி ஆகமா கோ தே ப்ராஹ்மண அந்தேவாஸீ அம்பட்டோ மாணவோதி அஹு பன தே போ கோதம அம்பட்டேன மாணவேன ஸத்திங் கோசிதேவ கதாஸல்லாபோதி அஹு கோ மே ப்ராஹ்மண அம்பட்டேன மாணவேன ஸத்திங் கோசிதேவ கதாஸல்லாபோதி யதாகதங் பன தே போ கோதம அஹு அம்பட்டேன மாணவேன ஸத்திங் கோசிதேவ கதாஸல்லாபோதி அத கோ பகவா யாவதகோ அஹோஸி அம்பட்டேன மாணவேன ஸத்திங் கதாஸல்லாபோ தங் ஸப்பங் ப்ராஹ்மணஸ்ஸ பொக்கரஸாதிஸ்ஸ ஆரோசேஸி ஏவங் வுத்தே ப்ராஹ்மணோ பொக்கரஸாதி பகவந்தங் ஏததவோச பாலோ போ கோதம அம்பட்டோ மாணவோ கமது பவங் கோதமோ அம்பட்டஸ்ஸ மாணவஸ்ஸாதி ஸுகீ ஹோது ப்ராஹ்மண அம்பட்டோ மாணவோதி>
    text <294>, <அத கோ ப்ராஹ்மணோ பொக்கரஸாதி பகவதோ காயே த்வத்திங்ஸமஹாபுரிஸலக்கணானி ஸமன்னேஸி அத்தஸா கோ ப்ராஹ்மணோ பொக்கரஸாதி பகவதோ காயே த்வத்திங்ஸமஹாபுரிஸலக்கணானி யேபுய்யேன டபெத்வா த்வே த்வீஸு மஹாபுரிஸலக்கணேஸு கங்கதி விசிகிச்சதி நாதிமுச்சதி ந ஸம்பஸீததி கோஸோஹிதே ச வத்தகுய்ஹே பஹூதஜிவ்ஹதாய ச>
    text <295>, <அத கோ பகவதோ ஏததஹோஸி பஸ்ஸதி கோ மே அயங் ப்ராஹ்மணோ பொக்கரஸாதி த்வத்திங்ஸமஹாபுரிஸலக்கணானி யேபுய்யேன டபெத்வா த்வே த்வீஸு மஹாபுரிஸலக்கணேஸு கங்கதி விசிகிச்சதி நாதிமுச்சதி ந ஸம்பஸீததி கோஸோஹிதே ச வத்தகுய்ஹே பஹூதஜிவ்ஹதாய சாதி அத கோ பகவா ததாரூபங் இத்தாபிஸங்காரங் அபிஸங்காஸி யதா அத்தஸ ப்ராஹ்மணோ பொக்கரஸாதி பகவதோ கோஸோஹிதங் வத்தகுய்ஹங் அத கோ பகவா ஜிவ்ஹங் நின்னாமெத்வா உபோபி கண்ணஸோதானி அனுமஸி படிமஸி உபோபி நாஸிகஸோதானி அனுமஸி படிமஸி கேவலம்பி நலாடமண்டலங் ஜிவ்ஹாய சாதேஸி>
    text <296>, <அத கோ ப்ராஹ்மணஸ்ஸ பொக்கரஸாதிஸ்ஸ ஏததஹோஸி ஸமன்னாகதோ கோ ஸமணோ கோதமோ த்வத்திங்ஸமஹாபுரிஸலக்கணேஹி பரிபுண்ணேஹி நோ அபரிபுண்ணேஹீதி பகவந்தங் ஏததவோச அதிவாஸேது மே பவங் கோதமோ அஜ்ஜதனாய பத்தங் ஸத்திங் பிக்குஸங்கேனாதி அதிவாஸேஸி பகவா துண்ஹீபாவேன>
    text <297>, <அத கோ ப்ராஹ்மணோ பொக்கரஸாதி பகவதோ அதிவாஸனங் விதித்வா பகவதோ காலங் ஆரோசேஸி காலோ போ கோதம நிட்டிதங் பத்தந்தி அத கோ பகவா புப்பண்ஹஸமயங் நிவாஸெத்வா பத்தசீவரமாதாய ஸத்திங் பிக்குஸங்கேன யேன ப்ராஹ்மணஸ்ஸ பொக்கரஸாதிஸ்ஸ நிவேஸனங் தேனுபஸங்கமி உபஸங்கமித்வா பஞ்ஞத்தே ஆஸனே நிஸீதி அத கோ ப்ராஹ்மணோ பொக்கரஸாதி பகவந்தங் பணீதேன காதனீயேன போஜனீயேன ஸஹத்தா ஸந்தப்பேஸி ஸம்பவாரேஸி மாணவகாபி பிக்குஸங்கங் அத கோ ப்ராஹ்மணோ பொக்கரஸாதி பகவந்தங் புத்தாவிங் ஓனீதபத்தபாணிங் அஞ்ஞதரங் நீசங் ஆஸனங் கஹெத்வா ஏகமந்தங் நிஸீதி>
    text <298>, <ஏகமந்தங் நிஸின்னஸ்ஸ கோ ப்ராஹ்மணஸ்ஸ பொக்கரஸாதிஸ்ஸ பகவா அனுபுப்பிங் கதங் கதேஸி ஸெய்யதிதங் தானகதங் ஸீலகதங் ஸக்ககதங் காமானங் ஆதீனவங் ஓகாரங் ஸங்கிலேஸங் நெக்கம்மே ஆனிஸங்ஸங் பகாஸேஸி யதா பகவா அஞ்ஞாஸி ப்ராஹ்மணங் பொக்கரஸாதிங் கல்லசித்தங் முதுசித்தங் வினீவரணசித்தங் உதக்கசித்தங் பஸன்னசித்தங் அத யா புத்தானங் ஸாமுக்கங்ஸிகா தம்மதேஸனா தங் பகாஸேஸி துக்கங் ஸமுதயங் நிரோதங் மக்கங் ஸெய்யதாபி நாம ஸுத்தங் வத்தங் அபகதகாளகங் ஸம்மதேவ ரஜனங் படிக்கண்ஹெய்ய ஏவமேவ ப்ராஹ்மணஸ்ஸ பொக்கரஸாதிஸ்ஸ தஸ்மிஞ்ஞேவ ஆஸனே விரஜங் வீதமலங் தம்மசக்குங் உதபாதி யங் கிஞ்சி ஸமுதயதம்மங் ஸப்பங் தங் நிரோததம்மந்தி>
  text <பொக்கரஸாதிஉபாஸகத்தபடிவேதனா>
    text <299>, <அத கோ ப்ராஹ்மணோ பொக்கரஸாதி திட்டதம்மோ பத்ததம்மோ விதிததம்மோ பரியோகாள்ஹதம்மோ திண்ணவிசிகிச்சோ விகதகதங்கதோ வேஸாரஜ்ஜப்பத்தோ அபரப்பச்சயோ ஸத்துஸாஸனே பகவந்தங் ஏததவோச அபிக்கந்தங் போ கோதம அபிக்கந்தங் போ கோதம ஸெய்யதாபி போ கோதம நிக்குஜ்ஜிதங் வா உக்குஜ்ஜெய்ய படிச்சன்னங் வா விவரெய்ய மூள்ஹஸ்ஸ வா மக்கங் ஆசிக்கெய்ய அந்தகாரே வா தேலபஜ்ஜோதங் தாரெய்ய சக்குமந்தோ ரூபானி தக்கந்தீதி ஏவமேவங் போதா கோதமேன அனேகபரியாயேன தம்மோ பகாஸிதோ ஏஸாஹங் போ கோதம ஸபுத்தோ ஸபரியோ ஸபரிஸோ ஸாமச்சோ பவந்தங் கோதமங் ஸரணங் கச்சாமி தம்மஞ்ச பிக்குஸங்கஞ்ச உபாஸகங் மங் பவங் கோதமோ தாரேது அஜ்ஜதக்கே பாணுபேதங் ஸரணங் கதங் யதா ச பவங் கோதமோ உக்கட்டாய அஞ்ஞானி உபாஸககுலானி உபஸங்கமதி ஏவமேவ பவங் கோதமோ பொக்கரஸாதிகுலங் உபஸங்கமது தத்த யே தே மாணவகா வா மாணவிகா வா பவந்தங் கோதமங் அபிவாதெஸ்ஸந்தி வா பச்சுட்டிஸ்ஸந்தி வா ஆஸனங் வா உதகங் வா தஸ்ஸந்தி சித்தங் வா பஸாதெஸ்ஸந்தி தேஸங் தங் பவிஸ்ஸதி தீகரத்தங் ஹிதாய ஸுகாயாதி கல்யாணங் வுச்சதி ப்ராஹ்மணாதி>
    stand <அம்பட்டஸுத்தங் நிட்டிதங் ததியங்>
