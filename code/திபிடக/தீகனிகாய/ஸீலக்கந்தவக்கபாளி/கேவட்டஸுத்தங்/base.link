text <கேவட்டஸுத்தங்>
  text <கேவட்டகஹபதிபுத்தவத்து>
    text <481>, <ஏவங் மே ஸுதங் ஏகங் ஸமயங் பகவா நாளந்தாயங் விஹரதி பாவாரிகம்பவனே அத கோ கேவட்டோ கஹபதிபுத்தோ யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ கேவட்டோ கஹபதிபுத்தோ பகவந்தங் ஏததவோச அயங் பந்தே நாளந்தா இத்தா சேவ பீதா ச பஹுஜனா ஆகிண்ணமனுஸ்ஸா பகவதி அபிப்பஸன்னா ஸாது பந்தே பகவா ஏகங் பிக்குங் ஸமாதிஸது யோ உத்தரிமனுஸ்ஸதம்மா இத்திபாடிஹாரியங் கரிஸ்ஸதி ஏவாயங் நாளந்தா பிய்யோஸோ மத்தாய பகவதி அபிப்பஸீதிஸ்ஸதீதி ஏவங் வுத்தே பகவா கேவட்டங் கஹபதிபுத்தங் ஏததவோச ந கோ அஹங் கேவட்ட பிக்கூனங் ஏவங் தம்மங் தேஸேமி ஏத தும்ஹே பிக்கவே கிஹீனங் ஓதாதவஸனானங் உத்தரிமனுஸ்ஸதம்மா இத்திபாடிஹாரியங் கரோதாதி>
    text <482>, <துதியம்பி கோ கேவட்டோ கஹபதிபுத்தோ பகவந்தங் ஏததவோச நாஹங் பந்தே பகவந்தங் தங்ஸேமி அபி ச ஏவங் வதாமி அயங் பந்தே நாளந்தா இத்தா சேவ பீதா ச பஹுஜனா ஆகிண்ணமனுஸ்ஸா பகவதி அபிப்பஸன்னா ஸாது பந்தே பகவா ஏகங் பிக்குங் ஸமாதிஸது யோ உத்தரிமனுஸ்ஸதம்மா இத்திபாடிஹாரியங் கரிஸ்ஸதி ஏவாயங் நாளந்தா பிய்யோஸோ மத்தாய பகவதி அபிப்பஸீதிஸ்ஸதீதி துதியம்பி கோ பகவா கேவட்டங் கஹபதிபுத்தங் ஏததவோச ந கோ அஹங் கேவட்ட பிக்கூனங் ஏவங் தம்மங் தேஸேமி ஏத தும்ஹே பிக்கவே கிஹீனங் ஓதாதவஸனானங் உத்தரிமனுஸ்ஸதம்மா இத்திபாடிஹாரியங் கரோதாதி>
    text <ததியம்பி கோ கேவட்டோ கஹபதிபுத்தோ பகவந்தங் ஏததவோச நாஹங் பந்தே பகவந்தங் தங்ஸேமி அபி ச ஏவங் வதாமி அயங் பந்தே நாளந்தா இத்தா சேவ பீதா ச பஹுஜனா ஆகிண்ணமனுஸ்ஸா பகவதி அபிப்பஸன்னா ஸாது பந்தே பகவா ஏகங் பிக்குங் ஸமாதிஸது யோ உத்தரிமனுஸ்ஸதம்மா இத்திபாடிஹாரியங் கரிஸ்ஸதி ஏவாயங் நாளந்தா பிய்யோஸோ மத்தாய பகவதி அபிப்பஸீதிஸ்ஸதீதி>
  text <இத்திபாடிஹாரியங்>
    text <483>, <தீணி கோ இமானி கேவட்ட பாடிஹாரியானி மயா ஸயங் அபிஞ்ஞா ஸச்சிகத்வா பவேதிதானி கதமானி தீணி இத்திபாடிஹாரியங் ஆதேஸனாபாடிஹாரியங் அனுஸாஸனீபாடிஹாரியங்>
    text <484>, <கதமஞ்ச கேவட்ட இத்திபாடிஹாரியங் இத கேவட்ட பிக்கு அனேகவிஹிதங் இத்திவிதங் பச்சனுபோதி ஏகோபி ஹுத்வா பஹுதா ஹோதி பஹுதாபி ஹுத்வா ஏகோ ஹோதி ஆவிபாவங் திரோபாவங் திரோகுட்டங் திரோபாகாரங் திரோபப்பதங் அஸஜ்ஜமானோ கச்சதி ஸெய்யதாபி ஆகாஸே பதவியாபி உம்முஜ்ஜனிமுஜ்ஜங் கரோதி ஸெய்யதாபி உதகே உதகேபி அபிஜ்ஜமானே கச்சதி ஸெய்யதாபி பதவியங் ஆகாஸேபி பல்லங்கேன கமதி ஸெய்யதாபி பக்கீ ஸகுணோ இமேபி சந்திமஸூரியே ஏவங் மஹித்திகே ஏவங் மஹானுபாவே பாணினா பராமஸதி பரிமஜ்ஜதி யாவ ப்ரஹ்மலோகாபி காயேன வஸங் வத்தேதி>
    text <தமேனங் அஞ்ஞதரோ ஸத்தோ பஸன்னோ பஸ்ஸதி தங் பிக்குங் அனேகவிஹிதங் இத்திவிதங் பச்சனுபொந்தங் ஏகோபி ஹுத்வா பஹுதா ஹொந்தங் பஹுதாபி ஹுத்வா ஏகோ ஹொந்தங் ஆவிபாவங் திரோபாவங் திரோகுட்டங் திரோபாகாரங் திரோபப்பதங் அஸஜ்ஜமானங் கச்சந்தங் ஸெய்யதாபி ஆகாஸே பதவியாபி உம்முஜ்ஜனிமுஜ்ஜங் கரொந்தங் ஸெய்யதாபி உதகே உதகேபி அபிஜ்ஜமானே கச்சந்தங் ஸெய்யதாபி பதவியங் ஆகாஸேபி பல்லங்கேன கமந்தங் ஸெய்யதாபி பக்கீ ஸகுணோ இமேபி சந்திமஸூரியே ஏவங் மஹித்திகே ஏவங் மஹானுபாவே பாணினா பராமஸந்தங் பரிமஜ்ஜந்தங் யாவ ப்ரஹ்மலோகாபி காயேன வஸங் வத்தெந்தங்>
    text <தமேனங் ஸோ ஸத்தோ பஸன்னோ அஞ்ஞதரஸ்ஸ அஸ்ஸத்தஸ்ஸ அப்பஸன்னஸ்ஸ ஆரோசேதி அச்சரியங் வத போ அப்புதங் வத போ ஸமணஸ்ஸ மஹித்திகதா மஹானுபாவதா அமாஹங் பிக்குங் அத்தஸங் அனேகவிஹிதங் இத்திவிதங் பச்சனுபொந்தங் ஏகோபி ஹுத்வா பஹுதா ஹொந்தங் பஹுதாபி ஹுத்வா ஏகோ ஹொந்தங்பே யாவ ப்ரஹ்மலோகாபி காயேன வஸங் வத்தெந்தந்தி>
    text <தமேனங் ஸோ அஸ்ஸத்தோ அப்பஸன்னோ தங் ஸத்தங் பஸன்னங் ஏவங் வதெய்ய அத்தி கோ போ கந்தாரீ நாம விஜ்ஜா தாய ஸோ பிக்கு அனேகவிஹிதங் இத்திவிதங் பச்சனுபோதி ஏகோபி ஹுத்வா பஹுதா ஹோதி பஹுதாபி ஹுத்வா ஏகோ ஹோதிபே யாவ ப்ரஹ்மலோகாபி காயேன வஸங் வத்தேதீதி>
    text <தங் கிங் மஞ்ஞஸி கேவட்ட அபி நு ஸோ அஸ்ஸத்தோ அப்பஸன்னோ தங் ஸத்தங் பஸன்னங் ஏவங் வதெய்யாதி வதெய்ய பந்தேதி இமங் கோ அஹங் கேவட்ட இத்திபாடிஹாரியே ஆதீனவங் ஸம்பஸ்ஸமானோ இத்திபாடிஹாரியேன அட்டீயாமி ஹராயாமி ஜிகுச்சாமி>
  text <ஆதேஸனாபாடிஹாரியங்>
    text <485>, <கதமஞ்ச கேவட்ட ஆதேஸனாபாடிஹாரியங் இத கேவட்ட பிக்கு பரஸத்தானங் பரபுக்கலானங் சித்தம்பி ஆதிஸதி சேதஸிகம்பி ஆதிஸதி விதக்கிதம்பி ஆதிஸதி விசாரிதம்பி ஆதிஸதி ஏவம்பி தே மனோ இத்தம்பி தே மனோ இதிபி தே சித்தந்தி>
    text <தமேனங் அஞ்ஞதரோ ஸத்தோ பஸன்னோ பஸ்ஸதி தங் பிக்குங் பரஸத்தானங் பரபுக்கலானங் சித்தம்பி ஆதிஸந்தங் சேதஸிகம்பி ஆதிஸந்தங் விதக்கிதம்பி ஆதிஸந்தங் விசாரிதம்பி ஆதிஸந்தங் ஏவம்பி தே மனோ இத்தம்பி தே மனோ இதிபி தே சித்தந்தி தமேனங் ஸோ ஸத்தோ பஸன்னோ அஞ்ஞதரஸ்ஸ அஸ்ஸத்தஸ்ஸ அப்பஸன்னஸ்ஸ ஆரோசேதி அச்சரியங் வத போ அப்புதங் வத போ ஸமணஸ்ஸ மஹித்திகதா மஹானுபாவதா அமாஹங் பிக்குங் அத்தஸங் பரஸத்தானங் பரபுக்கலானங் சித்தம்பி ஆதிஸந்தங் சேதஸிகம்பி ஆதிஸந்தங் விதக்கிதம்பி ஆதிஸந்தங் விசாரிதம்பி ஆதிஸந்தங் ஏவம்பி தே மனோ இத்தம்பி தே மனோ இதிபி தே சித்தந்தி>
    text <தமேனங் ஸோ அஸ்ஸத்தோ அப்பஸன்னோ தங் ஸத்தங் பஸன்னங் ஏவங் வதெய்ய அத்தி கோ போ மணிகா நாம விஜ்ஜா தாய ஸோ பிக்கு பரஸத்தானங் பரபுக்கலானங் சித்தம்பி ஆதிஸதி சேதஸிகம்பி ஆதிஸதி விதக்கிதம்பி ஆதிஸதி விசாரிதம்பி ஆதிஸதி ஏவம்பி தே மனோ இத்தம்பி தே மனோ இதிபி தே சித்தந்தி>
    text <தங் கிங் மஞ்ஞஸி கேவட்ட அபி நு ஸோ அஸ்ஸத்தோ அப்பஸன்னோ தங் ஸத்தங் பஸன்னங் ஏவங் வதெய்யாதி வதெய்ய பந்தேதி இமங் கோ அஹங் கேவட்ட ஆதேஸனாபாடிஹாரியே ஆதீனவங் ஸம்பஸ்ஸமானோ ஆதேஸனாபாடிஹாரியேன அட்டீயாமி ஹராயாமி ஜிகுச்சாமி>
  text <அனுஸாஸனீபாடிஹாரியங்>
    text <486>, <கதமஞ்ச கேவட்ட அனுஸாஸனீபாடிஹாரியங் இத கேவட்ட பிக்கு ஏவமனுஸாஸதி ஏவங் விதக்கேத மா ஏவங் விதக்கயித்த ஏவங் மனஸிகரோத மா ஏவங் மனஸாகத்த இதங் பஜஹத இதங் உபஸம்பஜ்ஜ விஹரதாதி இதங் வுச்சதி கேவட்ட அனுஸாஸனீபாடிஹாரியங்>
    text <புன சபரங் கேவட்ட இத ததாகதோ லோகே உப்பஜ்ஜதி அரஹங் ஸம்மாஸம்புத்தோ பே யதா  அனுச்சேதேஸு ஏவங் வித்தாரேதப்பங் ஏவங் கோ கேவட்ட பிக்கு ஸீலஸம்பன்னோ ஹோதிபே படமங் ஜானங் உபஸம்பஜ்ஜ விஹரதி இதம்பி வுச்சதி கேவட்ட அனுஸாஸனீபாடிஹாரியங்பே துதியங் ஜானங்பே ததியங் ஜானங்பே சதுத்தங் ஜானங் உபஸம்பஜ்ஜ விஹரதி இதம்பி வுச்சதி கேவட்ட அனுஸாஸனீபாடிஹாரியங்பே ஞாணதஸ்ஸனாய சித்தங் அபினீஹரதி அபினின்னாமேதிபே இதம்பி வுச்சதி கேவட்ட அனுஸாஸனீபாடிஹாரியங்பே நாபரங் இத்தத்தாயாதி பஜானாதிபே இதம்பி வுச்சதி கேவட்ட அனுஸாஸனீபாடிஹாரியங்>
    text <இமானி கோ கேவட்ட தீணி பாடிஹாரியானி மயா ஸயங் அபிஞ்ஞா ஸச்சிகத்வா பவேதிதானி>
  text <பூதனிரோதேஸகபிக்குவத்து>
    text <487>, <பூதபுப்பங் கேவட்ட இமஸ்மிஞ்ஞேவ பிக்குஸங்கே அஞ்ஞதரஸ்ஸ பிக்குனோ ஏவங் சேதஸோ பரிவிதக்கோ உதபாதி கத்த நு கோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <488>, <அத கோ ஸோ கேவட்ட பிக்கு ததாரூபங் ஸமாதிங் ஸமாபஜ்ஜி யதாஸமாஹிதே சித்தே தேவயானியோ மக்கோ பாதுரஹோஸி அத கோ ஸோ கேவட்ட பிக்கு யேன சாதுமஹாராஜிகா தேவா தேனுபஸங்கமி உபஸங்கமித்வா சாதுமஹாராஜிகே தேவே ஏததவோச கத்த நு கோ ஆவுஸோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <ஏவங் வுத்தே கேவட்ட சாதுமஹாராஜிகா தேவா தங் பிக்குங் ஏததவோசுங் மயம்பி கோ பிக்கு ந ஜானாம யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி அத்தி கோ பிக்கு சத்தாரோ மஹாராஜானோ அம்ஹேஹி அபிக்கந்ததரா ச பணீததரா ச தே கோ ஏதங் ஜானெய்யுங் யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <489>, <அத கோ ஸோ கேவட்ட பிக்கு யேன சத்தாரோ மஹாராஜானோ தேனுபஸங்கமி உபஸங்கமித்வா சத்தாரோ மஹாராஜே ஏததவோச கத்த நு கோ ஆவுஸோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி ஏவங் வுத்தே கேவட்ட சத்தாரோ மஹாராஜானோ தங் பிக்குங் ஏததவோசுங் மயம்பி கோ பிக்கு ந ஜானாம யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி அத்தி கோ பிக்கு தாவதிங்ஸா நாம தேவா அம்ஹேஹி அபிக்கந்ததரா ச பணீததரா ச தே கோ ஏதங் ஜானெய்யுங் யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <490>, <அத கோ ஸோ கேவட்ட பிக்கு யேன தாவதிங்ஸா தேவா தேனுபஸங்கமி உபஸங்கமித்வா தாவதிங்ஸே தேவே ஏததவோச கத்த நு கோ ஆவுஸோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி ஏவங் வுத்தே கேவட்ட தாவதிங்ஸா தேவா தங் பிக்குங் ஏததவோசுங் மயம்பி கோ பிக்கு ந ஜானாம யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி அத்தி கோ பிக்கு ஸக்கோ நாம தேவானமிந்தோ அம்ஹேஹி அபிக்கந்ததரோ ச பணீததரோ ச ஸோ கோ ஏதங் ஜானெய்ய யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <491>, <அத கோ ஸோ கேவட்ட பிக்கு யேன ஸக்கோ தேவானமிந்தோ தேனுபஸங்கமி உபஸங்கமித்வா ஸக்கங் தேவானமிந்தங் ஏததவோச கத்த நு கோ ஆவுஸோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி ஏவங் வுத்தே கேவட்ட ஸக்கோ தேவானமிந்தோ தங் பிக்குங் ஏததவோச அஹம்பி கோ பிக்கு ந ஜானாமி யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி அத்தி கோ பிக்கு யாமா நாம தேவாபே ஸுயாமோ நாம தேவபுத்தோ துஸிதா நாம தேவா ஸந்துஸ்ஸிதோ நாம தேவபுத்தோ நிம்மானரதீ நாம தேவா  ஸுனிம்மிதோ நாம தேவபுத்தோ பரனிம்மிதவஸவத்தீ நாம தேவா வஸவத்தீ நாம தேவபுத்தோ அம்ஹேஹி அபிக்கந்ததரோ ச பணீததரோ ச ஸோ கோ ஏதங் ஜானெய்ய யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <492>, <அத கோ ஸோ கேவட்ட பிக்கு யேன வஸவத்தீ தேவபுத்தோ தேனுபஸங்கமி உபஸங்கமித்வா வஸவத்திங் தேவபுத்தங் ஏததவோச கத்த நு கோ ஆவுஸோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி ஏவங் வுத்தே கேவட்ட வஸவத்தீ தேவபுத்தோ தங் பிக்குங் ஏததவோச அஹம்பி கோ பிக்கு ந ஜானாமி யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி அத்தி கோ பிக்கு ப்ரஹ்மகாயிகா நாம தேவா அம்ஹேஹி அபிக்கந்ததரா ச பணீததரா ச தே கோ ஏதங் ஜானெய்யுங் யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <493>, <அத கோ ஸோ கேவட்ட பிக்கு ததாரூபங் ஸமாதிங் ஸமாபஜ்ஜி யதாஸமாஹிதே சித்தே ப்ரஹ்மயானியோ மக்கோ பாதுரஹோஸி அத கோ ஸோ கேவட்ட பிக்கு யேன ப்ரஹ்மகாயிகா தேவா தேனுபஸங்கமி உபஸங்கமித்வா ப்ரஹ்மகாயிகே தேவே ஏததவோச கத்த நு கோ ஆவுஸோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி ஏவங் வுத்தே கேவட்ட ப்ரஹ்மகாயிகா தேவா தங் பிக்குங் ஏததவோசுங் மயம்பி கோ பிக்கு ந ஜானாம யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி அத்தி கோ பிக்கு ப்ரஹ்மா மஹாப்ரஹ்மா அபிபூ அனபிபூதோ அஞ்ஞதத்துதஸோ வஸவத்தீ இஸ்ஸரோ கத்தா நிம்மாதா ஸெட்டோ ஸஜிதா வஸீ பிதா பூதபப்யானங் அம்ஹேஹி அபிக்கந்ததரோ ச பணீததரோ ச ஸோ கோ ஏதங் ஜானெய்ய யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <கஹங் பனாவுஸோ ஏதரஹி ஸோ மஹாப்ரஹ்மாதி மயம்பி கோ பிக்கு ந ஜானாம யத்த வா ப்ரஹ்மா யேன வா ப்ரஹ்மா யஹிங் வா ப்ரஹ்மா அபி ச பிக்கு யதா நிமித்தா திஸ்ஸந்தி ஆலோகோ ஸஞ்ஜாயதி ஓபாஸோ பாதுபவதி ப்ரஹ்மா பாதுபவிஸ்ஸதி ப்ரஹ்முனோ ஹேதங் புப்பனிமித்தங் பாதுபாவாய யதிதங் ஆலோகோ ஸஞ்ஜாயதி ஓபாஸோ பாதுபவதீதி அத கோ ஸோ கேவட்ட மஹாப்ரஹ்மா நசிரஸ்ஸேவ பாதுரஹோஸி>
    text <494>, <அத கோ ஸோ கேவட்ட பிக்கு யேன ஸோ மஹாப்ரஹ்மா தேனுபஸங்கமி உபஸங்கமித்வா தங் மஹாப்ரஹ்மானங் ஏததவோச கத்த நு கோ ஆவுஸோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி ஏவங் வுத்தே கேவட்ட ஸோ மஹாப்ரஹ்மா தங் பிக்குங் ஏததவோச அஹமஸ்மி பிக்கு ப்ரஹ்மா மஹாப்ரஹ்மா அபிபூ அனபிபூதோ அஞ்ஞதத்துதஸோ வஸவத்தீ இஸ்ஸரோ கத்தா நிம்மாதா ஸெட்டோ ஸஜிதா வஸீ பிதா பூதபப்யானந்தி>
    text <துதியம்பி கோ ஸோ கேவட்ட பிக்கு தங் மஹாப்ரஹ்மானங் ஏததவோச ந கோஹங் தங் ஆவுஸோ ஏவங் புச்சாமி த்வமஸி ப்ரஹ்மா மஹாப்ரஹ்மா அபிபூ அனபிபூதோ அஞ்ஞதத்துதஸோ வஸவத்தீ இஸ்ஸரோ கத்தா நிம்மாதா ஸெட்டோ ஸஜிதா வஸீ பிதா பூதபப்யானந்தி ஏவஞ்ச கோ அஹங் தங் ஆவுஸோ புச்சாமி கத்த நு கோ ஆவுஸோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <துதியம்பி கோ ஸோ கேவட்ட மஹாப்ரஹ்மா தங் பிக்குங் ஏததவோச அஹமஸ்மி பிக்கு ப்ரஹ்மா மஹாப்ரஹ்மா அபிபூ அனபிபூதோ அஞ்ஞதத்துதஸோ வஸவத்தீ இஸ்ஸரோ கத்தா நிம்மாதா ஸெட்டோ ஸஜிதா வஸீ பிதா பூதபப்யானந்தி ததியம்பி கோ ஸோ கேவட்ட பிக்கு தங் மஹாப்ரஹ்மானங் ஏததவோச ந கோஹங் தங் ஆவுஸோ ஏவங் புச்சாமி த்வமஸி ப்ரஹ்மா மஹாப்ரஹ்மா அபிபூ அனபிபூதோ அஞ்ஞதத்துதஸோ வஸவத்தீ இஸ்ஸரோ கத்தா நிம்மாதா ஸெட்டோ ஸஜிதா வஸீ பிதா பூதபப்யானந்தி ஏவஞ்ச கோ அஹங் தங் ஆவுஸோ புச்சாமி கத்த நு கோ ஆவுஸோ இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <495>, <அத கோ ஸோ கேவட்ட மஹாப்ரஹ்மா தங் பிக்குங் பாஹாயங் கஹெத்வா ஏகமந்தங் அபனெத்வா தங் பிக்குங் ஏததவோச இமே கோ மங் பிக்கு ப்ரஹ்மகாயிகா தேவா ஏவங் ஜானந்தி நத்தி கிஞ்சி ப்ரஹ்முனோ அஞ்ஞாதங் நத்தி கிஞ்சி ப்ரஹ்முனோ அதிட்டங் நத்தி கிஞ்சி ப்ரஹ்முனோ அவிதிதங் நத்தி கிஞ்சி ப்ரஹ்முனோ அஸச்சிகதந்தி தஸ்மாஹங் தேஸங் ஸம்முகா ந ப்யாகாஸிங் அஹம்பி கோ பிக்கு ந ஜானாமி யத்திமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி தஸ்மாதிஹ பிக்கு துய்ஹேவேதங் துக்கடங் துய்ஹேவேதங் அபரத்தங் யங் த்வங் தங் பகவந்தங் அதிதாவித்வா பஹித்தா பரியெட்டிங் ஆபஜ்ஜஸி இமஸ்ஸ பஞ்ஹஸ்ஸ வெய்யாகரணாய கச்ச த்வங் பிக்கு தமேவ பகவந்தங் உபஸங்கமித்வா இமங் பஞ்ஹங் புச்ச யதா ச தே பகவா ப்யாகரோதி ததா நங் தாரெய்யாஸீதி>
    text <496>, <அத கோ ஸோ கேவட்ட பிக்கு ஸெய்யதாபி நாம பலவா புரிஸோ ஸமிஞ்ஜிதங் வா பாஹங் பஸாரெய்ய பஸாரிதங் வா பாஹங் ஸமிஞ்ஜெய்ய ஏவமேவ ப்ரஹ்மலோகே அந்தரஹிதோ மம புரதோ பாதுரஹோஸி அத கோ ஸோ கேவட்ட பிக்கு மங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ கேவட்ட ஸோ பிக்கு மங் ஏததவோச கத்த நு கோ பந்தே இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
  text <தீரதஸ்ஸிஸகுணுபமா>
    text <497>, <ஏவங் வுத்தே அஹங் கேவட்ட தங் பிக்குங் ஏததவோசங் பூதபுப்பங் பிக்கு ஸாமுத்திகா வாணிஜா தீரதஸ்ஸிங் ஸகுணங் கஹெத்வா நாவாய ஸமுத்தங் அஜ்ஜோகாஹந்தி தே அதீரதக்கினியா நாவாய தீரதஸ்ஸிங் ஸகுணங் முஞ்சந்தி ஸோ கச்சதேவ புரத்திமங் திஸங் கச்சதி தக்கிணங் திஸங் கச்சதி பச்சிமங் திஸங் கச்சதி உத்தரங் திஸங் கச்சதி உத்தங் திஸங் கச்சதி அனுதிஸங் ஸசே ஸோ ஸமந்தா தீரங் பஸ்ஸதி ததாகதகோவ ஹோதி ஸசே பன ஸோ ஸமந்தா தீரங் ந பஸ்ஸதி தமேவ நாவங் பச்சாகச்சதி ஏவமேவ கோ த்வங் பிக்கு யதோ யாவ ப்ரஹ்மலோகா பரியேஸமானோ இமஸ்ஸ பஞ்ஹஸ்ஸ வெய்யாகரணங் நாஜ்ஜகா அத மமஞ்ஞேவ ஸந்திகே பச்சாகதோ ந கோ ஏஸோ பிக்கு பஞ்ஹோ ஏவங் புச்சிதப்போ கத்த நு கோ பந்தே இமே சத்தாரோ மஹாபூதா அபரிஸேஸா நிருஜ்ஜந்தி ஸெய்யதிதங் பதவீதாது ஆபோதாது தேஜோதாது வாயோதாதூதி>
    text <498>, <ஏவஞ்ச கோ ஏஸோ பிக்கு பஞ்ஹோ புச்சிதப்போ>
    block
      text <கத்த ஆபோ ச பதவீ தேஜோ வாயோ ந காததி>
      text <கத்த தீகஞ்ச ரஸ்ஸஞ்ச அணுங் தூலங் ஸுபாஸுபங்>
      text <கத்த நாமஞ்ச ரூபஞ்ச அஸேஸங் உபருஜ்ஜதீதி>
      text <விஞ்ஞாணங் அனிதஸ்ஸனங் அனந்தங் ஸப்பதோபபங்>
      text <எத்த ஆபோ ச பதவீ தேஜோ வாயோ ந காததி>
      text <எத்த தீகஞ்ச ரஸ்ஸஞ்ச அணுங் தூலங் ஸுபாஸுபங்>
      text <எத்த நாமஞ்ச ரூபஞ்ச அஸேஸங் உபருஜ்ஜதி>
      text <விஞ்ஞாணஸ்ஸ நிரோதேன எத்தேதங் உபருஜ்ஜதீதி>
    text <499>, <தத்ர வெய்யாகரணங் பவதி>
    text <500>, <இதமவோச பகவா அத்தமனோ கேவட்டோ கஹபதிபுத்தோ பகவதோ பாஸிதங் அபினந்தீதி>
    stand <கேவட்டஸுத்தங் நிட்டிதங் ஏகாதஸமங்>
