text <ஸுபஸுத்தங்>
  text <ஸுபமாணவவத்து>
    text <444>, <ஏவங் மே ஸுதங் ஏகங் ஸமயங் ஆயஸ்மா ஆனந்தோ ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே அசிரபரினிப்புதே பகவதி தேன கோ பன ஸமயேன ஸுபோ மாணவோ தோதெய்யபுத்தோ ஸாவத்தியங் படிவஸதி கேனசிதேவ கரணீயேன>
    text <445>, <அத கோ ஸுபோ மாணவோ தோதெய்யபுத்தோ அஞ்ஞதரங் மாணவகங் ஆமந்தேஸி ஏஹி த்வங் மாணவக யேன ஸமணோ ஆனந்தோ தேனுபஸங்கம உபஸங்கமித்வா மம வசனேன ஸமணங் ஆனந்தங் அப்பாபாதங் அப்பாதங்கங் லஹுட்டானங் பலங் பாஸுவிஹாரங் புச்ச ஸுபோ மாணவோ தோதெய்யபுத்தோ பவந்தங் ஆனந்தங் அப்பாபாதங் அப்பாதங்கங் லஹுட்டானங் பலங் பாஸுவிஹாரங் புச்சதீதி ஏவஞ்ச வதேஹி ஸாது கிர பவங் ஆனந்தோ யேன ஸுபஸ்ஸ மாணவஸ்ஸ தோதெய்யபுத்தஸ்ஸ நிவேஸனங் தேனுபஸங்கமது அனுகம்பங் உபாதாயாதி>
    text <446>, <ஏவங் போதி கோ ஸோ மாணவகோ ஸுபஸ்ஸ மாணவஸ்ஸ தோதெய்யபுத்தஸ்ஸ படிஸ்ஸுத்வா யேனாயஸ்மா ஆனந்தோ தேனுபஸங்கமி உபஸங்கமித்வா ஆயஸ்மதா ஆனந்தேன ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ ஸோ மாணவகோ ஆயஸ்மந்தங் ஆனந்தங் ஏததவோச ஸுபோ மாணவோ தோதெய்யபுத்தோ பவந்தங் ஆனந்தங் அப்பாபாதங் அப்பாதங்கங் லஹுட்டானங் பலங் பாஸுவிஹாரங் புச்சதி ஏவஞ்ச வதேதி ஸாது கிர பவங் ஆனந்தோ யேன ஸுபஸ்ஸ மாணவஸ்ஸ தோதெய்யபுத்தஸ்ஸ நிவேஸனங் தேனுபஸங்கமது அனுகம்பங் உபாதாயாதி>
    text <447>, <ஏவங் வுத்தே ஆயஸ்மா ஆனந்தோ தங் மாணவகங் ஏததவோச அகாலோ கோ மாணவக அத்தி மே அஜ்ஜ பேஸஜ்ஜமத்தா பீதா அப்பேவனாம ஸ்வேபி உபஸங்கமெய்யாம காலஞ்ச ஸமயஞ்ச உபாதாயாதி>
    text <ஏவங் போதி கோ ஸோ மாணவகோ ஆயஸ்மதோ ஆனந்தஸ்ஸ படிஸ்ஸுத்வா உட்டாயாஸனா யேன ஸுபோ மாணவோ தோதெய்யபுத்தோ தேனுபஸங்கமி உபஸங்கமித்வா ஸுபங் மாணவங் தோதெய்யபுத்தங் ஏததவோச அவோசும்ஹா கோ மயங் போதோ வசனேன தங் பவந்தங் ஆனந்தங் ஸுபோ மாணவோ தோதெய்யபுத்தோ பவந்தங் ஆனந்தங் அப்பாபாதங் அப்பாதங்கங் லஹுட்டானங் பலங் பாஸுவிஹாரங் புச்சதி ஏவஞ்ச வதேதி ஸாது கிர பவங் ஆனந்தோ யேன ஸுபஸ்ஸ மாணவஸ்ஸ தோதெய்யபுத்தஸ்ஸ நிவேஸனங் தேனுபஸங்கமது அனுகம்பங் உபாதாயாதி ஏவங் வுத்தே போ ஸமணோ ஆனந்தோ மங் ஏததவோச அகாலோ கோ மாணவக அத்தி மே அஜ்ஜ பேஸஜ்ஜமத்தா பீதா அப்பேவனாம ஸ்வேபி உபஸங்கமெய்யாம காலஞ்ச ஸமயஞ்ச உபாதாயாதி எத்தாவதாபி கோ போ கதமேவ ஏதங் யதோ கோ ஸோ பவங் ஆனந்தோ ஓகாஸமகாஸி ஸ்வாதனாயபி உபஸங்கமனாயாதி>
    text <448>, <அத கோ ஆயஸ்மா ஆனந்தோ தஸ்ஸா ரத்தியா அச்சயேன புப்பண்ஹஸமயங் நிவாஸெத்வா பத்தசீவரமாதாய சேதகேன பிக்குனா பச்சாஸமணேன யேன ஸுபஸ்ஸ மாணவஸ்ஸ தோதெய்யபுத்தஸ்ஸ நிவேஸனங் தேனுபஸங்கமி உபஸங்கமித்வா பஞ்ஞத்தே ஆஸனே நிஸீதி>
    text <அத கோ ஸுபோ மாணவோ தோதெய்யபுத்தோ யேனாயஸ்மா ஆனந்தோ தேனுபஸங்கமி உபஸங்கமித்வா ஆயஸ்மதா ஆனந்தேன ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ ஸுபோ மாணவோ தோதெய்யபுத்தோ ஆயஸ்மந்தங் ஆனந்தங் ஏததவோச பவஞ்ஹி ஆனந்தோ தஸ்ஸ போதோ கோதமஸ்ஸ தீகரத்தங் உபட்டாகோ ஸந்திகாவசரோ ஸமீபசாரீ பவமேதங் ஆனந்தோ ஜானெய்ய யேஸங் ஸோ பவங் கோதமோ தம்மானங் வண்ணவாதீ அஹோஸி யத்த ச இமங் ஜனதங் ஸமாதபேஸி நிவேஸேஸி பதிட்டாபேஸி கதமேஸானங் கோ போ ஆனந்த தம்மானங் ஸோ பவங் கோதமோ வண்ணவாதீ அஹோஸி கத்த ச இமங் ஜனதங் ஸமாதபேஸி நிவேஸேஸி பதிட்டாபேஸீதி>
    text <449>, <திண்ணங் கோ மாணவ கந்தானங் ஸோ பகவா வண்ணவாதீ அஹோஸி எத்த ச இமங் ஜனதங் ஸமாதபேஸி நிவேஸேஸி பதிட்டாபேஸி கதமேஸங் திண்ணங் அரியஸ்ஸ ஸீலக்கந்தஸ்ஸ அரியஸ்ஸ ஸமாதிக்கந்தஸ்ஸ அரியஸ்ஸ பஞ்ஞாக்கந்தஸ்ஸ இமேஸங் கோ மாணவ திண்ணங் கந்தானங் ஸோ பகவா வண்ணவாதீ அஹோஸி எத்த ச இமங் ஜனதங் ஸமாதபேஸி நிவேஸேஸி பதிட்டாபேஸீதி>
  text <ஸீலக்கந்தோ>
    text <450>, <கதமோ பன ஸோ போ ஆனந்த அரியோ ஸீலக்கந்தோ யஸ்ஸ ஸோ பவங் கோதமோ வண்ணவாதீ அஹோஸி யத்த ச இமங் ஜனதங் ஸமாதபேஸி நிவேஸேஸி பதிட்டாபேஸீதி>
    text <இத மாணவ ததாகதோ லோகே உப்பஜ்ஜதி அரஹங் ஸம்மாஸம்புத்தோ விஜ்ஜாசரணஸம்பன்னோ ஸுகதோ லோகவிதூ அனுத்தரோ புரிஸதம்மஸாரதி ஸத்தா தேவமனுஸ்ஸானங் புத்தோ பகவா ஸோ இமங் லோகங் ஸதேவகங் ஸமாரகங் ஸப்ரஹ்மகங் ஸஸ்ஸமணப்ராஹ்மணிங் பஜங் ஸதேவமனுஸ்ஸங் ஸயங் அபிஞ்ஞா ஸச்சிகத்வா பவேதேதி ஸோ தம்மங் தேஸேதி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேதி தங் தம்மங் ஸுணாதி கஹபதி வா கஹபதிபுத்தோ வா அஞ்ஞதரஸ்மிங் வா குலே பச்சாஜாதோ ஸோ தங் தம்மங் ஸுத்வா ததாகதே ஸத்தங் படிலபதி ஸோ தேன ஸத்தாபடிலாபேன ஸமன்னாகதோ இதி படிஸஞ்சிக்கதி ஸம்பாதோ கராவாஸோ ரஜோபதோ அப்போகாஸோ பப்பஜ்ஜா நயிதங் ஸுகரங் அகாரங் அஜ்ஜாவஸதா ஏகந்தபரிபுண்ணங் ஏகந்தபரிஸுத்தங் ஸங்கலிகிதங் ப்ரஹ்மசரியங் சரிதுங் யங்னூனாஹங் கேஸமஸ்ஸுங் ஓஹாரெத்வா காஸாயானி வத்தானி அச்சாதெத்வா அகாரஸ்மா அனகாரியங் பப்பஜெய்யந்தி ஸோ அபரேன ஸமயேன அப்பங் வா போகக்கந்தங் பஹாய மஹந்தங் வா போகக்கந்தங் பஹாய அப்பங் வா ஞாதிபரிவட்டங் பஹாய மஹந்தங் வா ஞாதிபரிவட்டங் பஹாய கேஸமஸ்ஸுங் ஓஹாரெத்வா காஸாயானி வத்தானி அச்சாதெத்வா அகாரஸ்மா அனகாரியங் பப்பஜதி ஸோ ஏவங் பப்பஜிதோ ஸமானோ பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அனுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு காயகம்மவசீகம்மேன ஸமன்னாகதோ குஸலேன பரிஸுத்தாஜீவோ ஸீலஸம்பன்னோ இந்த்ரியேஸு குத்தத்வாரோ ஸதிஸம்பஜஞ்ஞேன ஸமன்னாகதோ ஸந்துட்டோ>
    text <451>, <கதஞ்ச மாணவ பிக்கு ஸீலஸம்பன்னோ ஹோதி இத மாணவ பிக்கு பாணாதிபாதங் பஹாய பாணாதிபாதா படிவிரதோ ஹோதி நிஹிததண்டோ நிஹிதஸத்தோ லஜ்ஜீ தயாபன்னோ ஸப்பபாணபூதஹிதானுகம்பீ விஹரதி யம்பி மாணவ பிக்கு பாணாதிபாதங் பஹாய பாணாதிபாதா படிவிரதோ ஹோதி நிஹிததண்டோ நிஹிதஸத்தோ லஜ்ஜீ தயாபன்னோ ஸப்பபாணபூதஹிதானுகம்பீ விஹரதி இதம்பிஸ்ஸ ஹோதி ஸீலஸ்மிங் யதா யாவ அனுச்சேதேஸு ஏவங் வித்தாரேதப்பங்>
    text <யதா வா பனேகே பொந்தோ ஸமணப்ராஹ்மணா ஸத்தாதெய்யானி போஜனானி புஞ்ஜித்வா தே ஏவரூபாய திரச்சானவிஜ்ஜாய மிச்சாஜீவேன ஜீவிதங் கப்பெந்தி ஸெய்யதிதங் ஸந்திகம்மங் பணிதிகம்மங் பூதகம்மங் பூரிகம்மங் வஸ்ஸகம்மங் வொஸ்ஸகம்மங் வத்துகம்மங் வத்துபரிகம்மங் ஆசமனங் ந்ஹாபனங் ஜுஹனங் வமனங் விரேசனங் உத்தங்விரேசனங் அதோவிரேசனங் ஸீஸவிரேசனங் கண்ணதேலங் நெத்ததப்பனங் நத்துகம்மங் அஞ்ஜனங் பச்சஞ்ஜனங் ஸாலாகியங் ஸல்லகத்தியங் தாரகதிகிச்சா மூலபேஸஜ்ஜானங் அனுப்பதானங் ஓஸதீனங் படிமொக்கோ இதி வா இதி ஏவரூபாய திரச்சானவிஜ்ஜாய மிச்சாஜீவா படிவிரதோ ஹோதி யம்பி மாணவ பிக்கு யதா வா பனேகே பொந்தோ ஸமணப்ராஹ்மணா ஸத்தாதெய்யானி போஜனானி புஞ்ஜித்வா தே ஏவரூபாய திரச்சானவிஜ்ஜாய மிச்சாஜீவேன ஜீவிதங் கப்பெந்தி ஸெய்யதிதங் ஸந்திகம்மங் பணிதிகம்மங்பே ஓஸதீனங் படிமொக்கோ இதி வா இதி ஏவரூபாய திரச்சானவிஜ்ஜாய மிச்சாஜீவா படிவிரதோ ஹோதி இதம்பிஸ்ஸ ஹோதி ஸீலஸ்மிங்>
    text <452>, <ஸ கோ ஸோ மாணவ பிக்கு ஏவங் ஸீலஸம்பன்னோ ந குதோசி பயங் ஸமனுபஸ்ஸதி யதிதங் ஸீலஸங்வரதோ ஸெய்யதாபி மாணவ ராஜா கத்தியோ முத்தாவஸித்தோ நிஹதபச்சாமித்தோ ந குதோசி பயங் ஸமனுபஸ்ஸதி யதிதங் பச்சத்திகதோ ஏவமேவ கோ மாணவ பிக்கு ஏவங் ஸீலஸம்பன்னோ ந குதோசி பயங் ஸமனுபஸ்ஸதி யதிதங் ஸீலஸங்வரதோ ஸோ இமினா அரியேன ஸீலக்கந்தேன ஸமன்னாகதோ அஜ்ஜத்தங் அனவஜ்ஜஸுகங் படிஸங்வேதேதி ஏவங் கோ மாணவ பிக்கு ஸீலஸம்பன்னோ ஹோதி>
    text <453>, <அயங் கோ ஸோ மாணவ அரியோ ஸீலக்கந்தோ யஸ்ஸ ஸோ பகவா வண்ணவாதீ அஹோஸி யத்த ச இமங் ஜனதங் ஸமாதபேஸி நிவேஸேஸி பதிட்டாபேஸி அத்தி சேவெத்த உத்தரிகரணீயந்தி>
    text <அச்சரியங் போ ஆனந்த அப்புதங் போ ஆனந்த ஸோ சாயங் போ ஆனந்த அரியோ ஸீலக்கந்தோ பரிபுண்ணோ நோ அபரிபுண்ணோ ஏவங் பரிபுண்ணங் சாஹங் போ ஆனந்த அரியங் ஸீலக்கந்தங் இதோ பஹித்தா அஞ்ஞேஸு ஸமணப்ராஹ்மணேஸு ந ஸமனுபஸ்ஸாமி ஏவங் பரிபுண்ணஞ்ச போ ஆனந்த அரியங் ஸீலக்கந்தங் இதோ பஹித்தா அஞ்ஞே ஸமணப்ராஹ்மணா அத்தனி ஸமனுபஸ்ஸெய்யுங் தே தாவதகேனேவ அத்தமனா அஸ்ஸு அலமெத்தாவதா கதமெத்தாவதா அனுப்பத்தோ நோ ஸாமஞ்ஞத்தோ நத்தி நோ கிஞ்சி உத்தரிகரணீயந்தி அத ச பன பவங் ஆனந்தோ ஏவமாஹ அத்தி சேவெத்த உத்தரிகரணீயந்தி>
  text <ஸமாதிக்கந்தோ>
    text <454>, <கதமோ பன ஸோ போ ஆனந்த அரியோ ஸமாதிக்கந்தோ யஸ்ஸ ஸோ பவங் கோதமோ வண்ணவாதீ அஹோஸி யத்த ச இமங் ஜனதங் ஸமாதபேஸி நிவேஸேஸி பதிட்டாபேஸீதி>
    text <கதஞ்ச மாணவ பிக்கு இந்த்ரியேஸு குத்தத்வாரோ ஹோதி இத மாணவ பிக்கு சக்குனா ரூபங் திஸ்வா ந நிமித்தக்காஹீ ஹோதி நானுப்யஞ்ஜனக்காஹீ யத்வாதிகரணமேனங் சக்குந்த்ரியங் அஸங்வுதங் விஹரந்தங் அபிஜ்ஜாதோமனஸ்ஸா பாபகா அகுஸலா தம்மா அன்வாஸ்ஸவெய்யுங் தஸ்ஸ ஸங்வராய படிபஜ்ஜதி ரக்கதி சக்குந்த்ரியங் சக்குந்த்ரியே ஸங்வரங் ஆபஜ்ஜதி ஸோதேன ஸத்தங் ஸுத்வாபே கானேன கந்தங் காயித்வா ஜிவ்ஹாய ரஸங் ஸாயித்வா காயேன பொட்டப்பங் புஸித்வா மனஸா தம்மங் விஞ்ஞாய ந நிமித்தக்காஹீ ஹோதி நானுப்யஞ்ஜனக்காஹீ யத்வாதிகரணமேனங் மனிந்த்ரியங் அஸங்வுதங் விஹரந்தங் அபிஜ்ஜாதோமனஸ்ஸா பாபகா அகுஸலா தம்மா அன்வாஸ்ஸவெய்யுங் தஸ்ஸ ஸங்வராய படிபஜ்ஜதி ரக்கதி மனிந்த்ரியங் மனிந்த்ரியே ஸங்வரங் ஆபஜ்ஜதி ஸோ இமினா அரியேன இந்த்ரியஸங்வரேன ஸமன்னாகதோ அஜ்ஜத்தங் அப்யாஸேகஸுகங் படிஸங்வேதேதி ஏவங் கோ மாணவ பிக்கு இந்த்ரியேஸு குத்தத்வாரோ ஹோதி>
    text <455>, <கதஞ்ச மாணவ பிக்கு ஸதிஸம்பஜஞ்ஞேன ஸமன்னாகதோ ஹோதி இத மாணவ பிக்கு அபிக்கந்தே படிக்கந்தே ஸம்பஜானகாரீ ஹோதி ஆலோகிதே விலோகிதே ஸம்பஜானகாரீ ஹோதி ஸமிஞ்ஜிதே பஸாரிதே ஸம்பஜானகாரீ ஹோதி ஸங்காடிபத்தசீவரதாரணே ஸம்பஜானகாரீ ஹோதி அஸிதே பீதே காயிதே ஸாயிதே ஸம்பஜானகாரீ ஹோதி உச்சாரபஸ்ஸாவகம்மே ஸம்பஜானகாரீ ஹோதி கதே டிதே நிஸின்னே ஸுத்தே ஜாகரிதே பாஸிதே துண்ஹீபாவே ஸம்பஜானகாரீ ஹோதி ஏவங் கோ மாணவ பிக்கு ஸதிஸம்பஜஞ்ஞேன ஸமன்னாகதோ ஹோதி>
    text <456>, <கதஞ்ச மாணவ பிக்கு ஸந்துட்டோ ஹோதி இத மாணவ பிக்கு ஸந்துட்டோ ஹோதி காயபரிஹாரிகேன சீவரேன குச்சிபரிஹாரிகேன பிண்டபாதேன ஸோ யேன யேனேவ பக்கமதி ஸமாதாயேவ பக்கமதி ஸெய்யதாபி மாணவ பக்கீ ஸகுணோ யேன யேனேவ டேதி ஸபத்தபாரோவ டேதி ஏவமேவ கோ மாணவ பிக்கு ஸந்துட்டோ ஹோதி காயபரிஹாரிகேன சீவரேன குச்சிபரிஹாரிகேன பிண்டபாதேன ஸோ யேன யேனேவ பக்கமதி ஸமாதாயேவ பக்கமதி ஏவங் கோ மாணவ பிக்கு ஸந்துட்டோ ஹோதி>
    text <457>, <ஸோ இமினா ச அரியேன ஸீலக்கந்தேன ஸமன்னாகதோ இமினா ச அரியேன இந்த்ரியஸங்வரேன ஸமன்னாகதோ இமினா ச அரியேன ஸதிஸம்பஜஞ்ஞேன ஸமன்னாகதோ இமாய ச அரியாய ஸந்துட்டியா ஸமன்னாகதோ விவித்தங் ஸேனாஸனங் பஜதி அரஞ்ஞங் ருக்கமூலங் பப்பதங் கந்தரங் கிரிகுஹங் ஸுஸானங் வனபத்தங் அப்போகாஸங் பலாலபுஞ்ஜங் ஸோ பச்சாபத்தங் பிண்டபாதப்படிக்கந்தோ நிஸீததி பல்லங்கங் ஆபுஜித்வா உஜுங் காயங் பணிதாய பரிமுகங் ஸதிங் உபட்டபெத்வா>
    text <458>, <ஸோ அபிஜ்ஜங் லோகே பஹாய விகதாபிஜ்ஜேன சேதஸா விஹரதி அபிஜ்ஜாய சித்தங் பரிஸோதேதி ப்யாபாதபதோஸங் பஹாய அப்யாபன்னசித்தோ விஹரதி ஸப்பபாணபூதஹிதானுகம்பீ ப்யாபாதபதோஸா சித்தங் பரிஸோதேதி தினமித்தங் பஹாய விகததினமித்தோ விஹரதி ஆலோகஸஞ்ஞீ ஸதோ ஸம்பஜானோ தினமித்தா சித்தங் பரிஸோதேதி உத்தச்சகுக்குச்சங் பஹாய அனுத்ததோ விஹரதி அஜ்ஜத்தங் வூபஸந்தசித்தோ உத்தச்சகுக்குச்சா சித்தங் பரிஸோதேதி விசிகிச்சங் பஹாய திண்ணவிசிகிச்சோ விஹரதி அகதங்கதீ குஸலேஸு தம்மேஸு விசிகிச்சாய சித்தங் பரிஸோதேதி>
    text <459>, <ஸெய்யதாபி மாணவ புரிஸோ இணங் ஆதாய கம்மந்தே பயோஜெய்ய தஸ்ஸ தே கம்மந்தா ஸமிஜ்ஜெய்யுங் ஸோ யானி ச போராணானி இணமூலானி தானி ச ப்யந்திங் கரெய்ய ஸியா சஸ்ஸ உத்தரிங் அவஸிட்டங் தாரபரணாய தஸ்ஸ ஏவமஸ்ஸ அஹங் கோ புப்பே இணங் ஆதாய கம்மந்தே பயோஜேஸிங் தஸ்ஸ மே தே கம்மந்தா ஸமிஜ்ஜிங்ஸு ஸோஹங் யானி ச போராணானி இணமூலானி தானி ச ப்யந்திங் அகாஸிங் அத்தி ச மே உத்தரிங் அவஸிட்டங் தாரபரணாயாதி ஸோ ததோனிதானங் லபேத பாமோஜ்ஜங் அதிகச்செய்ய ஸோமனஸ்ஸங்>
    text <460>, <ஸெய்யதாபி மாணவ புரிஸோ ஆபாதிகோ அஸ்ஸ துக்கிதோ பாள்ஹகிலானோ பத்தஞ்சஸ்ஸ நச்சாதெய்ய ந சஸ்ஸ காயே பலமத்தா ஸோ அபரேன ஸமயேன தம்ஹா ஆபாதா முச்செய்ய பத்தஞ்சஸ்ஸ சாதெய்ய ஸியா சஸ்ஸ காயே பலமத்தா தஸ்ஸ ஏவமஸ்ஸ அஹங் கோ புப்பே ஆபாதிகோ அஹோஸிங் துக்கிதோ பாள்ஹகிலானோ பத்தஞ்ச மே நச்சாதேஸி ந ச மே ஆஸி காயே பலமத்தா ஸொம்ஹி ஏதரஹி தம்ஹா ஆபாதா முத்தோ பத்தஞ்ச மே சாதேதி அத்தி ச மே காயே பலமத்தாதி ஸோ ததோனிதானங் லபேத பாமோஜ்ஜங் அதிகச்செய்ய ஸோமனஸ்ஸங்>
    text <461>, <ஸெய்யதாபி மாணவ புரிஸோ பந்தனாகாரே பத்தோ அஸ்ஸ ஸோ அபரேன ஸமயேன தம்ஹா பந்தனாகாரா முச்செய்ய ஸொத்தினா அப்பயேன ந சஸ்ஸ கிஞ்சி போகானங் வயோ தஸ்ஸ ஏவமஸ்ஸ அஹங் கோ புப்பே பந்தனாகாரே பத்தோ அஹோஸிங் ஸொம்ஹி ஏதரஹி தம்ஹா பந்தனாகாரா முத்தோ ஸொத்தினா அப்பயேன நத்தி ச மே கிஞ்சி போகானங் வயோதி ஸோ ததோனிதானங் லபேத பாமோஜ்ஜங் அதிகச்செய்ய ஸோமனஸ்ஸங்>
    text <462>, <ஸெய்யதாபி மாணவ புரிஸோ தாஸோ அஸ்ஸ அனத்தாதீனோ பராதீனோ ந யேனகாமங்கமோ ஸோ அபரேன ஸமயேன தம்ஹா தாஸப்யா முச்செய்ய அத்தாதீனோ அபராதீனோ புஜிஸ்ஸோ யேனகாமங்கமோ தஸ்ஸ ஏவமஸ்ஸ அஹங் கோ புப்பே தாஸோ அஹோஸிங் அனத்தாதீனோ பராதீனோ ந யேனகாமங்கமோ ஸொம்ஹி ஏதரஹி தம்ஹா தாஸப்யா முத்தோ அத்தாதீனோ அபராதீனோ புஜிஸ்ஸோ யேனகாமங்கமோதி ஸோ ததோனிதானங் லபேத பாமோஜ்ஜங் அதிகச்செய்ய ஸோமனஸ்ஸங்>
    text <463>, <ஸெய்யதாபி மாணவ புரிஸோ ஸதனோ ஸபோகோ கந்தாரத்தானமக்கங் படிபஜ்ஜெய்ய துப்பிக்கங் ஸப்படிபயங் ஸோ அபரேன ஸமயேன தங் கந்தாரங் நித்தரெய்ய ஸொத்தினா காமந்தங் அனுபாபுணெய்ய கேமங் அப்படிபயங் தஸ்ஸ ஏவமஸ்ஸ அஹங் கோ புப்பே ஸதனோ ஸபோகோ கந்தாரத்தானமக்கங் படிபஜ்ஜிங் துப்பிக்கங் ஸப்படிபயங் ஸொம்ஹி ஏதரஹி கந்தாரங் நித்திண்ணோ ஸொத்தினா காமந்தங் அனுப்பத்தோ கேமங் அப்படிபயந்தி ஸோ ததோனிதானங் லபேத பாமோஜ்ஜங் அதிகச்செய்ய ஸோமனஸ்ஸங்>
    text <464>, <ஏவமேவ கோ மாணவ பிக்கு யதா இணங் யதா ரோகங் யதா பந்தனாகாரங் யதா தாஸப்யங் யதா கந்தாரத்தானமக்கங் ஏவங் இமே பஞ்ச நீவரணே அப்பஹீனே அத்தனி ஸமனுபஸ்ஸதி>
    text <465>, <ஸெய்யதாபி மாணவ யதா ஆணண்யங் யதா ஆரொக்யங் யதா பந்தனாமொக்கங் யதா புஜிஸ்ஸங் யதா கேமந்தபூமிங் ஏவமேவ பிக்கு இமே பஞ்ச நீவரணே பஹீனே அத்தனி ஸமனுபஸ்ஸதி>
    text <466>, <தஸ்ஸிமே பஞ்ச நீவரணே பஹீனே அத்தனி ஸமனுபஸ்ஸதோ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதேதி ஸுகினோ சித்தங் ஸமாதியதி>
    text <467>, <ஸோ விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி ஸோ இமமேவ காயங் விவேகஜேன பீதிஸுகேன அபிஸந்தேதி பரிஸந்தேதி பரிபூரேதி பரிப்பரதி நாஸ்ஸ கிஞ்சி ஸப்பாவதோ காயஸ்ஸ விவேகஜேன பீதிஸுகேன அப்புடங் ஹோதி>
    text <ஸெய்யதாபி மாணவ தக்கோ ந்ஹாபகோ வா ந்ஹாபகந்தேவாஸீ வா கங்ஸதாலே ந்ஹானீயசுண்ணானி ஆகிரித்வா உதகேன பரிப்போஸகங் பரிப்போஸகங் ஸந்தெய்ய ஸாயங் ந்ஹானீயபிண்டி ஸ்னேஹானுகதா ஸ்னேஹபரேதா ஸந்தரபாஹிரா புடா ஸ்னேஹேன ந ச பக்கரணீ ஏவமேவ கோ மாணவ பிக்கு இமமேவ காயங் விவேகஜேன பீதிஸுகேன அபிஸந்தேதி பரிஸந்தேதி பரிபூரேதி பரிப்பரதி நாஸ்ஸ கிஞ்சி ஸப்பாவதோ காயஸ்ஸ விவேகஜேன பீதிஸுகேன அப்புடங் ஹோதி யம்பி மாணவ பிக்கு விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி ஸோ இமமேவ காயங் விவேகஜேன பீதிஸுகேன அபிஸந்தேதி பரிஸந்தேதி பரிபூரேதி பரிப்பரதி நாஸ்ஸ கிஞ்சி ஸப்பாவதோ காயஸ்ஸ விவேகஜேன பீதிஸுகேன அப்புடங் ஹோதி இதம்பிஸ்ஸ ஹோதி ஸமாதிஸ்மிங்>
    text <468>, <புன சபரங் மாணவ பிக்கு விதக்கவிசாரானங் வூபஸமா அஜ்ஜத்தங் ஸம்பஸாதனங் சேதஸோ ஏகோதிபாவங் அவிதக்கங் அவிசாரங் ஸமாதிஜங் பீதிஸுகங் துதியங் ஜானங் உபஸம்பஜ்ஜ விஹரதி ஸோ இமமேவ காயங் ஸமாதிஜேன பீதிஸுகேன அபிஸந்தேதி பரிஸந்தேதி பரிபூரேதி பரிப்பரதி நாஸ்ஸ கிஞ்சி ஸப்பாவதோ காயஸ்ஸ ஸமாதிஜேன பீதிஸுகேன அப்புடங் ஹோதி>
    text <ஸெய்யதாபி மாணவ உதகரஹதோ கம்பீரோ உப்பிதோதகோ தஸ்ஸ நேவஸ்ஸ புரத்திமாய திஸாய உதகஸ்ஸ ஆயமுகங் ந தக்கிணாய திஸாய உதகஸ்ஸ ஆயமுகங் ந பச்சிமாய திஸாய உதகஸ்ஸ ஆயமுகங் ந உத்தராய திஸாய உதகஸ்ஸ ஆயமுகங் தேவோ ச ந காலேன காலங் ஸம்மா தாரங் அனுபவெச்செய்ய அத கோ தம்ஹாவ உதகரஹதா ஸீதா வாரிதாரா உப்பிஜ்ஜித்வா தமேவ உதகரஹதங் ஸீதேன வாரினா அபிஸந்தெய்ய பரிஸந்தெய்ய பரிபூரெய்ய பரிப்பரெய்ய நாஸ்ஸ கிஞ்சி ஸப்பாவதோ உதகரஹதஸ்ஸ ஸீதேன வாரினா அப்புடங் அஸ்ஸ ஏவமேவ கோ மாணவ பிக்குபே யம்பி மாணவ பிக்கு விதக்கவிசாரானங் வூபஸமா பே துதியங் ஜானங் உபஸம்பஜ்ஜ விஹரதி ஸோ இமமேவ காயங் ஸமாதிஜேன பீதிஸுகேன அபிஸந்தேதி பரிஸந்தேதி பரிபூரேதி பரிப்பரதி நாஸ்ஸ கிஞ்சி ஸப்பாவதோ காயஸ்ஸ ஸமாதிஜேன பீதிஸுகேன அப்புடங் ஹோதி இதம்பிஸ்ஸ ஹோதி ஸமாதிஸ்மிங்>
    text <469>, <புன சபரங் மாணவ பிக்கு பீதியா ச விராகா உபெக்ககோ ச விஹரதி ஸதோ ஸம்பஜானோ ஸுகஞ்ச காயேன படிஸங்வேதேதி யங் தங் அரியா ஆசிக்கந்தி உபெக்ககோ ஸதிமா ஸுகவிஹாரீதி ததியங் ஜானங் உபஸம்பஜ்ஜ விஹரதி ஸோ இமமேவ காயங் நிப்பீதிகேன ஸுகேன அபிஸந்தேதி பரிஸந்தேதி பரிபூரேதி பரிப்பரதி நாஸ்ஸ கிஞ்சி ஸப்பாவதோ காயஸ்ஸ நிப்பீதிகேன ஸுகேன அப்புடங் ஹோதி>
    text <ஸெய்யதாபி மாணவ உப்பலினியங் வா பதுமினியங் வா புண்டரீகினியங் வா அப்பேகச்சானி உப்பலானி வா பதுமானி வா புண்டரீகானி வா உதகே ஜாதானி உதகே ஸங்வட்டானி உதகானுக்கதானி அந்தோனிமுக்கபோஸீனி தானி யாவ சக்கா யாவ ச மூலா ஸீதேன வாரினா அபிஸன்னானி பரிஸன்னானி பரிபூரானி பரிப்புடானி நாஸ்ஸ கிஞ்சி ஸப்பாவதங் உப்பலானங் வா பதுமானங் வா புண்டரீகானங் வா ஸீதேன வாரினா அப்புடங் அஸ்ஸ ஏவமேவ கோ மாணவ பிக்குபே யம்பி மாணவ பிக்கு பீதியா ச விராகாபே ததியங் ஜானங் உபஸம்பஜ்ஜ விஹரதி ஸோ இமமேவ காயங் நிப்பீதிகேன ஸுகேன அபிஸந்தேதி பரிஸந்தேதி பரிபூரேதி பரிப்பரதி நாஸ்ஸ கிஞ்சி ஸப்பாவதோ காயஸ்ஸ நிப்பீதிகேன ஸுகேன அப்புடங் ஹோதி இதம்பிஸ்ஸ ஹோதி ஸமாதிஸ்மிங்>
    text <470>, <புன சபரங் மாணவ பிக்கு ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹரதி ஸோ இமமேவ காயங் பரிஸுத்தேன சேதஸா பரியோதாதேன பரித்வா நிஸின்னோ ஹோதி நாஸ்ஸ கிஞ்சி ஸப்பாவதோ காயஸ்ஸ பரிஸுத்தேன சேதஸா பரியோதாதேன அப்புடங் ஹோதி>
    text <ஸெய்யதாபி மாணவ புரிஸோ ஓதாதேன வத்தேன ஸஸீஸங் பாருபித்வா நிஸின்னோ அஸ்ஸ நாஸ்ஸ கிஞ்சி ஸப்பாவதோ காயஸ்ஸ ஓதாதேன வத்தேன அப்புடங் அஸ்ஸ ஏவமேவ கோ மாணவ பிக்குபே யம்பி மாணவ பிக்கு ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹரதி ஸோ இமமேவ காயங் பரிஸுத்தேன சேதஸா பரியோதாதேன பரித்வா நிஸின்னோ ஹோதி நாஸ்ஸ கிஞ்சி ஸப்பாவதோ காயஸ்ஸ பரிஸுத்தேன சேதஸா பரியோதாதேன அப்புடங் ஹோதி இதம்பிஸ்ஸ ஹோதி ஸமாதிஸ்மிங்>
    text <471>, <அயங் கோ ஸோ மாணவ அரியோ ஸமாதிக்கந்தோ யஸ்ஸ ஸோ பகவா வண்ணவாதீ அஹோஸி யத்த ச இமங் ஜனதங் ஸமாதபேஸி நிவேஸேஸி பதிட்டாபேஸி அத்தி சேவெத்த உத்தரிகரணீயந்தி>
    text <அச்சரியங் போ ஆனந்த அப்புதங் போ ஆனந்த ஸோ சாயங் போ ஆனந்த அரியோ ஸமாதிக்கந்தோ பரிபுண்ணோ நோ அபரிபுண்ணோ ஏவங் பரிபுண்ணங் சாஹங் போ ஆனந்த அரியங் ஸமாதிக்கந்தங் இதோ பஹித்தா அஞ்ஞேஸு ஸமணப்ராஹ்மணேஸு ந ஸமனுபஸ்ஸாமி ஏவங் பரிபுண்ணஞ்ச போ ஆனந்த அரியங் ஸமாதிக்கந்தங் இதோ பஹித்தா அஞ்ஞே ஸமணப்ராஹ்மணா அத்தனி ஸமனுபஸ்ஸெய்யுங் தே தாவதகேனேவ அத்தமனா அஸ்ஸு அலமெத்தாவதா கதமெத்தாவதா அனுப்பத்தோ நோ ஸாமஞ்ஞத்தோ நத்தி நோ கிஞ்சி உத்தரிகரணீயந்தி அத ச பன பவங் ஆனந்தோ ஏவமாஹ அத்தி சேவெத்த உத்தரிகரணீயந்தி>
  text <பஞ்ஞாக்கந்தோ>
    text <472>, <கதமோ பன ஸோ போ ஆனந்த அரியோ பஞ்ஞாக்கந்தோ யஸ்ஸ போ பவங் கோதமோ வண்ணவாதீ அஹோஸி யத்த ச இமங் ஜனதங் ஸமாதபேஸி நிவேஸேஸி பதிட்டாபேஸீதி>
    text <ஸோ ஏவங் ஸமாஹிதே சித்தே பரிஸுத்தே பரியோதாதே அனங்கணே விகதூபக்கிலேஸே முதுபூதே கம்மனியே டிதே ஆனேஞ்ஜப்பத்தே ஞாணதஸ்ஸனாய சித்தங் அபினீஹரதி அபினின்னாமேதி ஸோ ஏவங் பஜானாதி அயங் கோ மே காயோ ரூபீ சாதுமஹாபூதிகோ மாதாபெத்திகஸம்பவோ ஓதனகும்மாஸூபசயோ அனிச்சுச்சாதனபரிமத்தனபேதனவித்தங்ஸனதம்மோ இதஞ்ச பன மே விஞ்ஞாணங் எத்த ஸிதங் எத்த படிபத்தந்தி>
    text <ஸெய்யதாபி மாணவ மணி வேளுரியோ ஸுபோ ஜாதிமா அட்டங்ஸோ ஸுபரிகம்மகதோ அச்சோ விப்பஸன்னோ அனாவிலோ ஸப்பாகாரஸம்பன்னோ தத்ராஸ்ஸ ஸுத்தங் ஆவுதங் நீலங் வா பீதங் வா லோஹிதங் வா ஓதாதங் வா பண்டுஸுத்தங் வா தமேனங் சக்குமா புரிஸோ ஹத்தே கரித்வா பச்சவெக்கெய்ய அயங் கோ மணி வேளுரியோ ஸுபோ ஜாதிமா அட்டங்ஸோ ஸுபரிகம்மகதோ அச்சோ விப்பஸன்னோ அனாவிலோ ஸப்பாகாரஸம்பன்னோ தத்ரிதங் ஸுத்தங் ஆவுதங் நீலங் வா பீதங் வா லோஹிதங் வா ஓதாதங் வா பண்டுஸுத்தங் வாதி ஏவமேவ கோ மாணவ பிக்கு ஏவங் ஸமாஹிதே சித்தே பரிஸுத்தே பரியோதாதே அனங்கணே விகதூபக்கிலேஸே முதுபூதே கம்மனியே டிதே ஆனேஞ்ஜப்பத்தே ஞாணதஸ்ஸனாய சித்தங் அபினீஹரதி அபினின்னாமேதி ஸோ ஏவங் பஜானாதி அயங் கோ மே காயோ ரூபீ சாதுமஹாபூதிகோ மாதாபெத்திகஸம்பவோ ஓதனகும்மாஸூபசயோ அனிச்சுச்சாதனபரிமத்தனபேதனவித்தங்ஸனதம்மோ இதஞ்ச பன மே விஞ்ஞாணங் எத்த ஸிதங் எத்த படிபத்தந்தி யம்பி மாணவ பிக்கு ஏவங் ஸமாஹிதே சித்தேபே ஆனேஞ்ஜப்பத்தே ஞாணதஸ்ஸனாய சித்தங் அபினீஹரதி அபினின்னாமேதி ஸோ ஏவங் பஜானாதிபே எத்த படிபத்தந்தி இதம்பிஸ்ஸ ஹோதி பஞ்ஞாய>
    text <473>, <ஸோ ஏவங் ஸமாஹிதே சித்தே பரிஸுத்தே பரியோதாதே அனங்கணே விகதூபக்கிலேஸே முதுபூதே கம்மனியே டிதே ஆனேஞ்ஜப்பத்தே மனோமயங் காயங் அபினிம்மானாய சித்தங் அபினீஹரதி அபினின்னாமேதி ஸோ இமம்ஹா காயா அஞ்ஞங் காயங் அபினிம்மினாதி ரூபிங் மனோமயங் ஸப்பங்கபச்சங்கிங் அஹீனிந்த்ரியங்>
    text <ஸெய்யதாபி மாணவ புரிஸோ முஞ்ஜம்ஹா ஈஸிகங் பவாஹெய்ய தஸ்ஸ ஏவமஸ்ஸ அயங் முஞ்ஜோ அயங் ஈஸிகா அஞ்ஞோ முஞ்ஜோ அஞ்ஞா ஈஸிகா முஞ்ஜம்ஹா த்வேவ ஈஸிகா பவாள்ஹாதி ஸெய்யதா வா பன மாணவ புரிஸோ அஸிங் கோஸியா பவாஹெய்ய தஸ்ஸ ஏவமஸ்ஸ அயங் அஸி அயங் கோஸி அஞ்ஞோ அஸி அஞ்ஞா கோஸி கோஸியா த்வேவ அஸி பவாள்ஹோதி ஸெய்யதா வா பன மாணவ புரிஸோ அஹிங் கரண்டா உத்தரெய்ய தஸ்ஸ ஏவமஸ்ஸ அயங் அஹி அயங் கரண்டோ அஞ்ஞோ அஹி அஞ்ஞோ கரண்டோ கரண்டா த்வேவ அஹி உப்பதோதி ஏவமேவ கோ மாணவ பிக்குபே யம்பி மாணவ பிக்கு ஏவங் ஸமாஹிதே சித்தே பரிஸுத்தே பரியோதாதே அனங்கணே விகதூபக்கிலேஸே முதுபூதே கம்மனியே டிதே ஆனேஞ்ஜப்பத்தே மனோமயங் காயங் அபினிம்மானாய சித்தங் அபினீஹரதி அபினின்னாமேதிபே இதம்பிஸ்ஸ ஹோதி பஞ்ஞாய>
    text <474>, <ஸோ ஏவங் ஸமாஹிதே சித்தே பரிஸுத்தே பரியோதாதே அனங்கணே விகதூபக்கிலேஸே முதுபூதே கம்மனியே டிதே ஆனேஞ்ஜப்பத்தே இத்திவிதாய சித்தங் அபினீஹரதி அபினின்னாமேதி ஸோ அனேகவிஹிதங் இத்திவிதங் பச்சனுபோதி ஏகோபி ஹுத்வா பஹுதா ஹோதி பஹுதாபி ஹுத்வா ஏகோ ஹோதி ஆவிபாவங் திரோபாவங் திரோகுட்டங் திரோபாகாரங் திரோபப்பதங் அஸஜ்ஜமானோ கச்சதி ஸெய்யதாபி ஆகாஸே பதவியாபி உம்முஜ்ஜனிமுஜ்ஜங் கரோதி ஸெய்யதாபி உதகே உதகேபி அபிஜ்ஜமானே கச்சதி ஸெய்யதாபி பதவியங் ஆகாஸேபி பல்லங்கேன கமதி ஸெய்யதாபி பக்கீ ஸகுணோ இமேபி சந்திமஸூரியே ஏவங் மஹித்திகே ஏவங் மஹானுபாவே பாணினா பராமஸதி பரிமஜ்ஜதி யாவ ப்ரஹ்மலோகாபி காயேன வஸங் வத்தேதி>
    text <ஸெய்யதாபி மாணவ தக்கோ கும்பகாரோ வா கும்பகாரந்தேவாஸீ வா ஸுபரிகம்மகதாய மத்திகாய யஞ்ஞதேவ பாஜனவிகதிங் ஆகங்கெய்ய தங் ததேவ கரெய்ய அபினிப்பாதெய்ய ஸெய்யதா வா பன மாணவ தக்கோ தந்தகாரோ வா தந்தகாரந்தேவாஸீ வா ஸுபரிகம்மகதஸ்மிங் தந்தஸ்மிங் யஞ்ஞதேவ தந்தவிகதிங் ஆகங்கெய்ய தங் ததேவ கரெய்ய அபினிப்பாதெய்ய ஸெய்யதா வா பன மாணவ தக்கோ ஸுவண்ணகாரோ வா ஸுவண்ணகாரந்தேவாஸீ வா ஸுபரிகம்மகதஸ்மிங் ஸுவண்ணஸ்மிங் யஞ்ஞதேவ ஸுவண்ணவிகதிங் ஆகங்கெய்ய தங் ததேவ கரெய்ய அபினிப்பாதெய்ய ஏவமேவ கோ மாணவ பிக்கு பே யம்பி மாணவ பிக்கு ஏவங் ஸமாஹிதே சித்தே பரிஸுத்தே பரியோதாதே அனங்கணே விகதூபக்கிலேஸே முதுபூதே கம்மனியே டிதே ஆனேஞ்ஜப்பத்தே இத்திவிதாய சித்தங் அபினீஹரதி அபினின்னாமேதி ஸோ அனேகவிஹிதங் இத்திவிதங் பச்சனுபோதி ஏகோபி ஹுத்வா பஹுதா ஹோதி பே யாவ ப்ரஹ்மலோகாபி காயேன வஸங் வத்தேதி இதம்பிஸ்ஸ ஹோதி பஞ்ஞாய>
    text <475>, <ஸோ ஏவங் ஸமாஹிதே சித்தேபே ஆனேஞ்ஜப்பத்தே திப்பாய ஸோததாதுயா சித்தங் அபினீஹரதி அபினின்னாமேதி ஸோ திப்பாய ஸோததாதுயா விஸுத்தாய அதிக்கந்தமானுஸிகாய உபோ ஸத்தே ஸுணாதி திப்பே ச மானுஸே ச யே தூரே ஸந்திகே ச ஸெய்யதாபி மாணவ புரிஸோ அத்தானமக்கப்படிபன்னோ ஸோ ஸுணெய்ய பேரிஸத்தம்பி முதிங்கஸத்தம்பி ஸங்கபணவதிந்திமஸத்தம்பி தஸ்ஸ ஏவமஸ்ஸ பேரிஸத்தோ இதிபி முதிங்கஸத்தோ இதிபி ஸங்கபணவதிந்திமஸத்தோ இதிபி ஏவமேவ கோ மாணவ பிக்குபே யம்பி மாணவ பிக்கு ஏவங் ஸமாஹிதே சித்தேபே ஆனேஞ்ஜப்பத்தே திப்பாய ஸோததாதுயா சித்தங் அபினீஹரதி அபினின்னாமேதி ஸோ திப்பாய ஸோததாதுயா விஸுத்தாய அதிக்கந்தமானுஸிகாய உபோ ஸத்தே ஸுணாதி திப்பே ச மானுஸே ச யே தூரே ஸந்திகே ச இதம்பிஸ்ஸ ஹோதி பஞ்ஞாய>
    text <476>, <ஸோ ஏவங் ஸமாஹிதே சித்தே பரிஸுத்தே பரியோதாதே அனங்கணே விகதூபக்கிலேஸே முதுபூதே கம்மனியே டிதே ஆனேஞ்ஜப்பத்தே சேதோபரியஞாணாய சித்தங் அபினீஹரதி அபினின்னாமேதி ஸோ பரஸத்தானங் பரபுக்கலானங் சேதஸா சேதோ பரிச்ச பஜானாதி ஸராகங் வா சித்தங் ஸராகங் சித்தந்தி பஜானாதி வீதராகங் வா சித்தங் வீதராகங் சித்தந்தி பஜானாதி ஸதோஸங் வா சித்தங் ஸதோஸங் சித்தந்தி பஜானாதி வீததோஸங் வா சித்தங் வீததோஸங் சித்தந்தி பஜானாதி ஸமோஹங் வா சித்தங் ஸமோஹங் சித்தந்தி பஜானாதி வீதமோஹங் வா சித்தங் வீதமோஹங் சித்தந்தி பஜானாதி ஸங்கித்தங் வா சித்தங் ஸங்கித்தங் சித்தந்தி பஜானாதி விக்கித்தங் வா சித்தங் விக்கித்தங் சித்தந்தி பஜானாதி மஹக்கதங் வா சித்தங் மஹக்கதங் சித்தந்தி பஜானாதி அமஹக்கதங் வா சித்தங் அமஹக்கதங் சித்தந்தி பஜானாதி ஸஉத்தரங் வா சித்தங் ஸஉத்தரங் சித்தந்தி பஜானாதி அனுத்தரங் வா சித்தங் அனுத்தரங் சித்தந்தி பஜானாதி ஸமாஹிதங் வா சித்தங் ஸமாஹிதங் சித்தந்தி பஜானாதி அஸமாஹிதங் வா சித்தங் அஸமாஹிதங் சித்தந்தி பஜானாதி விமுத்தங் வா சித்தங் விமுத்தங் சித்தந்தி பஜானாதி அவிமுத்தங் வா சித்தங் அவிமுத்தங் சித்தந்தி பஜானாதி>
    text <ஸெய்யதாபி மாணவ இத்தீ வா புரிஸோ வா தஹரோ யுவா மண்டனஜாதிகோ ஆதாஸே வா பரிஸுத்தே பரியோதாதே அச்சே வா உதகபத்தே ஸகங் முகனிமித்தங் பச்சவெக்கமானோ ஸகணிகங் வா ஸகணிகந்தி ஜானெய்ய அகணிகங் வா அகணிகந்தி ஜானெய்ய ஏவமேவ கோ மாணவ பிக்குபே யம்பி மாணவ பிக்கு ஏவங் ஸமாஹிதேபே ஆனேஞ்ஜப்பத்தே சேதோபரியஞாணாய சித்தங் அபினீஹரதி அபினின்னாமேதி ஸோ பரஸத்தானங் புரபுக்கலானங் சேதஸா சேதோ பரிச்ச பஜானாதி ஸராகங் வா சித்தங் ஸராகங் சித்தந்தி பஜானாதிபே அவிமுத்தங் வா சித்தங் அவிமுத்தங் சித்தந்தி பஜானாதி இதம்பிஸ்ஸ ஹோதி பஞ்ஞாய>
    text <477>, <ஸோ ஏவங் ஸமாஹிதே சித்தேபே ஆனேஞ்ஜப்பத்தே புப்பேனிவாஸானுஸ்ஸதிஞாணாய சித்தங் அபினீஹரதி அபினின்னாமேதி ஸோ அனேகவிஹிதங் புப்பேனிவாஸங் அனுஸ்ஸரதி ஸெய்யதிதங் ஏகம்பி ஜாதிங் த்வேபி ஜாதியோ திஸ்ஸோபி ஜாதியோ சதஸ்ஸோபி ஜாதியோ பஞ்சபி ஜாதியோ தஸபி ஜாதியோ வீஸம்பி ஜாதியோ திங்ஸம்பி ஜாதியோ சத்தாலீஸம்பி ஜாதியோ பஞ்ஞாஸம்பி ஜாதியோ ஜாதிஸதம்பி ஜாதிஸஹஸ்ஸம்பி ஜாதிஸதஸஹஸ்ஸம்பி அனேகேபி ஸங்வட்டகப்பே அனேகேபி விவட்டகப்பே அனேகேபி ஸங்வட்டவிவட்டகப்பே அமுத்ராஸிங் ஏவங்னாமோ ஏவங்கொத்தோ ஏவங்வண்ணோ ஏவமாஹாரோ ஏவங்ஸுகதுக்கப்படிஸங்வேதீ ஏவமாயுபரியந்தோ ஸோ ததோ சுதோ அமுத்ர உதபாதிங் தத்ராபாஸிங் ஏவங்னாமோ ஏவங்கொத்தோ ஏவங்வண்ணோ ஏவமாஹாரோ ஏவங்ஸுகதுக்கப்படிஸங்வேதீ ஏவமாயுபரியந்தோ ஸோ ததோ சுதோ இதூபபன்னோதி இதி ஸாகாரங் ஸஉத்தேஸங் அனேகவிஹிதங் புப்பேனிவாஸங் அனுஸ்ஸரதி>
    text <ஸெய்யதாபி மாணவ புரிஸோ ஸகம்ஹா காமா அஞ்ஞங் காமங் கச்செய்ய தம்ஹாபி காமா அஞ்ஞங் காமங் கச்செய்ய ஸோ தம்ஹா காமா ஸகங்யேவ காமங் பச்சாகச்செய்ய தஸ்ஸ ஏவமஸ்ஸ அஹங் கோ ஸகம்ஹா காமா அமுங் காமங் அகச்சிங் தத்ர ஏவங் அட்டாஸிங் ஏவங் நிஸீதிங் ஏவங் அபாஸிங் ஏவங் துண்ஹீ அஹோஸிங் ஸோ தம்ஹாபி காமா அமுங் காமங் கச்சிங் தத்ராபி ஏவங் அட்டாஸிங் ஏவங் நிஸீதிங் ஏவங் அபாஸிங் ஏவங் துண்ஹீ அஹோஸிங் ஸொம்ஹி தம்ஹா காமா ஸகங்யேவ காமங் பச்சாகதோதி ஏவமேவ கோ மாணவ பிக்குபே யம்பி மாணவ பிக்கு ஏவங் ஸமாஹிதே சித்தேபே ஆனேஞ்ஜப்பத்தே புப்பேனிவாஸானுஸ்ஸதிஞாணாய சித்தங் அபினீஹரதி அபினின்னாமேதி ஸோ அனேகவிஹிதங் புப்பேனிவாஸங் அனுஸ்ஸரதி ஸெய்யதிதங் ஏகம்பி ஜாதிங்பே இதி ஸாகாரங் ஸஉத்தேஸங் அனேகவிஹிதங் புப்பேனிவாஸங் அனுஸ்ஸரதி இதம்பிஸ்ஸ ஹோதி பஞ்ஞாய>
    text <478>, <ஸோ ஏவங் ஸமாஹிதே சித்தேபே ஆனேஞ்ஜப்பத்தே ஸத்தானங் சுதூபபாதஞாணாய சித்தங் அபினீஹரதி அபினின்னாமேதி ஸோ திப்பேன சக்குனா விஸுத்தேன அதிக்கந்தமானுஸகேன ஸத்தே பஸ்ஸதி சவமானே உபபஜ்ஜமானே ஹீனே பணீதே ஸுவண்ணே துப்பண்ணே ஸுகதே துக்கதே யதாகம்மூபகே ஸத்தே பஜானாதி இமே வத பொந்தோ ஸத்தா காயதுச்சரிதேன ஸமன்னாகதா வசீதுச்சரிதேன ஸமன்னாகதா மனோதுச்சரிதேன ஸமன்னாகதா அரியானங் உபவாதகா மிச்சாதிட்டிகா மிச்சாதிட்டிகம்மஸமாதானா தே காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபன்னா இமே வா பன பொந்தோ ஸத்தா காயஸுசரிதேன ஸமன்னாகதா வசீஸுசரிதேன ஸமன்னாகதா மனோஸுசரிதேன ஸமன்னாகதா அரியானங் அனுபவாதகா ஸம்மாதிட்டிகா ஸம்மாதிட்டிகம்மஸமாதானா தே காயஸ்ஸ பேதா பரங் மரணா ஸுகதிங் ஸக்கங் லோகங் உபபன்னாதி இதி திப்பேன சக்குனா விஸுத்தேன அதிக்கந்தமானுஸகேன ஸத்தே பஸ்ஸதி சவமானே உபபஜ்ஜமானே ஹீனே பணீதே ஸுவண்ணே துப்பண்ணே ஸுகதே துக்கதே யதாகம்மூபகே ஸத்தே பஜானாதி>
    text <ஸெய்யதாபி மாணவ மஜ்ஜேஸிங்காடகே பாஸாதோ தத்த சக்குமா புரிஸோ டிதோ பஸ்ஸெய்ய மனுஸ்ஸே கேஹங் பவிஸந்தேபி நிக்கமந்தேபி ரதிகாயபி வீதிங் ஸஞ்சரந்தே மஜ்ஜேஸிங்காடகே நிஸின்னேபி தஸ்ஸ ஏவமஸ்ஸ ஏதே மனுஸ்ஸா கேஹங் பவிஸந்தி ஏதே நிக்கமந்தி ஏதே ரதிகாய வீதிங் ஸஞ்சரந்தி ஏதே மஜ்ஜேஸிங்காடகே நிஸின்னாதி ஏவமேவ கோ மாணவ பிக்குபே யம்பி மாணவ பிக்கு ஏவங் ஸமாஹிதே சித்தேபே ஆனேஞ்ஜப்பத்தே ஸத்தானங் சுதூபபாதஞாணாய சித்தங் அபினீஹரதி அபினின்னாமேதி ஸோ திப்பேன சக்குனா விஸுத்தேன அதிக்கந்தமானுஸகேன ஸத்தே பஸ்ஸதி சவமானே உபபஜ்ஜமானே ஹீனே பணீதே ஸுவண்ணே துப்பண்ணே ஸுகதே துக்கதே யதாகம்மூபகே ஸத்தே பஜானாதி இதம்பிஸ்ஸ ஹோதி பஞ்ஞாய>
    text <479>, <ஸோ ஏவங் ஸமாஹிதே சித்தே பரிஸுத்தே பரியோதாதே அனங்கணே விகதூபக்கிலேஸே முதுபூதே கம்மனியே டிதே ஆனேஞ்ஜப்பத்தே ஆஸவானங் கயஞாணாய சித்தங் அபினீஹரதி அபினின்னாமேதி ஸோ இதங் துக்கந்தி யதாபூதங் பஜானாதி அயங் துக்கஸமுதயோதி யதாபூதங் பஜானாதி அயங் துக்கனிரோதோதி யதாபூதங் பஜானாதி அயங் துக்கனிரோதகாமினீ படிபதாதி யதாபூதங் பஜானாதி இமே ஆஸவாதி யதாபூதங் பஜானாதி அயங் ஆஸவஸமுதயோதி யதாபூதங் பஜானாதி அயங் ஆஸவனிரோதோதி யதாபூதங் பஜானாதி அயங் ஆஸவனிரோதகாமினீ படிபதாதி யதாபூதங் பஜானாதி தஸ்ஸ ஏவங் ஜானதோ ஏவங் பஸ்ஸதோ காமாஸவாபி சித்தங் விமுச்சதி பவாஸவாபி சித்தங் விமுச்சதி அவிஜ்ஜாஸவாபி சித்தங் விமுச்சதி விமுத்தஸ்மிங் விமுத்தமிதி ஞாணங் ஹோதி கீணா ஜாதி வுஸிதங் ப்ரஹ்மசரியங் கதங் கரணீயங் நாபரங் இத்தத்தாயாதி பஜானாதி>
    text <ஸெய்யதாபி மாணவ பப்பதஸங்கேபே உதகரஹதோ அச்சோ விப்பஸன்னோ அனாவிலோ தத்த சக்குமா புரிஸோ தீரே டிதோ பஸ்ஸெய்ய ஸிப்பிகஸம்புகம்பி ஸக்கரகதலம்பி மச்சகும்பம்பி சரந்தம்பி திட்டந்தம்பி தஸ்ஸ ஏவமஸ்ஸ அயங் கோ உதகரஹதோ அச்சோ விப்பஸன்னோ அனாவிலோ தத்ரிமே ஸிப்பிகஸம்புகாபி ஸக்கரகதலாபி மச்சகும்பாபி சரந்திபி திட்டந்திபீதி ஏவமேவ கோ மாணவ பிக்குபே யம்பி மாணவ பிக்கு ஏவங் ஸமாஹிதே சித்தேபே ஆனேஞ்ஜப்பத்தே ஆஸவானங் கயஞாணாய சித்தங் அபினீஹரதி அபினின்னாமேதி ஸோ இதங் துக்கந்தி யதாபூதங் பஜானாதிபே ஆஸவனிரோதகாமினீ படிபதாதி யதாபூதங் பஜானாதி தஸ்ஸ ஏவங் ஜானதோ ஏவங் பஸ்ஸதோ காமாஸவாபி சித்தங் விமுச்சதி பவாஸவாபி சித்தங் விமுச்சதி அவிஜ்ஜாஸவாபி சித்தங் விமுச்சதி விமுத்தஸ்மிங் விமுத்தமிதி ஞாணங் ஹோதி கீணா ஜாதி வுஸிதங் ப்ரஹ்மசரியங் கதங் கரணீயங் நாபரங் இத்தத்தாயாதி பஜானாதி இதம்பிஸ்ஸ ஹோதி பஞ்ஞாய>
    text <480>, <அயங் கோ ஸோ மாணவ அரியோ பஞ்ஞாக்கந்தோ யஸ்ஸ ஸோ பகவா வண்ணவாதீ அஹோஸி யத்த ச இமங் ஜனதங் ஸமாதபேஸி நிவேஸேஸி பதிட்டாபேஸி நத்தி சேவெத்த உத்தரிகரணீயந்தி>
    text <அச்சரியங் போ ஆனந்த அப்புதங் போ ஆனந்த ஸோ சாயங் போ ஆனந்த அரியோ பஞ்ஞாக்கந்தோ பரிபுண்ணோ நோ அபரிபுண்ணோ ஏவங் பரிபுண்ணங் சாஹங் போ ஆனந்த அரியங் பஞ்ஞாக்கந்தங் இதோ பஹித்தா அஞ்ஞேஸு ஸமணப்ராஹ்மணேஸு ந ஸமனுபஸ்ஸாமி நத்தி சேவெத்த உத்தரிகரணீயங் அபிக்கந்தங் போ ஆனந்த அபிக்கந்தங் போ ஆனந்த ஸெய்யதாபி போ ஆனந்த நிக்குஜ்ஜிதங் வா உக்குஜ்ஜெய்ய படிச்சன்னங் வா விவரெய்ய மூள்ஹஸ்ஸ வா மக்கங் ஆசிக்கெய்ய அந்தகாரே வா தேலபஜ்ஜோதங் தாரெய்ய சக்குமந்தோ ரூபானி தக்கந்தீதி ஏவமேவங் போதா ஆனந்தேன அனேகபரியாயேன தம்மோ பகாஸிதோ ஏஸாஹங் போ ஆனந்த தங் பவந்தங் கோதமங் ஸரணங் கச்சாமி தம்மஞ்ச பிக்குஸங்கஞ்ச உபாஸகங் மங் பவங் ஆனந்தோ தாரேது அஜ்ஜதக்கே பாணுபேதங் ஸரணங் கதந்தி>
    stand <ஸுபஸுத்தங் நிட்டிதங் தஸமங்>
