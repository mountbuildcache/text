text <திஸ்ஸமெத்தெய்யஸுத்தனித்தேஸோ>
  text <அத திஸ்ஸமெத்தெய்யஸுத்தனித்தேஸங் வக்கதி>
  text <49>
    text <மேதுனமனுயுத்தஸ்ஸ இச்சாயஸ்மா திஸ்ஸோ மெத்தெய்யோ>
    text <விகாதங் ப்ரூஹி மாரிஸ>
    text <ஸுத்வான தவ ஸாஸனங் விவேகே ஸிக்கிஸ்ஸாமஸே>
    text <மேதுனமனுயுத்தஸ்ஸ இச்சாயஸ்மா திஸ்ஸோ மெத்தெய்யோ>
    text <விகாதங் ப்ரூஹி மாரிஸ>
    text <ஸுத்வான தவ ஸாஸனங் விவேகே ஸிக்கிஸ்ஸாமஸேதி>
  text <மேதுனமனுயுத்தஸ்ஸாதி மேதுனதம்மோ நாம யோ ஸோ அஸத்தம்மோ காமதம்மோ வஸலதம்மோ துட்டுல்லோ ஓதகந்திகோ ரஹஸ்ஸோ த்வயங்த்வயஸமாபத்தி கிங்காரணா வுச்சதி மேதுனதம்மோ உபின்னங் ரத்தானங் ஸாரத்தானங் அவஸ்ஸுதானங் பரியுட்டிதானங் பரியாதின்னசித்தானங் உபின்னங் ஸதிஸானங் தம்மோதி தங்காரணா வுச்சதி மேதுனதம்மோ யதா உபோ கலஹகாரகா மேதுனகாதி வுச்சந்தி உபோ பண்டனகாரகா மேதுனகாதி வுச்சந்தி உபோ பஸ்ஸகாரகா மேதுனகாதி வுச்சந்தி உபோ விவாதகாரகா மேதுனகாதி வுச்சந்தி உபோ அதிகரணகாரகா மேதுனகாதி வுச்சந்தி உபோ வாதினோ மேதுனகாதி வுச்சந்தி உபோ ஸல்லாபகா மேதுனகாதி வுச்சந்தி ஏவமேவங் உபின்னங் ரத்தானங் ஸாரத்தானங் அவஸ்ஸுதானங் பரியுட்டிதானங் பரியாதின்னசித்தானங் உபின்னங் ஸதிஸானங் தம்மோதி தங்காரணா வுச்சதி மேதுனதம்மோ>
  text <மேதுனமனுயுத்தஸ்ஸாதி மேதுனதம்மே யுத்தஸ்ஸ பயுத்தஸ்ஸ ஆயுத்தஸ்ஸ ஸமாயுத்தஸ்ஸ தச்சரிதஸ்ஸ தப்பஹுலஸ்ஸ தக்கருகஸ்ஸ தன்னின்னஸ்ஸ தப்போணஸ்ஸ தப்பப்பாரஸ்ஸ தததிமுத்தஸ்ஸ தததிபதெய்யஸ்ஸாதி மேதுனமனுயுத்தஸ்ஸ>
  text <இச்சாயஸ்மா திஸ்ஸோ மெத்தெய்யோதி இச்சாதி பதஸந்தி பதஸங்ஸக்கோ பதபாரிபூரீ அக்கரஸமவாயோ ப்யஞ்ஜனஸிலிட்டதா பதானுபுப்பதாபேதங் இச்சாதி ஆயஸ்மாதி பியவசனங் கருவசனங் ஸகாரவவசனங் ஸப்பதிஸ்ஸவசனமேதங் ஆயஸ்மாதி திஸ்ஸோதி தஸ்ஸ தேரஸ்ஸ நாமங் ஸங்கா ஸமஞ்ஞா பஞ்ஞத்தி வோஹாரோ நாமங் நாமகம்மங் நாமதெய்யங் நிருத்தி ப்யஞ்ஜனங் அபிலாபோ மெத்தெய்யோதி தஸ்ஸ தேரஸ்ஸ கொத்தங் ஸங்கா ஸமஞ்ஞா பஞ்ஞத்தி வோஹாரோதி இச்சாயஸ்மா திஸ்ஸோ மெத்தெய்யோ>
  text <விகாதங் ப்ரூஹி மாரிஸாதி விகாதந்தி விகாதங் உபகாதங் பீளனங் கட்டனங் உபத்தவங் உபஸக்கங் ப்ரூஹி ஆசிக்க தேஸேஹி பஞ்ஞபேஹி பட்டபேஹி விவர விபஜ உத்தானீகரோஹி பகாஸேஹி மாரிஸாதி பியவசனங் கருவசனங் ஸகாரவவசனங் ஸப்பதிஸ்ஸவசனமேதங் மாரிஸாதி விகாதங் ப்ரூஹி மாரிஸ>
  text <ஸுத்வான தவ ஸாஸனந்தி துய்ஹங் வசனங் ப்யப்பதங் தேஸனங் அனுஸாஸனங் அனுஸிட்டிங் ஸுத்வா ஸுணித்வா உக்கஹெத்வா உபதாரயித்வா உபலக்கயித்வாதி ஸுத்வான தவ ஸாஸனங்>
  text <விவேகே ஸிக்கிஸ்ஸாமஸேதி விவேகோதி தயோ விவேகா காயவிவேகோ சித்தவிவேகோ உபதிவிவேகோ கதமோ காயவிவேகோ இத பிக்கு விவித்தங் ஸேனாஸனங் பஜதி அரஞ்ஞங் ருக்கமூலங் பப்பதங் கந்தரங் கிரிகுஹங் ஸுஸானங் வனபத்தங் அப்போகாஸங் பலாஸபுஞ்ஜங் காயேன விவித்தோ விஹரதி ஸோ ஏகோ கச்சதி ஏகோ திட்டதி ஏகோ நிஸீததி ஏகோ ஸெய்யங் கப்பேதி ஏகோ காமங் பிண்டாய பவிஸதி ஏகோ படிக்கமதி ஏகோ ரஹோ நிஸீததி ஏகோ சங்கமங் அதிட்டாதி ஏகோ சரதி ஏகோ விஹரதி இரியதி வத்ததி பாலேதி யபேதி யாபேதி அயங் காயவிவேகோ>
  text <கதமோ சித்தவிவேகோ படமங் ஜானங் ஸமாபன்னஸ்ஸ நீவரணேஹி சித்தங் விவித்தங் ஹோதி துதியங் ஜானங் ஸமாபன்னஸ்ஸ விதக்கவிசாரேஹி சித்தங் விவித்தங் ஹோதி ததியங் ஜானங் ஸமாபன்னஸ்ஸ பீதியா சித்தங் விவித்தங் ஹோதி சதுத்தங் ஜானங் ஸமாபன்னஸ்ஸ ஸுகதுக்கேஹி சித்தங் விவித்தங் ஹோதி ஆகாஸானஞ்சாயதனங் ஸமாபன்னஸ்ஸ ரூபஸஞ்ஞாய படிகஸஞ்ஞாய நானத்தஸஞ்ஞாய சித்தங் விவித்தங் ஹோதி விஞ்ஞாணஞ்சாயதனங் ஸமாபன்னஸ்ஸ ஆகாஸானஞ்சாயதனஸஞ்ஞாய சித்தங் விவித்தங் ஹோதி ஆகிஞ்சஞ்ஞாயதனங் ஸமாபன்னஸ்ஸ விஞ்ஞாணஞ்சாயதனஸஞ்ஞாய சித்தங் விவித்தங் ஹோதி நேவஸஞ்ஞானாஸஞ்ஞாயதனங் ஸமாபன்னஸ்ஸ ஆகிஞ்சஞ்ஞாயதனஸஞ்ஞாய சித்தங் விவித்தங் ஹோதி ஸோதாபன்னஸ்ஸ ஸக்காயதிட்டியா விசிகிச்சாய ஸீலப்பதபராமாஸா திட்டானுஸயா விசிகிச்சானுஸயா ததேகட்டேஹி ச கிலேஸேஹி சித்தங் விவித்தங் ஹோதி ஸகதாகாமிஸ்ஸ ஓளாரிகா காமராகஸஞ்ஞோஜனா படிகஸஞ்ஞோஜனா ஓளாரிகா காமராகானுஸயா படிகானுஸயா ததேகட்டேஹி ச கிலேஸேஹி சித்தங் விவித்தங் ஹோதி அனாகாமிஸ்ஸ அனுஸஹகதா காமராகஸஞ்ஞோஜனா படிகஸஞ்ஞோஜனா அனுஸஹகதா காமராகானுஸயா படிகானுஸயா ததேகட்டேஹி ச கிலேஸேஹி சித்தங் விவித்தங் ஹோதி அரஹதோ ரூபராகா அரூபராகா மானா உத்தச்சா அவிஜ்ஜாய மானானுஸயா பவராகானுஸயா அவிஜ்ஜானுஸயா ததேகட்டேஹி ச கிலேஸேஹி பஹித்தா ச ஸப்பனிமித்தேஹி சித்தங் விவித்தங் ஹோதி அயங் சித்தவிவேகோ>
  text <கதமோ உபதிவிவேகோ உபதி வுச்சந்தி கிலேஸா ச கந்தா ச அபிஸங்காரா ச உபதிவிவேகோ வுச்சதி அமதங் நிப்பானங் யோ ஸோ ஸப்பஸங்காரஸமதோ ஸப்பூபதிபடினிஸ்ஸக்கோ தண்ஹக்கயோ விராகோ நிரோதோ நிப்பானங் அயங் உபதிவிவேகோ காயவிவேகோ ச விவேகட்டகாயானங் நெக்கம்மாபிரதானங் சித்தவிவேகோ ச பரிஸுத்தசித்தானங் பரமவோதானபத்தானங் உபதிவிவேகோ ச நிரூபதீனங் புக்கலானங் விஸங்காரகதானங் விவேகே ஸிக்கிஸ்ஸாமஸேதி ஸோ தேரோ பகதியா ஸிக்கிதஸிக்கோ அபி ச தம்மதேஸனங் உபாதாய தம்மதேஸனங் ஸாவெந்தோ ஏவமாஹ விவேகே ஸிக்கிஸ்ஸாமஸேதி>
  text <தேனாஹ தேரோ திஸ்ஸமெத்தெய்யோ>
  text <50>
    text <மேதுனமனுயுத்தஸ்ஸ மெத்தெய்யாதி பகவா>
    text <முஸ்ஸதே வாபி ஸாஸனங்>
    text <மிச்சா ச படிபஜ்ஜதி ஏதங் தஸ்மிங் அனாரியங்>
    text <மேதுனமனுயுத்தஸ்ஸ மெத்தெய்யாதி பகவா>
    text <முஸ்ஸதே வாபி ஸாஸனங்>
    text <மிச்சா ச படிபஜ்ஜதி ஏதங் தஸ்மிங் அனாரியந்தி>
  text <மேதுனமனுயுத்தஸ்ஸாதி மேதுனதம்மோ நாம யோ ஸோ அஸத்தம்மோ காமதம்மோ வஸலதம்மோ துட்டுல்லோ ஓதகந்திகோ ரஹஸ்ஸோ த்வயங்த்வயஸமாபத்தி கிங்காரணா வுச்சதி மேதுனதம்மோ உபின்னங் ரத்தானங் ஸாரத்தானங் அவஸ்ஸுதானங் பரியுட்டிதானங் பரியாதின்னசித்தானங் உபின்னங் ஸதிஸானங் தம்மோதி தங்காரணா வுச்சதி மேதுனதம்மோ யதா உபோ கலஹகாரகா மேதுனகாதி வுச்சந்தி உபோ பண்டனகாரகா மேதுனகாதி வுச்சந்தி உபோ பஸ்ஸகாரகா மேதுனகாதி வுச்சந்தி உபோ விவாதகாரகா மேதுனகாதி வுச்சந்தி உபோ அதிகரணகாரகா மேதுனகாதி வுச்சந்தி உபோ வாதினோ மேதுனகாதி வுச்சந்தி உபோ ஸல்லாபகா மேதுனகாதி வுச்சந்தி ஏவமேவங் உபின்னங் ரத்தானங் ஸாரத்தானங் அவஸ்ஸுதானங் பரியுட்டிதானங் பரியாதின்னசித்தானங் உபின்னங் ஸதிஸானங் தம்மோதி தங்காரணா வுச்சதி மேதுனதம்மோ>
  text <மேதுனமனுயுத்தஸ்ஸாதி மேதுனதம்மே யுத்தஸ்ஸ பயுத்தஸ்ஸ ஆயுத்தஸ்ஸ ஸமாயுத்தஸ்ஸ தச்சரிதஸ்ஸ தப்பஹுலஸ்ஸ தக்கருகஸ்ஸ தன்னின்னஸ்ஸ தப்போணஸ்ஸ தப்பப்பாரஸ்ஸ தததிமுத்தஸ்ஸ தததிபதெய்யஸ்ஸாதி மேதுனமனுயுத்தஸ்ஸ>
  text <மெத்தெய்யாதி பகவா தங் தேரங் கொத்தேன ஆலபதி பகவாதி காரவாதிவசனங் அபி ச பக்கராகோதி பகவா பக்கதோஸோதி பகவா பக்கமோஹோதி பகவா பக்கமானோதி பகவா பக்கதிட்டீதி பகவா பக்ககண்டகோதி பகவா பக்ககிலேஸோதி பகவா பஜி விபஜி பவிபஜி தம்மரதனந்தி பகவா பவானங் அந்தகரோதி பகவா பாவிதகாயோ பாவிதஸீலோ பாவிதசித்தோ பாவிதபஞ்ஞோதி பகவா பஜி வா பகவா அரஞ்ஞவனபத்தானி பந்தானி ஸேனாஸனானி அப்பஸத்தானி அப்பனிக்கோஸானி விஜனவாதானி மனுஸ்ஸராஹஸ்ஸெய்யகானி படிஸல்லானஸாருப்பானீதி பகவா பாகீ வா பகவா சீவரபிண்டபாதஸேனாஸனகிலானபச்சயபேஸஜ்ஜபரிக்காரானந்தி பகவா பாகீ வா பகவா அத்தரஸஸ்ஸ தம்மரஸஸ்ஸ விமுத்திரஸஸ்ஸ அதிஸீலஸ்ஸ அதிசித்தஸ்ஸ அதிபஞ்ஞாயாதி பகவா பாகீ வா பகவா சதுன்னங் ஜானானங் சதுன்னங் அப்பமஞ்ஞானங் சதுன்னங் அரூபஸமாபத்தீனந்தி பகவா பாகீ வா பகவா அட்டன்னங் விமொக்கானங் அட்டன்னங் அபிபாயதனானங் நவன்னங் அனுபுப்பவிஹாரஸமாபத்தீனந்தி பகவா பாகீ வா பகவா தஸன்னங் ஸஞ்ஞாபாவனானங் தஸன்னங் கஸிணஸமாபத்தீனங் ஆனாபானஸ்ஸதிஸமாதிஸ்ஸ அஸுபஸமாபத்தியாதி பகவா பாகீ வா பகவா சதுன்னங் ஸதிபட்டானானங் சதுன்னங் ஸம்மப்பதானானங் சதுன்னங் இத்திபாதானங் பஞ்சன்னங் இந்த்ரியானங் பஞ்சன்னங் பலானங் ஸத்தன்னங் பொஜ்ஜங்கானங் அரியஸ்ஸ அட்டங்கிகஸ்ஸ மக்கஸ்ஸாதி பகவா பாகீ வா பகவா தஸன்னங் ததாகதபலானங் சதுன்னங் வேஸாரஜ்ஜானங் சதுன்னங் படிஸம்பிதானங் சன்னங் அபிஞ்ஞானங் சன்னங் புத்ததம்மானந்தி பகவா பகவாதி நேதங் நாமங் மாதரா கதங் ந பிதரா கதங் ந பாதரா கதங் ந பகினியா கதங் ந மித்தாமச்சேஹி கதங் ந ஞாதிஸாலோஹிதேஹி கதங் ந ஸமணப்ராஹ்மணேஹி கதங் ந தேவதாஹி கதங் விமொக்கந்திகமேதங் புத்தானங் பகவந்தானங் போதியா மூலே ஸஹ ஸப்பஞ்ஞுதஞ்ஞாணஸ்ஸ படிலாபா ஸச்சிகா பஞ்ஞத்தி யதிதங் பகவாதி மெத்தெய்யாதி பகவா>
  text <முஸ்ஸதே வாபி ஸாஸனந்தி த்வீஹி காரணேஹி ஸாஸனங் முஸ்ஸதி பரியத்திஸாஸனம்பி முஸ்ஸதி படிபத்திஸாஸனம்பி முஸ்ஸதி கதமங் பரியத்திஸாஸனங் யங் தஸ்ஸ பரியாபுடங் ஸுத்தங் கெய்யங் வெய்யாகரணங் காதா உதானங் இதிவுத்தகங் ஜாதகங் அப்புததம்மங் வேதல்லங் இதங் பரியத்திஸாஸனங் தம்பி முஸ்ஸதி ஸம்முஸ்ஸதி பமுஸ்ஸதி ஸம்பமுஸ்ஸதி பரிபாஹிரோ ஹோதீதி ஏவம்பி முஸ்ஸதே வாபி ஸாஸனங்>
  text <கதமங் படிபத்திஸாஸனங் ஸம்மாபடிபதா அனுலோமபடிபதா அபச்சனீகபடிபதா அன்வத்தபடிபதா தம்மானுதம்மபடிபதா ஸீலேஸு பரிபூரகாரிதா இந்த்ரியேஸு குத்தத்வாரதா போஜனே மத்தஞ்ஞுதா ஜாகரியானுயோகோ ஸதிஸம்பஜஞ்ஞங் சத்தாரோ ஸதிபட்டானா சத்தாரோ ஸம்மப்பதானா சத்தாரோ இத்திபாதா பஞ்சிந்த்ரியானி பஞ்ச பலானி ஸத்த பொஜ்ஜங்கா அரியோ அட்டங்கிகோ மக்கோ இதங் படிபத்திஸாஸனங் தம்பி முஸ்ஸதி ஸம்முஸ்ஸதி பமுஸ்ஸதி ஸம்பமுஸ்ஸதி பரிபாஹிரோ ஹோதீதி ஏவம்பி முஸ்ஸதே வாபி ஸாஸனங்>
  text <மிச்சா ச படிபஜ்ஜதீதி பாணம்பி ஹனதி அதின்னம்பி ஆதியதி ஸந்திம்பி சிந்ததி நில்லோபம்பி ஹரதி ஏகாகாரிகம்பி கரோதி பரிபந்தேபி திட்டதி பரதாரம்பி கச்சதி முஸாபி பணதீதி மிச்சா ச படிபஜ்ஜதி>
  text <ஏதங் தஸ்மிங் அனாரியந்தி ஏதங் தஸ்மிங் புக்கலே அனரியதம்மோ பாலதம்மோ மூள்ஹதம்மோ அஞ்ஞாணதம்மோ அமராவிக்கேபதம்மோ யதிதங் மிச்சாபடிபதாதி ஏதங் தஸ்மிங் அனாரியங்>
  text <தேனாஹ பகவா>
  text <51>
    text <ஏகோ புப்பே சரித்வான மேதுனங் யோ நிஸேவதி>
    text <யானங் பந்தங்வ தங் லோகே ஹீனமாஹு புதுஜ்ஜனங்>
    text <ஏகோ புப்பே சரித்வான மேதுனங் யோ நிஸேவதி>
    text <யானங் பந்தங்வ தங் லோகே ஹீனமாஹு புதுஜ்ஜனந்தி>
  text <ஏகோ புப்பே சரித்வானாதி த்வீஹி காரணேஹி ஏகோ புப்பே சரித்வான பப்பஜ்ஜாஸங்காதேன வா கணாவவஸ்ஸக்கட்டேன வா கதங் பப்பஜ்ஜாஸங்காதேன ஏகோ புப்பே சரித்வான ஸப்பங் கராவாஸபலிபோதங் சிந்தித்வா புத்ததாரபலிபோதங் சிந்தித்வா ஞாதிபலிபோதங் சிந்தித்வா மித்தாமச்சபலிபோதங் சிந்தித்வா ஸன்னிதிபலிபோதங் சிந்தித்வா கேஸமஸ்ஸுங் ஓஹாரெத்வா காஸாயானி வத்தானி அச்சாதெத்வா அகாரஸ்மா அனகாரியங் பப்பஜித்வா அகிஞ்சனபாவங் உபகந்த்வா ஏகோ சரதி விஹரதி இரியதி வத்ததி பாலேதி யபேதி யாபேதி ஏவங் பப்பஜ்ஜாஸங்காதேன ஏகோ புப்பே சரித்வான>
  text <கதங் கணாவவஸ்ஸக்கட்டேன ஏகோ புப்பே சரித்வான ஸோ ஏவங் பப்பஜிதோ ஸமானோ ஏகோ அரஞ்ஞவனபத்தானி பந்தானி ஸேனாஸனானி படிஸேவதி அப்பஸத்தானி அப்பனிக்கோஸானி விஜனவாதானி மனுஸ்ஸராஹஸ்ஸெய்யகானி படிஸல்லானஸாருப்பானி ஸோ ஏகோ கச்சதி ஏகோ திட்டதி ஏகோ நிஸீததி ஏகோ ஸெய்யங் கப்பேதி ஏகோ காமங் பிண்டாய பவிஸதி ஏகோ படிக்கமதி ஏகோ ரஹோ நிஸீததி ஏகோ சங்கமங் அதிட்டாதி ஏகோ சரதி விஹரதி இரியதி வத்ததி பாலேதி யபேதி யாபேதி ஏவங் கணாவவஸ்ஸக்கட்டேன ஏகோ புப்பே சரித்வான>
  text <மேதுனங் யோ நிஸேவதீதி மேதுனதம்மோ நாம யோ ஸோ அஸத்தம்மோபே தங்காரணா வுச்சதி மேதுனதம்மோ மேதுனங் யோ நிஸேவதீதி யோ அபரேன ஸமயேன புத்தங் தம்மங் ஸங்கங் ஸிக்கங் பச்சக்காய ஹீனாயாவத்தித்வா மேதுனங் தம்மங் ஸேவதி நிஸேவதி ஸங்ஸேவதி படிஸேவதீதி மேதுனங் யோ நிஸேவதி>
  text <யானங் பந்தங்வ தங் லோகேதி யானந்தி ஹத்தியானங் அஸ்ஸயானங் கோயானங் அஜயானங் மெண்டயானங் ஒட்டயானங் கரயானங் பந்தங் அதந்தங் அகாரிதங் அவினீதங் உப்பதங் கண்ஹாதி விஸமங் காணும்பி பாஸாணம்பி அபிருஹதி யானம்பி ஆரோஹனகம்பி பஞ்ஜதி பபாதேபி பபததி யதா தங் பந்தங் யானங் அதந்தங் அகாரிதங் அவினீதங் உப்பதங் கண்ஹாதி ஏவமேவங் ஸோ விப்பந்தகோ பந்தயானபடிபாகோ உப்பதங் கண்ஹாதி மிச்சாதிட்டிங் கண்ஹாதிபே மிச்சாஸமாதிங் கண்ஹாதி யதா தங் பந்தங் யானங் அதந்தங் அகாரிதங் அவினீதங் விஸமங் காணும்பி பாஸாணம்பி அபிருஹதி ஏவமேவங் ஸோ விப்பந்தகோ பந்தயானபடிபாகோ விஸமங் காயகம்மங் அபிருஹதி விஸமங் வசீகம்மங் அபிருஹதி விஸமங் மனோகம்மங் அபிருஹதி விஸமங் பாணாதிபாதங் அபிருஹதி விஸமங் அதின்னாதானங் அபிருஹதி விஸமங் காமேஸுமிச்சாசாரங் அபிருஹதி விஸமங் முஸாவாதங் அபிருஹதி விஸமங் பிஸுணவாசங் அபிருஹதி விஸமங் பருஸவாசங் அபிருஹதி விஸமங் ஸம்பப்பலாபங் அபிருஹதி விஸமங் அபிஜ்ஜங் அபிருஹதி விஸமங் ப்யாபாதங் அபிருஹதி விஸமங் மிச்சாதிட்டிங் அபிருஹதி விஸமே ஸங்காரே அபிருஹதி விஸமே பஞ்ச காமகுணே அபிருஹதி விஸமே நீவரணே அபிருஹதி யதா தங் பந்தங் யானங் அதந்தங் அகாரிதங் அவினீதங் யானம்பி ஆரோஹனகம்பி பஞ்ஜதி ஏவமேவங் ஸோ விப்பந்தகோ பந்தயானபடிபாகோ நிரயே அத்தானங் பஞ்ஜதி திரச்சானயோனியங் அத்தானங் பஞ்ஜதி பெத்திவிஸயே அத்தானங் பஞ்ஜதி மனுஸ்ஸலோகே அத்தானங் பஞ்ஜதி தேவலோகே அத்தானங் பஞ்ஜதி யதா தங் பந்தங் யானங் அதந்தங் அகாரிதங் அவினீதங் பபாதே பபததி ஏவமேவங் ஸோ விப்பந்தகோ பந்தயானபடிபாகோ ஜாதிபபாதம்பி பபததி ஜராபபாதம்பி பபததி ப்யாதிபபாதம்பி பபததி மரணபபாதம்பி பபததி ஸோகபரிதேவதுக்கதோமனஸ்ஸுபாயாஸபபாதம்பி பபததி லோகேதி அபாயலோகே மனுஸ்ஸலோகேதி யானங் பந்தங்வ தங் லோகே>
  text <ஹீனமாஹு புதுஜ்ஜனந்தி புதுஜ்ஜனாதி கேனட்டேன புதுஜ்ஜனா புது கிலேஸே ஜனெந்தீதி புதுஜ்ஜனா புது அவிஹதஸக்காயதிட்டிகாதி புதுஜ்ஜனா புது ஸத்தாரானங் முகுல்லோகிகாதி புதுஜ்ஜனா புது ஸப்பகதீஹி அவுட்டிதாதி புதுஜ்ஜனா புது நானாபிஸங்காரே அபிஸங்கரொந்தீதி புதுஜ்ஜனா புது நானாஓகேஹி வுய்ஹந்தீதி புதுஜ்ஜனா புது நானாஸந்தாபேஹி ஸந்தபந்தீதி புதுஜ்ஜனா புது நானாபரிளாஹேஹி பரிதய்ஹந்தீதி புதுஜ்ஜனா புது பஞ்சஸு காமகுணேஸு ரத்தா கித்தா கதிதா முச்சிதா அஜ்ஜோஸன்னா லக்கா லக்கிதா பலிபுத்தாதி புதுஜ்ஜனா புது பஞ்சஹி நீவரணேஹி ஆவுதா நிவுதா ஓவுதா பிஹிதா படிச்சன்னா படிகுஜ்ஜிதாதி புதுஜ்ஜனா ஹீனமாஹு புதுஜ்ஜனந்தி புதுஜ்ஜனங் ஹீனங் நிஹீனங் ஓமகங் லாமகங் சதுக்கங் பரித்தந்தி ஏவமாஹங்ஸு ஏவங் கதெந்தி ஏவங் பணந்தி ஏவங் தீபயந்தி ஏவங் வோஹரந்தீதி ஹீனமாஹு புதுஜ்ஜனங்>
  text <தேனாஹ பகவா>
  text <52>
    text <யஸோ கித்தி ச யா புப்பே ஹாயதே வாபி தஸ்ஸ ஸா>
    text <ஏதம்பி திஸ்வா ஸிக்கேத மேதுனங் விப்பஹாதவே>
    text <யஸோ கித்தி ச யா புப்பே ஹாயதே வாபி தஸ்ஸ ஸா>
    text <ஏதம்பி திஸ்வா ஸிக்கேத மேதுனங் விப்பஹாதவேதி>
  text <யஸோ கித்தி ச யா புப்பே ஹாயதே வாபி தஸ்ஸ ஸாதி கதமோ யஸோ இதேகச்சோ புப்பே ஸமணபாவே ஸக்கதோ ஹோதி கருகதோ மானிதோ பூஜிதோ அபசிதோ லாபீ சீவரபிண்டபாதஸேனாஸனகிலானபச்சயபேஸஜ்ஜபரிக்காரானங் அயங் யஸோ கதமா கித்தி இதேகச்சோ புப்பே ஸமணபாவே கித்திவண்ணகதோ ஹோதி பண்டிதோ வியத்தோ மேதாவீ பஹுஸ்ஸுதோ சித்தகதீ கல்யாணபடிபானோ ஸுத்தந்திகோதி வா வினயதரோதி வா தம்மகதிகோதி வா ஆரஞ்ஞிகோதி வா பிண்டபாதிகோதி வா பங்ஸுகூலிகோதி வா தேசீவரிகோதி வா ஸபதானசாரிகோதி வா கலுபச்சாபத்திகோதி வா நேஸஜ்ஜிகோதி வா யதாஸந்ததிகோதி வா படமஸ்ஸ ஜானஸ்ஸ லாபீதி வா துதியஸ்ஸ ஜானஸ்ஸ லாபீதி வா ததியஸ்ஸ ஜானஸ்ஸ லாபீதி வா சதுத்தஸ்ஸ ஜானஸ்ஸ லாபீதி வா ஆகாஸானஞ்சாயதனஸமாபத்தியா லாபீதி வா விஞ்ஞாணஞ்சாயதனஸமாபத்தியா லாபீதி வா ஆகிஞ்சஞ்ஞாயதனஸமாபத்தியா லாபீதி வா நேவஸஞ்ஞானாஸஞ்ஞாயதனஸமாபத்தியா லாபீதி வா அயங் கித்தீதி யஸோ கித்தி ச யா புப்பே>
  text <ஹாயதே வாபி தஸ்ஸ ஸாதி தஸ்ஸ அபரேன ஸமயேன புத்தங் தம்மங் ஸங்கங் ஸிக்கங் பச்சக்காய ஹீனாயாவத்தஸ்ஸ ஸோ ச யஸோ ஸா ச கித்தி ஹாயதி பரிஹாயதி பரிதங்ஸதி பரிபததி அந்தரதாயதி விப்பலுஜ்ஜதீதி யஸோ கித்தி ச யா புப்பே ஹாயதே வாபி தஸ்ஸ ஸா>
  text <ஏதம்பி திஸ்வா ஸிக்கேத மேதுனங் விப்பஹாதவேதி ஏதந்தி புப்பே ஸமணபாவே யஸோ கித்தி ச அபரபாகே புத்தங் தம்மங் ஸங்கங் ஸிக்கங் பச்சக்காய ஹீனாயாவத்தஸ்ஸ அயஸோ ச அகித்தி ச ஏதங் ஸம்பத்திங் விபத்திங் திஸ்வாதி பஸ்ஸித்வா துலயித்வா தீரயித்வா விபாவயித்வா விபூதங் கத்வாதி ஏதம்பி திஸ்வா ஸிக்கேதாதி திஸ்ஸோ ஸிக்கா அதிஸீலஸிக்கா அதிசித்தஸிக்கா அதிபஞ்ஞாஸிக்கா கதமா அதிஸீலஸிக்கா இத பிக்கு ஸீலவா ஹோதி பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு குத்தகோ ஸீலக்கந்தோ மஹந்தோ ஸீலக்கந்தோ ஸீலங் பதிட்டா ஆதி சரணங் ஸங்யமோ ஸங்வரோ முகங் பமுகங் குஸலானங் தம்மானங் ஸமாபத்தியா அயங் அதிஸீலஸிக்கா>
  text <கதமா அதிசித்தஸிக்கா இத பிக்கு விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதிபே துதியங் ஜானங் ததியங் ஜானங் சதுத்தங் ஜானங் உபஸம்பஜ்ஜ விஹரதி அயங் அதிசித்தஸிக்கா>
  text <கதமா அதிபஞ்ஞாஸிக்கா இத பிக்கு பஞ்ஞவா ஹோதி உதயத்தகாமினியா பஞ்ஞாய ஸமன்னாகதோ அரியாய நிப்பேதிகாய ஸம்மா துக்கக்கயகாமினியா ஸோ இதங் துக்கந்தி யதாபூதங் பஜானாதி அயங் துக்கஸமுதயோதி யதாபூதங் பஜானாதி அயங் துக்கனிரோதோதி யதாபூதங் பஜானாதி அயங் துக்கனிரோதகாமினீ படிபதாதி யதாபூதங் பஜானாதி இமே ஆஸவாதி யதாபூதங் பஜானாதி அயங் ஆஸவஸமுதயோதி யதாபூதங் பஜானாதி அயங் ஆஸவனிரோதோதி யதாபூதங் பஜானாதி அயங் ஆஸவனிரோதகாமினீ படிபதாதி யதாபூதங் பஜானாதி அயங் அதிபஞ்ஞாஸிக்கா மேதுனதம்மோ நாம யோ ஸோ அஸத்தம்மோபே தங்காரணா வுச்சதி மேதுனதம்மோ>
  text <ஏதம்பி திஸ்வா ஸிக்கேத மேதுனங் விப்பஹாதவேதி மேதுனதம்மஸ்ஸ பஹானாய வூபஸமாய படினிஸ்ஸக்காய படிபஸ்ஸத்தியா அதிஸீலம்பி ஸிக்கெய்ய அதிசித்தம்பி ஸிக்கெய்ய அதிபஞ்ஞம்பி ஸிக்கெய்ய இமா திஸ்ஸோ ஸிக்காயோ ஆவஜ்ஜந்தோ ஸிக்கெய்ய ஜானந்தோ ஸிக்கெய்ய பஸ்ஸந்தோ ஸிக்கெய்ய பச்சவெக்கந்தோ ஸிக்கெய்ய சித்தங் அதிட்டஹந்தோ ஸிக்கெய்ய ஸத்தாய அதிமுச்சந்தோ ஸிக்கெய்ய வீரியங் பக்கண்ஹந்தோ ஸிக்கெய்ய ஸதிங் உபட்டபெந்தோ ஸிக்கெய்ய சித்தங் ஸமாதஹந்தோ ஸிக்கெய்ய பஞ்ஞாய பஜானந்தோ ஸிக்கெய்ய அபிஞ்ஞெய்யங் அபிஜானந்தோ ஸிக்கெய்ய பரிஞ்ஞெய்யங் பரிஜானந்தோ ஸிக்கெய்ய பஹாதப்பங் பஜஹந்தோ ஸிக்கெய்ய பாவேதப்பங் பாவெந்தோ ஸிக்கெய்ய ஸச்சிகாதப்பங் ஸச்சிகரொந்தோ ஸிக்கெய்ய ஆசரெய்ய ஸமாசரெய்ய ஸமாதாய வத்தெய்யாதி ஏதம்பி திஸ்வா ஸிக்கேத மேதுனங் விப்பஹாதவே>
  text <தேனாஹ பகவா>
  text <53>
    text <ஸங்கப்பேஹி பரேதோ ஸோ கபணோ விய ஜாயதி>
    text <ஸுத்வா பரேஸங் நிக்கோஸங் மங்கு ஹோதி ததாவிதோ>
    text <ஸங்கப்பேஹி பரேதோ ஸோ கபணோ விய ஜாயதி>
    text <ஸுத்வா பரேஸங் நிக்கோஸங் மங்கு ஹோதி ததாவிதோதி>
  text <ஸங்கப்பேஹி பரேதோ ஸோ கபணோ விய ஜாயதீதி காமஸங்கப்பேன ப்யாபாதஸங்கப்பேன விஹிங்ஸாஸங்கப்பேன திட்டிஸங்கப்பேன புட்டோ பரேதோ ஸமோஹிதோ ஸமன்னாகதோ பிஹிதோ கபணோ விய மந்தோ விய மோமூஹோ விய ஜாயதி பஜ்ஜாயதி நிஜ்ஜாயதி அபஜ்ஜாயதி யதா உலூகோ ருக்கஸாகாயங் மூஸிகங் மகயமானோ ஜாயதி பஜ்ஜாயதி நிஜ்ஜாயதி அபஜ்ஜாயதி யதா கொத்து நதீதீரே மச்சே மகயமானோ ஜாயதி பஜ்ஜாயதி நிஜ்ஜாயதி அபஜ்ஜாயதி யதா பிளாரோ ஸந்திஸமலஸங்கடிரே மூஸிகங் மகயமானோ ஜாயதி பஜ்ஜாயதி நிஜ்ஜாயதி அபஜ்ஜாயதி யதா கத்ரபோ வஹச்சின்னோ ஸந்திஸமலஸங்கடிரே ஜாயதி பஜ்ஜாயதி நிஜ்ஜாயதி அபஜ்ஜாயதி ஏவமேவங் ஸோ விப்பந்தகோ காமஸங்கப்பேன ப்யாபாதஸங்கப்பேன விஹிங்ஸாஸங்கப்பேன திட்டிஸங்கப்பேன புட்டோ பரேதோ ஸமோஹிதோ ஸமன்னாகதோ பிஹிதோ கபணோ விய மந்தோ விய மோமூஹோ விய ஜாயதி பஜ்ஜாயதி நிஜ்ஜாயதி அபஜ்ஜாயதீதி ஸங்கப்பேஹி பரேதோ ஸோ கபணோ விய ஜாயதி>
  text <ஸுத்வா பரேஸங் நிக்கோஸங் மங்கு ஹோதி ததாவிதோதி பரேஸந்தி உபஜ்ஜாயா வா ஆசரியா வா ஸமானுபஜ்ஜாயகா வா ஸமானாசரியகா வா மித்தா வா ஸந்திட்டா வா ஸம்பத்தா வா ஸஹாயா வா சோதெந்தி தஸ்ஸ தே ஆவுஸோ அலாபா தஸ்ஸ தே துல்லத்தங் யங் த்வங் ஏவரூபங் உளாரங் ஸத்தாரங் லபித்வா ஏவங் ஸ்வாக்காதே தம்மவினயே பப்பஜித்வா ஏவரூபங் அரியகணங் லபித்வா ஹீனஸ்ஸ மேதுனதம்மஸ்ஸ காரணா புத்தங் தம்மங் ஸங்கங் ஸிக்கங் பச்சக்காய ஹீனாயாவத்தோஸி ஸத்தாபி நாம தே நாஹோஸி குஸலேஸு தம்மேஸு ஹிரீபி நாம தே நாஹோஸி குஸலேஸு தம்மேஸு ஒத்தப்பம்பி நாம தே நாஹோஸி குஸலேஸு தம்மேஸு வீரியம்பி நாம தே நாஹோஸி குஸலேஸு தம்மேஸு ஸதிபி நாம தே நாஹோஸி குஸலேஸு தம்மேஸு பஞ்ஞாபி நாம தே நாஹோஸி குஸலேஸு தம்மேஸூதி தேஸங் வசனங் ப்யப்பதங் தேஸனங் அனுஸாஸனங் அனுஸிட்டிங் ஸுத்வா ஸுணித்வா உக்கஹெத்வா உபதாரயித்வா உபலக்கயித்வா மங்கு ஹோதி பீளிதோ கட்டிதோ ப்யாதிதோ தோமனஸ்ஸிதோ ஹோதி ததாவிதோதி ததாவிதோ தாதிஸோ தஸ்ஸண்டிதோ தப்பகாரோ தப்படிபாகோ யோ ஸோ விப்பந்தகோதி ஸுத்வா பரேஸங் நிக்கோஸங் மங்கு ஹோதி ததாவிதோ>
  text <தேனாஹ பகவா>
  text <54>
    text <அத ஸத்தானி குருதே பரவாதேஹி சோதிதோ>
    text <ஏஸ க்வஸ்ஸ மஹாகேதோ மோஸவஜ்ஜங் பகாஹதி>
    text <அத ஸத்தானி குருதே பரவாதேஹி சோதிதோ>
    text <ஏஸ க்வஸ்ஸ மஹாகேதோ மோஸவஜ்ஜங் பகாஹதீதி>
  text <அத ஸத்தானி குருதே பரவாதேஹி சோதிதோதி அதாதி பதஸந்தி பதஸங்ஸக்கோ பதபாரிபூரீ அக்கரஸமவாயோ ப்யஞ்ஜனஸிலிட்டதா பதானுபுப்பதாபேதங் அதாதி ஸத்தானீதி தீணி ஸத்தானி காயஸத்தங் வசீஸத்தங் மனோஸத்தங் திவிதங் காயதுச்சரிதங் காயஸத்தங் சதுப்பிதங் வசீதுச்சரிதங் வசீஸத்தங் திவிதங் மனோதுச்சரிதங் மனோஸத்தங் பரவாதேஹி சோதிதோதி உபஜ்ஜாயேஹி வா ஆசரியேஹி வா ஸமானுபஜ்ஜாயகேஹி வா ஸமானாசரியகேஹி வா மித்தேஹி வா ஸந்திட்டேஹி வா ஸம்பத்தேஹி வா ஸஹாயேஹி வா சோதிதோ ஸம்பஜானமுஸா பாஸதி அபிரதோ அஹங் பந்தே அஹோஸிங் பப்பஜ்ஜாய மாதா மே போஸேதப்பா தேனம்ஹி விப்பந்தோதி பணதி பிதா மே போஸேதப்போ தேனம்ஹி விப்பந்தோதி பணதி பாதா மே போஸேதப்போ பகினீ மே போஸேதப்பா புத்தோ மே போஸேதப்போ தீதா மே போஸேதப்பா மித்தா மே போஸேதப்பா அமச்சா மே போஸேதப்பா ஞாதகா மே போஸேதப்பா ஸாலோஹிதா மே போஸேதப்பா தேனம்ஹி விப்பந்தோதி பணதி வசீஸத்தங் கரோதி ஸங்கரோதி ஜனேதி ஸஞ்ஜனேதி நிப்பத்தேதி அபினிப்பத்தேதீதி அத ஸத்தானி குருதே பரவாதேஹி சோதிதோ>
  text <ஏஸ க்வஸ்ஸ மஹாகேதோதி ஏஸோ தஸ்ஸ மஹாகேதோ மஹாவனங் மஹாகஹனங் மஹாகந்தாரோ மஹாவிஸமோ மஹாகுடிலோ மஹாபங்கோ மஹாபலிபோ மஹாபலிபோதோ மஹாபந்தனங் யதிதங் ஸம்பஜானமுஸாவாதோதி ஏஸ க்வஸ்ஸ மஹாகேதோ>
  text <மோஸவஜ்ஜங் பகாஹதீதி மோஸவஜ்ஜங் வுச்சதி முஸாவாதோ இதேகச்சோ ஸபக்கதோ வா பரிஸக்கதோ வா ஞாதிமஜ்ஜகதோ வா பூகமஜ்ஜகதோ வா ராஜகுலமஜ்ஜகதோ வா அபினீதோ ஸக்கிபுட்டோ ஏஹம்போ புரிஸ யங் ஜானாஸி தங் வதேஹீதி ஸோ அஜானங் வா ஆஹ ஜானாமீதி ஜானங் வா ஆஹ ந ஜானாமீதி அபஸ்ஸங் வா ஆஹ பஸ்ஸாமீதி பஸ்ஸங் வா ஆஹ ந பஸ்ஸாமீதி இதி அத்தஹேது வா பரஹேது வா ஆமிஸகிஞ்சிக்கஹேது வா ஸம்பஜானமுஸா பாஸதி இதங் வுச்சதி மோஸவஜ்ஜங்>
  text <அபி ச தீஹாகாரேஹி முஸாவாதோ ஹோதி புப்பேவஸ்ஸ ஹோதி முஸா பணிஸ்ஸந்தி பணந்தஸ்ஸ ஹோதி முஸா பணாமீதி பணிதஸ்ஸ ஹோதி முஸா மயா பணிதந்தி இமேஹி தீஹாகாரேஹி முஸாவாதோ ஹோதி அபி ச சதூஹாகாரேஹி முஸாவாதோ ஹோதி புப்பேவஸ்ஸ ஹோதி முஸா பணிஸ்ஸந்தி பணந்தஸ்ஸ ஹோதி முஸா பணாமீதி பணிதஸ்ஸ ஹோதி முஸா மயா பணிதந்தி வினிதாய திட்டிங் இமேஹி சதூஹாகாரேஹி முஸாவாதோ ஹோதி அபி ச பஞ்சஹாகாரேஹி சஹாகாரேஹி ஸத்தஹாகாரேஹி அட்டஹாகாரேஹி முஸாவாதோ ஹோதி புப்பேவஸ்ஸ ஹோதி முஸா பணிஸ்ஸந்தி பணந்தஸ்ஸ ஹோதி முஸா பணாமீதி பணிதஸ்ஸ ஹோதி முஸா மயா பணிதந்தி வினிதாய திட்டிங் வினிதாய கந்திங் வினிதாய ருசிங் வினிதாய ஸஞ்ஞங் வினிதாய பாவங் இமேஹி அட்டஹாகாரேஹி முஸாவாதோ ஹோதி மோஸவஜ்ஜங் பகாஹதீதி மோஸவஜ்ஜங் பகாஹதி ஓகாஹதி அஜ்ஜோகாஹதி பவிஸதீதி மோஸவஜ்ஜங் பகாஹதி>
  text <தேனாஹ பகவா>
  text <55>
    text <பண்டிதோதி ஸமஞ்ஞாதோ ஏகச்சரியங் அதிட்டிதோ>
    text <ஸ சாபி மேதுனே யுத்தோ மந்தோவ பரிகிஸ்ஸதி>
    text <பண்டிதோதி ஸமஞ்ஞாதோ ஏகச்சரியங் அதிட்டிதோ>
    text <ஸ சாபி மேதுனே யுத்தோ மந்தோவ பரிகிஸ்ஸதீதி>
  text <பண்டிதோதி ஸமஞ்ஞாதோதி இதேகச்சோ புப்பே ஸமணபாவே கித்தி வண்ணகதோ ஹோதி பண்டிதோ வியத்தோ மேதாவீ பஹுஸ்ஸுதோ சித்தகதீ கல்யாணபடிபானோ ஸுத்தந்திகோதி வா வினயதரோதி வா தம்மகதிகோதி வாபே நேவஸஞ்ஞானாஸஞ்ஞாயதனஸமாபத்தியா லாபீதி வா ஏவங் ஞாதோ ஹோதி பஞ்ஞாதோ ஸமஞ்ஞாதோ ஹோதீதி பண்டிதோதி ஸமஞ்ஞாதோ>
  text <ஏகச்சரியங் அதிட்டிதோதி த்வீஹி காரணேஹி ஏகச்சரியங் அதிட்டிதோ பப்பஜ்ஜாஸங்காதேன வா கணாவவஸ்ஸக்கட்டேன வா கதங் பப்பஜ்ஜாஸங்காதேன ஏகச்சரியங் அதிட்டிதோ ஸப்பங் கராவாஸபலிபோதங் சிந்தித்வாபே ஏவங் பப்பஜ்ஜாஸங்காதேன ஏகச்சரியங் அதிட்டிதோ கதங் கணாவவஸ்ஸக்கட்டேன ஏகச்சரியங் அதிட்டிதோ ஸோ ஏவங் பப்பஜிதோ ஸமானோ ஏகோ அரஞ்ஞவனபத்தானி பந்தானிபே ஏவங் கணாவவஸ்ஸக்கட்டேன ஏகச்சரியங் அதிட்டிதோதி ஏகச்சரியங் அதிட்டிதோ>
  text <ஸ சாபி மேதுனே யுத்தோதி மேதுனதம்மோ நாம யோ ஸோ அஸத்தம்மோ காமதம்மோபே தங்காரணா வுச்சதி மேதுனதம்மோ ஸ சாபி மேதுனே யுத்தோதி ஸோ அபரேன ஸமயேன புத்தங் தம்மங் ஸங்கங் ஸிக்கங் பச்சக்காய ஹீனாயாவத்தித்வா மேதுனதம்மே யுத்தோ பயுத்தோ ஆயுத்தோ ஸமாயுத்தோதி ஸ சாபி மேதுனே யுத்தோ>
  text <மந்தோவ பரிகிஸ்ஸதீதி கபணோ விய மந்தோ விய மோமூஹோ விய கிஸ்ஸதி பரிகிஸ்ஸதி பரிகிலிஸ்ஸதி பாணம்பி ஹனதி அதின்னம்பி ஆதியதி ஸந்திம்பி சிந்ததி நில்லோபம்பி ஹரதி ஏகாகாரிகம்பி கரோதி பரிபந்தேபி திட்டதி பரதாரம்பி கச்சதி முஸாபி பணதி ஏவம்பி கிஸ்ஸதி பரிகிஸ்ஸதி பரிகிலிஸ்ஸதி தமேனங் ராஜானோ கஹெத்வா விவிதா கம்மகாரணா காரெந்தி கஸாஹிபி தாளெந்தி வெத்தேஹிபி தாளெந்தி அத்ததண்டகேஹிபி தாளெந்தி ஹத்தம்பி சிந்தந்தி பாதம்பி சிந்தந்தி ஹத்தபாதம்பி சிந்தந்தி கண்ணம்பி சிந்தந்தி நாஸம்பி சிந்தந்தி கண்ணனாஸம்பி சிந்தந்தி பிலங்கதாலிகம்பி கரொந்தி ஸங்கமுண்டிகம்பி கரொந்தி ராஹுமுகம்பி கரொந்தி ஜோதிமாலிகம்பி கரொந்தி ஹத்தபஜ்ஜோதிகம்பி கரொந்தி ஏரகவத்திகம்பி கரொந்தி சிரகவாஸிகம்பி கரொந்தி ஏணெய்யகம்பி கரொந்தி பளிஸமங்ஸிகம்பி கரொந்தி கஹாபணிகம்பி கரொந்தி காராபதச்சிகம்பி கரொந்தி பலிகபரிவத்திகம்பி கரொந்தி பலாலபீடகம்பி கரொந்தி தத்தேனபி தேலேன ஓஸிஞ்சந்தி ஸுனகேஹிபி காதாபெந்தி ஜீவந்தம்பி ஸூலே உத்தாஸெந்தி அஸினாபி ஸீஸங் சிந்தந்தி ஏவம்பி கிஸ்ஸதி பரிகிஸ்ஸதி பரிகிலிஸ்ஸதி>
  text <அத வா காமதண்ஹாய அபிபூதோ பரியாதின்னசித்தோ போகே பரியேஸந்தோ நாவாய மஹாஸமுத்தங் பக்கந்ததி ஸீதஸ்ஸ புரக்கதோ உண்ஹஸ்ஸ புரக்கதோ டங்ஸமகஸவாதாதபஸரீஸபஸம்பஸ்ஸேஹி பீளியமானோ குப்பிபாஸாய மிய்யமானோ திகும்பங் கச்சதி தக்கோலங் கச்சதி தக்கஸீலங் கச்சதி காலமுகங் கச்சதி புரபூரங் கச்சதி வேஸுங்கங் கச்சதி வேராபதங் கச்சதி ஜவங் கச்சதி தாமலிங் கச்சதி வங்கங் கச்சதி ஏளபந்தனங் கச்சதி ஸுவண்ணகூடங் கச்சதி ஸுவண்ணபூமிங் கச்சதி தம்பபாணிங் கச்சதி ஸுப்பாதகங் கச்சதி பாருகச்சங் கச்சதி ஸுரட்டங் கச்சதி பங்கலோகங் கச்சதி பங்கணங் கச்சதி ஸரமதங் கணங் கச்சதி யோனங் கச்சதி பரமயோனங் கச்சதி வினகங் கச்சதி மூலபதங் கச்சதி மருகந்தாரங் கச்சதி ஜண்ணுபதங் கச்சதி அஜபதங் கச்சதி மெண்டபதங் கச்சதி ஸங்குபதங் கச்சதி சத்தபதங் கச்சதி வங்ஸபதங் கச்சதி ஸகுணபதங் கச்சதி மூஸிகபதங் கச்சதி தரிபதங் கச்சதி வெத்தாசாரங் கச்சதி ஏவம்பி கிஸ்ஸதி பரிகிஸ்ஸதி பரிகிலிஸ்ஸதி>
  text <கவேஸந்தோ ந விந்ததி அலாபமூலகம்பி துக்கங் தோமனஸ்ஸங் படிஸங்வேதேதி ஏவம்பி கிஸ்ஸதி பரிகிஸ்ஸதி பரிகிலிஸ்ஸதி>
  text <கவேஸந்தோ விந்ததி லத்தாபி ஆரக்கமூலகம்பி துக்கங் தோமனஸ்ஸங் படிஸங்வேதேதி கிந்தி மே போகே நேவ ராஜானோ ஹரெய்யுங் ந சோரா ஹரெய்யுங் ந அக்கீ தஹெய்யுங் ந உதகங் வஹெய்ய ந அபியா தாயாதா ஹரெய்யுந்தி தஸ்ஸ ஏவங் ஆரக்கதோ கோபயதோ தே போகா விப்பலுஜ்ஜந்தி ஸோ விப்பயோகமூலகம்பி துக்கங் தோமனஸ்ஸங் படிஸங்வேதேதி ஏவம்பி கிஸ்ஸதி பரிகிஸ்ஸதி பரிகிலிஸ்ஸதீதி ஸ சாபி மேதுனே யுத்தோ மந்தோவ பரிகிஸ்ஸதி>
  text <தேனாஹ பகவா>
  text <56>
    text <ஏதமாதீனவங் ஞத்வா முனிங் புப்பாபரே இத>
    text <ஏகச்சரியங் தள்ஹங் கயிரா ந நிஸேவேத மேதுனங்>
    text <ஏதமாதீனவங் ஞத்வா முனி புப்பாபரே இத>
    text <ஏகச்சரியங் தள்ஹங் கயிரா ந நிஸேவேத மேதுனந்தி>
  text <ஏதமாதீனவங் ஞத்வா முனி புப்பாபரே இதாதி ஏதந்தி புப்பே ஸமணபாவே யஸோ ச கித்தி ச அபரபாகே புத்தங் தம்மங் ஸங்கங் ஸிக்கங் பச்சக்காய ஹீனாயாவத்தஸ்ஸ அயஸோ ச அகித்தி ச ஏதங் ஸம்பத்திங் விபத்திஞ்ச ஞத்வாதி ஜானித்வா துலயித்வா தீரயித்வா விபாவயித்வா விபூதங் கத்வா முனீதி மோனங் வுச்சதி ஞாணங் யா பஞ்ஞா பஜானநாபே ஸங்கஜாலமதிச்ச ஸோ முனி இதாதி இமிஸ்ஸா திட்டியா இமிஸ்ஸா கந்தியா இமிஸ்ஸா ருசியா இமஸ்மிங் ஆதாயே இமஸ்மிங் தம்மே இமஸ்மிங் வினயே இமஸ்மிங் தம்மவினயே இமஸ்மிங் பாவசனே இமஸ்மிங் ப்ரஹ்மசரியே இமஸ்மிங் ஸத்துஸாஸனே இமஸ்மிங் அத்தபாவே இமஸ்மிங் மனுஸ்ஸலோகேதி ஏதமாதீனவங் ஞத்வா முனி புப்பாபரே இத>
  text <ஏகச்சரியங் தள்ஹங் கயிராதி த்வீஹி காரணேஹி ஏகச்சரியங் தளஹங் கரெய்ய பப்பஜ்ஜாஸங்காதேன வா கணாவவஸ்ஸக்கட்டேன வா கதங் பப்பஜ்ஜாஸங்காதேன ஏகச்சரியங் தள்ஹங் கரெய்ய ஸப்பங் கராவாஸபலிபோதங் சிந்தித்வா புத்ததாரபலிபோதங் சிந்தித்வா ஞாதிபலிபோதங் சிந்தித்வா மித்தாமச்சபலிபோதங் சிந்தித்வா ஸன்னிதிபலிபோதங் சிந்தித்வா கேஸமஸ்ஸுங் ஓஹாரெத்வா காஸாயானி வத்தானி அச்சாதெத்வா அகாரஸ்மா அனகாரியங் பப்பஜித்வா அகிஞ்சனபாவங் உபகந்த்வா ஏகோ சரெய்ய விஹரெய்ய இரியெய்ய வத்தெய்ய பாலெய்ய யபெய்ய யாபெய்ய ஏவங் பப்பஜ்ஜாஸங்காதேன ஏகச்சரியங் தள்ஹங் கரெய்ய>
  text <கதங் கணாவவஸ்ஸக்கட்டேன ஏகச்சரியங் தள்ஹங் கரெய்ய ஸோ ஏவங் பப்பஜிதோ ஸமானோ ஏகோ அரஞ்ஞவனபத்தானி பந்தானி ஸேனாஸனானி படிஸேவெய்ய அப்பஸத்தானி அப்பனிக்கோஸானி விஜனவாதானி மனுஸ்ஸராஹஸ்ஸெய்யகானி படிஸல்லானஸாருப்பானி ஸோ ஏகோ கச்செய்ய ஏகோ திட்டெய்ய ஏகோ நிஸீதெய்ய ஏகோ ஸெய்யங் கப்பெய்ய ஏகோ காமங் பிண்டாய பவிஸெய்ய ஏகோ படிக்கமெய்ய ஏகோ ரஹோ நிஸீதெய்ய ஏகோ சங்கமங் அதிட்டெய்ய ஏகோ சரெய்ய விஹரெய்ய இரியெய்ய வத்தெய்ய பாலெய்ய யபெய்ய யாபெய்ய ஏவங் கணாவவஸ்ஸக்கட்டேன ஏகச்சரியங் தள்ஹங் கரெய்யாதி ஏகச்சரியங் தள்ஹங் கரெய்ய திரங் கரெய்ய தள்ஹங் ஸமாதானோ அஸ்ஸ அவட்டிதஸமாதானோ அஸ்ஸ குஸலேஸு தம்மேஸூதி ஏகச்சரியங் தள்ஹங் கயிரா>
  text <ந நிஸேவேத மேதுனந்தி மேதுனதம்மோ நாம யோ ஸோ அஸத்தம்மோ காமதம்மோபே தங்காரணா வுச்சதி மேதுனதம்மோ மேதுனதம்மங் ந ஸேவெய்ய ந நிஸேவெய்ய ந ஸங்ஸேவெய்ய ந படிஸேவெய்ய ந சரெய்ய ந ஸமாசரெய்ய ந ஸமாதாய வத்தெய்யாதி ந நிஸேவேத மேதுனங்>
  text <தேனாஹ பகவா>
  text <57>
    text <விவேகஞ்ஞேவ ஸிக்கேத ஏதங் அரியானமுத்தமங்>
    text <ந தேன ஸெட்டோ மஞ்ஞேத ஸ வே நிப்பானஸந்திகே>
    text <விவேகஞ்ஞேவ ஸிக்கேத ஏதங் அரியானமுத்தமங்>
    text <ந தேன ஸெட்டோ மஞ்ஞேத ஸ வே நிப்பானஸந்திகேதி>
  text <விவேகஞ்ஞேவ ஸிக்கேதாதி விவேகோதி தயோ விவேகா காயவிவேகோ சித்தவிவேகோ உபதிவிவேகோ கதமோ காயவிவேகோபே அயங் உபதிவிவேகோ காயவிவேகோ ச விவேகட்டகாயானங் நெக்கம்மாபிரதானங் சித்தவிவேகோ ச பரிஸுத்தசித்தானங் பரமவோதானப்பத்தானங் உபதிவிவேகோ ச நிரூபதீனங் புக்கலானங் விஸங்காரகதானங் ஸிக்காதி திஸ்ஸோ ஸிக்கா அதிஸீலஸிக்கா அதிசித்தஸிக்கா அதிபஞ்ஞாஸிக்காபே அயங் அதிபஞ்ஞாஸிக்கா விவேகஞ்ஞேவ ஸிக்கேதாதி விவேகஞ்ஞேவ ஸிக்கெய்ய ஆசரெய்ய ஸமாசரெய்ய ஸமாதாய வத்தெய்யாதி விவேகஞ்ஞேவ ஸிக்கேத>
  text <ஏதங் அரியானமுத்தமந்தி அரியா வுச்சந்தி புத்தா ச புத்தஸாவகா ச பச்சேகபுத்தா ச அரியானங் ஏதங் அக்கங் ஸெட்டங் விஸிட்டங் பாமொக்கங் உத்தமங் பவரங் யதிதங் விவேகசரியாதி ஏதங் அரியானமுத்தமங்>
  text <ந தேன ஸெட்டோ மஞ்ஞேதாதி காயவிவேகசரியாய உன்னதிங் ந கரெய்ய உன்னமங் ந கரெய்ய மானங் ந கரெய்ய தாமங் ந கரெய்ய தம்பங் ந கரெய்ய ந தேன மானங் ஜனெய்ய ந தேன தத்தோ அஸ்ஸ பத்தத்தோ பக்கஹிதஸிரோதி தேன ஸெட்டோ ந மஞ்ஞேத>
  text <ஸ வே நிப்பானஸந்திகேதி ஸோ நிப்பானஸ்ஸ ஸந்திகே ஸாமந்தா ஆஸன்னே அவிதூரே உபகட்டேதி ஸ வே நிப்பானஸந்திகே>
  text <தேனாஹ பகவா>
  text <58>
    text <ரித்தஸ்ஸ முனினோ சரதோ காமேஸு அனபெக்கினோ>
    text <ஓகதிண்ணஸ்ஸ பிஹயந்தி காமேஸு கதிதா பஜா>
    text <ரித்தஸ்ஸ முனினோ சரதோ காமேஸு அனபெக்கினோ>
    text <ஓகதிண்ணஸ்ஸ பிஹயந்தி காமேஸு கதிதா பஜாதி>
  text <ரித்தஸ்ஸ முனினோ சரதோதி ரித்தஸ்ஸ விவித்தஸ்ஸ பவிவித்தஸ்ஸ காயதுச்சரிதேன ரித்தஸ்ஸ விவித்தஸ்ஸ பவிவித்தஸ்ஸ வசீதுச்சரிதேனபே மனோதுச்சரிதேன ராகேன தோஸேன மோஹேன கோதேன உபனாஹேன மக்கேன பளாஸேன இஸ்ஸாய மச்சரியேன மாயாய ஸாடெய்யேன தம்பேன ஸாரம்பேன மானேன அதிமானேன மதேன பமாதேன ஸப்பகிலேஸேஹி ஸப்பதுச்சரிதேஹி ஸப்பதரதேஹி ஸப்பபரிளாஹேஹி ஸப்பஸந்தாபேஹி ஸப்பாகுஸலாபிஸங்காரேஹி ரித்தஸ்ஸ விவித்தஸ்ஸ பவிவித்தஸ்ஸ முனினோதி மோனங் வுச்சதி ஞாணங்பே ஸங்கஜாலமதிச்ச ஸோ முனி சரதோதி சரதோ விஹரதோ இரியதோ வத்ததோ பாலயதோ யபயதோ யாபயதோதி ரித்தஸ்ஸ முனினோ சரதோ>
  text <காமேஸு அனபெக்கினோதி காமாதி உத்தானதோ த்வே காமா வத்துகாமா ச கிலேஸகாமா சபே இமே வுச்சந்தி வத்துகாமாபே இமே வுச்சந்தி கிலேஸகாமா வத்துகாமே பரிஜானித்வா கிலேஸகாமே பஹாய பஜஹித்வா வினோதெத்வா ப்யந்திங் கரித்வா அனபாவங் கமெத்வா காமேஸு அனபெக்கமானோ சத்தகாமோ வந்தகாமோ முத்தகாமோ பஹீனகாமோ படினிஸ்ஸட்டகாமோ வீதராகோ சத்தராகோ வந்தராகோ முத்தராகோ பஹீனராகோ படினிஸ்ஸட்டராகோ நிச்சாதோ நிப்புதோ ஸீதிபூதோ ஸுகப்படிஸங்வேதீ ப்ரஹ்மபூதேன அத்தனா விஹரதீதி காமேஸு அனபெக்கினோ>
  text <ஓகதிண்ணஸ்ஸ பிஹயந்தி காமேஸு கதிதா பஜாதி பஜாதி ஸத்தாதிவசனங் பஜா காமேஸு ரத்தா கித்தா கதிதா முச்சிதா அஜ்ஜோஸன்னா லக்கா லக்கிதா பலிபுத்தா தே காமோகங் திண்ணஸ்ஸ பவோகங் திண்ணஸ்ஸ திட்டோகங் திண்ணஸ்ஸ அவிஜ்ஜோகங் திண்ணஸ்ஸ ஸப்பஸங்காரபதங் திண்ணஸ்ஸ உத்திண்ணஸ்ஸ நித்திண்ணஸ்ஸ அதிக்கந்தஸ்ஸ ஸமதிக்கந்தஸ்ஸ வீதிவத்தஸ்ஸ பாரங் கதஸ்ஸ பாரங் பத்தஸ்ஸ அந்தங் கதஸ்ஸ அந்தங் பத்தஸ்ஸ கோடிங் கதஸ்ஸ கோடிங் பத்தஸ்ஸ பரியந்தங் கதஸ்ஸ பரியந்தங் பத்தஸ்ஸ வோஸானங் கதஸ்ஸ வோஸானங் பத்தஸ்ஸ தாணங் கதஸ்ஸ தாணங் பத்தஸ்ஸ லேணங் கதஸ்ஸ லேணங் பத்தஸ்ஸ ஸரணங் கதஸ்ஸ ஸரணங் பத்தஸ்ஸ அபயங் கதஸ்ஸ அபயங் பத்தஸ்ஸ அச்சுதங் கதஸ்ஸ அச்சுதங் பத்தஸ்ஸ அமதங் கதஸ்ஸ அமதங் பத்தஸ்ஸ நிப்பானங் கதஸ்ஸ நிப்பானங் பத்தஸ்ஸ இச்சந்தி ஸாதியந்தி பத்தயந்தி பிஹயந்தி அபிஜப்பந்தி யதா இணாயிகா ஆனண்யங் பத்தெந்தி பிஹயந்தி யதா ஆபாதிகா ஆரொக்யங் பத்தெந்தி பிஹயந்தி யதா பந்தனபத்தா பந்தனமொக்கங் பத்தெந்தி பிஹயந்தி யதா தாஸா புஜிஸ்ஸங் பத்தெந்தி பிஹயந்தி யதா கந்தாரத்தானபக்கந்தா கேமந்தபூமிங் பத்தெந்தி பிஹயந்தி ஏவமேவங் பஜா காமேஸு ரத்தா கித்தா கதிதா முச்சிதா அஜ்ஜோஸன்னா லக்கா லக்கிதா பலிபுத்தா தே காமோகங் திண்ணஸ்ஸ பவோகங் திண்ணஸ்ஸபே நிப்பானங் கதஸ்ஸ நிப்பானங் பத்தஸ்ஸ இச்சந்தி ஸாதியந்தி பத்தயந்தி பிஹயந்தி அபிஜப்பந்தீதி ஓகதிண்ணஸ்ஸ பிஹயந்தி காமேஸு கதிதா பஜா>
  text <தேனாஹ பகவா>
  stand <திஸ்ஸமெத்தெய்யஸுத்தனித்தேஸோ ஸத்தமோ>
