text <சூளவியூஹஸுத்தனித்தேஸோ>
  text <அத சூளவியூஹஸுத்தனித்தேஸங் வக்கதி>
  text <113>
    text <ஸகங் ஸகங் திட்டிபரிப்பஸானா விக்கய்ஹ நானா குஸலா வதந்தி>
    text <யோ ஏவங் ஜானாதி ஸ வேதி தம்மங் இதங் படிக்கோஸமகேவலீ ஸோ>
    text <ஸகங் ஸகங் திட்டிபரிப்பஸானா விக்கய்ஹ நானா குஸலா வதந்தி>
    text <யோ ஏவங் ஜானாதி ஸ வேதி தம்மங் இதங் படிக்கோஸமகேவலீ ஸோதி>
  text <ஸகங் ஸகங் திட்டிபரிப்பஸானாதி ஸந்தேகே ஸமணப்ராஹ்மணா திட்டிகதிகா தே த்வாஸட்டியா திட்டிகதானங் அஞ்ஞதரஞ்ஞதரங் திட்டிகதங் கஹெத்வா உக்கஹெத்வா கண்ஹித்வா பராமஸித்வா அபினிவிஸித்வா ஸகாய ஸகாய திட்டியா வஸந்தி ஸங்வஸந்தி ஆவஸந்தி பரிவஸந்தி யதா அகாரிகா கரேஸு வஸந்தி ஸாபத்திகா வா ஆபத்தீஸு வஸந்தி ஸகிலேஸா வா கிலேஸேஸு வஸந்தி ஏவமேவ ஸந்தேகே ஸமணப்ராஹ்மணா திட்டிகதிகா தே த்வாஸட்டியா திட்டிகதானங் அஞ்ஞதரஞ்ஞதரங் திட்டிகதங் கஹெத்வா உக்கஹெத்வா கண்ஹித்வா பராமஸித்வா அபினிவிஸித்வா ஸகாய ஸகாய திட்டியா வஸந்தி ஸங்வஸந்தி ஆவஸந்தி பரிவஸந்தீதி ஸகங் ஸகங் திட்டிபரிப்பஸானா>
  text <விக்கய்ஹ நானா குஸலா வதந்தீதி விக்கய்ஹாதி கஹெத்வா உக்கஹெத்வா கண்ஹித்வா பராமஸித்வா அபினிவிஸித்வா நானா வதந்தி விவிதங் வதந்தி அஞ்ஞோஞ்ஞங் வதந்தி புது வதந்தி ந ஏகங் வதந்தி கதெந்தி பணந்தி தீபயந்தி வோஹரந்தி குஸலாதி குஸலவாதா பண்டிதவாதா திரவாதா ஞாயவாதா ஹேதுவாதா லக்கணவாதா காரணவாதா டானவாதா ஸகாய லத்தியாதி விக்கய்ஹ நானா குஸலா வதந்தி>
  text <யோ ஏவங் ஜானாதி ஸ வேதி தம்மந்தி யோ இமங் தம்மங் திட்டிங் படிபதங் மக்கங் ஜானாதி ஸோ தம்மங் வேதி அஞ்ஞாஸி அபஸ்ஸி படிவிஜ்ஜீதி யோ ஏவங் ஜானாதி ஸ வேதி தம்மங்>
  text <இதங் படிக்கோஸமகேவலீ ஸோதி யோ இமங் தம்மங் திட்டிங் படிபதங் மக்கங் படிக்கோஸதி அகேவலீ ஸோ அஸமத்தோ ஸோ அபரிபுண்ணோ ஸோ ஹீனோ நிஹீனோ ஓமகோ லாமகோ சதுக்கோ பரித்தோதி இதங் படிக்கோஸமகேவலீ ஸோ>
  text <தேனாஹ ஸோ நிம்மிதோ>
  text <114>
    text <ஏவம்பி விக்கய்ஹ விவாதயந்தி பாலோ பரோ அக்குஸலோதி சாஹு>
    text <ஸச்சோ நு வாதோ கதமோ இமேஸங் ஸப்பேவ ஹீமே குஸலாவதானா>
    text <ஏவம்பி விக்கய்ஹ விவாதயந்தி பாலோ பரோ அக்குஸலோதி சாஹு>
    text <ஸச்சோ நு வாதோ கதமோ இமேஸங் ஸப்பேவ ஹீமே குஸலாவதானாதி>
  text <ஏவம்பி விக்கய்ஹ விவாதயந்தீதி ஏவங் கஹெத்வா உக்கஹெத்வா கண்ஹித்வா பராமஸித்வா அபினிவிஸித்வா விவாதயந்தி கலஹங் கரொந்தி பண்டனங் கரொந்தி விக்கஹங் கரொந்தி விவாதங் கரொந்தி மேதகங் கரொந்தி ந த்வங் இமங் தம்மவினயங் ஆஜானாஸிபே நிப்பேடேஹி வா ஸசே பஹோஸீதி ஏவம்பி விக்கய்ஹ விவாதயந்தி>
  text <பாலோ பரோ அக்குஸலோதி சாஹூதி பரோ பாலோ ஹீனோ நிஹீனோ ஓமகோ லாமகோ சதுக்கோ பரித்தோ அகுஸலோ அவித்வா அவிஜ்ஜாகதோ அஞ்ஞாணீ அவிபாவீ துப்பஞ்ஞோதி ஏவமாஹங்ஸு ஏவங் கதெந்தி ஏவங் பணந்தி ஏவங் தீபயந்தி ஏவங் வோஹரந்தீதி பாலோ பரோ அக்குஸலோதி சாஹு>
  text <ஸச்சோ நு வாதோ கதமோ இமேஸந்தி இமேஸங் ஸமணப்ராஹ்மணானங் வாதோ கதமோ ஸச்சோ தச்சோ ததோ பூதோ யாதாவோ அவிபரீதோதி ஸச்சோ நு வாதோ கதமோ இமேஸங்>
  text <ஸப்பேவ ஹீமே குஸலாவதானாதி ஸப்பேவிமே ஸமணப்ராஹ்மணா குஸலவாதா பண்டிதவாதா திரவாதா ஞாயவாதா ஹேதுவாதா லக்கணவாதா காரணவாதா டானவாதா ஸகாய லத்தியாதி ஸப்பேவ ஹீமே குஸலாவதானா>
  text <தேனாஹ ஸோ நிம்மிதோ>
  text <115>
    text <பரஸ்ஸ சே தம்மமனானுஜானங் பாலோமகோ ஹோதி நிஹீனபஞ்ஞோ>
    text <ஸப்பேவ பாலா ஸுனிஹீனபஞ்ஞா ஸப்பேவிமே திட்டிபரிப்பஸானா>
    text <பரஸ்ஸ சே தம்மமனானுஜானங் பாலோமகோ ஹோதி நிஹீனபஞ்ஞோ>
    text <ஸப்பேவ பாலா ஸுனிஹீனபஞ்ஞா ஸப்பேவிமே திட்டிபரிப்பஸானாதி>
  text <பரஸ்ஸ சே தம்மமனானுஜானந்தி பரஸ்ஸ தம்மங் திட்டிங் படிபதங் மக்கங் அனானுஜானந்தோ அனானுபஸ்ஸந்தோ அனானுமனந்தோ அனானுமஞ்ஞந்தோ அனானுமோதந்தோதி பரஸ்ஸ சே தம்மமனானுஜானங்>
  text <பாலோமகோ ஹோதி நிஹீனபஞ்ஞோதி பரோ பாலோ ஹோதி ஹீனோ நிஹீனோ ஓமகோ லாமகோ சதுக்கோ பரித்தோ ஹீனபஞ்ஞோ நிஹீனபஞ்ஞோ ஓமகபஞ்ஞோ லாமகபஞ்ஞோ சதுக்கபஞ்ஞோ பரித்தபஞ்ஞோதி பாலோமகோ ஹோதி நிஹீனபஞ்ஞோ>
  text <ஸப்பேவ பாலா ஸுனிஹீனபஞ்ஞாதி ஸப்பேவிமே ஸமணப்ராஹ்மணா பாலா ஹீனா நிஹீனா ஓமகா லாமகா சதுக்கா பரித்தா ஸப்பேவ ஹீனபஞ்ஞா நிஹீனபஞ்ஞா ஓமகபஞ்ஞா லாமகபஞ்ஞா சதுக்கபஞ்ஞா பரித்தபஞ்ஞாதி ஸப்பேவ பாலா ஸுனிஹீனபஞ்ஞா>
  text <ஸப்பேவிமே திட்டிபரிப்பஸானாதி ஸப்பேவிமே ஸமணப்ராஹ்மணா திட்டிகதிகா தே த்வாஸட்டியா திட்டிகதானங் அஞ்ஞதரஞ்ஞதரங் திட்டிகதங் கஹெத்வா உக்கஹெத்வா கண்ஹித்வா பராமஸித்வா அபினிவிஸித்வா ஸகாய ஸகாய திட்டியா வஸந்தி ஸங்வஸந்தி ஆவஸந்தி பரிவஸந்தி யதா அகாரிகா வா கரேஸு வஸந்தி ஸாபத்திகா வா ஆபத்தீஸு வஸந்தி ஸகிலேஸா வா கிலேஸேஸு வஸந்தி ஏவமேவ ஸப்பேவிமே ஸமணப்ராஹ்மணா திட்டிகதிகாபே பரிவஸந்தீதி ஸப்பேவிமே திட்டிபரிப்பஸானா>
  text <தேனாஹ பகவா>
  text <116>
    text <ஸந்திட்டியா சேவ நவீவதாதா ஸங்ஸுத்தபஞ்ஞா குஸலா முதீமா>
    text <ந தேஸங் கோசி பரிஹீனபஞ்ஞோ திட்டீ ஹி தேஸம்பி ததா ஸமத்தா>
    text <ஸந்திட்டியா சேவ நவீவதாதா ஸங்ஸுத்தபஞ்ஞா குஸலா முதீமா>
    text <தேஸங் ந கோசி பரிஹீனபஞ்ஞோ திட்டீ ஹி தேஸம்பி ததா ஸமத்தாதி>
  text <ஸந்திட்டியா சேவ நவீவதாதாதி ஸகாய திட்டியா ஸகாய கந்தியா ஸகாய ருசியா ஸகாய லத்தியா அனவீவதாதா அவோதாதா அபரியோதாதா ஸங்கிலிட்டா ஸங்கிலேஸிகாதி ஸந்திட்டியா சேவ நவீவதாதா>
  text <ஸங்ஸுத்தபஞ்ஞா குஸலா முதீமாதி ஸுத்தபஞ்ஞா விஸுத்தபஞ்ஞா பரிஸுத்தபஞ்ஞா வோதாதபஞ்ஞா பரியோதாதபஞ்ஞா அத வா ஸுத்ததஸ்ஸனா விஸுத்ததஸ்ஸனா பரிஸுத்ததஸ்ஸனா வோதாததஸ்ஸனா பரியோதாததஸ்ஸனாதி ஸங்ஸுத்தபஞ்ஞா குஸலாதி குஸலா பண்டிதா பஞ்ஞவந்தோ இத்திமந்தோ ஞாணினோ விபாவினோ மேதாவினோதி ஸங்ஸுத்தபஞ்ஞா குஸலா முதீமாதி முதிமா பண்டிதா பஞ்ஞவந்தோ இத்திமந்தோ ஞாணினோ விபாவினோ மேதாவினோதி ஸங்ஸுத்தபஞ்ஞா குஸலா முதீமா>
  text <தேஸங் ந கோசி பரிஹீனபஞ்ஞோதி தேஸங் ஸமணப்ராஹ்மணானங் ந கோசி ஹீனபஞ்ஞோ நிஹீனபஞ்ஞோ ஓமகபஞ்ஞோ லாமகபஞ்ஞோ சதுக்கபஞ்ஞோ பரித்தபஞ்ஞோ அத்தி ஸப்பேவ ஸெட்டபஞ்ஞா விஸிட்டபஞ்ஞா பாமொக்கபஞ்ஞா உத்தமபஞ்ஞா பவரபஞ்ஞாதி தேஸங் ந கோசி பரிஹீனபஞ்ஞோ>
  text <திட்டீ ஹி தேஸம்பி ததா ஸமத்தாதி தேஸங் ஸமணப்ராஹ்மணானங் திட்டி ததா ஸமத்தா ஸமாதின்னா கஹிதா பராமட்டா அபினிவிட்டா அஜ்ஜோஸிதா அதிமுத்தாதி திட்டீ ஹி தேஸம்பி ததா ஸமத்தா>
  text <தேனாஹ பகவா>
  text <117>
    text <ந வாஹமேதங் ததியந்தி ப்ரூமி யமாஹு பாலா மிது அஞ்ஞமஞ்ஞங்>
    text <ஸகங் ஸகங் திட்டிமகங்ஸு ஸச்சங் தஸ்மா ஹி பாலோதி பரங் தஹந்தி>
    text <ந வாஹமேதங் ததியந்தி ப்ரூமி யமாஹு பாலா மிது அஞ்ஞமஞ்ஞங்>
    text <ஸகங் ஸகங் திட்டிமகங்ஸு ஸச்சங் தஸ்மா ஹி பாலோதி பரங் தஹந்தீதி>
  text <ந வாஹமேதங் ததியந்தி ப்ரூமீதி நாதி படிக்கேபோ ஏதந்தி த்வாஸட்டிதிட்டிகதானி நாஹங் ஏதங் தச்சங் ததங் பூதங் யாதாவங் அவிபரீதந்தி ப்ரூமி ஆசிக்காமி தேஸேமி பஞ்ஞபேமி பட்டபேமி விவராமி விபஜாமி உத்தானீகரோமி பகாஸேமீதி ந வாஹமேதங் ததியந்தி ப்ரூமி>
  text <யமாஹு பாலா மிது அஞ்ஞமஞ்ஞந்தி மிதூதி த்வே ஜனா த்வே கலஹகாரகா த்வே பண்டனகாரகா த்வே பஸ்ஸகாரகா த்வே விவாதகாரகா த்வே அதிகரணகாரகா த்வே வாதினோ த்வே ஸல்லபகா தே அஞ்ஞமஞ்ஞங் பாலோ ஹீனோ நிஹீனோ ஓமகோ லாமகோ சதுக்கோ பரித்தோதி ஏவமாஹங்ஸு ஏவங் கதெந்தி ஏவங் பணந்தி ஏவங் தீபயந்தி ஏவங் வோஹரந்தீதி யமாஹு பாலா மிது அஞ்ஞமஞ்ஞங்>
  text <ஸகங் ஸகங் திட்டிமகங்ஸு ஸச்சந்தி ஸஸ்ஸதோ லோகோ இதமேவ ஸச்சங் மோகமஞ்ஞந்தி ஸகங் ஸகங் திட்டிமகங்ஸு ஸச்சங் அஸஸ்ஸதோ லோகோ இதமேவ ஸச்சங் மோகமஞ்ஞந்திபே நேவ ஹோதி ந ந ஹோதி ததாகதோ பரங் மரணா இதமேவ ஸச்சங் மோகமஞ்ஞந்தி ஸகங் ஸகங் திட்டிமகங்ஸு ஸச்சங்>
  text <தஸ்மா ஹி பாலோதி பரங் தஹந்தீதி தஸ்மாதி தஸ்மா தங்காரணா தங்ஹேது தப்பச்சயா தங்னிதானா பரங் பாலோ ஹீனோ நிஹீனோ ஓமகோ லாமகோ சதுக்கோ பரித்தோதி தஹந்தி பஸ்ஸந்தி தக்கந்தி ஓலோகெந்தி நிஜ்ஜாயந்தி உபபரிக்கந்தீதி தஸ்மா ஹி பாலோதி பரங் தஹந்தி>
  text <தேனாஹ பகவா>
  text <118>
    text <யமாஹு ஸச்சங் ததியந்தி ஏகே தமாஹு அஞ்ஞேபி துச்சங் முஸாதி>
    text <ஏவம்பி விக்கய்ஹ விவாதயந்தி கஸ்மா ந ஏகங் ஸமணா வதந்தி>
    text <யமாஹு ஸச்சங் ததியந்தி ஏகே தமாஹு அஞ்ஞேபி துச்சங் முஸாதி>
    text <ஏவம்பி விக்கய்ஹ விவாதயந்தி கஸ்மா ந ஏகங் ஸமணா வதந்தீதி>
  text <யமாஹு ஸச்சங் ததியந்தி ஏகேதி யங் தம்மங் திட்டிங் படிபதங் மக்கங் ஏகே ஸமணப்ராஹ்மணா இதங் ஸச்சங் தச்சங் ததங் பூதங் யாதாவங் அவிபரீதந்தி ஏவமாஹங்ஸு ஏவங் கதெந்தி ஏவங் பணந்தி ஏவங் தீபயந்தி ஏவங் வோஹரந்தீதி யமாஹு ஸச்சங் ததியந்தி ஏகே>
  text <தமாஹு அஞ்ஞேபி துச்சங் முஸாதீதி தமேவ தம்மங் திட்டிங் படிபதங் மக்கங் ஏகே ஸமணப்ராஹ்மணா துச்சங் ஏதங் முஸா ஏதங் அபூதங் ஏதங் அலிகங் ஏதங் அயாதாவங் ஏதந்தி ஏவமாஹங்ஸு ஏவங் கதெந்தி ஏவங் பணந்தி ஏவங் தீபயந்தி ஏவங் வோஹரந்தீதி தமாஹு அஞ்ஞேபி துச்சங் முஸாதி>
  text <ஏவம்பி விக்கய்ஹ விவாதயந்தீதி ஏவங் கஹெத்வா உக்கஹெத்வா கண்ஹித்வா பராமஸித்வா அபினிவிஸித்வா விவாதயந்தி கலஹங் கரொந்தி பண்டனங் கரொந்தி விக்கஹங் கரொந்தி விவாதங் கரொந்தி மேதகங் கரொந்தி ந த்வங் இமங் தம்மவினயங் ஆஜானாஸிபே நிப்பேடேஹி வா ஸசே பஹோஸீதி ஏவம்பி விக்கய்ஹ விவாதயந்தி>
  text <கஸ்மா ந ஏகங் ஸமணா வதந்தீதி கஸ்மாதி கஸ்மா கிங்காரணா கிங்ஹேது கிங்பச்சயா கிங்னிதானா கிங்ஸமுதயா கிங்ஜாதிகா கிங்பபவா ந ஏகங் வதந்தி நானா வதந்தி விவிதங் வதந்தி அஞ்ஞோஞ்ஞங் வதந்தி புது வதந்தி கதெந்தி பணந்தி தீபயந்தி வோஹரந்தீதி கஸ்மா ந ஏகங் ஸமணா வதந்தி>
  text <தேனாஹ ஸோ நிம்மிதோ>
  text <119>
    text <ஏகஞ்ஹி ஸச்சங் ந துதீயமத்தி யஸ்மிங் பஜா நோ விவதே பஜானங்>
    text <நானா தே ஸச்சானி ஸயங் துனந்தி தஸ்மா ந ஏகங் ஸமணா வதந்தி>
    text <ஏகஞ்ஹி ஸச்சங் ந துதீயமத்தி யஸ்மிங் பஜா நோ விவதே பஜானங்>
    text <நானா தே ஸச்சானி ஸயங் துனந்தி தஸ்மா ந ஏகங் ஸமணா வதந்தீதி>
  text <ஏகஞ்ஹி ஸச்சங் ந துதீயமத்தீதி ஏகங் ஸச்சங் வுச்சதி துக்கனிரோதோ நிப்பானங் யோ ஸோ ஸப்பஸங்காரஸமதோ ஸப்பூபதிபடினிஸ்ஸக்கோ தண்ஹக்கயோ விராகோ நிரோதோ நிப்பானங் அத வா ஏகங் ஸச்சங் வுச்சதி மக்கஸச்சங் நிய்யானஸச்சங் துக்கனிரோதகாமினீ படிபதா அரியோ அட்டங்கிகோ மக்கோ ஸெய்யதிதங் ஸம்மாதிட்டி ஸம்மாஸங்கப்போ ஸம்மாவாசா ஸம்மாகம்மந்தோ ஸம்மாஆஜீவோ ஸம்மாவாயாமோ ஸம்மாஸதி ஸம்மாஸமாதீதி ஏகஞ்ஹி ஸச்சங் ந துதீயமத்தி>
  text <யஸ்மிங் பஜா நோ விவதே பஜானந்தி யஸ்மிந்தி யஸ்மிங் ஸச்சே பஜாதி ஸத்தாதிவசனங் பஜானந்தி யங் ஸச்சங் பஜானந்தா ஆஜானந்தா விஜானந்தா படிவிஜானந்தா படிவிஜ்ஜந்தா ந கலஹங் கரெய்யுங் ந பண்டனங் கரெய்யுங் ந விக்கஹங் கரெய்யுங் ந விவாதங் கரெய்யுங் ந மேதகங் கரெய்யுங் கலஹங் பண்டனங் விக்கஹங் விவாதங் மேதகங் பஜஹெய்யுங் வினோதெய்யுங் ப்யந்திங் கரெய்யுங் அனபாவங் கமெய்யுந்தி யஸ்மிங் பஜா நோ விவதே பஜானங்>
  text <நானா தே ஸச்சானி ஸயங் துனந்தீதி நானா தே ஸச்சானி ஸயங் துனந்தி வதந்தி கதெந்தி பணந்தி தீபயந்தி வோஹரந்தி ஸஸ்ஸதோ லோகோ இதமேவ ஸச்சங் மோகமஞ்ஞந்தி ஸயங் துனந்தி வதந்தி கதெந்தி பணந்தி தீபயந்தி வோஹரந்தி அஸஸ்ஸதோ லோகோபே நேவ ஹோதி ந ந ஹோதி ததாகதோ பரங் மரணா இதமேவ ஸச்சங் மோகமஞ்ஞந்தி ஸயங் துனந்தி வதந்தி கதெந்தி பணந்தி தீபயந்தி வோஹரந்தீதி நானா தே ஸச்சானி ஸயங் துனந்தி>
  text <தஸ்மா ந ஏகங் ஸமணா வதந்தீதி தஸ்மாதி தஸ்மா தங்காரணா தங்ஹேது தப்பச்சயா தங்னிதானா ந ஏகங் வதந்தி நானா வதந்தி விவிதங் வதந்தி அஞ்ஞோஞ்ஞங் வதந்தி புது வதந்தி கதெந்தி பணந்தி தீபயந்தி வோஹரந்தீதி தஸ்மா ந ஏகங் ஸமணா வதந்தி>
  text <தேனாஹ பகவா>
  text <120>
    text <கஸ்மா நு ஸச்சானி வதந்தி நானா பவாதியாஸே குஸலாவதானா>
    text <ஸச்சானி ஸுதானி பஹூனி நானா உதாஹு தே தக்கமனுஸ்ஸரந்தி>
    text <கஸ்மா நு ஸச்சானி வதந்தி நானா பவாதியாஸே குஸலாவதானா>
    text <ஸச்சானி ஸுதானி பஹூனி நானா உதாஹு தே தக்கமனுஸ்ஸரந்தீதி>
  text <கஸ்மா நு ஸச்சானி வதந்தி நானாதி கஸ்மாதி கஸ்மா கிங்காரணா கிங்ஹேது கிங்பச்சயா கிங்னிதானா ஸச்சானி நானா வதந்தி விவிதானி வதந்தி அஞ்ஞோஞ்ஞானி வதந்தி புதூனி வதந்தி கதெந்தி பணந்தி தீபயந்தி வோஹரந்தீதி கஸ்மா நு ஸச்சானி வதந்தி நானா>
  text <பவாதியாஸே குஸலாவதானாதி பவாதியாஸேதி விப்பவதந்தீதிபி பவாதியாஸே அத வா ஸகங் ஸகங் திட்டிகதங் பவதந்தி கதெந்தி பணந்தி தீபயந்தி வோஹரந்தி ஸஸ்ஸதோ லோகோ இதமேவ ஸச்சங் மோகமஞ்ஞந்தி பவதந்தி கதெந்தி பணந்தி தீபயந்தி வோஹரந்தி அஸஸ்ஸதோ லோகோபே நேவ ஹோதி ந ந ஹோதி ததாகதோ பரங் மரணா இதமேவ ஸச்சங் மோகமஞ்ஞந்தி பவதந்தி கதெந்தி பணந்தி தீபயந்தி வோஹரந்தி குஸலாவதானாதி குஸலவாதா பண்டிதவாதா திரவாதா ஞாயவாதா ஹேதுவாதா லக்கணவாதா காரணவாதா டானவாதா ஸகாய லத்தியாதி பவாதியாஸே குஸலாவதானா>
  text <ஸச்சானி ஸுதானி பஹூனி நானாதி ஸச்சானி ஸுதானி பஹுகானி நானானி விவிதானி அஞ்ஞோஞ்ஞானி புதூனீதி ஸச்சானி ஸுதானி பஹூனி நானா>
  text <உதாஹு தே தக்கமனுஸ்ஸரந்தீதி உதாஹு தக்கேன ஸங்கப்பேன யாயந்தி நீயந்தி வுய்ஹந்தி ஸங்ஹரீயந்தீதி ஏவம்பி உதாஹு தே தக்கமனுஸ்ஸரந்தி அத வா தக்கபரியாஹதங் வீமங்ஸானுசரிதங் ஸயங் படிபானங் வதந்தி கதெந்தி பணந்தி தீபயந்தி வோஹரந்தீதி ஏவம்பி உதாஹு தே தக்கமனுஸ்ஸரந்தி>
  text <தேனாஹ ஸோ நிம்மிதோ>
  text <121>
    text <ந ஹேவ ஸச்சானி பஹூனி நானா அஞ்ஞத்ர ஸஞ்ஞாய நிச்சானி லோகே>
    text <தக்கஞ்ச திட்டீஸு பகப்பயித்வா ஸச்சங் முஸாதி த்வயதம்மமாஹு>
    text <ந ஹேவ ஸச்சானி பஹூனி நானா அஞ்ஞத்ர ஸஞ்ஞாய நிச்சானி லோகே>
    text <தக்கஞ்ச திட்டீஸு பகப்பயித்வா ஸச்சங் முஸாதி த்வயதம்மமாஹூதி>
  text <ந ஹேவ ஸச்சானி பஹூனி நானாதி ந ஹேவ ஸச்சானி பஹுகானி நானானி விவிதானி அஞ்ஞோஞ்ஞானி புதூனீதி ந ஹேவ ஸச்சானி பஹூனி நானா>
  text <அஞ்ஞத்ர ஸஞ்ஞாய நிச்சானி லோகேதி அஞ்ஞத்ர ஸஞ்ஞாய நிச்சக்காஹா ஏகஞ்ஞேவ ஸச்சங் லோகே கதீயதி பணீயதி தீபீயதி வோஹரீயதி துக்கனிரோதோ நிப்பானங் யோ ஸோ ஸப்பஸங்காரஸமதோ ஸப்பூபதிபடினிஸ்ஸக்கோ தண்ஹக்கயோ விராகோ நிரோதோ நிப்பானங் அத வா ஏகங் ஸச்சங் வுச்சதி மக்கஸச்சங் நிய்யானஸச்சங் துக்கனிரோதகாமினீ படிபதா அரியோ அட்டங்கிகோ மக்கோ ஸெய்யதிதங் ஸம்மாதிட்டி பே ஸம்மாஸமாதீதி அஞ்ஞத்ர ஸஞ்ஞாய நிச்சானி லோகே>
  text <தக்கஞ்ச திட்டீஸு பகப்பயித்வா ஸச்சங் முஸாதி த்வயதம்மமாஹூதி தக்கங் விதக்கங் ஸங்கப்பங் தக்கயித்வா விதக்கயித்வா ஸங்கப்பயித்வா திட்டிகதானி ஜனெந்தி ஸஞ்ஜனெந்தி நிப்பத்தெந்தி அபினிப்பத்தெந்தி திட்டிகதானி ஜனெத்வா ஸஞ்ஜனெத்வா நிப்பத்தெத்வா அபினிப்பத்தெத்வா மய்ஹங் ஸச்சங் துய்ஹங் முஸாதி ஏவமாஹங்ஸு ஏவங் கதெந்தி ஏவங் பணந்தி ஏவங் தீபயந்தி ஏவங் வோஹரந்தீதி தக்கஞ்ச திட்டீஸு பகப்பயித்வா ஸச்சங் முஸாதி த்வயதம்மமாஹு>
  text <தேனாஹ பகவா>
  text <122>
    text <திட்டே ஸுதே ஸீலவதே முதே வா ஏதே ச நிஸ்ஸாய விமானதஸ்ஸீ>
    text <வினிச்சயே டத்வா பஹஸ்ஸமானோ பாலோ பரோ அக்குஸலோதி சாஹ>
    text <திட்டே ஸுதே ஸீலவதே முதே வா ஏதே ச நிஸ்ஸாய விமானதஸ்ஸீ>
    text <வினிச்சயே டத்வா பஹஸ்ஸமானோ பாலோ பரோ அக்குஸலோதி சாஹாதி>
  text <திட்டே ஸுதே ஸீலவதே முதே வா ஏதே ச நிஸ்ஸாய விமானதஸ்ஸீதி திட்டங் வா திட்டஸுத்திங் வா ஸுதங் வா ஸுதஸுத்திங் வா ஸீலங் வா ஸீலஸுத்திங் வா வதங் வா வதஸுத்திங் வா முதங் வா முதஸுத்திங் வா நிஸ்ஸாய உபனிஸ்ஸாய கண்ஹித்வா பராமஸித்வா அபினிவிஸித்வாதி திட்டே ஸுதே ஸீலவதே முதே வா ஏதே ச நிஸ்ஸாய விமானதஸ்ஸீதி ந ஸம்மானேதீதிபி விமானதஸ்ஸீ அத வா தோமனஸ்ஸங் ஜனேதீதிபி விமானதஸ்ஸீதி திட்டே ஸுதே ஸீலவதே முதே வா ஏதே ச நிஸ்ஸாய விமானதஸ்ஸீ>
  text <வினிச்சயே டத்வா பஹஸ்ஸமானோதி வினிச்சயா வுச்சந்தி த்வாஸட்டி திட்டிகதானி திட்டிவினிச்சயே வினிச்சயதிட்டியா டத்வா பதிட்டஹித்வா கண்ஹித்வா பராமஸித்வா அபினிவிஸித்வாதி வினிச்சயே டத்வா பஹஸ்ஸமானோதி துட்டோ ஹோதி ஹட்டோ பஹட்டோ அத்தமனோ பரிபுண்ணஸங்கப்போ அத வா தந்தவிதங்ஸகங் பஹஸ்ஸமானோதி வினிச்சயே டத்வா பஹஸ்ஸமானோ>
  text <பாலோ பரோ அக்குஸலோதி சாஹாதி பரோ பாலோ ஹீனோ நிஹீனோ ஓமகோ லாமகோ சதுக்கோ பரித்தோ அகுஸலோ அவித்வா அவிஜ்ஜாகதோ அஞ்ஞாணீ அவிபாவீ அமேதாவீ துப்பஞ்ஞோதி ஏவமாஹ ஏவங் கதேதி ஏவங் பணதி ஏவங் தீபயதி ஏவங் வோஹரதீதி பாலோ பரோ அக்குஸலோதி சாஹ>
  text <தேனாஹ பகவா>
  text <123>
    text <யேனேவ பாலோதி பரங் தஹாதி தேனாதுமானங் குஸலோதி சாஹ>
    text <ஸயமத்தனா ஸோ குஸலாவதானோ அஞ்ஞங் விமானேதி ததேவ பாவ>
    text <யேனேவ பாலோதி பரங் தஹாதி தேனாதுமானங் குஸலோதி சாஹ>
    text <ஸயமத்தனா ஸோ குஸலாவதானோ அஞ்ஞங் விமானேதி ததேவ பாவாதி>
  text <யேனேவ பாலோதி பரங் தஹாதீதி யேனேவ ஹேதுனா யேன பச்சயேன யேன காரணேன யேன பபவேன பரங் பாலதோ ஹீனதோ நிஹீனதோ ஓமகதோ லாமகதோ சதுக்கதோ பரித்ததோ தஹதி பஸ்ஸதி தக்கதி ஓலோகேதி நிஜ்ஜாயதி உபபரிக்கதீதி யேனேவ பாலோதி பரங் தஹாதி>
  text <தேனாதுமானங் குஸலோதி சாஹாதி ஆதுமானோ வுச்சதி அத்தா ஸோபி தேனேவ ஹேதுனா தேன பச்சயேன தேன காரணேன தேன பபவேன அத்தானங் அஹமஸ்மி குஸலோ பண்டிதோ பஞ்ஞவா புத்திமா ஞாணீ விபாவீ மேதாவீதி தேனாதுமானங் குஸலோதி சாஹ>
  text <ஸயமத்தனா ஸோ குஸலாவதானோதி ஸயமேவ அத்தானங் குஸலவாதோ பண்டிதவாதோ திரவாதோ ஞாயவாதோ ஹேதுவாதோ லக்கணவாதோ காரணவாதோ டானவாதோ ஸகாய லத்தியாதி ஸயமத்தனா ஸோ குஸலாவதானோ>
  text <அஞ்ஞங் விமானேதி ததேவ பாவாதி ந ஸம்மானேதீதிபி அஞ்ஞங் விமானேதி அத வா தோமனஸ்ஸங் ஜனேதீதிபி அஞ்ஞங் விமானேதி ததேவ பாவாதி ததேவ தங் திட்டிகதங் பாவததி இதிபாயங் புக்கலோ மிச்சாதிட்டிகோ விபரீததஸ்ஸனோதி அஞ்ஞங் விமானேதி ததேவ பாவத>
  text <தேனாஹ பகவா>
  text <124>
    text <அதிஸாரதிட்டியா ஸோ ஸமத்தோ மானேன மத்தோ பரிபுண்ணமானீ>
    text <ஸயமேவ ஸாமங் மனஸாபிஸித்தோ திட்டீ ஹி ஸா தஸ்ஸ ததா ஸமத்தா>
    text <அதிஸாரதிட்டியா ஸோ ஸமத்தோ மானேன மத்தோ பரிபுண்ணமானீ>
    text <ஸயமேவ ஸாமங் மனஸாபிஸித்தோ திட்டீ ஹி ஸா தஸ்ஸ ததா ஸமத்தாதி>
  text <அதிஸாரதிட்டியா ஸோ ஸமத்தோதி அதிஸாரதிட்டியோ வுச்சந்தி த்வாஸட்டி திட்டிகதானி கிங்காரணா அதிஸாரதிட்டியோ வுச்சந்தி த்வாஸட்டி திட்டிகதானி ஸப்பா தா திட்டியோ காரணாதிக்கந்தா லக்கணாதிக்கந்தா டானாதிக்கந்தா தங்காரணா அதிஸாரதிட்டியோ வுச்சந்தி த்வாஸட்டி திட்டிகதானி ஸப்பாபி திட்டியோ அதிஸாரதிட்டியோ கிங்காரணா ஸப்பாபி திட்டியோ வுச்சந்தி அதிஸாரதிட்டியோ தே அஞ்ஞமஞ்ஞங் அதிக்கமித்வா ஸமதிக்கமித்வா வீதிவத்தித்வா திட்டிகதானி ஜனெந்தி ஸஞ்ஜனெந்தி நிப்பத்தெந்தி அபினிப்பத்தெந்தி தங்காரணா ஸப்பாபி திட்டியோ வுச்சந்தி அதிஸாரதிட்டியோ அதிஸாரதிட்டியா ஸோ ஸமத்தோதி அதிஸாரதிட்டியா ஸமத்தோ பரிபுண்ணோ அனோமோதி அதிஸாரதிட்டியா ஸோ ஸமத்தோ>
  text <மானேன மத்தோ பரிபுண்ணமானீதி ஸகாய திட்டியா திட்டிமானேன மத்தோ பமத்தோ உம்மத்தோ அதிமத்தோதி மானேன மத்தோ பரிபுண்ணமானீதி பரிபுண்ணமானீ ஸமத்தமானீ அனோமமானீதி மானேன மத்தோ பரிபுண்ணமானீ>
  text <ஸயமேவ ஸாமங் மனஸாபிஸித்தோதி ஸயமேவ அத்தானங் சித்தேன அபிஸிஞ்சதி அஹமஸ்மி குஸலோ பண்டிதோ பஞ்ஞவா புத்திமா ஞாணீ விபாவீ மேதாவீதி ஸயமேவ ஸாமங் மனஸாபிஸித்தோ>
  text <திட்டீ ஹி ஸா தஸ்ஸ ததா ஸமத்தாதி தஸ்ஸ ஸா திட்டி ததா ஸமத்தா ஸமாதின்னா கஹிதா பராமட்டா அபினிவிட்டா அஜ்ஜோஸிதா அதிமுத்தாதி திட்டீ ஹி ஸா தஸ்ஸ ததா ஸமத்தா>
  text <தேனாஹ பகவா>
  text <125>
    text <பரஸ்ஸ சே ஹி வசஸா நிஹீனோ துமோ ஸஹா ஹோதி நிஹீனபஞ்ஞோ>
    text <அத சே ஸயங் வேதகூ ஹோதி தீரோ ந கோசி பாலோ ஸமணேஸு அத்தி>
    text <பரஸ்ஸ சே ஹி வசஸா நிஹீனோ துமோ ஸஹா ஹோதி நிஹீனபஞ்ஞோ>
    text <அத சே ஸயங் வேதகூ ஹோதி தீரோ ந கோசி பாலோ ஸமணேஸு அத்தீதி>
  text <பரஸ்ஸ சே ஹி வசஸா நிஹீனோதி பரஸ்ஸ சே வாசாய வசனேன நிந்திதகாரணா கரஹிதகாரணா உபவதிதகாரணா பரோ பாலோ ஹோதி ஹீனோ நிஹீனோ ஓமகோ லாமகோ சதுக்கோ பரித்தோதி பரஸ்ஸ சே ஹி வசஸா நிஹீனோ துமோ ஸஹா ஹோதி நிஹீனபஞ்ஞோதி ஸோபி தேனேவ ஸஹா ஹோதி ஹீனபஞ்ஞோ நிஹீனபஞ்ஞோ ஓமகபஞ்ஞோ லாமகபஞ்ஞோ சதுக்கபஞ்ஞோ பரித்தபஞ்ஞோதி துமோ ஸஹா ஹோதி நிஹீனபஞ்ஞோ>
  text <அத சே ஸயங் வேதகூ ஹோதி தீரோதி அத சே ஸயங் வேதகூ ஹோதி தீரோ பண்டிதோ பஞ்ஞவா புத்திமா ஞாணீ விபாவீ மேதாவீதி அத சே ஸயங் வேதகூ ஹோதி தீரோ>
  text <ந கோசி பாலோ ஸமணேஸு அத்தீதி ஸமணேஸு ந கோசி பாலோ ஹீனோ நிஹீனோ ஓமகோ லாமகோ சதுக்கோ பரித்தோ அத்தி ஸப்பேவ ஸெட்டபஞ்ஞா விஸிட்டபஞ்ஞா பாமொக்கபஞ்ஞா உத்தமபஞ்ஞா பவரபஞ்ஞாதி ந கோசி பாலோ ஸமணேஸு அத்தி>
  text <தேனாஹ பகவா>
  text <126>
    text <அஞ்ஞங் இதோ யாபிவதந்தி தம்மங் அபரத்தா ஸுத்திமகேவலீ தே>
    text <ஏவம்பி தித்த்யா புதுஸோ வதந்தி ஸந்திட்டிராகேன ஹி தேபிரத்தா>
    text <அஞ்ஞங் இதோ யாபிவதந்தி தம்மங் அபரத்தா ஸுத்திமகேவலீ தே>
    text <ஏவம்பி தித்த்யா புதுஸோ வதந்தி ஸந்திட்டிராகேன ஹி தேபிரத்தாதி>
  text <அஞ்ஞங் இதோ யாபிவதந்தி தம்மங் அபரத்தா ஸுத்திமகேவலீ தேதி இதோ அஞ்ஞங் தம்மங் திட்டிங் படிபதங் மக்கங் யே அபிவதந்தி தே ஸுத்திமக்கங் விஸுத்திமக்கங் பரிஸுத்திமக்கங் வோதாதமக்கங் பரியோதாதமக்கங் விரத்தா அபரத்தா கலிதா கலிதா அஞ்ஞாய அபரத்தா அகேவலீ தே அஸமத்தா தே அபரிபுண்ணா தே ஹீனா நிஹீனா ஓமகா லாமகா சதுக்கா பரித்தாதி அஞ்ஞங் இதோ யாபிவதந்தி தம்மங் அபரத்தா ஸுத்திமகேவலீ தே>
  text <ஏவம்பி தித்த்யா புதுஸோ வதந்தீதி தித்தங் வுச்சதி திட்டிகதங் தித்தியா வுச்சந்தி திட்டிகதிகா புதுதிட்டியா புதுதிட்டிகதானி வதந்தி கதெந்தி பணந்தி தீபயந்தி வோஹரந்தீதி ஏவம்பி தித்த்யா புதுஸோ வதந்தி>
  text <ஸந்திட்டிராகேன ஹி தேபிரத்தாதி ஸகாய திட்டியா திட்டிராகேன ரத்தா அபிரத்தாதி ஸந்திட்டிராகேன ஹி தேபிரத்தா>
  text <தேனாஹ பகவா>
  text <127>
    text <இதேவ ஸுத்திங் இதி வாதயந்தி நாஞ்ஞேஸு தம்மேஸு விஸுத்திமாஹு>
    text <ஏவம்பி தித்த்யா புதுஸோ நிவிட்டா ஸகாயனே தத்த தள்ஹங் வதானா>
    text <இதேவ ஸுத்திங் இதி வாதயந்தி நாஞ்ஞேஸு தம்மேஸு விஸுத்திமாஹு>
    text <ஏவம்பி தித்த்யா புதுஸோ நிவிட்டா ஸகாயனே தத்த தள்ஹங் வதானாதி>
  text <இதேவ ஸுத்திங் இதி வாதயந்தீதி இத ஸுத்திங் விஸுத்திங் பரிஸுத்திங் முத்திங் விமுத்திங் பரிமுத்திங் வதந்தி கதெந்தி பணந்தி தீபயந்தி வோஹரந்தி ஸஸ்ஸதோ லோகோ இதமேவ ஸச்சங் மோகமஞ்ஞந்தி இத ஸுத்திங் விஸுத்திங் பரிஸுத்திங் முத்திங் விமுத்திங் பரிமுத்திங் வதந்தி கதெந்தி பணந்தி தீபயந்தி வோஹரந்தி அஸஸ்ஸதோ லோகோபே நேவ ஹோதி ந ந ஹோதி ததாகதோ பரங் மரணா இதமேவ ஸச்சங் மோகமஞ்ஞந்தி இத ஸுத்திங் விஸுத்திங் பரிஸுத்திங் முத்திங் விமுத்திங் பரிமுத்திங் வதந்தி கதெந்தி பணந்தி தீபயந்தி வோஹரந்தீதி இதேவ ஸுத்திங் இதி வாதயந்தி>
  text <நாஞ்ஞேஸு தம்மேஸு விஸுத்திமாஹூதி அத்தனோ ஸத்தாரங் தம்மக்கானங் கணங் திட்டிங் படிபதங் மக்கங் டபெத்வா ஸப்பே பரவாதே கிபந்தி உக்கிபந்தி பரிக்கிபந்தி ஸோ ஸத்தா ந ஸப்பஞ்ஞூ தம்மோ ந ஸ்வாக்காதோ கணோ ந ஸுப்படிபன்னோ திட்டி ந பத்திகா படிபதா ந ஸுபஞ்ஞத்தா மக்கோ ந நிய்யானிகோ நத்தெத்த ஸுத்தி வா விஸுத்தி வா பரிஸுத்தி வா முத்தி வா விமுத்தி வா பரிமுத்தி வா நத்தெத்த ஸுஜ்ஜந்தி வா விஸுஜ்ஜந்தி வா பரிஸுஜ்ஜந்தி வா முச்சந்தி வா விமுச்சந்தி வா பரிமுச்சந்தி வா ஹீனா நிஹீனா ஓமகா லாமகா சதுக்கா பரித்தாதி ஏவமாஹங்ஸு ஏவங் கதெந்தி ஏவங் பணந்தி ஏவங் தீபயந்தி ஏவங் வோஹரந்தீதி நாஞ்ஞேஸு தம்மேஸு விஸுத்திமாஹு>
  text <ஏவம்பி தித்த்யா புதுஸோ நிவிட்டாதி தித்தங் வுச்சதி திட்டிகதங் தித்தியா வுச்சந்தி திட்டிகதிகா புதுதிட்டியா புதுதிட்டிகதேஸு நிவிட்டா பதிட்டிதா அல்லீனா உபகதா அஜ்ஜோஸிதா அதிமுத்தாதி ஏவம்பி தித்த்யா புதுஸோ நிவிட்டா>
  text <ஸகாயனே தத்த தள்ஹங் வதானாதி தம்மோ ஸகாயனங் திட்டி ஸகாயனங் படிபதா ஸகாயனங் மக்கோ ஸகாயனங் ஸகாயனே தள்ஹவாதா திரவாதா பலிகவாதா அவட்டிதவாதாதி ஸகாயனே தத்த தள்ஹங் வதானா>
  text <தேனாஹ பகவா>
  text <128>
    text <ஸகாயனே வாபி தள்ஹங் வதானோ கமெத்த பாலோதி பரங் தஹெய்ய>
    text <ஸயங்வ ஸோ மேதகமாவஹெய்ய பரங் வதங் பாலமஸுத்திதம்மங்>
    text <ஸகாயனே வாபி தள்ஹங் வதானோ கமெத்த பாலோதி பரங் தஹெய்ய>
    text <ஸயங்வ ஸோ மேதகமாவஹெய்ய பரங் வதங் பாலமஸுத்திதம்மந்தி>
  text <ஸகாயனே வாபி தள்ஹங் வதானோதி தம்மோ ஸகாயனங் திட்டி ஸகாயனங் படிபதா ஸகாயனங் மக்கோ ஸகாயனங் ஸகாயனே தள்ஹவாதோ திரவாதோ பலிகவாதோ அவட்டிதவாதோதி ஸகாயனே வாபி தள்ஹங் வதானோ>
  text <கமெத்த பாலோதி பரங் தஹெய்யாதி எத்தாதி ஸகாய திட்டியா ஸகாய கந்தியா ஸகாய ருசியா ஸகாய லத்தியா பரங் பாலதோ ஹீனதோ நிஹீனதோ ஓமகதோ லாமகதோ சதுக்கதோ பரித்ததோ கங் தஹெய்ய கங் பஸ்ஸெய்ய கங் தக்கெய்ய கங் ஓலோகெய்ய கங் நிஜ்ஜாயெய்ய கங் உபபரிக்கெய்யாதி கமெத்த பாலோதி பரங் தஹெய்ய>
  text <ஸயங்வ ஸோ மேதகமாவஹெய்ய பரங் வதங் பாலமஸுத்திதம்மந்தி பரோ பாலோ ஹீனோ நிஹீனோ ஓமகோ லாமகோ சதுக்கோ பரித்தோ அஸுத்திதம்மோ அவிஸுத்திதம்மோ அபரிஸுத்திதம்மோ அவோதாததம்மோதி ஏவங் வதந்தோ ஏவங் கதெந்தோ ஏவங் பணந்தோ ஏவங் தீபயந்தோ ஏவங் வோஹரந்தோ ஸயமேவ கலஹங் பண்டனங் விக்கஹங் விவாதங் மேதகங் ஆவஹெய்ய ஸமாவஹெய்ய ஆஹரெய்ய ஸமாஹரெய்ய ஆகட்டெய்ய ஸமாகட்டெய்ய கண்ஹெய்ய பராமஸெய்ய அபினிவிஸெய்யாதி ஸயங்வ ஸோ மேதகமாவஹெய்ய பரங் வதங் பாலமஸுத்திதம்மங்>
  text <தேனாஹ பகவா>
  text <129>
    text <வினிச்சயே டத்வா ஸயங் பமாய உத்தங்ஸ லோகஸ்மிங் விவாதமேதி>
    text <ஹித்வான ஸப்பானி வினிச்சயானி ந மேதகங் குப்பதி ஜந்து லோகே>
    text <வினிச்சயே டத்வா ஸயங் பமாய உத்தங்ஸ லோகஸ்மிங் விவாதமேதி>
    text <ஹித்வான ஸப்பானி வினிச்சயானி ந மேதகங் குப்பதி ஜந்து லோகேதி>
  text <வினிச்சயே டத்வா ஸயங் பமாயாதி வினிச்சயா வுச்சந்தி த்வாஸட்டி திட்டிகதானி வினிச்சயதிட்டியா டத்வா பதிட்டஹித்வா கண்ஹித்வா பராமஸித்வா அபினிவிஸித்வா வினிச்சயே டத்வா ஸயங் பமாயாதி ஸயங் பமாய பமினித்வா அயங் ஸத்தா ஸப்பஞ்ஞூதி ஸயங் பமாய பமினித்வா அயங் தம்மோ ஸ்வாக்காதோ அயங் கணோ ஸுப்படிபன்னோ அயங் திட்டி பத்திகா அயங் படிபதா ஸுபஞ்ஞத்தா அயங் மக்கோ நிய்யானிகோதி ஸயங் பமாய பமினித்வாதி வினிச்சயே டத்வா ஸயங் பமாய>
  text <உத்தங்ஸ லோகஸ்மிங் விவாதமேதீதி உத்தங்ஸோ வுச்சதி அனாகதங் அத்தனோ வாதங் உத்தங் டபெத்வா ஸயமேவ கலஹங் பண்டனங் விக்கஹங் விவாதங் மேதகங் ஏதி உபேதி உபகச்சதி கண்ஹாதி பராமஸதி அபினிவிஸதீதி ஏவம்பி உத்தங்ஸ லோகஸ்மிங் விவாதமேதி அத வா அஞ்ஞேன உத்தங் வாதேன ஸத்திங் கலஹங் கரோதி பண்டனங் கரோதி விக்கஹங் கரோதி விவாதங் கரோதி மேதகங் கரோதி ந த்வங் இமங் தம்மவினயங் ஆஜானாஸிபே நிப்பேடேஹி வா ஸசே பஹோஸீதி ஏவம்பி உத்தங்ஸ லோகஸ்மிங் விவாதமேதி>
  text <ஹித்வான ஸப்பானி வினிச்சயானீதி வினிச்சயா வுச்சந்தி த்வாஸட்டி திட்டிகதானி திட்டிவினிச்சயா ஸப்பே வினிச்சயே ஹித்வா சஜித்வா பரிச்சஜித்வா ஜஹித்வா பஜஹித்வா வினோதெத்வா ப்யந்திங் கரித்வா அனபாவங் கமெத்வாதி ஹித்வான ஸப்பானி வினிச்சயானி>
  text <ந மேதகங் குப்பதி ஜந்து லோகேதி ந கலஹங் கரோதி ந பண்டனங் கரோதி ந விக்கஹங் கரோதி ந விவாதங் கரோதி ந மேதகங் கரோதி வுத்தஞ்ஹேதங் பகவதா ஏவங் விமுத்தசித்தோ கோ அக்கிவெஸ்ஸன பிக்கு ந கேனசி ஸங்வததி ந கேனசி விவததி யஞ்ச லோகே வுத்தங் தேன ச வோஹரதி அபராமஸந்தி ஜந்தூதி ஸத்தோ நரோ மானவோ போஸோ புக்கலோ ஜீவோ ஜாகு ஜந்து இந்தகு மனுஜோ லோகேதி அபாயலோகேபே ஆயதனலோகேதி ந மேதகங் குப்பதி ஜந்து லோகேதி>
  text <தேனாஹ பகவா>
  stand <சூளவியூஹஸுத்தனித்தேஸோ த்வாதஸமோ>
