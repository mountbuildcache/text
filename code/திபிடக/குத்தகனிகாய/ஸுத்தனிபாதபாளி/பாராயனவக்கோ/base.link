text <பாராயனவக்கோ>
  text <வத்துகாதா>
    text <982>
      text <கோஸலானங் புரா ரம்மா அகமா தக்கிணாபதங்>
      text <ஆகிஞ்சஞ்ஞங் பத்தயானோ ப்ராஹ்மணோ மந்தபாரகூ>
    text <983>
      text <ஸோ அஸ்ஸகஸ்ஸ விஸயே அளகஸ்ஸ ஸமாஸனே>
      text <வஸி கோதாவரீகூலே உஞ்சேன ச பலேன ச>
    text <984>
      text <தஸ்ஸேவ உபனிஸ்ஸாய காமோ ச விபுலோ அஹு>
      text <ததோ ஜாதேன ஆயேன மஹாயஞ்ஞமகப்பயி>
    text <985>
      text <மஹாயஞ்ஞங் யஜித்வான புன பாவிஸி அஸ்ஸமங்>
      text <தஸ்மிங் படிபவிட்டம்ஹி அஞ்ஞோ ஆகஞ்சி ப்ராஹ்மணோ>
    text <986>
      text <உக்கட்டபாதோ தஸிதோ பங்கதந்தோ ரஜஸ்ஸிரோ>
      text <ஸோ ச நங் உபஸங்கம்ம ஸதானி பஞ்ச யாசதி>
    text <987>
      text <தமேனங் பாவரீ திஸ்வா ஆஸனேன நிமந்தயி>
      text <ஸுகஞ்ச குஸலங் புச்சி இதங் வசனமப்ரவி>
    text <988>
      text <யங் கோ மம தெய்யதம்மங் ஸப்பங் விஸஜ்ஜிதங் மயா>
      text <அனுஜானாஹி மே ப்ரஹ்மே நத்தி பஞ்சஸதானி மே>
    text <989>
      text <ஸசே மே யாசமானஸ்ஸ பவங் நானுபதஸ்ஸதி>
      text <ஸத்தமே திவஸே துய்ஹங் முத்தா பலது ஸத்ததா>
    text <990>
      text <அபிஸங்கரித்வா குஹகோ பேரவங் ஸோ அகித்தயி>
      text <தஸ்ஸ தங் வசனங் ஸுத்வா பாவரீ துக்கிதோ அஹு>
    text <991>
      text <உஸ்ஸுஸ்ஸதி அனாஹாரோ ஸோகஸல்லஸமப்பிதோ>
      text <அதோபி ஏவங் சித்தஸ்ஸ ஜானே ந ரமதீ மனோ>
    text <992>
      text <உத்ரஸ்தங் துக்கிதங் திஸ்வா தேவதா அத்தகாமினீ>
      text <பாவரிங் உபஸங்கம்ம இதங் வசனமப்ரவி>
    text <993>
      text <ந ஸோ முத்தங் பஜானாதி குஹகோ ஸோ தனத்திகோ>
      text <முத்தனி முத்தபாதே வா ஞாணங் தஸ்ஸ ந விஜ்ஜதி>
    text <994>
      text <போதீ சரஹி ஜானாஸி தங் மே அக்காஹி புச்சிதா>
      text <முத்தங் முத்தாதிபாதஞ்ச தங் ஸுணோம வசோ தவ>
    text <995>
      text <அஹம்பேதங் ந ஜானாமி ஞாணமெத்த ந விஜ்ஜதி>
      text <முத்தனி முத்தாதிபாதே ச ஜினானங் ஹெத்த தஸ்ஸனங்>
    text <996>
      text <அத கோ சரஹி ஜானாதி அஸ்மிங் பதவிமண்டலே>
      text <முத்தங் முத்தாதிபாதஞ்ச தங் மே அக்காஹி தேவதே>
    text <997>
      text <புரா கபிலவத்தும்ஹா நிக்கந்தோ லோகனாயகோ>
      text <அபச்சோ ஓக்காகராஜஸ்ஸ ஸக்யபுத்தோ பபங்கரோ>
    text <998>
      text <ஸோ ஹி ப்ராஹ்மண ஸம்புத்தோ ஸப்பதம்மான பாரகூ>
      text <ஸப்பாபிஞ்ஞாபலப்பத்தோ ஸப்பதம்மேஸு சக்குமா>
      text <ஸப்பகம்மக்கயங் பத்தோ விமுத்தோ உபதிக்கயே>
    text <999>
      text <புத்தோ ஸோ பகவா லோகே தம்மங் தேஸேதி சக்குமா>
      text <தங் த்வங் கந்த்வான புச்சஸ்ஸு ஸோ தே தங் ப்யாகரிஸ்ஸதி>
    text <1000>
      text <ஸம்புத்தோதி வசோ ஸுத்வா உதக்கோ பாவரீ அஹு>
      text <ஸோகஸ்ஸ தனுகோ ஆஸி பீதிஞ்ச விபுலங் லபி>
    text <1001>
      text <ஸோ பாவரீ அத்தமனோ உதக்கோ தங் தேவதங் புச்சதி வேதஜாதோ>
      text <கதமம்ஹி காமே நிகமம்ஹி வா பன கதமம்ஹி வா ஜனபதே லோகனாதோ>
      text <யத்த கந்த்வான பஸ்ஸேமு ஸம்புத்தங் த்விபதுத்தமங்>
    text <1002>
      text <ஸாவத்தியங் கோஸலமந்திரே ஜினோ பஹூதபஞ்ஞோ வரபூரிமேதஸோ>
      text <ஸோ ஸக்யபுத்தோ விதுரோ அனாஸவோ முத்தாதிபாதஸ்ஸ விதூ நராஸபோ>
    text <1003>
      text <ததோ ஆமந்தயீ ஸிஸ்ஸே ப்ராஹ்மணே மந்தபாரகே>
      text <ஏத மாணவா அக்கிஸ்ஸங் ஸுணாத வசனங் மம>
    text <1004>
      text <யஸ்ஸேஸோ துல்லபோ லோகே பாதுபாவோ அபிண்ஹஸோ>
      text <ஸ்வாஜ்ஜ லோகம்ஹி உப்பன்னோ ஸம்புத்தோ இதி விஸ்ஸுதோ>
      text <கிப்பங் கந்த்வான ஸாவத்திங் பஸ்ஸவ்ஹோ த்விபதுத்தமங்>
    text <1005>
      text <கதங் சரஹி ஜானேமு திஸ்வா புத்தோதி ப்ராஹ்மண>
      text <அஜானதங் நோ பப்ரூஹி யதா ஜானேமு தங் மயங்>
    text <1006>
      text <ஆகதானி ஹி மந்தேஸு மஹாபுரிஸலக்கணா>
      text <த்வத்திங்ஸானி ச ப்யாக்காதா ஸமத்தா அனுபுப்பஸோ>
    text <1007>
      text <யஸ்ஸேதே ஹொந்தி கத்தேஸு மஹாபுரிஸலக்கணா>
      text <த்வேயேவ தஸ்ஸ கதியோ ததியா ஹி ந விஜ்ஜதி>
    text <1008>
      text <ஸசே அகாரங் ஆவஸதி விஜெய்ய பதவிங் இமங்>
      text <அதண்டேன அஸத்தேன தம்மேனமனுஸாஸதி>
    text <1009>
      text <ஸசே ச ஸோ பப்பஜதி அகாரா அனகாரியங்>
      text <விவட்டச்சதோ ஸம்புத்தோ அரஹா பவதி அனுத்தரோ>
    text <1010>
      text <ஜாதிங் கொத்தஞ்ச லக்கணங் மந்தே ஸிஸ்ஸே புனாபரே>
      text <முத்தங் முத்தாதிபாதஞ்ச மனஸாயேவ புச்சத>
    text <1011>
      text <அனாவரணதஸ்ஸாவீ யதி புத்தோ பவிஸ்ஸதி>
      text <மனஸா புச்சிதே பஞ்ஹே வாசாய விஸ்ஸஜெஸ்ஸதி>
    text <1012>
      text <பாவரிஸ்ஸ வசோ ஸுத்வா ஸிஸ்ஸா ஸோளஸ ப்ராஹ்மணா>
      text <அஜிதோ திஸ்ஸமெத்தெய்யோ புண்ணகோ அத மெத்தகூ>
    text <1013>
      text <தோதகோ உபஸீவோ ச நந்தோ ச அத ஹேமகோ>
      text <தோதெய்யகப்பா துபயோ ஜதுகண்ணீ ச பண்டிதோ>
    text <1014>
      text <பத்ராவுதோ உதயோ ச போஸாலோ சாபி ப்ராஹ்மணோ>
      text <மோகராஜா ச மேதாவீ பிங்கியோ ச மஹாஇஸி>
    text <1015>
      text <பச்சேககணினோ ஸப்பே ஸப்பலோகஸ்ஸ விஸ்ஸுதா>
      text <ஜாயீ ஜானரதா தீரா புப்பவாஸனவாஸிதா>
    text <1016>
      text <பாவரிங் அபிவாதெத்வா கத்வா ச நங் பதக்கிணங்>
      text <ஜடாஜினதரா ஸப்பே பக்காமுங் உத்தராமுகா>
    text <1017>
      text <அளகஸ்ஸ பதிட்டானங் புரிமாஹிஸ்ஸதிங் ததா>
      text <உஜ்ஜேனிஞ்சாபி கோனத்தங் வேதிஸங் வனஸவ்ஹயங்>
    text <1018>
      text <கோஸம்பிஞ்சாபி ஸாகேதங் ஸாவத்திஞ்ச புருத்தமங்>
      text <ஸேதப்யங் கபிலவத்துங் குஸினாரஞ்ச மந்திரங்>
    text <1019>
      text <பாவஞ்ச போகனகரங் வேஸாலிங் மாகதங் புரங்>
      text <பாஸாணகங் சேதியஞ்ச ரமணீயங் மனோரமங்>
    text <1020>
      text <தஸிதோவுதகங் ஸீதங் மஹாலாபங்வ வாணிஜோ>
      text <சாயங் கம்மாபிதத்தோவ துரிதா பப்பதமாருஹுங்>
    text <1021>
      text <பகவா தம்ஹி ஸமயே பிக்குஸங்கபுரக்கதோ>
      text <பிக்கூனங் தம்மங் தேஸேதி ஸீஹோவ நததீ வனே>
    text <1022>
      text <அஜிதோ அத்தஸ புத்தங் ஸதரங்ஸிங் வ பாணுமங்>
      text <சந்தங் யதா பன்னரஸே பாரிபூரிங் உபாகதங்>
    text <1023>
      text <அதஸ்ஸ கத்தே திஸ்வான பரிபூரஞ்ச ப்யஞ்ஜனங்>
      text <ஏகமந்தங் டிதோ ஹட்டோ மனோபஞ்ஹே அபுச்சத>
    text <1024>
      text <ஆதிஸ்ஸ ஜம்மனங் ப்ரூஹி கொத்தங் ப்ரூஹி ஸலக்கணங்>
      text <மந்தேஸு பாரமிங் ப்ரூஹி கதி வாசேதி ப்ராஹ்மணோ>
    text <1025>
      text <வீஸங் வஸ்ஸஸதங் ஆயு ஸோ ச கொத்தேன பாவரீ>
      text <தீணிஸ்ஸ லக்கணா கத்தே திண்ணங் வேதான பாரகூ>
    text <1026>
      text <லக்கணே இதிஹாஸே ச ஸனிகண்டுஸகேடுபே>
      text <பஞ்சஸதானி வாசேதி ஸதம்மே பாரமிங் கதோ>
    text <1027>
      text <லக்கணானங் பவிசயங் பாவரிஸ்ஸ நருத்தம>
      text <கங்கச்சித பகாஸேஹி மா நோ கங்காயிதங் அஹு>
    text <1028>
      text <முகங் ஜிவ்ஹாய சாதேதி உண்ணஸ்ஸ பமுகந்தரே>
      text <கோஸோஹிதங் வத்தகுய்ஹங் ஏவங் ஜானாஹி மாணவ>
    text <1029>
      text <புச்சஞ்ஹி கிஞ்சி அஸுணந்தோ ஸுத்வா பஞ்ஹே வியாகதே>
      text <விசிந்தேதி ஜனோ ஸப்போ வேதஜாதோ கதஞ்ஜலீ>
    text <1030>
      text <கோ நு தேவோ வா ப்ரஹ்மா வா இந்தோ வாபி ஸுஜம்பதி>
      text <மனஸா புச்சிதே பஞ்ஹே கமேதங் படிபாஸதி>
    text <1031>
      text <முத்தங் முத்தாதிபாதஞ்ச பாவரீ பரிபுச்சதி>
      text <தங் ப்யாகரோஹி பகவா கங்கங் வினய நோ இஸே>
    text <1032>
      text <அவிஜ்ஜா முத்தாதி ஜானாஹி விஜ்ஜா முத்தாதிபாதினீ>
      text <ஸத்தாஸதிஸமாதீஹி சந்தவீரியேன ஸங்யுதா>
    text <1033>
      text <ததோ வேதேன மஹதா ஸந்தம்பித்வான மாணவோ>
      text <ஏகங்ஸங் அஜினங் கத்வா பாதேஸு ஸிரஸா பதி>
    text <1034>
      text <பாவரீ ப்ராஹ்மணோ போதோ ஸஹ ஸிஸ்ஸேஹி மாரிஸ>
      text <உதக்கசித்தோ ஸுமனோ பாதே வந்ததி சக்கும>
    text <1035>
      text <ஸுகிதோ பாவரீ ஹோது ஸஹ ஸிஸ்ஸேஹி ப்ராஹ்மணோ>
      text <த்வஞ்சாபி ஸுகிதோ ஹோஹி சிரங் ஜீவாஹி மாணவ>
    text <1036>
      text <பாவரிஸ்ஸ ச துய்ஹங் வா ஸப்பேஸங் ஸப்பஸங்ஸயங்>
      text <கதாவகாஸா புச்சவ்ஹோ யங் கிஞ்சி மனஸிச்சத>
    text <1037>
      text <ஸம்புத்தேன கதோகாஸோ நிஸீதித்வான பஞ்ஜலீ>
      text <அஜிதோ படமங் பஞ்ஹங் தத்த புச்சி ததாகதங்>
    stand <வத்துகாதா நிட்டிதா>
  text <அஜிதமாணவபுச்சா>
    text <1038>
      text <கேனஸ்ஸு நிவுதோ லோகோ இச்சாயஸ்மா அஜிதோ>
      text <கேனஸ்ஸு நப்பகாஸதி>
      text <கிஸ்ஸாபிலேபனங் ப்ரூஸி கிங்ஸு தஸ்ஸ மஹப்பயங்>
    text <1039>
      text <அவிஜ்ஜாய நிவுதோ லோகோ அஜிதாதி பகவா>
      text <வேவிச்சா பமாதா நப்பகாஸதி>
      text <ஜப்பாபிலேபனங் ப்ரூமி துக்கமஸ்ஸ மஹப்பயங்>
    text <1040>
      text <ஸவந்தி ஸப்பதி ஸோதா இச்சாயஸ்மா அஜிதோ>
      text <ஸோதானங் கிங் நிவாரணங்>
      text <ஸோதானங் ஸங்வரங் ப்ரூஹி கேன ஸோதா பிதிய்யரே>
    text <1041>
      text <யானி ஸோதானி லோகஸ்மிங் அஜிதாதி பகவா>
      text <ஸதி தேஸங் நிவாரணங்>
      text <ஸோதானங் ஸங்வரங் ப்ரூமி பஞ்ஞாயேதே பிதிய்யரே>
    text <1042>
      text <பஞ்ஞா சேவ ஸதி யஞ்ச இச்சாயஸ்மா அஜிதோ>
      text <நாமரூபஞ்ச மாரிஸ>
      text <ஏதங் மே புட்டோ பப்ரூஹி கத்தேதங் உபருஜ்ஜதி>
    text <1043>
      text <யமேதங் பஞ்ஹங் அபுச்சி அஜித தங் வதாமி தே>
      text <யத்த நாமஞ்ச ரூபஞ்ச அஸேஸங் உபருஜ்ஜதி>
      text <விஞ்ஞாணஸ்ஸ நிரோதேன எத்தேதங் உபருஜ்ஜதி>
    text <1044>
      text <யே ச ஸங்காததம்மாஸே யே ச ஸேகா புதூ இத>
      text <தேஸங் மே நிபகோ இரியங் புட்டோ பப்ரூஹி மாரிஸ>
    text <1045>
      text <காமேஸு நாபிகிஜ்ஜெய்ய மனஸானாவிலோ ஸியா>
      text <குஸலோ ஸப்பதம்மானங் ஸதோ பிக்கு பரிப்பஜேதி>
    stand <அஜிதமாணவபுச்சா படமா நிட்டிதா>
  text <திஸ்ஸமெத்தெய்யமாணவபுச்சா>
    text <1046>
      text <கோத ஸந்துஸிதோ லோகே இச்சாயஸ்மா திஸ்ஸமெத்தெய்யோ>
      text <கஸ்ஸ நோ ஸந்தி இஞ்ஜிதா>
      text <கோ உபந்தமபிஞ்ஞாய மஜ்ஜே மந்தா ந லிப்பதி>
      text <கங் ப்ரூஸி மஹாபுரிஸோதி கோ இத ஸிப்பினிமச்சகா>
    text <1047>
      text <காமேஸு ப்ரஹ்மசரியவா மெத்தெய்யாதி பகவா>
      text <வீததண்ஹோ ஸதா ஸதோ>
      text <ஸங்காய நிப்புதோ பிக்கு தஸ்ஸ நோ ஸந்தி இஞ்ஜிதா>
    text <1048>
      text <ஸோ உபந்தமபிஞ்ஞாய மஜ்ஜே மந்தா ந லிப்பதி>
      text <தங் ப்ரூமி மஹாபுரிஸோதி ஸோ இத ஸிப்பினிமச்சகாதி>
    stand <திஸ்ஸமெத்தெய்யமாணவபுச்சா துதியா நிட்டிதா>
  text <புண்ணகமாணவபுச்சா>
    text <1049>
      text <அனேஜங் மூலதஸ்ஸாவிங் இச்சாயஸ்மா புண்ணகோ>
      text <அத்தி பஞ்ஹேன ஆகமங்>
      text <கிங் நிஸ்ஸிதா இஸயோ மனுஜா கத்தியா ப்ராஹ்மணா தேவதானங்>
      text <யஞ்ஞமகப்பயிங்ஸு புதூத லோகே புச்சாமி தங் பகவா ப்ரூஹி மே தங்>
    text <1050>
      text <யே கேசிமே இஸயோ மனுஜா புண்ணகாதி பகவா>
      text <கத்தியா ப்ராஹ்மணா தேவதானங்>
      text <யஞ்ஞமகப்பயிங்ஸு புதூத லோகே ஆஸீஸமானா புண்ணக இத்தத்தங்>
      text <ஜரங் ஸிதா யஞ்ஞமகப்பயிங்ஸு>
    text <1051>
      text <யே கேசிமே இஸயோ மனுஜா இச்சாயஸ்மா புண்ணகோ>
      text <கத்தியா ப்ராஹ்மணா தேவதானங்>
      text <யஞ்ஞமகப்பயிங்ஸு புதூத லோகே கச்சிஸ்ஸு தே பகவா யஞ்ஞபதே அப்பமத்தா>
      text <அதாருங் ஜாதிஞ்ச ஜரஞ்ச மாரிஸ புச்சாமி தங் பகவா ப்ரூஹி மே தங்>
    text <1052>
      text <ஆஸீஸந்தி தோமயந்தி அபிஜப்பந்தி ஜுஹந்தி புண்ணகாதி பகவா>
      text <காமாபிஜப்பந்தி படிச்ச லாபங் தே யாஜயோகா பவராகரத்தா>
      text <நாதரிங்ஸு ஜாதிஜரந்தி ப்ரூமி>
    text <1053>
      text <தே சே நாதரிங்ஸு யாஜயோகா இச்சாயஸ்மா புண்ணகோ>
      text <யஞ்ஞேஹி ஜாதிஞ்ச ஜரஞ்ச மாரிஸ>
      text <அத கோ சரஹி தேவமனுஸ்ஸலோகே அதாரி ஜாதிஞ்ச ஜரஞ்ச மாரிஸ>
      text <புச்சாமி தங் பகவா ப்ரூஹி மே தங்>
    text <1054>
      text <ஸங்காய லோகஸ்மி பரோபரானி புண்ணகாதி பகவா>
      text <யஸ்ஸிஞ்ஜிதங் நத்தி குஹிஞ்சி லோகே>
      text <ஸந்தோ விதூமோ அனீகோ நிராஸோ அதாரி ஸோ ஜாதிஜரந்தி ப்ரூமீதி>
    stand <புண்ணகமாணவபுச்சா ததியா நிட்டிதா>
  text <மெத்தகூமாணவபுச்சா>
    text <1055>
      text <புச்சாமி தங் பகவா ப்ரூஹி மே தங் இச்சாயஸ்மா மெத்தகூ>
      text <மஞ்ஞாமி தங் வேதகுங் பாவிதத்தங்>
      text <குதோ நு துக்கா ஸமுதாகதா இமே யே கேசி லோகஸ்மிமனேகரூபா>
    text <1056>
      text <துக்கஸ்ஸ வே மங் பபவங் அபுச்சஸி மெத்தகூதி பகவா>
      text <தங் தே பவக்காமி யதா பஜானங்>
      text <உபதினிதானா பபவந்தி துக்கா யே கேசி லோகஸ்மிமனேகரூபா>
    text <1057>
      text <யோ வே அவித்வா உபதிங் கரோதி புனப்புனங் துக்கமுபேதி மந்தோ>
      text <தஸ்மா பஜானங் உபதிங் ந கயிரா துக்கஸ்ஸ ஜாதிப்பபவானுபஸ்ஸீ>
    text <1058>
      text <யங் தங் அபுச்சிம்ஹ அகித்தயீ நோ அஞ்ஞங் தங் புச்சாம ததிங்க ப்ரூஹி>
      text <கதங் நு தீரா விதரந்தி ஓகங் ஜாதிங் ஜரங் ஸோகபரித்தவஞ்ச>
      text <தங் மே முனி ஸாது வியாகரோஹி ததா ஹி தே விதிதோ ஏஸ தம்மோ>
    text <1059>
      text <கித்தயிஸ்ஸாமி தே தம்மங் மெத்தகூதி பகவா>
      text <திட்டே தம்மே அனீதிஹங்>
      text <யங் விதித்வா ஸதோ சரங் தரே லோகே விஸத்திகங்>
    text <1060>
      text <தஞ்சாஹங் அபினந்தாமி மஹேஸி தம்மமுத்தமங்>
      text <யங் விதித்வா ஸதோ சரங் தரே லோகே விஸத்திகங்>
    text <1061>
      text <யங் கிஞ்சி ஸம்பஜானாஸி மெத்தகூதி பகவா>
      text <உத்தங் அதோ திரியஞ்சாபி மஜ்ஜே>
      text <ஏதேஸு நந்திஞ்ச நிவேஸனஞ்ச பனுஜ்ஜ விஞ்ஞாணங் பவே ந திட்டே>
    text <1062>
      text <ஏவங்விஹாரீ ஸதோ அப்பமத்தோ பிக்கு சரங் ஹித்வா மமாயிதானி>
      text <ஜாதிங் ஜரங் ஸோகபரித்தவஞ்ச இதேவ வித்வா பஜஹெய்ய துக்கங்>
    text <1063>
      text <ஏதாபினந்தாமி வசோ மஹேஸினோ ஸுகித்திதங் கோதமனூபதீகங்>
      text <அத்தா ஹி பகவா பஹாஸி துக்கங் ததா ஹி தே விதிதோ ஏஸ தம்மோ>
    text <1064>
      text <தே சாபி நூனப்பஜஹெய்யு துக்கங் யே த்வங் முனி அட்டிதங் ஓவதெய்ய>
      text <தங் தங் நமஸ்ஸாமி ஸமேச்ச நாக அப்பேவ மங் பகவா அட்டிதங் ஓவதெய்ய>
    text <1065>
      text <யங் ப்ராஹ்மணங் வேதகுமாபிஜஞ்ஞா அகிஞ்சனங் காமபவே அஸத்தங்>
      text <அத்தா ஹி ஸோ ஓகமிமங் அதாரி திண்ணோ ச பாரங் அகிலோ அகங்கோ>
    text <1066>
      text <வித்வா ச யோ வேதகூ நரோ இத பவாபவே ஸங்கமிமங் விஸஜ்ஜ>
      text <ஸோ வீததண்ஹோ அனீகோ நிராஸோ அதாரி ஸோ ஜாதிஜரந்தி ப்ரூமீதி>
    stand <மெத்தகூமாணவபுச்சா சதுத்தீ நிட்டிதா>
  text <தோதகமாணவபுச்சா>
    text <1067>
      text <புச்சாமி தங் பகவா ப்ரூஹி மே தங் இச்சாயஸ்மா தோதகோ>
      text <வாசாபிகங்காமி மஹேஸி துய்ஹங்>
      text <தவ ஸுத்வான நிக்கோஸங் ஸிக்கே நிப்பானமத்தனோ>
    text <1068>
      text <தேனஹாதப்பங் கரோஹி தோதகாதி பகவா இதேவ நிபகோ ஸதோ>
      text <இதோ ஸுத்வான நிக்கோஸங் ஸிக்கே நிப்பானமத்தனோ>
    text <1069>
      text <பஸ்ஸாமஹங் தேவமனுஸ்ஸலோகே அகிஞ்சனங் ப்ராஹ்மணமிரியமானங்>
      text <தங் தங் நமஸ்ஸாமி ஸமந்தசக்கு பமுஞ்ச மங் ஸக்க கதங்கதாஹி>
    text <1070>
      text <நாஹங் ஸஹிஸ்ஸாமி பமோசனாய கதங்கதிங் தோதக கஞ்சி லோகே>
      text <தம்மஞ்ச ஸெட்டங் அபிஜானமானோ ஏவங் துவங் ஓகமிமங் தரேஸி>
    text <1071>
      text <அனுஸாஸ ப்ரஹ்மே கருணாயமானோ விவேகதம்மங் யமஹங் விஜஞ்ஞங்>
      text <யதாஹங் ஆகாஸோவ அப்யாபஜ்ஜமானோ இதேவ ஸந்தோ அஸிதோ சரெய்யங்>
    text <1072>
      text <கித்தயிஸ்ஸாமி தே ஸந்திங் தோதகாதி பகவா திட்டே தம்மே அனீதிஹங்>
      text <யங் விதித்வா ஸதோ சரங் தரே லோகே விஸத்திகங்>
    text <1073>
      text <தஞ்சாஹங் அபினந்தாமி மஹேஸி ஸந்திமுத்தமங்>
      text <யங் விதித்வா ஸதோ சரங் தரே லோகே விஸத்திகங்>
    text <1074>
      text <யங் கிஞ்சி ஸம்பஜானாஸி தோதகாதி பகவா>
      text <உத்தங் அதோ திரியஞ்சாபி மஜ்ஜே>
      text <ஏதங் விதித்வா ஸங்கோதி லோகே பவாபவாய மாகாஸி தண்ஹந்தி>
    stand <தோதகமாணவபுச்சா பஞ்சமீ நிட்டிதா>
  text <உபஸீவமாணவபுச்சா>
    text <1075>
      text <ஏகோ அஹங் ஸக்க மஹந்தமோகங் இச்சாயஸ்மா உபஸீவோ>
      text <அனிஸ்ஸிதோ நோ விஸஹாமி தாரிதுங்>
      text <ஆரம்மணங் ப்ரூஹி ஸமந்தசக்கு யங் நிஸ்ஸிதோ ஓகமிமங் தரெய்யங்>
    text <1076>
      text <ஆகிஞ்சஞ்ஞங் பெக்கமானோ ஸதிமா உபஸீவாதி பகவா>
      text <நத்தீதி நிஸ்ஸாய தரஸ்ஸு ஓகங்>
      text <காமே பஹாய விரதோ கதாஹி தண்ஹக்கயங் நத்தமஹாபிபஸ்ஸ>
    text <1077>
      text <ஸப்பேஸு காமேஸு யோ வீதராகோ இச்சாயஸ்மா உபஸீவோ>
      text <ஆகிஞ்சஞ்ஞங் நிஸ்ஸிதோ ஹித்வா மஞ்ஞங்>
      text <ஸஞ்ஞாவிமொக்கே பரமே விமுத்தோ திட்டே நு ஸோ தத்த அனானுயாயீ>
    text <1078>
      text <ஸப்பேஸு காமேஸு யோ வீதராகோ உபஸீவாதி பகவா>
      text <ஆகிஞ்சஞ்ஞங் நிஸ்ஸிதோ ஹித்வா மஞ்ஞங்>
      text <ஸஞ்ஞாவிமொக்கே பரமே விமுத்தோ திட்டெய்ய ஸோ தத்த அனானுயாயீ>
    text <1079>
      text <திட்டே சே ஸோ தத்த அனானுயாயீ பூகம்பி வஸ்ஸானங் ஸமந்தசக்கு>
      text <தத்தேவ ஸோ ஸீதிஸியா விமுத்தோ சவேத விஞ்ஞாணங் ததாவிதஸ்ஸ>
    text <1080>
      text <அச்சீ யதா வாதவேகேன கித்தா உபஸீவாதி பகவா>
      text <அத்தங் பலேதி ந உபேதி ஸங்கங்>
      text <ஏவங் முனீ நாமகாயா விமுத்தோ அத்தங் பலேதி ந உபேதி ஸங்கங்>
    text <1081>
      text <அத்தங்கதோ ஸோ உத வா ஸோ நத்தி உதாஹு வே ஸஸ்ஸதியா அரோகோ>
      text <தங் மே முனீ ஸாது வியாகரோஹி ததா ஹி தே விதிதோ ஏஸ தம்மோ>
    text <1082>
      text <அத்தங்கதஸ்ஸ ந பமாணமத்தி உபஸீவாதி பகவா>
      text <யேன நங் வஜ்ஜுங் தங் தஸ்ஸ நத்தி>
      text <ஸப்பேஸு தம்மேஸு ஸமூஹதேஸு ஸமூஹதா வாதபதாபி ஸப்பேதி>
    stand <உபஸீவமாணவபுச்சா சட்டீ நிட்டிதா>
  text <நந்தமாணவபுச்சா>
    text <1083>
      text <ஸந்தி லோகே முனயோ இச்சாயஸ்மா நந்தோ>
      text <ஜனா வதந்தி தயிதங் கதங்ஸு>
      text <ஞாணூபபன்னங் நோ முனிங் வதந்தி உதாஹு வே ஜீவிதேனூபபன்னங்>
    text <1084>
      text <ந திட்டியா ந ஸுதியா ந ஞாணேன ந ஸீலப்பதேன>
      text <முனீத நந்த குஸலா வதந்தி>
      text <விஸேனிகத்வா அனீகா நிராஸா சரந்தி யே தே முனயோதி ப்ரூமி>
    text <1085>
      text <யே கேசிமே ஸமணப்ராஹ்மணாஸே இச்சாயஸ்மா நந்தோ>
      text <திட்டஸ்ஸுதேனாபி வதந்தி ஸுத்திங்>
      text <ஸீலப்பதேனாபி வதந்தி ஸுத்திங் அனேகரூபேன வதந்தி ஸுத்திங்>
      text <கச்சிஸ்ஸு தே பகவா தத்த யதா சரந்தா அதாரு ஜாதிஞ்ச ஜரஞ்ச மாரிஸ>
      text <புச்சாமி தங் பகவா ப்ரூஹி மே தங்>
    text <1086>
      text <யே கேசிமே ஸமணப்ராஹ்மணாஸே நந்தாதி பகவா>
      text <திட்டஸ்ஸுதேனாபி வதந்தி ஸுத்திங்>
      text <ஸீலப்பதேனாபி வதந்தி ஸுத்திங் அனேகரூபேன வதந்தி ஸுத்திங்>
      text <கிஞ்சாபி தே தத்த யதா சரந்தி நாரிங்ஸு ஜாதிஜரந்தி ப்ரூமி>
    text <1087>
      text <யே கேசிமே ஸமணப்ராஹ்மணாஸே இச்சாயஸ்மா நந்தோ>
      text <திட்டஸ்ஸுதேனாபி வதந்தி ஸுத்திங்>
      text <ஸீலப்பதேனாபி வதந்தி ஸுத்திங் அனேகரூபேன வதந்தி ஸுத்திங்>
      text <தே சே முனி ப்ரூஸி அனோகதிண்ணே அத கோ சரஹி தேவமனுஸ்ஸலோகே>
      text <அதாரி ஜாதிஞ்ச ஜரஞ்ச மாரிஸ புச்சாமி தங் பகவா ப்ரூஹி மே தங்>
    text <1088>
      text <நாஹங் ஸப்பே ஸமணப்ராஹ்மணாஸே நந்தாதி பகவா>
      text <ஜாதிஜராய நிவுதாதி ப்ரூமி>
      text <யே ஸீத திட்டங்வ ஸுதங் முதங் வா ஸீலப்பதங் வாபி பஹாய ஸப்பங்>
      text <அனேகரூபம்பி பஹாய ஸப்பங் தண்ஹங் பரிஞ்ஞாய அனாஸவாஸே>
      text <தே வே நரா ஓகதிண்ணாதி ப்ரூமி>
    text <1089>
      text <ஏதாபினந்தாமி வசோ மஹேஸினோ ஸுகித்திதங் கோதமனூபதீகங்>
      text <யே ஸீத திட்டங் வ ஸுதங் முதங் வா ஸீலப்பதங் வாபி பஹாய ஸப்பங்>
      text <அனேகரூபம்பி பஹாய ஸப்பங் தண்ஹங் பரிஞ்ஞாய அனாஸவாஸே>
      text <அஹம்பி தே ஓகதிண்ணாதி ப்ரூமீதி>
    stand <நந்தமாணவபுச்சா ஸத்தமா நிட்டிதா>
  text <ஹேமகமாணவபுச்சா>
    text <1090>
      text <யே மே புப்பே வியாகங்ஸு இச்சாயஸ்மா ஹேமகோ>
      text <ஹுரங் கோதமஸாஸனா>
      text <இச்சாஸி இதி பவிஸ்ஸதி ஸப்பங் தங் இதிஹீதிஹங்>
      text <ஸப்பங் தங் தக்கவட்டனங் நாஹங் தத்த அபிரமிங்>
    text <1091>
      text <த்வஞ்ச மே தம்மமக்காஹி தண்ஹானிக்காதனங் முனி>
      text <யங் விதித்வா ஸதோ சரங் தரே லோகே விஸத்திகங்>
    text <1092>
      text <இத திட்டஸுதமுதவிஞ்ஞாதேஸு பியரூபேஸு ஹேமக>
      text <சந்தராகவினோதனங் நிப்பானபதமச்சுதங்>
    text <1093>
      text <ஏததஞ்ஞாய யே ஸதா திட்டதம்மாபினிப்புதா>
      text <உபஸந்தா ச தே ஸதா திண்ணா லோகே விஸத்திகந்தி>
    stand <ஹேமகமாணவபுச்சா அட்டமா நிட்டிதா>
  text <தோதெய்யமாணவபுச்சா>
    text <1094>
      text <யஸ்மிங் காமா ந வஸந்தி இச்சாயஸ்மா தோதெய்யோ>
      text <தண்ஹா யஸ்ஸ ந விஜ்ஜதி>
      text <கதங்கதா ச யோ திண்ணோ விமொக்கோ தஸ்ஸ கீதிஸோ>
    text <1095>
      text <யஸ்மிங் காமா ந வஸந்தி தோதெய்யாதி பகவா>
      text <தண்ஹா யஸ்ஸ ந விஜ்ஜதி>
      text <கதங்கதா ச யோ திண்ணோ விமொக்கோ தஸ்ஸ நாபரோ>
    text <1096>
      text <நிராஸஸோ ஸோ உத ஆஸஸானோ பஞ்ஞாணவா ஸோ உத பஞ்ஞகப்பீ>
      text <முனிங் அஹங் ஸக்க யதா விஜஞ்ஞங் தங் மே வியாசிக்க ஸமந்தசக்கு>
    text <1097>
      text <நிராஸஸோ ஸோ ந ச ஆஸஸானோ பஞ்ஞாணவா ஸோ ந ச பஞ்ஞகப்பீ>
      text <ஏவம்பி தோதெய்ய முனிங் விஜான அகிஞ்சனங் காமபவே அஸத்தந்தி>
    stand <தோதெய்யமாணவபுச்சா நவமா நிட்டிதா>
  text <கப்பமாணவபுச்சா>
    text <1098>
      text <மஜ்ஜே ஸரஸ்மிங் திட்டதங் இச்சாயஸ்மா கப்போ>
      text <ஓகே ஜாதே மஹப்பயே>
      text <ஜராமச்சுபரேதானங் தீபங் பப்ரூஹி மாரிஸ>
      text <த்வஞ்ச மே தீபமக்காஹி யதாயிதங் நாபரங் ஸியா>
    text <1099>
      text <மஜ்ஜே ஸரஸ்மிங் திட்டதங் கப்பாதி பகவா>
      text <ஓகே ஜாதே மஹப்பயே>
      text <ஜராமச்சுபரேதானங் தீபங் பப்ரூமி கப்ப தே>
    text <1100>
      text <அகிஞ்சனங் அனாதானங் ஏதங் தீபங் அனாபரங்>
      text <நிப்பானங் இதி நங் ப்ரூமி ஜராமச்சுபரிக்கயங்>
    text <1101>
      text <ஏததஞ்ஞாய யே ஸதா திட்டதம்மாபினிப்புதா>
      text <ந தே மாரவஸானுகா ந தே மாரஸ்ஸ பத்தகூதி>
    stand <கப்பமாணவபுச்சா தஸமா நிட்டிதா>
  text <ஜதுகண்ணிமாணவபுச்சா>
    text <1102>
      text <ஸுத்வானஹங் வீரமகாமகாமிங் இச்சாயஸ்மா ஜதுகண்ணி>
      text <ஓகாதிகங் புட்டுமகாமமாகமங்>
      text <ஸந்திபதங் ப்ரூஹி ஸஹஜனெத்த யதாதச்சங் பகவா ப்ரூஹி மே தங்>
    text <1103>
      text <பகவா ஹி காமே அபிபுய்ய இரியதி ஆதிச்சோவ பதவிங் தேஜீ தேஜஸா>
      text <பரித்தபஞ்ஞஸ்ஸ மே பூரிபஞ்ஞ ஆசிக்க தம்மங் யமஹங் விஜஞ்ஞங்>
      text <ஜாதிஜராய இத விப்பஹானங்>
    text <1104>
      text <காமேஸு வினய கேதங் ஜதுகண்ணீதி பகவா நெக்கம்மங் தட்டு கேமதோ>
      text <உக்கஹீதங் நிரத்தங் வா மா தே விஜ்ஜித்த கிஞ்சனங்>
    text <1105>
      text <யங் புப்பே தங் விஸோஸேஹி பச்சா தே மாஹு கிஞ்சனங்>
      text <மஜ்ஜே சே நோ கஹெஸ்ஸஸி உபஸந்தோ சரிஸ்ஸஸி>
    text <1106>
      text <ஸப்பஸோ நாமரூபஸ்மிங் வீதகேதஸ்ஸ ப்ராஹ்மண>
      text <ஆஸவாஸ்ஸ ந விஜ்ஜந்தி யேஹி மச்சுவஸங் வஜேதி>
    stand <ஜதுகண்ணிமாணவபுச்சா ஏகாதஸமா நிட்டிதா>
  text <பத்ராவுதமாணவபுச்சா>
    text <1107>
      text <ஓகஞ்ஜஹங் தண்ஹச்சிதங் அனேஜங் இச்சாயஸ்மா பத்ராவுதோ>
      text <நந்திஞ்ஜஹங் ஓகதிண்ணங் விமுத்தங்>
      text <கப்பஞ்ஜஹங் அபியாசே ஸுமேதங் ஸுத்வான நாகஸ்ஸ அபனமிஸ்ஸந்தி இதோ>
    text <1108>
      text <நானாஜனா ஜனபதேஹி ஸங்கதா தவ வீர வாக்யங் அபிகங்கமானா>
      text <தேஸங் துவங் ஸாது வியாகரோஹி ததா ஹி தே விதிதோ ஏஸ தம்மோ>
    text <1109>
      text <ஆதானதண்ஹங் வினயேத ஸப்பங் பத்ராவுதாதி பகவா>
      text <உத்தங் அதோ திரியஞ்சாபி மஜ்ஜே>
      text <யங் யஞ்ஹி லோகஸ்மிமுபாதியந்தி தேனேவ மாரோ அன்வேதி ஜந்துங்>
    text <1110>
      text <தஸ்மா பஜானங் ந உபாதியேத பிக்கு ஸதோ கிஞ்சனங் ஸப்பலோகே>
      text <ஆதானஸத்தே இதி பெக்கமானோ பஜங் இமங் மச்சுதெய்யே விஸத்தந்தி>
    stand <பத்ராவுதமாணவபுச்சா த்வாதஸமா நிட்டிதா>
  text <உதயமாணவபுச்சா>
    text <1111>
      text <ஜாயிங் விரஜமாஸீனங் இச்சாயஸ்மா உதயோ கதகிச்சங் அனாஸவங்>
      text <பாரகுங் ஸப்பதம்மானங் அத்தி பஞ்ஹேன ஆகமங்>
      text <அஞ்ஞாவிமொக்கங் பப்ரூஹி அவிஜ்ஜாய பபேதனங்>
    text <1112>
      text <பஹானங் காமச்சந்தானங் உதயாதி பகவா தோமனஸ்ஸான சூபயங்>
      text <தினஸ்ஸ ச பனூதனங் குக்குச்சானங் நிவாரணங்>
    text <1113>
      text <உபெக்காஸதிஸங்ஸுத்தங் தம்மதக்கபுரேஜவங்>
      text <அஞ்ஞாவிமொக்கங் பப்ரூமி அவிஜ்ஜாய பபேதனங்>
    text <1114>
      text <கிங்ஸு ஸங்யோஜனோ லோகோ கிங்ஸு தஸ்ஸ விசாரணங்>
      text <கிஸ்ஸஸ்ஸ விப்பஹானேன நிப்பானங் இதி வுச்சதி>
    text <1115>
      text <நந்திஸங்யோஜனோ லோகோ விதக்கஸ்ஸ விசாரணங்>
      text <தண்ஹாய விப்பஹானேன நிப்பானங் இதி வுச்சதி>
    text <1116>
      text <கதங் ஸதஸ்ஸ சரதோ விஞ்ஞாணங் உபருஜ்ஜதி>
      text <பகவந்தங் புட்டுமாகம்ம தங் ஸுணோம வசோ தவ>
    text <1117>
      text <அஜ்ஜத்தஞ்ச பஹித்தா ச வேதனங் நாபினந்ததோ>
      text <ஏவங் ஸதஸ்ஸ சரதோ விஞ்ஞாணங் உபருஜ்ஜதீதி>
    stand <உதயமாணவபுச்சா தேரஸமா நிட்டிதா>
  text <போஸாலமாணவபுச்சா>
    text <1118>
      text <யோ அதீதங் ஆதிஸதி இச்சாயஸ்மா போஸாலோ அனேஜோ சின்னஸங்ஸயோ>
      text <பாரகுங் ஸப்பதம்மானங் அத்தி பஞ்ஹேன ஆகமங்>
    text <1119>
      text <விபூதரூபஸஞ்ஞிஸ்ஸ ஸப்பகாயப்பஹாயினோ>
      text <அஜ்ஜத்தஞ்ச பஹித்தா ச நத்தி கிஞ்சீதி பஸ்ஸதோ>
      text <ஞாணங் ஸக்கானுபுச்சாமி கதங் நெய்யோ ததாவிதோ>
    text <1120>
      text <விஞ்ஞாணட்டிதியோ ஸப்பா போஸாலாதி பகவா அபிஜானங் ததாகதோ>
      text <திட்டந்தமேனங் ஜானாதி விமுத்தங் தப்பராயணங்>
    text <1121>
      text <ஆகிஞ்சஞ்ஞஸம்பவங் ஞத்வா நந்தீ ஸங்யோஜனங் இதி>
      text <ஏவமேதங் அபிஞ்ஞாய ததோ தத்த விபஸ்ஸதி>
      text <ஏதங் ஞாணங் ததங் தஸ்ஸ ப்ராஹ்மணஸ்ஸ வுஸீமதோதி>
    stand <போஸாலமாணவபுச்சா சுத்தஸமா நிட்டிதா>
  text <மோகராஜமாணவபுச்சா>
    text <1122>
      text <த்வாஹங் ஸக்கங் அபுச்சிஸ்ஸங் இச்சாயஸ்மா மோகராஜா>
      text <ந மே ப்யாகாஸி சக்குமா>
      text <யாவததியஞ்ச தேவீஸி ப்யாகரோதீதி மே ஸுதங்>
    text <1123>
      text <அயங் லோகோ பரோ லோகோ ப்ரஹ்மலோகோ ஸதேவகோ>
      text <திட்டிங் தே நாபிஜானாதி கோதமஸ்ஸ யஸஸ்ஸினோ>
    text <1124>
      text <ஏவங் அபிக்கந்ததஸ்ஸாவிங் அத்தி பஞ்ஹேன ஆகமங்>
      text <கதங் லோகங் அவெக்கந்தங் மச்சுராஜா ந பஸ்ஸதி>
    text <1125>
      text <ஸுஞ்ஞதோ லோகங் அவெக்கஸ்ஸு மோகராஜ ஸதா ஸதோ>
      text <அத்தானுதிட்டிங் ஊஹச்ச ஏவங் மச்சுதரோ ஸியா>
      text <ஏவங் லோகங் அவெக்கந்தங் மச்சுராஜா ந பஸ்ஸதீதி>
    stand <மோகராஜமாணவபுச்சா பன்னரஸமா நிட்டிதா>
  text <பிங்கியமாணவபுச்சா>
    text <1126>
      text <ஜிண்ணோஹமஸ்மி அபலோ வீதவண்ணோ இச்சாயஸ்மா பிங்கியோ>
      text <நெத்தா ந ஸுத்தா ஸவனங் ந பாஸு>
      text <மாஹங் நஸ்ஸங் மோமுஹோ அந்தராவ>
      text <ஆசிக்க தம்மங் யமஹங் விஜஞ்ஞங்>
      text <ஜாதிஜராய இத விப்பஹானங்>
    text <1127>
      text <திஸ்வான ரூபேஸு விஹஞ்ஞமானே பிங்கியாதி பகவா>
      text <ருப்பந்தி ரூபேஸு ஜனா பமத்தா>
      text <தஸ்மா துவங் பிங்கிய அப்பமத்தோ>
      text <ஜஹஸ்ஸு ரூபங் அபுனப்பவாய>
    text <1128>
      text <திஸா சதஸ்ஸோ விதிஸா சதஸ்ஸோ உத்தங் அதோ தஸ திஸா இமாயோ>
      text <ந துய்ஹங் அதிட்டங் அஸுதங் அமுதங் அதோ அவிஞ்ஞாதங் கிஞ்சனமத்தி லோகே>
      text <ஆசிக்க தம்மங் யமஹங் விஜஞ்ஞங் ஜாதிஜராய இத விப்பஹானங்>
    text <1129>
      text <தண்ஹாதிபன்னே மனுஜே பெக்கமானோ பிங்கியாதி பகவா>
      text <ஸந்தாபஜாதே ஜரஸா பரேதே>
      text <தஸ்மா துவங் பிங்கிய அப்பமத்தோ ஜஹஸ்ஸு தண்ஹங் அபுனப்பவாயாதி>
    stand <பிங்கியமாணவபுச்சா ஸோளஸமா நிட்டிதா>
  text <பாராயனத்துதிகாதா>
    text <இதமவோச பகவா மகதேஸு விஹரந்தோ பாஸாணகே சேதியே பரிசாரகஸோளஸானங் ப்ராஹ்மணானங் அஜ்ஜிட்டோ புட்டோ புட்டோ பஞ்ஹங் ப்யாகாஸி ஏகமேகஸ்ஸ சேபி பஞ்ஹஸ்ஸ அத்தமஞ்ஞாய தம்மமஞ்ஞாய தம்மானுதம்மங் படிபஜ்ஜெய்ய கச்செய்யேவ ஜராமரணஸ்ஸ பாரங் பாரங்கமனீயா இமே தம்மாதி தஸ்மா இமஸ்ஸ தம்மபரியாயஸ்ஸ பாராயனந்தேவ அதிவசனங்>
    text <1130>
      text <அஜிதோ திஸ்ஸமெத்தெய்யோ புண்ணகோ அத மெத்தகூ>
      text <தோதகோ உபஸீவோ ச நந்தோ ச அத ஹேமகோ>
    text <1131>
      text <தோதெய்யகப்பா துபயோ ஜதுகண்ணீ ச பண்டிதோ>
      text <பத்ராவுதோ உதயோ ச போஸாலோ சாபி ப்ராஹ்மணோ>
      text <மோகராஜா ச மேதாவீ பிங்கியோ ச மஹாஇஸி>
    text <1132>
      text <ஏதே புத்தங் உபாகச்சுங் ஸம்பன்னசரணங் இஸிங்>
      text <புச்சந்தா நிபுணே பஞ்ஹே புத்தஸெட்டங் உபாகமுங்>
    text <1133>
      text <தேஸங் புத்தோ பப்யாகாஸி பஞ்ஹே புட்டோ யதாததங்>
      text <பஞ்ஹானங் வெய்யாகரணேன தோஸேஸி ப்ராஹ்மணே முனி>
    text <1134>
      text <தே தோஸிதா சக்குமதா புத்தேனாதிச்சபந்துனா>
      text <ப்ரஹ்மசரியமசரிங்ஸு வரபஞ்ஞஸ்ஸ ஸந்திகே>
    text <1135>
      text <ஏகமேகஸ்ஸ பஞ்ஹஸ்ஸ யதா புத்தேன தேஸிதங்>
      text <ததா யோ படிபஜ்ஜெய்ய கச்சே பாரங் அபாரதோ>
    text <1136>
      text <அபாரா பாரங் கச்செய்ய பாவெந்தோ மக்கமுத்தமங்>
      text <மக்கோ ஸோ பாரங் கமனாய தஸ்மா பாராயனங் இதி>
  text <பாராயனானுகீதிகாதா>
    text <1137>
      text <பாராயனமனுகாயிஸ்ஸங் இச்சாயஸ்மா பிங்கியோ>
      text <யதாத்தக்கி ததாக்காஸி விமலோ பூரிமேதஸோ>
      text <நிக்காமோ நிப்பனோ நாகோ கிஸ்ஸ ஹேது முஸா பணே>
    text <1138>
      text <பஹீனமலமோஹஸ்ஸ மானமக்கப்பஹாயினோ>
      text <ஹந்தாஹங் கித்தயிஸ்ஸாமி கிரங் வண்ணூபஸஞ்ஹிதங்>
    text <1139>
      text <தமோனுதோ புத்தோ ஸமந்தசக்கு லோகந்தகூ ஸப்பபவாதிவத்தோ>
      text <அனாஸவோ ஸப்பதுக்கபஹீனோ ஸச்சவ்ஹயோ ப்ரஹ்மே உபாஸிதோ மே>
    text <1140>
      text <திஜோ யதா குப்பனகங் பஹாய பஹுப்பலங் கானநமாவஸெய்ய>
      text <ஏவங் பஹங் அப்பதஸ்ஸே பஹாய மஹோததிங் ஹங்ஸோரிவ அஜ்ஜபத்தோ>
    text <1141>
      text <யேமே புப்பே வியாகங்ஸு ஹுரங் கோதமஸாஸனா>
      text <இச்சாஸி இதி பவிஸ்ஸதி>
      text <ஸப்பங் தங் இதிஹிதிஹங் ஸப்பங் தங் தக்கவட்டனங்>
    text <1142>
      text <ஏகோ தமனுதாஸினோ ஜுதிமா ஸோ பபங்கரோ>
      text <கோதமோ பூரிபஞ்ஞாணோ கோதமோ பூரிமேதஸோ>
    text <1143>
      text <யோ மே தம்மமதேஸேஸி ஸந்திட்டிகமகாலிகங்>
      text <தண்ஹக்கயமனீதிகங் யஸ்ஸ நத்தி உபமா க்வசி>
    text <1144>
      text <கிங்னு தம்ஹா விப்பவஸஸி முஹுத்தமபி பிங்கிய>
      text <கோதமா பூரிபஞ்ஞாணா கோதமா பூரிமேதஸா>
    text <1145>
      text <யோ தே தம்மமதேஸேஸி ஸந்திட்டிகமகாலிகங்>
      text <தண்ஹக்கயமனீதிகங் யஸ்ஸ நத்தி உபமா க்வசி>
    text <1146>
      text <நாஹங் தம்ஹா விப்பவஸாமி முஹுத்தமபி ப்ராஹ்மண>
      text <கோதமா பூரிபஞ்ஞாணா கோதமா பூரிமேதஸா>
    text <1147>
      text <யோ மே தம்மமதேஸேஸி ஸந்திட்டிகமகாலிகங்>
      text <தண்ஹக்கயமனீதிகங் யஸ்ஸ நத்தி உபமா க்வசி>
    text <1148>
      text <பஸ்ஸாமி நங் மனஸா சக்குனாவ ரத்திந்திவங் ப்ராஹ்மண அப்பமத்தோ>
      text <நமஸ்ஸமானோ விவஸேமி ரத்திங் தேனேவ மஞ்ஞாமி அவிப்பவாஸங்>
    text <1149>
      text <ஸத்தா ச பீதி ச மனோ ஸதி ச நாபெந்தி மே கோதமஸாஸனம்ஹா>
      text <யங் யங் திஸங் வஜதி பூரிபஞ்ஞோ ஸ தேன தேனேவ நதோஹமஸ்மி>
    text <1150>
      text <ஜிண்ணஸ்ஸ மே துப்பலதாமகஸ்ஸ தேனேவ காயோ ந பலேதி தத்த>
      text <ஸங்கப்பயந்தாய வஜாமி நிச்சங் மனோ ஹி மே ப்ராஹ்மண தேன யுத்தோ>
    text <1151>
      text <பங்கே ஸயானோ பரிபந்தமானோ தீபா தீபங் உபப்லவிங்>
      text <அதத்தஸாஸிங் ஸம்புத்தங் ஓகதிண்ணமனாஸவங்>
    text <1152>
      text <யதா அஹூ வக்கலி முத்தஸத்தோ பத்ராவுதோ ஆளவி கோதமோ ச>
      text <ஏவமேவ த்வம்பி பமுஞ்சஸ்ஸு ஸத்தங்>
      text <கமிஸ்ஸஸி த்வங் பிங்கிய மச்சுதெய்யஸ்ஸ பாரங்>
    text <1153>
      text <ஏஸ பிய்யோ பஸீதாமி ஸுத்வான முனினோ வசோ>
      text <விவட்டச்சதோ ஸம்புத்தோ அகிலோ படிபானவா>
    text <1154>
      text <அதிதேவே அபிஞ்ஞாய ஸப்பங் வேதி வரோவரங்>
      text <பஞ்ஹானந்தகரோ ஸத்தா கங்கீனங் படிஜானதங்>
    text <1155>
      text <அஸங்ஹீரங் அஸங்குப்பங் யஸ்ஸ நத்தி உபமா க்வசி>
      text <அத்தா கமிஸ்ஸாமி ந மெத்த கங்கா ஏவங் மங் தாரேஹி அதிமுத்தசித்தந்தி>
    stand <பாராயனவக்கோ பஞ்சமோ நிட்டிதோ>
    text <ஸுத்துத்தானங்>
    text <1>
      text <உரகோ தனியோபி ச கக்கவிஸாணோ கஸி ச>
      text <சுந்தோ பவோ புனதேவ வஸலோ ச கரணீயஞ்ச>
      text <ஹேமவதோ அத யக்கோ விஜயஸுத்தங் முனிஸுத்தவரந்தி>
    text <2>
      text <படமகட்டவரோ வரவக்கோ த்வாதஸஸுத்ததரோ ஸுவிபத்தோ>
      text <தேஸிதோ சக்குமதா விமலேன ஸுய்யதி வக்கவரோ உரகோதி>
    text <3>
      text <ரதனாமகந்தோ ஹிரிமங்கலனாமோ ஸுசிலோமகபிலோ ச ப்ராஹ்மணதம்மோ>
      text <நாவா கிங்ஸீலஉட்டஹனோ ச ராஹுலோ ச புனபி வங்கீஸோ>
    text <4>
      text <ஸம்மாபரிப்பாஜனீயோபி செத்த தம்மிகஸுத்தவரோ ஸுவிபத்தோ>
      text <சுத்தஸஸுத்ததரோ துதியம்ஹி சூளகவக்கவரோதி தமாஹு>
    text <5>
      text <பப்பஜ்ஜபதானஸுபாஸிதனாமோ பூரளாஸோ புனதேவ மாகோ ச>
      text <ஸபியங் கேணியமேவ ஸல்லனாமோ வாஸெட்டவரோ காலிகோபி ச>
    text <6>
      text <நாலகஸுத்தவரோ ஸுவிபத்தோ தங் அனுபஸ்ஸீ ததா புனதேவ>
      text <த்வாதஸஸுத்ததரோ ததியம்ஹி ஸுய்யதி வக்கவரோ மஹானாமோ>
    text <7>
      text <காமகுஹட்டகதுட்டகனாமா ஸுத்தவரோ பரமட்டகனாமோ>
      text <ஜரா மெத்தியவரோ ஸுவிபத்தோ பஸூரமாகண்டியா புராபேதோ>
    text <8>
      text <கலஹவிவாதோ உபோ வியுஹா ச துவடகஅத்ததண்டஸாரிபுத்தா>
      text <ஸோளஸஸுத்ததரோ சதுத்தம்ஹி அட்டகவக்கவரோதி தமாஹு>
    text <9>
      text <மகதே ஜனபதே ரமணீயே தேஸவரே கதபுஞ்ஞனிவேஸே>
      text <பாஸாணகசேதியவரே ஸுவிபத்தே வஸி பகவா கணஸெட்டோ>
    text <10>
      text <உபயவாஸமாகதியம்ஹி த்வாதஸயோஜனியா பரிஸாய>
      text <ஸோளஸப்ராஹ்மணானங் கிர புட்டோ புச்சாய ஸோளஸபஞ்ஹகம்மியா>
      text <நிப்பகாஸயி தம்மமதாஸி>
    text <11>
      text <அத்தபகாஸகப்யஞ்ஜனபுண்ணங் தம்மமதேஸேஸி பரகேமஜனியங்>
      text <லோகஹிதாய ஜினோ த்விபதக்கோ ஸுத்தவரங் பஹுதம்மவிசித்ரங்>
      text <ஸப்பகிலேஸபமோசனஹேதுங் தேஸயி ஸுத்தவரங் த்விபதக்கோ>
    text <12>
      text <ப்யஞ்ஜனமத்தபதங் ஸமயுத்தங் அக்கரஸஞ்ஞிதஓபமகாள்ஹங்>
      text <லோகவிசாரணஞாணபபக்கங் தேஸயி ஸுத்தவரங் த்விபதக்கோ>
    text <13>
      text <ராகமலே அமலங் விமலக்கங் தோஸமலே அமலங் விமலக்கங்>
      text <மோஹமலே அமலங் விமலக்கங் லோகவிசாரணஞாணபபக்கங்>
      text <தேஸயி ஸுத்தவரங் த்விபதக்கோ>
    text <14>
      text <க்லேஸமலே அமலங் விமலக்கங் துச்சரிதமலே அமலங் விமலக்கங்>
      text <லோகவிசாரணஞாணபபக்கங் தேஸயி ஸுத்தவரங் த்விபதக்கோ>
    text <15>
      text <ஆஸவபந்தனயோகாகிலேஸங் நீவரணானி ச தீணி மலானி>
      text <தஸ்ஸ கிலேஸபமோசனஹேதுங் தேஸயி ஸுத்தவரங் த்விபதக்கோ>
    text <16>
      text <நிம்மலஸப்பகிலேஸபனூதங் ராகவிராகமனேஜமஸோகங்>
      text <ஸந்தபணீதஸுதுத்தஸதம்மங் தேஸயி ஸுத்தவரங் த்விபதக்கோ>
    text <17>
      text <ராகஞ்ச தோஸகமபஞ்ஜிதஸந்தங் யோனிசதுக்கதிபஞ்சவிஞ்ஞாணங்>
      text <தண்ஹாரதச்சதனதாணலதாபமொக்கங் தேஸயி ஸுத்தவரங் த்விபதக்கோ>
    text <18>
      text <கம்பீரதுத்தஸஸண்ஹனிபுணங் பண்டிதவேதனியங் நிபுணத்தங்>
      text <லோகவிசாரணஞாணபபக்கங் தேஸயி ஸுத்தவரங் த்விபதக்கோ>
    text <19>
      text <நவங்ககுஸுமமாலகீவெய்யங் இந்த்ரியஜானவிமொக்கவிபத்தங்>
      text <அட்டங்கமக்கதரங் வரயானங் தேஸயி ஸுத்தவரங் த்விபதக்கோ>
    text <20>
      text <ஸோமுபமங் விமலங் பரிஸுத்தங் அண்ணவமூபமரதனஸுசித்தங்>
      text <புப்பஸமங் ரவிமூபமதேஜங் தேஸயி ஸுத்தவரங் த்விபதக்கோ>
    text <21>
      text <கேமஸிவங் ஸுகஸீதலஸந்தங் மச்சுததாணபரங் பரமத்தங்>
      text <தஸ்ஸ ஸுனிப்புததஸ்ஸனஹேதுங் தேஸயி ஸுத்தவரங் த்விபதக்கோதி>
    stand <ஸுத்தனிபாதபாளி நிட்டிதா>
