text <மஹாவக்கோ>
  text <பப்பஜ்ஜாஸுத்தங்>
    text <407>
      text <பப்பஜ்ஜங் கித்தயிஸ்ஸாமி யதா பப்பஜி சக்குமா>
      text <யதா வீமங்ஸமானோ ஸோ பப்பஜ்ஜங் ஸமரோசயி>
    text <408>
      text <ஸம்பாதோயங் கராவாஸோ ரஜஸ்ஸாயதனங் இதி>
      text <அப்போகாஸோவ பப்பஜ்ஜா இதி திஸ்வான பப்பஜி>
    text <409>
      text <பப்பஜித்வான காயேன பாபகம்மங் விவஜ்ஜயி>
      text <வசீதுச்சரிதங் ஹித்வா ஆஜீவங் பரிஸோதயி>
    text <410>
      text <அகமா ராஜகஹங் புத்தோ மகதானங் கிரிப்பஜங்>
      text <பிண்டாய அபிஹாரேஸி ஆகிண்ணவரலக்கணோ>
    text <411>
      text <தமத்தஸா பிம்பிஸாரோ பாஸாதஸ்மிங் பதிட்டிதோ>
      text <திஸ்வா லக்கணஸம்பன்னங் இமமத்தங் அபாஸத>
    text <412>
      text <இமங் பொந்தோ நிஸாமேத அபிரூபோ ப்ரஹா ஸுசி>
      text <சரணேன ச ஸம்பன்னோ யுகமத்தஞ்ச பெக்கதி>
    text <413>
      text <ஒக்கித்தசக்கு ஸதிமா நாயங் நீசகுலாமிவ>
      text <ராஜதூதாபிதாவந்து குஹிங் பிக்கு கமிஸ்ஸதி>
    text <414>
      text <தே பேஸிதா ராஜதூதா பிட்டிதோ அனுபந்திஸுங்>
      text <குஹிங் கமிஸ்ஸதி பிக்கு கத்த வாஸோ பவிஸ்ஸதி>
    text <415>
      text <ஸபதானங் சரமானோ குத்தத்வாரோ ஸுஸங்வுதோ>
      text <கிப்பங் பத்தங் அபூரேஸி ஸம்பஜானோ படிஸ்ஸதோ>
    text <416>
      text <பிண்டசாரங் சரித்வான நிக்கம்ம நகரா முனி>
      text <பண்டவங் அபிஹாரேஸி எத்த வாஸோ பவிஸ்ஸதி>
    text <417>
      text <திஸ்வான வாஸூபகதங் தயோ தூதா உபாவிஸுங்>
      text <தேஸு ஏகோவ ஆகந்த்வா ராஜினோ படிவேதயி>
    text <418>
      text <ஏஸ பிக்கு மஹாராஜ பண்டவஸ்ஸ புரத்ததோ>
      text <நிஸின்னோ ப்யக்குஸபோவ ஸீஹோவ கிரிகப்பரே>
    text <419>
      text <ஸுத்வான தூதவசனங் பத்தயானேன கத்தியோ>
      text <தரமானரூபோ நிய்யாஸி யேன பண்டவபப்பதோ>
    text <420>
      text <ஸ யானபூமிங் யாயித்வா யானா ஓருய்ஹ கத்தியோ>
      text <பத்திகோ உபஸங்கம்ம ஆஸஜ்ஜ நங் உபாவிஸி>
    text <421>
      text <நிஸஜ்ஜ ராஜா ஸம்மோதி கதங் ஸாரணீயங் ததோ>
      text <கதங் ஸோ வீதிஸாரெத்வா இமமத்தங் அபாஸத>
    text <422>
      text <யுவா ச தஹரோ சாஸி படமுப்பத்திகோ ஸுஸு>
      text <வண்ணாரோஹேன ஸம்பன்னோ ஜாதிமா விய கத்தியோ>
    text <423>
      text <ஸோபயந்தோ அனீகக்கங் நாகஸங்கபுரக்கதோ>
      text <ததாமி போகே புஞ்ஜஸ்ஸு ஜாதிங் அக்காஹி புச்சிதோ>
    text <424>
      text <உஜுங் ஜனபதோ ராஜ ஹிமவந்தஸ்ஸ பஸ்ஸதோ>
      text <தனவீரியேன ஸம்பன்னோ கோஸலேஸு நிகேதினோ>
    text <425>
      text <ஆதிச்சா நாம கொத்தேன ஸாகியா நாம ஜாதியா>
      text <தம்ஹா குலா பப்பஜிதொம்ஹி ந காமே அபிபத்தயங்>
    text <426>
      text <காமெஸ்வாதீனவங் திஸ்வா நெக்கம்மங் தட்டு கேமதோ>
      text <பதானாய கமிஸ்ஸாமி எத்த மே ரஞ்ஜதீ மனோதி>
    stand <பப்பஜ்ஜாஸுத்தங் படமங் நிட்டிதங்>
  text <பதானஸுத்தங்>
    text <427>
      text <தங் மங் பதானபஹிதத்தங் நதிங் நேரஞ்ஜரங் பதி>
      text <விபரக்கம்ம ஜாயந்தங் யோகக்கேமஸ்ஸ பத்தியா>
    text <428>
      text <நமுசீ கருணங் வாசங் பாஸமானோ உபாகமி>
      text <கிஸோ த்வமஸி துப்பண்ணோ ஸந்திகே மரணங் தவ>
    text <429>
      text <ஸஹஸ்ஸபாகோ மரணஸ்ஸ ஏகங்ஸோ தவ ஜீவிதங்>
      text <ஜீவ போ ஜீவிதங் ஸெய்யோ ஜீவங் புஞ்ஞானி காஹஸி>
    text <430>
      text <சரதோ ச தே ப்ரஹ்மசரியங் அக்கிஹுத்தஞ்ச ஜூஹதோ>
      text <பஹூதங் சீயதே புஞ்ஞங் கிங் பதானேன காஹஸி>
    text <431>
      text <துக்கோ மக்கோ பதானாய துக்கரோ துரபிஸம்பவோ>
      text <இமா காதா பணங் மாரோ அட்டா புத்தஸ்ஸ ஸந்திகே>
    text <432>
      text <தங் ததாவாதினங் மாரங் பகவா ஏததப்ரவி>
      text <பமத்தபந்து பாபிம யேனத்தேன இதாகதோ>
    text <433>
      text <அணுமத்தோபி புஞ்ஞேன அத்தோ மய்ஹங் ந விஜ்ஜதி>
      text <யேஸஞ்ச அத்தோ புஞ்ஞேன தே மாரோ வத்துமரஹதி>
    text <434>
      text <அத்தி ஸத்தா ததா வீரியங் பஞ்ஞா ச மம விஜ்ஜதி>
      text <ஏவங் மங் பஹிதத்தம்பி கிங் ஜீவமனுபுச்சஸி>
    text <435>
      text <நதீனமபி ஸோதானி அயங் வாதோ விஸோஸயே>
      text <கிஞ்ச மே பஹிதத்தஸ்ஸ லோஹிதங் நுபஸுஸ்ஸயே>
    text <436>
      text <லோஹிதே ஸுஸ்ஸமானம்ஹி பித்தங் ஸெம்ஹஞ்ச ஸுஸ்ஸதி>
      text <மங்ஸேஸு கீயமானேஸு பிய்யோ சித்தங் பஸீததி>
      text <பிய்யோ ஸதி ச பஞ்ஞா ச ஸமாதி மம திட்டதி>
    text <437>
      text <தஸ்ஸ மேவங் விஹரதோ பத்தஸ்ஸுத்தமவேதனங்>
      text <காமேஸு நாபெக்கதே சித்தங் பஸ்ஸ ஸத்தஸ்ஸ ஸுத்ததங்>
    text <438>
      text <காமா தே படமா ஸேனா துதியா அரதி வுச்சதி>
      text <ததியா குப்பிபாஸா தே சதுத்தீ தண்ஹா பவுச்சதி>
    text <439>
      text <பஞ்சமங் தினமித்தங் தே சட்டா பீரூ பவுச்சதி>
      text <ஸத்தமீ விசிகிச்சா தே மக்கோ தம்போ தே அட்டமோ>
    text <440>
      text <லாபோ ஸிலோகோ ஸக்காரோ மிச்சாலத்தோ ச யோ யஸோ>
      text <யோ சத்தானங் ஸமுக்கங்ஸே பரே ச அவஜானதி>
    text <441>
      text <ஏஸா நமுசி தே ஸேனா கண்ஹஸ்ஸாபிப்பஹாரினீ>
      text <ந நங் அஸூரோ ஜினாதி ஜெத்வா ச லபதே ஸுகங்>
    text <442>
      text <ஏஸ முஞ்ஜங் பரிஹரே திரத்து மம ஜீவிதங்>
      text <ஸங்காமே மே மதங் ஸெய்யோ யங் சே ஜீவே பராஜிதோ>
    text <443>
      text <பகாள்ஹெத்த ந திஸ்ஸந்தி ஏகே ஸமணப்ராஹ்மணா>
      text <தஞ்ச மக்கங் ந ஜானந்தி யேன கச்சந்தி ஸுப்பதா>
    text <444>
      text <ஸமந்தா தஜினிங் திஸ்வா யுத்தங் மாரங் ஸவாஹனங்>
      text <யுத்தாய பச்சுக்கச்சாமி மா மங் டானா அசாவயி>
    text <445>
      text <யங் தே தங் நப்பஸஹதி ஸேனங் லோகோ ஸதேவகோ>
      text <தங் தே பஞ்ஞாய பெச்சாமி ஆமங் பத்தங்வ அஸ்மனா>
    text <446>
      text <வஸீகரித்வா ஸங்கப்பங் ஸதிஞ்ச ஸூபதிட்டிதங்>
      text <ரட்டா ரட்டங் விசரிஸ்ஸங் ஸாவகே வினயங் புதூ>
    text <447>
      text <தே அப்பமத்தா பஹிதத்தா மம ஸாஸனகாரகா>
      text <அகாமஸ்ஸ தே கமிஸ்ஸந்தி யத்த கந்த்வா ந ஸோசரே>
    text <448>
      text <ஸத்த வஸ்ஸானி பகவந்தங் அனுபந்திங் பதாபதங்>
      text <ஓதாரங் நாதிகச்சிஸ்ஸங் ஸம்புத்தஸ்ஸ ஸதீமதோ>
    text <449>
      text <மேதவண்ணங்வ பாஸாணங் வாயஸோ அனுபரியகா>
      text <அபெத்த முதுங் விந்தேம அபி அஸ்ஸாதனா ஸியா>
    text <450>
      text <அலத்தா தத்த அஸ்ஸாதங் வாயஸெத்தோ அபக்கமி>
      text <காகோவ ஸேலமாஸஜ்ஜ நிப்பிஜ்ஜாபேம கோதமங்>
    text <451>
      text <தஸ்ஸ ஸோகபரேதஸ்ஸ வீணா கச்சா அபஸ்ஸத>
      text <ததோ ஸோ தும்மனோ யக்கோ தத்தேவந்தரதாயதாதி>
    stand <பதானஸுத்தங் துதியங் நிட்டிதங்>
  text <ஸுபாஸிதஸுத்தங்>
    text <ஏவங் மே ஸுதங் ஏக ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தத்ர கோ பகவா பிக்கூ ஆமந்தேஸி பிக்கவோதி பதந்தேதி தே பிக்கூ பகவதோ பச்சஸ்ஸோஸுங் பகவா ஏததவோச>
    text <சதூஹி பிக்கவே அங்கேஹி ஸமன்னாகதா வாசா ஸுபாஸிதா ஹோதி ந துப்பாஸிதா அனவஜ்ஜா ச அனநுவஜ்ஜா ச விஞ்ஞூனங் கதமேஹி சதூஹி இத பிக்கவே பிக்கு ஸுபாஸிதங்யேவ பாஸதி நோ துப்பாஸிதங் தம்மங்யேவ பாஸதி நோ அதம்மங் பியங்யேவ பாஸதி நோ அப்பியங் ஸச்சங்யேவ பாஸதி நோ அலிகங் இமேஹி கோ பிக்கவே சதூஹி அங்கேஹி ஸமன்னாகதா வாசா ஸுபாஸிதா ஹோதி நோ துப்பாஸிதா அனவஜ்ஜா ச அனநுவஜ்ஜா ச விஞ்ஞூனந்தி இதமவோச பகவா இதங் வத்வான ஸுகதோ அதாபரங் ஏததவோச ஸத்தா>
    text <452>
      text <ஸுபாஸிதங் உத்தமமாஹு ஸந்தோ தம்மங் பணே நாதம்மங் தங் துதியங்>
      text <பியங் பணே நாப்பியங் தங் ததியங் ஸச்சங் பணே நாலிகங் தங் சதுத்தந்தி>
    text <அத கோ ஆயஸ்மா வங்கீஸோ உட்டாயாஸனா ஏகங்ஸங் சீவரங் கத்வா யேன பகவா தேனஞ்ஜலிங் பணாமெத்வா பகவந்தங் ஏததவோச படிபாதி மங் பகவா படிபாதி மங் ஸுகதாதி படிபாது தங் வங்கீஸாதி பகவா அவோச அத கோ ஆயஸ்மா வங்கீஸோ பகவந்தங் ஸம்முகா ஸாருப்பாஹி காதாஹி அபித்தவி>
    text <453>
      text <தமேவ வாசங் பாஸெய்ய யாயத்தானங் ந தாபயே>
      text <பரே ச ந விஹிங்ஸெய்ய ஸா வே வாசா ஸுபாஸிதா>
    text <454>
      text <பியவாசமேவ பாஸெய்ய யா வாசா படினந்திதா>
      text <யங் அனாதாய பாபானி பரேஸங் பாஸதே பியங்>
    text <455>
      text <ஸச்சங் வே அமதா வாசா ஏஸ தம்மோ ஸனந்தனோ>
      text <ஸச்சே அத்தே ச தம்மே ச ஆஹு ஸந்தோ பதிட்டிதா>
    text <456>
      text <யங் புத்தோ பாஸதி வாசங் கேமங் நிப்பானபத்தியா>
      text <துக்கஸ்ஸந்தகிரியாய ஸா வே வாசானமுத்தமாதி>
    stand <ஸுபாஸிதஸுத்தங் ததியங் நிட்டிதங்>
  text <ஸுந்தரிகபாரத்வாஜஸுத்தங்>
    text <ஏவங் மே ஸுதங் ஏகங் ஸமயங் பகவா கோஸலேஸு விஹரதி ஸுந்தரிகாய நதியா தீரே தேன கோ பன ஸமயேன ஸுந்தரிகபாரத்வாஜோ ப்ராஹ்மணோ ஸுந்தரிகாய நதியா தீரே அக்கிங் ஜுஹதி அக்கிஹுத்தங் பரிசரதி அத கோ ஸுந்தரிகபாரத்வாஜோ ப்ராஹ்மணோ அக்கிங் ஜுஹித்வா அக்கிஹுத்தங் பரிசரித்வா உட்டாயாஸனா ஸமந்தா சதுத்திஸா அனுவிலோகேஸி கோ நு கோ இமங் ஹப்யஸேஸங் புஞ்ஜெய்யாதி அத்தஸா கோ ஸுந்தரிகபாரத்வாஜோ ப்ராஹ்மணோ பகவந்தங் அவிதூரே அஞ்ஞதரஸ்மிங் ருக்கமூலே ஸஸீஸங் பாருதங் நிஸின்னங் திஸ்வான வாமேன ஹத்தேன ஹப்யஸேஸங் கஹெத்வா தக்கிணேன ஹத்தேன கமண்டலுங் கஹெத்வா யேன பகவா தேனுபஸங்கமி>
    text <அத கோ பகவா ஸுந்தரிகபாரத்வாஜஸ்ஸ ப்ராஹ்மணஸ்ஸ பதஸத்தேன ஸீஸங் விவரி அத கோ ஸுந்தரிகபாரத்வாஜோ ப்ராஹ்மணோ முண்டோ அயங் பவங் முண்டகோ அயங் பவந்தி ததோவ புன நிவத்திதுகாமோ அஹோஸி அத கோ ஸுந்தரிகபாரத்வாஜஸ்ஸ ப்ராஹ்மணஸ்ஸ ஏததஹோஸி முண்டாபி ஹி இதேகச்சே ப்ராஹ்மணா பவந்தி யங்னூனாஹங் உபஸங்கமித்வா ஜாதிங் புச்செய்யந்தி அத கோ ஸுந்தரிகபாரத்வாஜோ ப்ராஹ்மணோ யேன பகவா தேனுபஸங்கமி உபஸங்கமித்வா பகவந்தங் ஏததவோச கிங்ஜச்சோ பவந்தி>
    text <அத கோ பகவா ஸுந்தரிகபாரத்வாஜங் ப்ராஹ்மணங் காதாஹி அஜ்ஜபாஸி>
    text <457>
      text <ந ப்ராஹ்மணோ நொம்ஹி ந ராஜபுத்தோ ந வெஸ்ஸாயனோ உத கோசி நொம்ஹி>
      text <கொத்தங் பரிஞ்ஞாய புதுஜ்ஜனானங் அகிஞ்சனோ மந்த சராமி லோகே>
    text <458>
      text <ஸங்காடிவாஸீ அகஹோ சராமி நிவுத்தகேஸோ அபினிப்புதத்தோ>
      text <அலிப்பமானோ இத மாணவேஹி அகல்லங் மங் ப்ராஹ்மண புச்சஸி கொத்தபஞ்ஹங்>
    text <459>
      text <புச்சந்தி வே போ ப்ராஹ்மணா ப்ராஹ்மணேபி ஸஹ ப்ராஹ்மணோ நோ பவந்தி>
    text <460>
      text <ப்ராஹ்மணோ ஹி சே த்வங் ப்ரூஸி மஞ்ச ப்ரூஸி அப்ராஹ்மணங்>
      text <தங் தங் ஸாவித்திங் புச்சாமி திபதங் சதுவீஸதக்கரங்>
    text <461>
      text <கிங் நிஸ்ஸிதா இஸயோ மனுஜா கத்தியா ப்ராஹ்மணா தேவதானங்>
      text <யஞ்ஞமகப்பயிங்ஸு புதூ இத லோகே>
    text <462>
      text <யதந்தகூ வேதகூ யஞ்ஞகாலே யஸ்ஸாஹுதிங் லபே தஸ்ஸிஜ்ஜேதி ப்ரூமி>
    text <463>
      text <அத்தா ஹி தஸ்ஸ ஹுதமிஜ்ஜே இதி ப்ராஹ்மணோ>
      text <யங் தாதிஸங் வேதகுமத்தஸாம>
      text <தும்ஹாதிஸானஞ்ஹி அதஸ்ஸனேன அஞ்ஞோ ஜனோ புஞ்ஜதி பூரளாஸங்>
    text <464>
      text <தஸ்மாதிஹ த்வங் ப்ராஹ்மண அத்தேன அத்திகோ உபஸங்கம்ம புச்ச>
      text <ஸந்தங் விதூமங் அனீகங் நிராஸங் அப்பேவித அபிவிந்தே ஸுமேதங்>
    text <465>
      text <யஞ்ஞே ரதோஹங் போ கோதம யஞ்ஞங் யிட்டுகாமோ நாஹங் பஜானாமி>
      text <அனுஸாஸது மங் பவங் யத்த ஹுதங் இஜ்ஜதே ப்ரூஹி மே தங்>
    text <தேன ஹி த்வங் ப்ராஹ்மண ஓதஹஸ்ஸு ஸோதங் தம்மங் தே தேஸெஸ்ஸாமி>
    text <466>
      text <மா ஜாதிங் புச்சீ சரணஞ்ச புச்ச கட்டா ஹவே ஜாயதி ஜாதவேதோ>
      text <நீசாகுலீனோபி முனீ திதீமா ஆஜானியோ ஹோதி ஹிரீனிஸேதோ>
    text <467>
      text <ஸச்சேன தந்தோ தமஸா உபேதோ வேதந்தகூ வூஸிதப்ரஹ்மசரியோ>
      text <காலேன தம்ஹி ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <468>
      text <யே காமே ஹித்வா அகஹா சரந்தி ஸுஸஞ்ஞதத்தா தஸரங்வ உஜ்ஜுங்>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <469>
      text <யே வீதராகா ஸுஸமாஹிதிந்த்ரியா சந்தோவ ராஹுக்கஹணா பமுத்தா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <470>
      text <அஸஜ்ஜமானா விசரந்தி லோகே ஸதா ஸதா ஹித்வா மமாயிதானி>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <471>
      text <யோ காமே ஹித்வா அபிபுய்யசாரீ யோ வேதி ஜாதீமரணஸ்ஸ அந்தங்>
      text <பரினிப்புதோ உதகரஹதோவ ஸீதோ ததாகதோ அரஹதி பூரளாஸங்>
    text <472>
      text <ஸமோ ஸமேஹி விஸமேஹி தூரே ததாகதோ ஹோதி அனந்தபஞ்ஞோ>
      text <அனூபலித்தோ இத வா ஹுரங் வா ததாகதோ அரஹதி பூரளாஸங்>
    text <473>
      text <யம்ஹி ந மாயா வஸதி ந மானோ யோ வீதலோபோ அமமோ நிராஸோ>
      text <பனுண்ணகோதோ அபினிப்புதத்தோ யோ ப்ராஹ்மணோ ஸோகமலங் அஹாஸி>
      text <ததாகதோ அரஹதி பூரளாஸங்>
      text <நிவேஸனங் யோ மனஸோ அஹாஸி பரிக்கஹா யஸ்ஸ ந ஸந்தி கேசி>
      text <அனுபாதியானோ இத வா ஹுரங் வா ததாகதோ அரஹதி பூரளாஸங்>
    text <474>, <>
    text <475>
      text <ஸமாஹிதோ யோ உததாரி ஓகங் தம்மங் சஞ்ஞாஸி பரமாய திட்டியா>
      text <கீணாஸவோ அந்திமதேஹதாரீ ததாகதோ அரஹதி பூரளாஸங்>
    text <476>
      text <பவாஸவா யஸ்ஸ வசீ கரா ச விதூபிதா அத்தகதா ந ஸந்தி>
      text <ஸ வேதகூ ஸப்பதி விப்பமுத்தோ ததாகதோ அரஹதி பூரளாஸங்>
    text <477>
      text <ஸங்காதிகோ யஸ்ஸ ந ஸந்தி ஸங்கா யோ மானஸத்தேஸு அமானஸத்தோ>
      text <துக்கங் பரிஞ்ஞாய ஸகெத்தவத்துங் ததாகதோ அரஹதி பூரளாஸங்>
    text <478>
      text <ஆஸங் அனிஸ்ஸாய விவேகதஸ்ஸீ பரவேதியங் திட்டிமுபாதிவத்தோ>
      text <ஆரம்மணா யஸ்ஸ ந ஸந்தி கேசி ததாகதோ அரஹதி பூரளாஸங்>
    text <479>
      text <பரோபரா யஸ்ஸ ஸமேச்ச தம்மா விதூபிதா அத்தகதா ந ஸந்தி>
      text <ஸந்தோ உபாதானகயே விமுத்தோ ததாகதோ அரஹதி பூரளாஸங்>
    text <480>
      text <ஸங்யோஜனங் ஜாதிகயந்ததஸ்ஸீ யோபானுதி ராகபதங் அஸேஸங்>
      text <ஸுத்தோ நிதோஸோ விமலோ அகாசோ ததாகதோ அரஹதி பூரளாஸங்>
    text <481>
      text <யோ அத்தனோ அத்தானங் நானுபஸ்ஸதி ஸமாஹிதோ உஜ்ஜுகதோ டிதத்தோ>
      text <ஸ வே அனேஜோ அகிலோ அகங்கோ ததாகதோ அரஹதி பூரளாஸங்>
    text <482>
      text <மோஹந்தரா யஸ்ஸ ந ஸந்தி கேசி ஸப்பேஸு தம்மேஸு ச ஞாணதஸ்ஸீ>
      text <ஸரீரஞ்ச அந்திமங் தாரேதி பத்தோ ச ஸம்போதிமனுத்தரங் ஸிவங்>
      text <எத்தாவதா யக்கஸ்ஸ ஸுத்தி ததாகதோ அரஹதி பூரளாஸங்>
    text <483>
      text <ஹுதஞ்ச மய்ஹங் ஹுதமத்து ஸச்சங் யங் தாதிஸங் வேதகுனங் அலத்தங்>
      text <ப்ரஹ்மா ஹி ஸக்கி படிகண்ஹாது மே பகவா புஞ்ஜது மே பகவா பூரளாஸங்>
    text <484>
      text <காதாபிகீதங் மே அபோஜனெய்யங் ஸம்பஸ்ஸதங் ப்ராஹ்மண நேஸ தம்மோ>
      text <காதாபிகீதங் பனுதந்தி புத்தா தம்மே ஸதீ ப்ராஹ்மண வுத்திரேஸா>
    text <485>
      text <அஞ்ஞேன ச கேவலினங் மஹேஸிங் கீணாஸவங் குக்குச்சவூபஸந்தங்>
      text <அன்னேன பானேன உபட்டஹஸ்ஸு கெத்தஞ்ஹி தங் புஞ்ஞபெக்கஸ்ஸ ஹோதி>
    text <486>
      text <ஸாதாஹங் பகவா ததா விஜஞ்ஞங் யோ தக்கிணங் புஞ்ஜெய்ய மாதிஸஸ்ஸ>
      text <யங் யஞ்ஞகாலே பரியேஸமானோ பப்புய்ய தவ ஸாஸனங்>
    text <487>
      text <ஸாரம்பா யஸ்ஸ விகதா சித்தங் யஸ்ஸ அனாவிலங்>
      text <விப்பமுத்தோ ச காமேஹி தினங் யஸ்ஸ பனூதிதங்>
    text <488>
      text <ஸீமந்தானங் வினேதாரங் ஜாதிமரணகோவிதங்>
      text <முனிங் மோனெய்யஸம்பன்னங் தாதிஸங் யஞ்ஞமாகதங்>
    text <489>
      text <பகுடிங் வினயித்வான பஞ்ஜலிகா நமஸ்ஸத>
      text <பூஜேத அன்னபானேன ஏவங் இஜ்ஜந்தி தக்கிணா>
    text <490>
      text <புத்தோ பவங் அரஹதி பூரளாஸங் புஞ்ஞகெத்தமனுத்தரங்>
      text <ஆயாகோ ஸப்பலோகஸ்ஸ போதோ தின்னங் மஹப்பலந்தி>
    text <அத கோ ஸுந்தரிகபாரத்வாஜோ ப்ராஹ்மணோ பகவந்தங் ஏததவோச அபிக்கந்தங் போ கோதம அபிக்கந்தங் போ கோதம ஸெய்யதாபி போ கோதம நிக்குஜ்ஜிதங் வா உக்குஜ்ஜெய்ய படிச்சன்னங் வா விவரெய்ய மூள்ஹஸ்ஸ வா மக்கங் ஆசிக்கெய்ய அந்தகாரே வா தேலபஜ்ஜோதங் தாரெய்ய சக்குமந்தோ ரூபானி தக்கந்தீதி ஏவமேவங் போதா கோதமேன அனேகபரியாயேன தம்மோ பகாஸிதோ ஏஸாஹங் பவந்தங் கோதமங் ஸரணங் கச்சாமி தம்மஞ்ச பிக்குஸங்கஞ்ச லபெய்யாஹங் போதோ கோதமஸ்ஸ ஸந்திகே பப்பஜ்ஜங் லபெய்யங் உபஸம்பதந்தி அலத்த கோ ஸுந்தரிகபாரத்வாஜோ ப்ராஹ்மணோபே அரஹதங் அஹோஸீதி>
    stand <ஸுந்தரிகபாரத்வாஜஸுத்தங் சதுத்தங் நிட்டிதங்>
  text <மாகஸுத்தங்>
    text <ஏவங் மே ஸுதங் ஏக ஸமயங் பகவா ராஜகஹே விஹரதி கிஜ்ஜகூடே பப்பதே அத கோ மாகோ மாணவோ யேன பகவா தேனுபஸங்கமி உபஸங்கமித்வா பகவதா ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ மாகோ மாணவோ பகவந்தங் ஏததவோச>
    text <அஹஞ்ஹி போ கோதம தாயகோ தானபதி வதஞ்ஞூ யாசயோகோ தம்மேன போகே பரியேஸாமி தம்மேன போகே பரியேஸித்வா தம்மலத்தேஹி போகேஹி தம்மாதிகதேஹி ஏகஸ்ஸபி ததாமி த்வின்னம்பி திண்ணம்பி சதுன்னம்பி பஞ்சன்னம்பி சன்னம்பி ஸத்தன்னம்பி அட்டன்னம்பி நவன்னம்பி தஸன்னம்பி ததாமி வீஸாயபி திங்ஸாயபி சத்தாலீஸாயபி பஞ்ஞாஸாயபி ததாமி ஸதஸ்ஸபி ததாமி பிய்யோபி ததாமி கச்சாஹங் போ கோதம ஏவங் ததந்தோ ஏவங் யஜந்தோ பஹுங் புஞ்ஞங் பஸவாமீதி>
    text <தக்க த்வங் மாணவ ஏவங் ததந்தோ ஏவங் யஜந்தோ பஹுங் புஞ்ஞங் பஸவஸி யோ கோ மாணவ தாயகோ தானபதி வதஞ்ஞூ யாசயோகோ தம்மேன போகே பரியேஸதி தம்மேன போகே பரியேஸித்வா தம்மலத்தேஹி போகேஹி தம்மாதிகதேஹி ஏகஸ்ஸபி ததாதிபே ஸதஸ்ஸபி ததாதி பிய்யோபி ததாதி பஹுங் ஸோ புஞ்ஞங் பஸவதீதி அத கோ மாகோ மாணவோ பகவந்தங் காதாய அஜ்ஜபாஸி>
    text <491>
      text <புச்சாமஹங் கோதமங் வதஞ்ஞுங் இதி மாகோ மாணவோ>
      text <காஸாயவாஸிங் அகஹங் சரந்தங்>
      text <யோ யாசயோகோ தானபதி கஹட்டோ புஞ்ஞத்திகோ யஜதி புஞ்ஞபெக்கோ>
      text <ததங் பரேஸங் இத அன்னபானங் கதங் ஹுதங் யஜமானஸ்ஸ ஸுஜ்ஜே>
    text <492>
      text <யோ யாசயோகோ தானபதி கஹட்டோ மாகாதி பகவா>
      text <புஞ்ஞத்திகோ யஜதி புஞ்ஞபெக்கோ>
      text <ததங் பரேஸங் இத அன்னபானங் ஆராதயே தக்கிணெய்யேபி தாதி>
    text <493>
      text <யோ யாசயோகோ தானபதி கஹட்டோ இதி மாகோ மாணவோ>
      text <புஞ்ஞத்திகோ யஜதி புஞ்ஞபெக்கோ>
      text <ததங் பரேஸங் இத அன்னபானங் அக்காஹி மே பகவா தக்கிணெய்யே>
    text <494>
      text <யே வே அஸத்தா விசரந்தி லோகே அகிஞ்சனா கேவலினோ யதத்தா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <495>
      text <யே ஸப்பஸங்யோஜனபந்தனச்சிதா தந்தா விமுத்தா அனீகா நிராஸா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <496>
      text <யே ஸப்பஸங்யோஜனவிப்பமுத்தா தந்தா விமுத்தா அனீகா நிராஸா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <497>
      text <ராகஞ்ச தோஸஞ்ச பஹாய மோஹங் கீணாஸவா வூஸிதப்ரஹ்மசரியா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <498>
      text <யேஸு ந மாயா வஸதி ந மானோ கீணாஸவா வூஸிதப்ரஹ்மசரியா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <499>
      text <யே வீதலோபா அமமா நிராஸா கீணாஸவா வூஸிதப்ரஹ்மசரியா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <500>
      text <யே வே ந தண்ஹாஸு உபாதிபன்னா விதரெய்ய ஓகங் அமமா சரந்தி>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <501>
      text <யேஸங் தண்ஹா நத்தி குஹிஞ்சி லோகே பவாபவாய இத வா ஹுரங் வா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <502>
      text <யே காமே ஹித்வா அகஹா சரந்தி ஸுஸஞ்ஞதத்தா தஸரங்வ உஜ்ஜுங்>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <503>
      text <யே வீதராகா ஸுஸமாஹிதிந்த்ரியா சந்தோவ ராஹுக்கஹணா பமுத்தா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <504>
      text <ஸமிதாவினோ வீதராகா அகோபா யேஸங் கதீ நத்தித விப்பஹாய>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <505>
      text <ஜஹித்வா ஜாதிமரணங் அஸேஸங் கதங்கதிங் ஸப்பமுபாதிவத்தா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <506>
      text <யே அத்ததீபா விசரந்தி லோகே அகிஞ்சனா ஸப்பதி விப்பமுத்தா>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <507>
      text <யே ஹெத்த ஜானந்தி யதா ததா இதங் அயமந்திமா நத்தி புனப்பவோதி>
      text <காலேன தேஸு ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <508>
      text <யோ வேதகூ ஜானரதோ ஸதீமா ஸம்போதிபத்தோ ஸரணங் பஹூனங்>
      text <காலேன தம்ஹி ஹப்யங் பவெச்சே யோ ப்ராஹ்மணோ புஞ்ஞபெக்கோ யஜேத>
    text <509>
      text <அத்தா அமோகா மம புச்சனா அஹு அக்காஸி மே பகவா தக்கிணெய்யே>
      text <த்வஞ்ஹெத்த ஜானாஸி யதா ததா இதங் ததா ஹி தே விதிதோ ஏஸ தம்மோ>
    text <510>
      text <யோ யாசயோகோ தானபதி கஹட்டோ இதி மாகோ மாணவோ>
      text <புஞ்ஞத்திகோ யஜதி புஞ்ஞபெக்கோ>
      text <ததங் பரேஸங் இத அன்னபானங்>
      text <அக்காஹி மே பகவா யஞ்ஞஸம்பதங்>
    text <511>
      text <யஜஸ்ஸு யஜமானோ மாகாதி பகவா ஸப்பத்த ச விப்பஸாதேஹி சித்தங்>
      text <ஆரம்மணங் யஜமானஸ்ஸ யஞ்ஞோ எத்தப்பதிட்டாய ஜஹாதி தோஸங்>
    text <512>
      text <ஸோ வீதராகோ பவினெய்ய தோஸங் மெத்தங் சித்தங் பாவயமப்பமாணங்>
      text <ரத்திந்திவங் ஸததமப்பமத்தோ ஸப்பா திஸா பரதி அப்பமஞ்ஞங்>
    text <513>
      text <கோ ஸுஜ்ஜதி முச்சதி பஜ்ஜதீ ச கேனத்தனா கச்சதி ப்ரஹ்மலோகங்>
      text <அஜானதோ மே முனி ப்ரூஹி புட்டோ பகவா ஹி மே ஸக்கி ப்ரஹ்மஜ்ஜதிட்டோ>
      text <துவஞ்ஹி நோ ப்ரஹ்மஸமோஸி ஸச்சங் கதங் உபபஜ்ஜதி ப்ரஹ்மலோகங் ஜுதிம>
    text <514>
      text <யோ யஜதி திவிதங் யஞ்ஞஸம்பதங் மாகாதி பகவா>
      text <ஆராதயே தக்கிணெய்யேபி தாதி>
      text <ஏவங் யஜித்வா ஸம்மா யாசயோகோ>
      text <உபபஜ்ஜதி ப்ரஹ்மலோகந்தி ப்ரூமீதி>
    text <ஏவங் வுத்தே மாகோ மாணவோ பகவந்தங் ஏததவோச அபிக்கந்தங் போ கோதமபே அஜ்ஜதக்கே பாணுபேதங் ஸரணங் கதந்தி>
    stand <மாகஸுத்தங் பஞ்சமங் நிட்டிதங்>
  text <ஸபியஸுத்தங்>
    text <ஏவங் மே ஸுதங் ஏகங் ஸமயங் பகவா ராஜகஹே விஹரதி வேளுவனே கலந்தகனிவாபே தேன கோ பன ஸமயேன ஸபியஸ்ஸ பரிப்பாஜகஸ்ஸ புராணஸாலோஹிதாய தேவதாய பஞ்ஹா உத்திட்டா ஹொந்தி யோ தே ஸபிய ஸமணோ வா ப்ராஹ்மணோ வா இமே பஞ்ஹே புட்டோ ப்யாகரோதி தஸ்ஸ ஸந்திகே ப்ரஹ்மசரியங் சரெய்யாஸீதி>
    text <அத கோ ஸபியோ பரிப்பாஜகோ தஸ்ஸா தேவதாய ஸந்திகே தே பஞ்ஹே உக்கஹெத்வா யே தே ஸமணப்ராஹ்மணா ஸங்கினோ கணினோ கணாசரியா ஞாதா யஸஸ்ஸினோ தித்தகரா ஸாதுஸம்மதா பஹுஜனஸ்ஸ ஸெய்யதிதங் பூரணோ கஸ்ஸபோ மக்கலிகோஸாலோ அஜிதோ கேஸகம்பலோ பகுதோ கச்சானோ ஸஞ்சயோ பேலட்டபுத்தோ நிகண்டோ நாடபுத்தோ தே உபஸங்கமித்வா தே பஞ்ஹே புச்சதி தே ஸபியேன பரிப்பாஜகேன பஞ்ஹே புட்டா ந ஸம்பாயந்தி அஸம்பாயந்தா கோபஞ்ச தோஸஞ்ச அப்பச்சயஞ்ச பாதுகரொந்தி அபி ச ஸபியங் யேவ பரிப்பாஜகங் படிபுச்சந்தி>
    text <அத கோ ஸபியஸ்ஸ பரிப்பாஜகஸ்ஸ ஏததஹோஸி யே கோ தே பொந்தோ ஸமணப்ராஹ்மணா ஸங்கினோ கணினோ கணாசரியா ஞாதா யஸஸ்ஸினோ தித்தகரா ஸாதுஸம்மதா பஹுஜனஸ்ஸ ஸெய்யதிதங் பூரணோ கஸ்ஸபோபே நிகண்டோ நாடபுத்தோ தே மயா பஞ்ஹே புட்டா ந ஸம்பாயந்தி அஸம்பாயந்தா கோபஞ்ச தோஸஞ்ச அப்பச்சயஞ்ச பாதுகரொந்தி அபி ச மஞ்ஞேவெத்த படிபுச்சந்தி யன்னூன்னாஹங் ஹீனாயாவத்தித்வா காமே பரிபுஞ்ஜெய்யந்தி>
    text <அத கோ ஸபியஸ்ஸ பரிப்பாஜகஸ்ஸ ஏததஹோஸி அயம்பி கோ ஸமணோ கோதமோ ஸங்கீ சேவ கணீ ச கணாசரியோ ச ஞாதோ யஸஸ்ஸீ தித்தகரோ ஸாதுஸம்மதோ பஹுஜனஸ்ஸ யங்னூனாஹங் ஸமணங் கோதமங் உபஸங்கமித்வா இமே பஞ்ஹே புச்செய்யந்தி>
    text <அத கோ ஸபியஸ்ஸ பரிப்பாஜகஸ்ஸ ஏததஹோஸி யேபி கோ தே பொந்தோ ஸமணப்ராஹ்மணா ஜிண்ணா வுட்டா மஹல்லகா அத்தகதா வயோஅனுப்பத்தா தேரா ரத்தஞ்ஞூ சிரபப்பஜிதா ஸங்கினோ கணினோ கணாசரியா ஞாதா யஸஸ்ஸினோ தித்தகரா ஸாதுஸம்மதா பஹுஜனஸ்ஸ ஸெய்யதிதங் பூரணோ கஸ்ஸபோபே  நிகண்டோ நாடபுத்தோ தேபி மயா பஞ்ஹே புட்டா ந ஸம்பாயந்தி அஸம்பாயந்தா கோபஞ்ச தோஸஞ்ச அப்பச்சயஞ்ச பாதுகரொந்தி அபி ச மஞ்ஞேவெத்த படிபுச்சந்தி கிங் பன மே ஸமணோ கோதமோ இமே பஞ்ஹே புட்டோ ப்யாகரிஸ்ஸதி ஸமணோ ஹி கோதமோ தஹரோ சேவ ஜாதியா நவோ ச பப்பஜ்ஜாயாதி>
    text <அத கோ ஸபியஸ்ஸ பரிப்பாஜகஸ்ஸ ஏததஹோஸி ஸமணோ கோ தஹரோதி ந உஞ்ஞாதப்போ ந பரிபோதப்போ தஹரோபி சேஸ ஸமணோ கோதமோ மஹித்திகோ ஹோதி மஹானுபாவோ யங்னூனாஹங் ஸமணங் கோதமங் உபஸங்கமித்வா இமே பஞ்ஹே புச்செய்யந்தி>
    text <அத கோ ஸபியோ பரிப்பாஜகோ யேன ராஜகஹங் தேன சாரிகங் பக்காமி அனுபுப்பேன சாரிகங் சரமானோ யேன ராஜகஹங் வேளுவனங் கலந்தகனிவாபோ யேன பகவா தேனுபஸங்கமி உபஸங்கமித்வா பகவதா ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ ஸபியோ பரிப்பாஜகோ பகவந்தங் காதாய அஜ்ஜபாஸி>
    text <515>
      text <கங்கீ வேசிகிச்சீ ஆகமங் இதி ஸபியோ>
      text <பஞ்ஹே புச்சிதுங் அபிகங்கமானோ>
      text <தேஸந்தகரோ பவாஹி பஞ்ஹே மே புட்டோ>
      text <அனுபுப்பங் அனுதம்மங் ப்யாகரோஹி மே>
    text <516>
      text <தூரதோ ஆகதோஸி ஸபிய இதி பகவா>
      text <பஞ்ஹே புச்சிதுங் அபிகங்கமானோ>
      text <தேஸந்தகரோ பவாமி பஞ்ஹே தே புட்டோ>
      text <அனுபுப்பங் அனுதம்மங் ப்யாகரோமி தே>
    text <517>
      text <புச்ச மங் ஸபிய பஞ்ஹங் யங் கிஞ்சி மனஸிச்சஸி>
      text <தஸ்ஸ தஸ்ஸேவ பஞ்ஹஸ்ஸ அஹங் அந்தங் கரோமி தேதி>
    text <அத கோ ஸபியஸ்ஸ பரிப்பாஜகஸ்ஸ ஏததஹோஸி அச்சரியங் வத போ அப்புதங் வத போ யங் வதாஹங் அஞ்ஞேஸு ஸமணப்ராஹ்மணேஸு ஓகாஸகம்மமத்தம்பி நாலத்தங் தங் மே இதங் ஸமணேன கோதமேன ஓகாஸகம்மங் கதந்தி அத்தமனோ பமுதிதோ உதக்கோ பீதிஸோமனஸ்ஸஜாதோ பகவந்தங் பஞ்ஹங் அபுச்சி>
    text <518>
      text <கிங் பத்தினமாஹு பிக்குனங் இதி ஸபியோ>
      text <ஸோரதங் கேன கதஞ்ச தந்தமாஹு>
      text <புத்தோதி கதங் பவுச்சதி>
      text <புட்டோ மே பகவா ப்யாகரோஹி>
    text <519>
      text <பஜ்ஜேன கதேன அத்தனா ஸபியாதி பகவா>
      text <பரினிப்பானகதோ விதிண்ணகங்கோ>
      text <விபவஞ்ச பவஞ்ச விப்பஹாய>
      text <வுஸிதவா கீணபுனப்பவோ ஸ பிக்கு>
    text <520>
      text <ஸப்பத்த உபெக்ககோ ஸதிமா ந ஸோ ஹிங்ஸதி கஞ்சி ஸப்பலோகே>
      text <திண்ணோ ஸமணோ அனாவிலோ உஸ்ஸதா யஸ்ஸ ந ஸந்தி ஸோரதோ ஸோ>
    text <521>
      text <யஸ்ஸிந்த்ரியானி பாவிதானி அஜ்ஜத்தங் பஹித்தா ச ஸப்பலோகே>
      text <நிப்பிஜ்ஜ இமங் பரஞ்ச லோகங் காலங் கங்கதி பாவிதோ ஸ தந்தோ>
    text <522>
      text <கப்பானி விசெய்ய கேவலானி ஸங்ஸாரங் துபயங் சுதூபபாதங்>
      text <விகதரஜமனங்கணங் விஸுத்தங் பத்தங் ஜாதிகயங் தமாஹு புத்தந்தி>
    text <அத கோ ஸபியோ பரிப்பாஜகோ பகவதோ பாஸிதங் அபினந்தித்வா அனுமோதித்வா அத்தமனோ பமுதிதோ உதக்கோ பீதிஸோமனஸ்ஸஜாதோ பகவந்தங் உத்தரிங் பஞ்ஹங் அபுச்சி>
    text <523>
      text <கிங் பத்தினமாஹு ப்ராஹ்மணங் இதி ஸபியோ>
      text <ஸமணங் கேன கதஞ்ச ந்ஹாதகோதி>
      text <நாகோதி கதங் பவுச்சதி>
      text <புட்டோ மே பகவா ப்யாகரோஹி>
    text <524>
      text <பாஹித்வா ஸப்பபாபகானி ஸபியாதி பகவா>
      text <விமலோ ஸாதுஸமாஹிதோ டிதத்தோ>
      text <ஸங்ஸாரமதிச்ச கேவலீ ஸோ>
      text <அஸிதோ தாதி பவுச்சதே ஸ ப்ரஹ்மா>
    text <525>
      text <ஸமிதாவி பஹாய புஞ்ஞபாபங் விரஜோ ஞத்வா இமங் பரஞ்ச லோகங்>
      text <ஜாதிமரணங் உபாதிவத்தோ ஸமணோ தாதி பவுச்சதே ததத்தா>
    text <526>
      text <நின்ஹாய ஸப்பபாபகானி அஜ்ஜத்தங் பஹித்தா ச ஸப்பலோகே>
      text <தேவமனுஸ்ஸேஸு கப்பியேஸு கப்பங் நேதி தமாஹு ந்ஹாதகோதி>
    text <527>
      text <ஆகுங் ந கரோதி கிஞ்சி லோகே ஸப்பஸங்யோகே விஸஜ்ஜ பந்தனானி>
      text <ஸப்பத்த ந ஸஜ்ஜதீ விமுத்தோ நாகோ தாதி பவுச்சதே ததத்தாதி>
    text <அத கோ ஸபியோ பரிப்பாஜகோபே பகவந்தங் உத்தரிங் பஞ்ஹங் அபுச்சி>
    text <528>
      text <கங் கெத்தஜினங் வதந்தி புத்தா இதி ஸபியோ>
      text <குஸலங் கேன கதஞ்ச பண்டிதோதி>
      text <முனி நாம கதங் பவுச்சதி>
      text <புட்டோ மே பகவா ப்யாகரோஹி>
    text <529>
      text <கெத்தானி விசெய்ய கேவலானி ஸபியாதி பகவா>
      text <திப்பங் மானுஸகஞ்ச ப்ரஹ்மகெத்தங்>
      text <ஸப்பகெத்தமூலபந்தனா பமுத்தோ>
      text <கெத்தஜினோ தாதி பவுச்சதே ததத்தா>
    text <530>
      text <கோஸானி விசெய்ய கேவலானி திப்பங் மானுஸகஞ்ச ப்ரஹ்மகோஸங்>
      text <ஸப்பகோஸமூலபந்தனா பமுத்தோ குஸலோ தாதி பவுச்சதே ததத்தா>
    text <531>
      text <துபயானி விசெய்ய பண்டரானி அஜ்ஜத்தங் பஹித்தா ச ஸுத்திபஞ்ஞோ>
      text <கண்ஹங் ஸுக்கங் உபாதிவத்தோ பண்டிதோ தாதி பவுச்சதே ததத்தா>
    text <532>
      text <அஸதஞ்ச ஸதஞ்ச ஞத்வா தம்மங் அஜ்ஜத்தங் பஹித்தா ச ஸப்பலோகே>
      text <தேவமனுஸ்ஸேஹி பூஜனீயோ ஸங்கங் ஜாலமதிச்ச ஸோ முனீதி>
    text <அத கோ ஸபியோ பரிப்பாஜகோபே பகவந்தங் உத்தரிங் பஞ்ஹங் அபுச்சி>
    text <533>
      text <கிங் பத்தினமாஹு வேதகுங் இதி ஸபியோ>
      text <அனுவிதிதங் கேன கதஞ்ச வீரியவாதி>
      text <ஆஜானியோ கிந்தி நாம ஹோதி>
      text <புட்டோ மே பகவா ப்யாகரோஹி>
    text <534>
      text <வேதானி விசெய்ய கேவலானி ஸபியாதி பகவா>
      text <ஸமணானங் யானிதத்தி ப்ராஹ்மணானங்>
      text <ஸப்பவேதனாஸு வீதராகோ>
      text <ஸப்பங் வேதமதிச்ச வேதகூ ஸோ>
    text <535>
      text <அனுவிச்ச பபஞ்சனாமரூபங் அஜ்ஜத்தங் பஹித்தா ச ரோகமூலங்>
      text <ஸப்பரோகமூலபந்தனா பமுத்தோ அனுவிதிதோ தாதி பவுச்சதே ததத்தா>
    text <536>
      text <விரதோ இத ஸப்பபாபகேஹி நிரயதுக்கங் அதிச்ச வீரியவா ஸோ>
      text <ஸோ வீரியவா பதானவா தீரோ தாதி பவுச்சதே ததத்தா>
    text <537>
      text <யஸ்ஸஸ்ஸு லுனானி பந்தனானி அஜ்ஜத்தங் பஹித்தா ச ஸங்கமூலங்>
      text <ஸப்பஸங்கமூலபந்தனா பமுத்தோ ஆஜானியோ தாதி பவுச்சதே ததத்தாதி>
    text <அத கோ ஸபியோ பரிப்பாஜகோபே பகவந்தங் உத்தரிங் பஞ்ஹங் அபுச்சி>
    text <538>
      text <கிங் பத்தினமாஹு ஸொத்தியங் இதி ஸபியோ>
      text <அரியங் கேன கதஞ்ச சரணவாதி>
      text <பரிப்பாஜகோ கிந்தி நாம ஹோதி>
      text <புட்டோ மே பகவா ப்யாகரோஹி>
    text <539>
      text <ஸுத்வா ஸப்பதம்மங் அபிஞ்ஞாய லோகே ஸபியாதி பகவா>
      text <ஸாவஜ்ஜானவஜ்ஜங் யதத்தி கிஞ்சி>
      text <அபிபுங் அகதங்கதிங் விமுத்தங்>
      text <அனிகங் ஸப்பதிமாஹு ஸொத்தியோதி>
    text <540>
      text <செத்வா ஆஸவானி ஆலயானி வித்வா ஸோ ந உபேதி கப்பஸெய்யங்>
      text <ஸஞ்ஞங் திவிதங் பனுஜ்ஜ பங்கங் கப்பங் நேதி தமாஹு அரியோதி>
    text <541>
      text <யோ இத சரணேஸு பத்திபத்தோ குஸலோ ஸப்பதா ஆஜானாதி தம்மங்>
      text <ஸப்பத்த ந ஸஜ்ஜதி விமுத்தசித்தோ படிகா யஸ்ஸ ந ஸந்தி சரணவா ஸோ>
    text <542>
      text <துக்கவேபக்கங் யதத்தி கம்மங் உத்தமதோ திரியங் வாபி மஜ்ஜே>
      text <பரிப்பாஜயித்வா பரிஞ்ஞசாரீ மாயங் மானமதோபி லோபகோதங்>
      text <பரியந்தமகாஸி நாமரூபங் தங் பரிப்பாஜகமாஹு பத்திபத்தந்தி>
    text <அத கோ ஸபியோ பரிப்பாஜகோ பகவதோ பாஸிதங் அபினந்தித்வா அனுமோதித்வா அத்தமனோ பமுதிதோ உதக்கோ பீதிஸோமனஸ்ஸஜாதோ உட்டாயாஸனா ஏகங்ஸங் உத்தராஸங்கங் கரித்வா யேன பகவா தேனஞ்ஜலிங் பணாமெத்வா பகவந்தங் ஸம்முகா ஸாருப்பாஹி காதாஹி அபித்தவி>
    text <543>
      text <யானி ச தீணி யானி ச ஸட்டி ஸமணப்பவாதஸிதானி பூரிபஞ்ஞ>
      text <ஸஞ்ஞக்கரஸஞ்ஞனிஸ்ஸிதானி ஓஸரணானி வினெய்ய ஓகதமகா>
    text <544>
      text <அந்தகூஸி பாரகூ துக்கஸ்ஸ அரஹாஸி ஸம்மாஸம்புத்தோ கீணாஸவங் தங் மஞ்ஞே>
      text <ஜுதிமா முதிமா பஹூதபஞ்ஞோ துக்கஸ்ஸந்தகரங் அதாரேஸி மங்>
    text <545>
      text <யங் மே கங்கிதமஞ்ஞாஸி விசிகிச்சா மங் தாரயி நமோ தே>
      text <முனி மோனபதேஸு பத்திபத்த அகில ஆதிச்சபந்து ஸோரதோஸி>
    text <546>
      text <யா மே கங்கா புரே ஆஸி தங் மே ப்யாகாஸி சக்குமா>
      text <அத்தா முனீஸி ஸம்புத்தோ நத்தி நீவரணா தவ>
    text <547>
      text <உபாயாஸா ச தே ஸப்பே வித்தஸ்தா வினளீகதா>
      text <ஸீதிபூதோ தமப்பத்தோ திதிமா ஸச்சனிக்கமோ>
    text <548>
      text <தஸ்ஸ தே நாகனாகஸ்ஸ மஹாவீரஸ்ஸ பாஸதோ>
      text <ஸப்பே தேவானுமோதந்தி உபோ நாரதபப்பதா>
    text <549>
      text <நமோ தே புரிஸாஜஞ்ஞ நமோ தே புரிஸுத்தம>
      text <ஸதேவகஸ்மிங் லோகஸ்மிங் நத்தி தே படிபுக்கலோ>
    text <550>
      text <துவங் புத்தோ துவங் ஸத்தா துவங் மாராபிபூ முனி>
      text <துவங் அனுஸயே செத்வா திண்ணோ தாரேஸி மங் பஜங்>
    text <551>
      text <உபதீ தே ஸமதிக்கந்தா ஆஸவா தே பதாலிதா>
      text <ஸீஹோஸி அனுபாதானோ பஹீனபயபேரவோ>
    text <552>
      text <புண்டரீகங் யதா வக்கு தோயே ந உபலிம்பதி>
      text <ஏவங் புஞ்ஞே ச பாபே ச உபயே த்வங் ந லிம்பஸி>
      text <பாதே வீர பஸாரேஹி ஸபியோ வந்ததி ஸத்துனோதி>
    text <அத கோ ஸபியோ பரிப்பாஜகோ பகவதோ பாதேஸு ஸிரஸா நிபதித்வா பகவந்தங் ஏததவோச அபிக்கந்தங் பந்தேபே ஏஸாஹங் பகவந்தங் ஸரணங் கச்சாமி தம்மஞ்ச பிக்குஸங்கஞ்ச லபெய்யாஹங் பந்தே பகவதோ ஸந்திகே பப்பஜ்ஜங் லபெய்யங் உபஸம்பதந்தி>
    text <யோ கோ ஸபிய அஞ்ஞதித்தியபுப்போ இமஸ்மிங் தம்மவினயே ஆகங்கதி பப்பஜ்ஜங் ஆகங்கதி உபஸம்பதங் ஸோ சத்தாரோ மாஸே பரிவஸதி சதுன்னங் மாஸானங் அச்சயேன ஆரத்தசித்தா பிக்கூ பப்பாஜெந்தி உபஸம்பாதெந்தி பிக்குபாவாய அபி ச மெத்த புக்கலவேமத்ததா விதிதாதி>
    text <ஸசே பந்தே அஞ்ஞதித்தியபுப்பா இமஸ்மிங் தம்மவினயே ஆகங்கந்தா பப்பஜ்ஜங் ஆகங்கந்தா உபஸம்பதங் சத்தாரோ மாஸே பரிவஸந்தி சதுன்னங் மாஸானங் அச்சயேன ஆரத்தசித்தா பிக்கூ பப்பாஜெந்தி உபஸம்பாதெந்தி பிக்குபாவாய அஹங் சத்தாரி வஸ்ஸானி பரிவஸிஸ்ஸாமி சதுன்னங் வஸ்ஸானங் அச்சயேன ஆரத்தசித்தா பிக்கூ பப்பாஜெந்து உபஸம்பாதெந்து பிக்குபாவாயாதி அலத்த கோ ஸபியோ பரிப்பாஜகோ பகவதோ ஸந்திகே பப்பஜ்ஜங் அலத்த உபஸம்பதங்பே அஞ்ஞதரோ கோ பனாயஸ்மா ஸபியோ அரஹதங் அஹோஸீதி>
    stand <ஸபியஸுத்தங் சட்டங் நிட்டிதங்>
  text <ஸேலஸுத்தங்>
    text <ஏவங் மே ஸுதங் ஏகங் ஸமயங் பகவா அங்குத்தராபேஸு சாரிகங் சரமானோ மஹதா பிக்குஸங்கேன ஸத்திங் அட்டதேளஸேஹி பிக்குஸதேஹி யேன ஆபணங் நாம அங்குத்தராபானங் நிகமோ ததவஸரி அஸ்ஸோஸி கோ கேணியோ ஜடிலோ ஸமணோ கலு போ கோதமோ ஸக்யபுத்தோ ஸக்யகுலா பப்பஜிதோ அங்குத்தராபேஸு சாரிகங் சரமானோ மஹதா பிக்குஸங்கேன ஸத்திங் அட்டதேளஸேஹி பிக்குஸதேஹி ஆபணங் அனுப்பத்தோ தங் கோ பன பவந்தங் கோதமங் ஏவங் கல்யாணோ கித்திஸத்தோ அப்புக்கதோ இதிபி ஸோ பகவா அரஹங் ஸம்மாஸம்புத்தோ விஜ்ஜாசரணஸம்பன்னோ ஸுகதோ லோகவிதூ அனுத்தரோ புரிஸதம்மஸாரதி ஸத்தா தேவமனுஸ்ஸானங் புத்தோ பகவாதி ஸோ இமங் லோகங் ஸதேவகங் ஸமாரகங் ஸப்ரஹ்மகங் ஸஸ்ஸமணப்ராஹ்மணிங் பஜங் ஸதேவமனுஸ்ஸங் ஸயங் அபிஞ்ஞா ஸச்சிகத்வா பவேதேதி ஸோ தம்மங் தேஸதி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேதி ஸாது கோ பன ததாரூபானங் அரஹதங் தஸ்ஸனங் ஹோதீதி>
    text <அத கோ கேணியோ ஜடிலோ யேன பகவா தேனுபஸங்கமி உபஸங்கமித்வா பகவதா ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னங் கோ கேணியங் ஜடிலங் பகவா தம்மியா கதாய ஸந்தஸ்ஸேஸி ஸமாதபேஸி ஸமுத்தேஜேஸி ஸம்பஹங்ஸேஸி அத கோ கேணியோ ஜடிலோ பகவதா தம்மியா கதாய ஸந்தஸ்ஸிதோ ஸமாதபிதோ ஸமுத்தேஜிதோ ஸம்பஹங்ஸிதோ பகவந்தங் ஏததவோச அதிவாஸேது மே பவங் கோதமோ ஸ்வாதனாய பத்தங் ஸத்திங் பிக்குஸங்கேனாதி ஏவங் வுத்தே பகவா கேணியங் ஜடிலங் ஏததவோச மஹா கோ கேணிய பிக்குஸங்கோ அட்டதேளஸானி பிக்குஸதானி த்வஞ்ச ப்ராஹ்மணேஸு அபிப்பஸன்னோதி>
    text <துதியம்பி கோ கேணியோ ஜடிலோ பகவந்தங் ஏததவோச கிஞ்சாபி போ கோதம மஹா பிக்குஸங்கோ அட்டதேளஸானி பிக்குஸதானி அஹஞ்ச ப்ராஹ்மணேஸு அபிப்பஸன்னோ அதிவாஸேது மே பவங் கோதமோ ஸ்வாதனாய பத்தங் ஸத்திங் பிக்குஸங்கேனாதி துதியம்பி கோ பகவா கேணியங் ஜடிலங் ஏததவோச மஹா கோ கேணிய பிக்குஸங்கோ அட்டதேளஸானி பிக்குஸதானி த்வஞ்ச ப்ராஹ்மணேஸு அபிப்பஸன்னோதி>
    text <ததியம்பி கோ கேணியோ ஜடிலோ பகவந்தங் ஏததவோச கிஞ்சாபி போ கோதம மஹா பிக்குஸங்கோ அட்டதேளஸானி பிக்குஸதானி அஹஞ்ச ப்ராஹ்மணேஸு அபிப்பஸன்னோ அதிவாஸேது மே பவங் கோதமோ ஸ்வாதனாய பத்தங் ஸத்திங் பிக்குஸங்கேனாதி அதிவாஸேஸி பகவா துண்ஹீபாவேன அத கோ கேணியோ ஜடிலோ பகவதோ அதிவாஸனங் விதித்வா உட்டாயாஸனா யேன ஸகோ அஸ்ஸமோ தேனுபஸங்கமி உபஸங்கமித்வா மித்தாமச்சே ஞாதிஸாலோஹிதே ஆமந்தேஸி ஸுணந்து மே பவந்தோ மித்தாமச்சா ஞாதிஸாலோஹிதா ஸமணோ மே கோதமோ நிமந்திதோ ஸ்வாதனாய பத்தங் ஸத்திங் பிக்குஸங்கேன யேன மே காயவெய்யாவடிகங் கரெய்யாதாதி ஏவங் போதி கோ கேணியஸ்ஸ ஜடிலஸ்ஸ மித்தாமச்சா ஞாதிஸாலோஹிதா கேணியஸ்ஸ ஜடிலஸ்ஸ படிஸ்ஸுத்வா அப்பேகச்சே உத்தனானி கணந்தி அப்பேகச்சே கட்டானி பாலெந்தி அப்பேகச்சே பாஜனானி தோவந்தி அப்பேகச்சே உதகமணிகங் பதிட்டாபெந்தி அப்பேகச்சே ஆஸனானி பஞ்ஞாபெந்தி கேணியோ பன ஜடிலோ ஸாமங்யேவ மண்டலமாளங் படியாதேதி>
    text <தேன கோ பன ஸமயேன ஸேலோ ப்ராஹ்மணோ ஆபணே படிவஸதி திண்ணங் வேதானங் பாரகூ ஸனிகண்டுகேடுபானங் ஸாக்கரப்பபேதானங் இதிஹாஸபஞ்சமானங் பதகோ வெய்யாகரணோ லோகாயதமஹாபுரிஸலக்கணேஸு அனவயோ தீணி ச மாணவகஸதானி மந்தே வாசேதி>
    text <தேன கோ பன ஸமயேன கேணியோ ஜடிலோ ஸேலே ப்ராஹ்மணே அபிப்பஸன்னோ ஹோதி அத கோ ஸேலோ ப்ராஹ்மணோ தீஹி மாணவகஸதேஹி பரிவுதோ ஜங்காவிஹாரங் அனுசங்கமமானோ அனுவிசரமானோ யேன கேணியஸ்ஸ ஜடிலஸ்ஸ அஸ்ஸமோ தேனுபஸங்கமி அத்தஸா கோ ஸேலோ ப்ராஹ்மணோ கேணியஸ்ஸ ஜடிலஸ்ஸ அஸ்ஸமே அப்பேகச்சே உத்தனானி கணந்தேபே அப்பேகச்சே ஆஸனானி பஞ்ஞபெந்தே கேணியங் பன ஜடிலங் ஸாமங்யேவ மண்டலமாளங் படியாதெந்தங் திஸ்வான கேணியங் ஜடிலங் ஏததவோச கிங் நு கோ போதோ கேணியஸ்ஸ ஆவாஹோ வா பவிஸ்ஸதி விவாஹோ வா பவிஸ்ஸதி மஹாயஞ்ஞோ வா பச்சுபட்டிதோ ராஜா வா மாகதோ ஸேனியோ பிம்பிஸாரோ நிமந்திதோ ஸ்வாதனாய ஸத்திங் பலகாயேனாதி>
    text <ந மே போ ஸேல ஆவாஹோ வா பவிஸ்ஸதி விவாஹோ வா நாபி ராஜா மாகதோ ஸேனியோ பிம்பிஸாரோ நிமந்திதோ ஸ்வாதனாய ஸத்திங் பலகாயேன அபி ச கோ மே மஹாயஞ்ஞோ பச்சுபட்டிதோ அத்தி ஸமணோ கோதமோ ஸக்யபுத்தோ ஸக்யகுலா பப்பஜிதோ அங்குத்தராபேஸு சாரிகங் சரமானோ மஹதா பிக்குஸங்கேன ஸத்திங் அட்டதேளஸேஹி பிக்குஸதேஹி ஆபணங் அனுப்பத்தோ தங் கோ பன பவந்தங் கோதமங்பே புத்தோ பகவாதி ஸோ மே நிமந்திதோ ஸ்வாதனாய பத்தங் ஸத்திங் பிக்குஸங்கேனாதி புத்தோதி போ கேணிய வதேஸி புத்தோதி போ ஸேல வதாமி புத்தோதி போ கேணிய வதேஸி புத்தோதி போ ஸேல வதாமீதி>
    text <அத கோ ஸேலஸ்ஸ ப்ராஹ்மணஸ்ஸ ஏததஹோஸி கோஸோபி கோ ஏஸோ துல்லபோ லோகஸ்மிங் யதிதங் புத்தோதி ஆகதானி கோ பனம்ஹாகங் மந்தேஸு த்வத்திங்ஸமஹாபுரிஸலக்கணானி யேஹி ஸமன்னாகதஸ்ஸ மஹாபுரிஸஸ்ஸ த்வேவ கதியோ பவந்தி அனஞ்ஞா ஸசே அகாரங் அஜ்ஜாவஸதி ராஜா ஹோதி சக்கவத்தி தம்மிகோ தம்மராஜா சாதுரந்தோ விஜிதாவீ ஜனபதத்தாவரியப்பத்தோ ஸத்தரதனஸமன்னாகதோ தஸ்ஸிமானி ஸத்த ரதனானி பவந்தி ஸெய்யதிதங் சக்கரதனங் ஹத்திரதனங் அஸ்ஸரதனங் மணிரதனங் இத்திரதனங் கஹபதிரதனங் பரிணாயகரதனமேவ ஸத்தமங் பரோஸஹஸ்ஸங் கோ பனஸ்ஸ புத்தா பவந்தி ஸூரா வீரங்கரூபா பரஸேனப்பமத்தனா ஸோ இமங் பதவிங் ஸாகரபரியந்தங் அதண்டேன அஸத்தேன தம்மேன அபிவிஜிய அஜ்ஜாவஸதி ஸசே கோ பன அகாரஸ்மா அனகாரியங் பப்பஜதி அரஹங் ஹோதி ஸம்மாஸம்புத்தோ லோகே விவட்டச்சதோ கஹங் பன போ கேணிய ஏதரஹி ஸோ பவங் கோதமோ விஹரதி அரஹங் ஸம்மாஸம்புத்தோதி>
    text <ஏவங் வுத்தே கேணியோ ஜடிலோ தக்கிணங் பாஹுங் பக்கஹெத்வா ஸேலங் ப்ராஹ்மணங் ஏததவோச யேனேஸா போ ஸேல நீலவனராஜீதி அத கோ ஸேலோ ப்ராஹ்மணோ தீஹி மாணவகஸதேஹி ஸத்திங் யேன பகவா தேனுபஸங்கமி அத கோ ஸேலோ ப்ராஹ்மணோ தே மாணவகே ஆமந்தேஸி அப்பஸத்தா பொந்தோ ஆகச்சந்து பதே பதங் நிக்கிபந்தா துராஸதா ஹி தே பகவந்தோ ஸீஹாவ ஏகசரா யதா சாஹங் போ ஸமணேன கோதமேன ஸத்திங் மந்தெய்யுங் மா மே பொந்தோ அந்தரந்தரா கதங் ஓபாதேத கதாபரியோஸானங் மே பவந்தோ ஆகமெந்தூதி>
    text <அத கோ ஸேலோ ப்ராஹ்மணோ யேன பகவா தேனுபஸங்கமி உபஸங்கமித்வா பகவதா ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ ஸேலோ ப்ராஹ்மணோ பகவதோ காயே த்வத்திங்ஸமஹாபுரிஸலக்கணானி ஸமன்னேஸி அத்தஸா கோ ஸேலோ ப்ராஹ்மணோ பகவதோ காயே த்வத்திங்ஸமஹாபுரிஸலக்கணானி யேபுய்யேன டபெத்வா த்வே த்வீஸு மஹாபுரிஸலக்கணேஸு கங்கதி விசிகிச்சதி நாதிமுச்சதி ந ஸம்பஸீததி கோஸோஹிதே ச வத்தகுய்ஹே பஹூதஜிவ்ஹதாய சாதி>
    text <அத கோ பகவதோ ஏததஹோஸி பஸ்ஸதி கோ மே அயங் ஸேலோ ப்ராஹ்மணோ த்வத்திங்ஸமஹாபுரிஸலக்கணானி யேபுய்யேன டபெத்வா த்வே த்வீஸு மஹாபுரிஸலக்கணேஸு கங்கதி விசிகிச்சதி நாதிமுச்சதி ந ஸம்பஸீததி கோஸோஹிதே ச வத்தகுய்ஹே பஹூதஜிவ்ஹதாய சாதி அத கோ பகவா ததாரூபங் இத்தாபிஸங்காரங் அபிஸங்காஸி யதா அத்தஸ ஸேலோ ப்ராஹ்மணோ பகவதோ கோஸோஹிதங் வத்தகுய்ஹங் அத கோ பகவா ஜிவ்ஹங் நின்னாமெத்வா உபோபி கண்ணஸோதானி அனுமஸி படிமஸி உபோபி நாஸிகஸோதானி அனுமஸி படிமஸி கேவலம்பி நலாடமண்டலங் ஜிவ்ஹாய சாதேஸி>
    text <அத கோ ஸேலஸ்ஸ ப்ராஹ்மணஸ்ஸ ஏததஹோஸி ஸமன்னாகதோ கோ ஸமணோ கோதமோ த்வத்திங்ஸமஹாபுரிஸலக்கணேஹி பரிபுண்ணேஹி நோ அபுரிபுண்ணேஹி நோ ச கோ நங் ஜானாமி புத்தோ வா நோ வா ஸுதங் கோ பன மேதங் ப்ராஹ்மணானங் வுட்டானங் மஹல்லகானங் ஆசரியபாசரியானங் பாஸமானானங் யே தே பவந்தி அரஹந்தோ ஸம்மாஸம்புத்தா தே ஸகே வண்ணே பஞ்ஞமானே அத்தானங் பாதுகரொந்தீதி யங்னூனாஹங் ஸமணங் கோதமங் ஸம்முகா ஸாருப்பாஹி காதாஹி அபித்தவெய்யந்தி அத கோ ஸேலோ ப்ராஹ்மணோ பகவந்தங் ஸம்முகா ஸாருப்பாஹி காதாஹி அபித்தவி>
    text <553>
      text <பரிபுண்ணகாயோ ஸுருசி ஸுஜாதோ சாருதஸ்ஸனோ>
      text <ஸுவண்ணவண்ணோஸி பகவா ஸுஸுக்கதாடோஸி வீரியவா>
    text <554>
      text <நரஸ்ஸ ஹி ஸுஜாதஸ்ஸ யே பவந்தி வியஞ்ஜனா>
      text <ஸப்பே தே தவ காயஸ்மிங் மஹாபுரிஸலக்கணா>
    text <555>
      text <பஸன்னநெத்தோ ஸுமுகோ ப்ரஹா உஜு பதாபவா>
      text <மஜ்ஜே ஸமணஸங்கஸ்ஸ ஆதிச்சோவ விரோசஸி>
    text <556>
      text <கல்யாணதஸ்ஸனோ பிக்கு கஞ்சனஸன்னிபத்தசோ>
      text <கிங் தே ஸமணபாவேன ஏவங் உத்தமவண்ணினோ>
    text <557>
      text <ராஜா அரஹஸி பவிதுங் சக்கவத்தீ ரதேஸபோ>
      text <சாதுரந்தோ விஜிதாவீ ஜம்புஸண்டஸ்ஸ இஸ்ஸரோ>
    text <558>
      text <கத்தியா போகிராஜானோ அனுயந்தா பவந்து தே>
      text <ராஜாபிராஜா மனுஜிந்தோ ரஜ்ஜங் காரேஹி கோதம>
    text <559>
      text <ராஜாஹமஸ்மி ஸேலாதி பகவா தம்மராஜா அனுத்தரோ>
      text <தம்மேன சக்கங் வத்தேமி சக்கங் அப்படிவத்தியங்>
    text <560>
      text <ஸம்புத்தோ படிஜானாஸி இதி ஸேலோ ப்ராஹ்மணோ தம்மராஜா அனுத்தரோ>
      text <தம்மேன சக்கங் வத்தேமி இதி பாஸஸி கோதம>
    text <561>
      text <கோ நு ஸேனாபதி போதோ ஸாவகோ ஸத்துரன்வயோ>
      text <கோ தே தமனுவத்தேதி தம்மசக்கங் பவத்திதங்>
    text <562>
      text <மயா பவத்திதங் சக்கங் ஸேலாதி பகவா தம்மசக்கங் அனுத்தரங்>
      text <ஸாரிபுத்தோ அனுவத்தேதி அனுஜாதோ ததாகதங்>
    text <563>
      text <அபிஞ்ஞெய்யங் அபிஞ்ஞாதங் பாவேதப்பஞ்ச பாவிதங்>
      text <பஹாதப்பங் பஹீனங் மே தஸ்மா புத்தொஸ்மி ப்ராஹ்மண>
    text <564>
      text <வினயஸ்ஸு மயி கங்கங் அதிமுச்சஸ்ஸு ப்ராஹ்மண>
      text <துல்லபங் தஸ்ஸனங் ஹோதி ஸம்புத்தானங் அபிண்ஹஸோ>
    text <565>
      text <யேஸங் வே துல்லபோ லோகே பாதுபாவோ அபிண்ஹஸோ>
      text <ஸோஹங் ப்ராஹ்மண ஸம்புத்தோ ஸல்லகத்தோ அனுத்தரோ>
    text <566>
      text <ப்ரஹ்மபூதோ அதிதுலோ மாரஸேனப்பமத்தனோ>
      text <ஸப்பாமித்தே வஸீகத்வா மோதாமி அகுதோபயோ>
    text <567>
      text <இமங் பவந்தோ நிஸாமேத யதா பாஸதி சக்குமா>
      text <ஸல்லகத்தோ மஹாவீரோ ஸீஹோவ நததீ வனே>
    text <568>
      text <ப்ரஹ்மபூதங் அதிதுலங் மாரஸேனப்பமத்தனங்>
      text <கோ திஸ்வா நப்பஸீதெய்ய அபி கண்ஹாபிஜாதிகோ>
    text <569>
      text <யோ மங் இச்சதி அன்வேது யோ வா நிச்சதி கச்சது>
      text <இதாஹங் பப்பஜிஸ்ஸாமி வரபஞ்ஞஸ்ஸ ஸந்திகே>
    text <570>
      text <ஏவஞ்சே ருச்சதி போதோ ஸம்மாஸம்புத்தஸாஸனே>
      text <மயம்பி பப்பஜிஸ்ஸாம வரபஞ்ஞஸ்ஸ ஸந்திகே>
    text <571>
      text <ப்ராஹ்மணா திஸதா இமே யாசந்தி பஞ்ஜலீகதா>
      text <ப்ரஹ்மசரியங் சரிஸ்ஸாம பகவா தவ ஸந்திகே>
    text <572>
      text <ஸ்வாக்காதங் ப்ரஹ்மசரியங் ஸேலாதி பகவா ஸந்திட்டிகமகாலிகங்>
      text <யத்த அமோகா பப்பஜ்ஜா அப்பமத்தஸ்ஸ ஸிக்கதோதி>
    text <அலத்த கோ ஸேலோ ப்ராஹ்மணோ ஸபரிஸோ பகவதோ ஸந்திகே பப்பஜ்ஜங் அலத்த உபஸம்பதங் அத கோ கேணியோ ஜடிலோ தஸ்ஸா ரத்தியா அச்சயேன ஸகே அஸ்ஸமே பணீதங் காதனீயங் போஜனீயங் படியாதாபெத்வா பகவதோ காலங் ஆரோசாபேஸி காலோ போ கோதம நிட்டிதங் பத்தந்தி அத கோ பகவா புப்பண்ஹஸமயங் நிவாஸெத்வா பத்தசீவரமாதாய யேன கேணியஸ்ஸ ஜடிலஸ்ஸ அஸ்ஸமோ தேனுபஸங்கமி உபஸங்கமித்வா பஞ்ஞத்தே ஆஸனே நிஸீதி ஸத்திங் பிக்குஸங்கேன>
    text <அத கோ கேணியோ ஜடிலோ புத்தப்பமுகங் பிக்குஸங்கங் பணீதேன காதனீயேன போஜனீயேன ஸஹத்தா ஸந்தப்பேஸி ஸம்பவாரேஸி அத கோ கேணியோ ஜடிலோ பகவந்தங் புத்தாவிங் ஓனீதபத்தபாணிங் அஞ்ஞதரங் நீசங் ஆஸனங் கஹெத்வா ஏகமந்தங் நிஸீதி ஏகமந்தங் நிஸின்னங் கோ கேணியங் ஜடிலங் பகவா இமாஹி காதாஹி அனுமோதி>
    text <573>
      text <அக்கிஹுத்தமுகா யஞ்ஞா ஸாவித்தீ சந்தஸோ முகங்>
      text <ராஜா முகங் மனுஸ்ஸானங் நதீனங் ஸாகரோ முகங்>
    text <574>
      text <நக்கத்தானங் முகங் சந்தோ ஆதிச்சோ தபதங் முகங்>
      text <புஞ்ஞங் ஆகங்கமானானங் ஸங்கோ வே யஜதங் முகந்தி>
    text <அத கோ பகவா கேணியங் ஜடிலங் இமாஹி காதாஹி அனுமோதித்வா உட்டாயாஸனா பக்காமி அத கோ ஆயஸ்மா ஸேலோ ஸபரிஸோ ஏகோ வூபகட்டோ அப்பமத்தோ ஆதாபீ பஹிதத்தோ விஹரந்தோ நசிரஸ்ஸே பே அஞ்ஞதரோ கோ பனாபஸ்மா ஸேலோ ஸபரிஸோ அரஹதங் அஹோஸி>
    text <அத கோ ஆயஸ்மா ஸேலோ ஸபரிஸோ யேன பகவா தேனுபஸங்கமி உபஸங்கமித்வா ஏகங்ஸங் சீவரங் கத்வா யேன பகவா தேனஞ்ஜலிங் பணாமெத்வா பகவந்தங் காதாய அஜ்ஜபாஸி>
    text <575>
      text <யங் தங் ஸரணமாகம்ஹ இதோ அட்டமி சக்கும>
      text <ஸத்தரத்தேன பகவா தந்தம்ஹ தவ ஸாஸனே>
    text <576>
      text <துவங் புத்தோ துவங் ஸத்தா துவங் மாராபிபூ முனி>
      text <துவங் அனுஸயே செத்வா திண்ணோ தாரேஸிமங் பஜங்>
    text <577>
      text <உபதீ தே ஸமதிக்கந்தா ஆஸவா தே பதாலிதா>
      text <ஸீஹோஸி அனுபாதானோ பஹீனபயபேரவோ>
    text <578>
      text <பிக்கவோ திஸதா இமே திட்டந்தி பஞ்ஜலீகதா>
      text <பாதே வீர பஸாரேஹி நாகா வந்தந்து ஸத்துனோதி>
    stand <ஸேலஸுத்தங் ஸத்தமங் நிட்டிதங்>
  text <ஸல்லஸுத்தங்>
    text <579>
      text <அனிமித்தமனஞ்ஞாதங் மச்சானங் இத ஜீவிதங்>
      text <கஸிரஞ்ச பரித்தஞ்ச தஞ்ச துக்கேன ஸங்யுதங்>
    text <580>
      text <ந ஹி ஸோ உபக்கமோ அத்தி யேன ஜாதா ந மிய்யரே>
      text <ஜரம்பி பத்வா மரணங் ஏவங்தம்மா ஹி பாணினோ>
    text <581>
      text <பலானமிவ பக்கானங் பாதோ பதனதோ பயங்>
      text <ஏவங் ஜாதான மச்சானங் நிச்சங் மரணதோ பயங்>
    text <582>
      text <யதாபி கும்பகாரஸ்ஸ கதா மத்திகபாஜனா>
      text <ஸப்பே பேதனபரியந்தா ஏவங் மச்சான ஜீவிதங்>
    text <583>
      text <தஹரா ச மஹந்தா ச யே பாலா யே ச பண்டிதா>
      text <ஸப்பே மச்சுவஸங் யந்தி ஸப்பே மச்சுபராயணா>
    text <584>
      text <தேஸங் மச்சுபரேதானங் கச்சதங் பரலோகதோ>
      text <ந பிதா தாயதே புத்தங் ஞாதீ வா பன ஞாதகே>
    text <585>
      text <பெக்கதங் யேவ ஞாதீனங் பஸ்ஸ லாலபதங் புது>
      text <ஏகமேகோவ மச்சானங் கோவஜ்ஜோ விய நீயதி>
    text <586>
      text <ஏவமப்பாஹதோ லோகோ மச்சுனா ச ஜராய ச>
      text <தஸ்மா தீரா ந ஸோசந்தி விதித்வா லோகபரியாயங்>
    text <587>
      text <யஸ்ஸ மக்கங் ந ஜானாஸி ஆகதஸ்ஸ கதஸ்ஸ வா>
      text <உபோ அந்தே அஸம்பஸ்ஸங் நிரத்தங் பரிதேவஸி>
    text <588>
      text <பரிதேவயமானோ சே கிஞ்சிதத்தங் உதப்பஹே>
      text <ஸம்மூள்ஹோ ஹிங்ஸமத்தானங் கயிரா சே நங் விசக்கணோ>
    text <589>
      text <ந ஹி ருண்ணேன ஸோகேன ஸந்திங் பப்போதி சேதஸோ>
      text <பிய்யஸ்ஸுப்பஜ்ஜதே துக்கங் ஸரீரங் சுபஹஞ்ஞதி>
    text <590>
      text <கிஸோ விவண்ணோ பவதி ஹிங்ஸமத்தானமத்தனா>
      text <ந தேன பேதா பாலெந்தி நிரத்தா பரிதேவனா>
    text <591>
      text <ஸோகமப்பஜஹங் ஜந்து பிய்யோ துக்கங் நிகச்சதி>
      text <அனுத்துனந்தோ காலங்கதங் ஸோகஸ்ஸ வஸமன்வகூ>
    text <592>
      text <அஞ்ஞேபி பஸ்ஸ கமினே யதாகம்மூபகே நரே>
      text <மச்சுனோ வஸமாகம்ம பந்தந்தேவித பாணினோ>
    text <593>
      text <யேன யேன ஹி மஞ்ஞந்தி ததோ தங் ஹோதி அஞ்ஞதா>
      text <ஏதாதிஸோ வினாபாவோ பஸ்ஸ லோகஸ்ஸ பரியாயங்>
    text <594>
      text <அபி வஸ்ஸஸதங் ஜீவே பிய்யோ வா பன மாணவோ>
      text <ஞாதிஸங்கா வினா ஹோதி ஜஹாதி இத ஜீவிதங்>
    text <595>
      text <தஸ்மா அரஹதோ ஸுத்வா வினெய்ய பரிதேவிதங்>
      text <பேதங் காலங்கதங் திஸ்வா நேஸோ லப்பா மயா இதி>
    text <596>
      text <யதா ஸரணமாதித்தங் வாரினா பரினிப்பயே>
      text <ஏவம்பி தீரோ ஸபஞ்ஞோ பண்டிதோ குஸலோ நரோ>
      text <கிப்பமுப்பதிதங் ஸோகங் வாதோ தூலங்வ தங்ஸயே>
    text <597>
      text <பரிதேவங் பஜப்பஞ்ச தோமனஸ்ஸஞ்ச அத்தனோ>
      text <அத்தனோ ஸுகமேஸானோ அப்பஹே ஸல்லமத்தனோ>
    text <598>
      text <அப்புள்ஹஸல்லோ அஸிதோ ஸந்திங் பப்புய்ய சேதஸோ>
      text <ஸப்பஸோகங் அதிக்கந்தோ அஸோகோ ஹோதி நிப்புதோதி>
    stand <ஸல்லஸுத்தங் அட்டமங் நிட்டிதங்>
  text <வாஸெட்டஸுத்தங்>
    text <ஏவங் மே ஸுதங் ஏகங் ஸமயங் பகவா இச்சானங்கலே விஹரதி இச்சானங்கலவனஸண்டே தேன கோ பன ஸமயேன ஸம்பஹுலா அபிஞ்ஞாதா அபிஞ்ஞாதா ப்ராஹ்மணமஹாஸாலா இச்சானங்கலே படிவஸந்தி ஸெய்யதிதங் சங்கீ ப்ராஹ்மணோ தாருக்கோ ப்ராஹ்மணோ பொக்கரஸாதி ப்ராஹ்மணோ ஜாணுஸ்ஸோணி ப்ராஹ்மணோ தோதெய்யோ ப்ராஹ்மணோ அஞ்ஞே ச அபிஞ்ஞாதா அபிஞ்ஞாதா ப்ராஹ்மணமஹாஸாலா அத கோ வாஸெட்டபாரத்வாஜானங் மாணவானங் ஜங்காவிஹாரங் அனுசங்கமந்தானங் அனுவிசரந்தானங் அயமந்தராகதா உதபாதி கதங் போ ப்ராஹ்மணோ ஹோதீதி>
    text <பாரத்வாஜோ மாணவோ ஏவமாஹ யதோ கோ போ உபதோ ஸுஜாதோ ஹோதி மாதிதோ ச பிதிதோ ச ஸங்ஸுத்தகஹணிகோ யாவ ஸத்தமா பிதாமஹயுகா அக்கித்தோ அனுபக்குட்டோ ஜாதிவாதேன எத்தாவதா கோ போ ப்ராஹ்மணோ ஹோதீதி>
    text <வாஸெட்டோ மாணவோ ஏவமாஹ யதோ கோ போ ஸீலவா ச ஹோதி வதஸம்பன்னோ ச எத்தாவதா கோ போ ப்ராஹ்மணோ ஹோதீதி நேவ கோ அஸக்கி பாரத்வாஜோ மாணவோ வாஸெட்டங் மாணவங் ஸஞ்ஞாபேதுங் ந பன அஸக்கி வாஸெட்டோ மாணவோ பாரத்வாஜங் மாணவங் ஸஞ்ஞாபேதுங்>
    text <அத கோ வாஸெட்டோ மாணவோ பாரத்வாஜங் மாணவங் ஆமந்தேஸி அயங் கோ போ பாரத்வாஜ ஸமணோ கோதமோ ஸக்யபுத்தோ ஸக்யகுலா பப்பஜிதோ இச்சானங்கலே விஹரதி இச்சானங்கலவனஸண்டே தங் கோ பன பவந்தங் கோதமங் ஏவங் கல்யாணோ கித்திஸத்தோ அப்புக்கதோ இதிபிபே புத்தோ பகவாதி ஆயாம போ பாரத்வாஜ யேன ஸமணோ கோதமோ தேனுபஸங்கமிஸ்ஸாம உபஸங்கமித்வா ஸமணங் கோதமங் ஏதமத்தங் புச்சிஸ்ஸாம யதா நோ ஸமணோ கோதமோ ப்யாகரிஸ்ஸதி ததா நங் தாரெஸ்ஸாமாதி ஏவங் போதி கோ பாரத்வாஜோ மாணவோ வாஸெட்டஸ்ஸ மாணவஸ்ஸ பச்சஸ்ஸோஸி>
    text <அத கோ வாஸெட்டபாரத்வாஜா மாணவா யேன பகவா தேனுபஸங்கமிங்ஸு உபஸங்கமித்வா பகவதா ஸத்திங் ஸம்மோதிங்ஸு ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதிங்ஸு ஏகமந்தங் நிஸின்னோ கோ வாஸெட்டோ மாணவோ பகவந்தங் காதாஹி அஜ்ஜபாஸி>
    text <599>
      text <அனுஞ்ஞாதபடிஞ்ஞாதா தேவிஜ்ஜா மயமஸ்முபோ>
      text <அஹங் பொக்கரஸாதிஸ்ஸ தாருக்கஸ்ஸாயங் மாணவோ>
    text <600>
      text <தேவிஜ்ஜானங் யதக்காதங் தத்ர கேவலினொஸ்மஸே>
      text <பதகஸ்ம வெய்யாகரணா ஜப்பே ஆசரியஸாதிஸா>
    text <601>
      text <தேஸங் நோ ஜாதிவாதஸ்மிங் விவாதோ அத்தி கோதம>
      text <ஜாதியா ப்ராஹ்மணோ ஹோதி பாரத்வாஜோ இதி பாஸதி>
      text <அஹஞ்ச கம்முனா ப்ரூமி ஏவங் ஜானாஹி சக்கும>
    text <602>
      text <தே ந ஸக்கோம ஸஞ்ஞாபேதுங் அஞ்ஞமஞ்ஞங் மயங் உபோ>
      text <பவந்தங் புட்டுமாகம்ஹா ஸம்புத்தங் இதி விஸ்ஸுதங்>
    text <603>
      text <சந்தங் யதா கயாதீதங் பேச்ச பஞ்ஜலிகா ஜனா>
      text <வந்தமானா நமஸ்ஸந்தி ஏவங் லோகஸ்மி கோதமங்>
    text <604>
      text <சக்குங் லோகே ஸமுப்பன்னங் மயங் புச்சாம கோதமங்>
      text <ஜாதியா ப்ராஹ்மணோ ஹோதி உதாஹு பவதி கம்முனா>
      text <அஜானதங் நோ பப்ரூஹி யதா ஜானேஸு ப்ராஹ்மணங்>
    text <605>
      text <தேஸங் வோ அஹங் ப்யக்கிஸ்ஸங் வாஸெட்டாதி பகவா அனுபுப்பங் யதாததங்>
      text <ஜாதிவிபங்கங் பாணானங் அஞ்ஞமஞ்ஞா ஹி ஜாதியோ>
    text <606>
      text <திணருக்கேபி ஜானாத ந சாபி படிஜானரே>
      text <லிங்கங் ஜாதிமயங் தேஸங் அஞ்ஞமஞ்ஞா ஹி ஜாதியோ>
    text <607>
      text <ததோ கீடே படங்கே ச யாவ குந்தகிபில்லிகே>
      text <லிங்கங் ஜாதிமயங் தேஸங் அஞ்ஞமஞ்ஞா ஹி ஜாதியோ>
    text <608>
      text <சதுப்பதேபி ஜானாத குத்தகே ச மஹல்லகே>
      text <லிங்கங் ஜாதிமயங் தேஸங் அஞ்ஞமஞ்ஞா ஹி ஜாதியோ>
    text <609>
      text <பாதூதரேபி ஜானாத உரகே தீகபிட்டிகே>
      text <லிங்கங் ஜாதிமயங் தேஸங் அஞ்ஞமஞ்ஞா ஹி ஜாதியோ>
    text <610>
      text <ததோ மச்சேபி ஜானாத ஓதகே வாரிகோசரே>
      text <லிங்கங் ஜாதிமயங் தேஸங் அஞ்ஞமஞ்ஞா ஹி ஜாதியோ>
    text <611>
      text <ததோ பக்கீபி ஜானாத பத்தயானே விஹங்கமே>
      text <லிங்கங் ஜாதிமயங் தேஸங் அஞ்ஞமஞ்ஞா ஹி ஜாதியோ>
    text <612>
      text <யதா ஏதாஸு ஜாதீஸு லிங்கங் ஜாதிமயங் புது>
      text <ஏவங் நத்தி மனுஸ்ஸேஸு லிங்கங் ஜாதிமயங் புது>
    text <613>
      text <ந கேஸேஹி ந ஸீஸேன ந கண்ணேஹி ந அக்கிபி>
      text <ந முகேன ந நாஸாய ந ஒட்டேஹி பமூஹி வா>
    text <614>
      text <ந கீவாய ந அங்ஸேஹி ந உதரேன ந பிட்டியா>
      text <ந ஸோணியா ந உரஸா ந ஸம்பாதே ந மேதுனே>
    text <615>
      text <ந ஹத்தேஹி ந பாதேஹி நாங்குலீஹி நகேஹி வா>
      text <ந ஜங்காஹி ந ஊரூஹி ந வண்ணேன ஸரேன வா>
      text <லிங்கங் ஜாதிமயங் நேவ யதா அஞ்ஞாஸு ஜாதிஸு>
    text <616>
      text <பச்சத்தஞ்ச ஸரீரேஸு மனுஸ்ஸெஸ்வேதங் ந விஜ்ஜதி>
      text <வோகாரஞ்ச மனுஸ்ஸேஸு ஸமஞ்ஞாய பவுச்சதி>
    text <617>
      text <யோ ஹி கோசி மனுஸ்ஸேஸு கோரக்கங் உபஜீவதி>
      text <ஏவங் வாஸெட்ட ஜானாஹி கஸ்ஸகோ ஸோ ந ப்ராஹ்மணோ>
    text <618>
      text <யோ ஹி கோசி மனுஸ்ஸேஸு புதுஸிப்பேன ஜீவதி>
      text <ஏவங் வாஸெட்ட ஜானாஹி ஸிப்பிகோ ஸோ ந ப்ராஹ்மணோ>
    text <619>
      text <யோ ஹி கோசி மனுஸ்ஸேஸு வோஹாரங் உபஜீவதி>
      text <ஏவங் வாஸெட்ட ஜானாஹி வாணிஜோ ஸோ ந ப்ராஹ்மணோ>
    text <620>
      text <யோ ஹி கோசி மனுஸ்ஸேஸு பரபெஸ்ஸேன ஜீவதி>
      text <ஏவங் வாஸெட்ட ஜானாஹி பெஸ்ஸிகோ ஸோ ந ப்ராஹ்மணோ>
    text <621>
      text <யோ ஹி கோசி மனுஸ்ஸேஸு அதின்னங் உபஜீவதி>
      text <ஏவங் வாஸெட்ட ஜானாஹி சோரோ ஏஸோ ந ப்ராஹ்மணோ>
    text <622>
      text <யோ ஹி கோசி மனுஸ்ஸேஸு இஸ்ஸத்தங் உபஜீவதி>
      text <ஏவங் வாஸெட்ட ஜானாஹி யோதாஜீவோ ந ப்ராஹ்மணோ>
    text <623>
      text <யோ ஹி கோசி மனுஸ்ஸேஸு போரோஹிச்சேன ஜீவதி>
      text <ஏவங் வாஸெட்ட ஜானாஹி யாஜகோ ஏஸோ ந ப்ராஹ்மணோ>
    text <624>
      text <யோ ஹி கோசி மனுஸ்ஸேஸு காமங் ரட்டஞ்ச புஞ்ஜதி>
      text <ஏவங் வாஸெட்ட ஜானாஹி ராஜா ஏஸோ ந ப்ராஹ்மணோ>
    text <625>
      text <ந சாஹங் ப்ராஹ்மணங் ப்ரூமி யோனிஜங் மத்திஸம்பவங்>
      text <போவாதி நாம ஸோ ஹோதி ஸசே ஹோதி ஸகிஞ்சனோ>
      text <அகிஞ்சனங் அனாதானங் தமஹங் ப்ரூமி ப்ராஹ்மணங்>
    text <626>
      text <ஸப்பஸங்யோஜனங் செத்வா ஸோ வே ந பரிதஸ்ஸதி>
      text <ஸங்காதிகங் விஸங்யுத்தங் தமஹங் ப்ரூமி ப்ராஹ்மணங்>
    text <627>
      text <செத்வா நத்திங் வரத்தஞ்ச ஸந்தானங் ஸஹனுக்கமங்>
      text <உக்கித்தபலிகங் புத்தங் தமஹங் ப்ரூமி ப்ராஹ்மணங்>
    text <628>
      text <அக்கோஸங் வதபந்தஞ்ச அதுட்டோ யோ திதிக்கதி>
      text <கந்தீபலங் பலானீகங் தமஹங் ப்ரூமி ப்ராஹ்மணங்>
    text <629>
      text <அக்கோதனங் வதவந்தங் ஸீலவந்தங் அனுஸ்ஸதங்>
      text <தந்தங் அந்திமஸாரீரங் தமஹங் ப்ரூமி ப்ராஹ்மணங்>
    text <630>
      text <வாரி பொக்கரபத்தேவ ஆரக்கேரிவ ஸாஸபோ>
      text <யோ ந லிம்பதி காமேஸு தமஹங் ப்ரூமி ப்ராஹ்மணங்>
    text <631>
      text <யோ துக்கஸ்ஸ பஜானாதி இதேவ கயமத்தனோ>
      text <பன்னபாரங் விஸங்யுத்தங் தமஹங் ப்ரூமி ப்ராஹ்மணங்>
    text <632>
      text <கம்பீரபஞ்ஞங் மேதாவிங் மக்காமக்கஸ்ஸ கோவிதங்>
      text <உத்தமத்தமனுப்பத்தங் தமஹங் ப்ரூமி ப்ராஹ்மணங்>
    text <633>
      text <அஸங்ஸட்டங் கஹட்டேஹி அனாகாரேஹி சூபயங்>
      text <அனோகஸாரிமப்பிச்சங் தமஹங் ப்ரூமி ப்ராஹ்மணங்>
    text <634>
      text <நிதாய தண்டங் பூதேஸு தஸேஸு தாவரேஸு ச>
      text <யோ ந ஹந்தி ந காதேதி தமஹங் ப்ரூமி ப்ராஹ்மணங்>
    text <635>
      text <அவிருத்தங் விருத்தேஸு அத்ததண்டேஸு நிப்புதங்>
      text <ஸாதானேஸு அனாதானங் தமஹங் ப்ரூமி ப்ராஹ்மணங்>
    text <636>
      text <யஸ்ஸ ராகோ ச தோஸோ ச மானோ மக்கோ ச பாதிதோ>
      text <ஸாஸபோரிவ ஆரக்கா தமஹங் ப்ரூமி ப்ராஹ்மணங்>
    text <637>
      text <அகக்கஸங் விஞ்ஞாபனிங் கிரங் ஸச்சமுதீரயே>
      text <யாய நாபிஸஜே கஞ்சி தமஹங் ப்ரூமி ப்ராஹ்மணங்>
    text <638>
      text <யோத தீகங் வ ரஸ்ஸங் வா அணுங் தூலங் ஸுபாஸுபங்>
      text <லோகே அதின்னங் நாதியதி தமஹங் ப்ரூமி ப்ராஹ்மணங்>
    text <639>
      text <ஆஸா யஸ்ஸ ந விஜ்ஜந்தி அஸ்மிங் லோகே பரம்ஹி ச>
      text <நிராஸாஸங் விஸங்யுத்தங் தமஹங் ப்ரூமி ப்ராஹ்மணங்>
    text <640>
      text <யஸ்ஸாலயா ந விஜ்ஜந்தி அஞ்ஞாய அகதங்கதீ>
      text <அமதோகதமனுப்பத்தங் தமஹங் ப்ரூமி ப்ராஹ்மணங்>
    text <641>
      text <யோத புஞ்ஞஞ்ச பாபஞ்ச உபோ ஸங்கமுபச்சகா>
      text <அஸோகங் விரஜங் ஸுத்தங் தமஹங் ப்ரூமி ப்ராஹ்மணங்>
    text <642>
      text <சந்தங்வ விமலங் ஸுத்தங் விப்பஸன்னமனாவிலங்>
      text <நந்தீபவபரிக்கீணங் தமஹங் ப்ரூமி ப்ராஹ்மணங்>
    text <643>
      text <யோமங் பலிபதங் துக்கங் ஸங்ஸாரங் மோஹமச்சகா>
      text <திண்ணோ பாரங்கதோ ஜாயீ அனேஜோ அகதங்கதீ>
      text <அனுபாதாய நிப்புதோ தமஹங் ப்ரூமி ப்ராஹ்மணங்>
    text <644>
      text <யோத காமே பஹந்த்வான அனாகாரோ பரிப்பஜே>
      text <காமபவபரிக்கீணங் தமஹங் ப்ரூமி ப்ராஹ்மணங்>
    text <645>
      text <யோத தண்ஹங் பஹந்த்வான அனாகாரோ பரிப்பஜே>
      text <தண்ஹாபவபரிக்கீணங் தமஹங் ப்ரூமி ப்ராஹ்மணங்>
    text <646>
      text <ஹித்வா மானுஸகங் யோகங் திப்பங் யோகங் உபச்சகா>
      text <ஸப்பயோகவிஸங்யுத்தங் தமஹங் ப்ரூமி ப்ராஹ்மணங்>
    text <647>
      text <ஹித்வா ரதிஞ்ச அரதிங் ஸீதிபூதங் நிரூபதிங்>
      text <ஸப்பலோகாபிபுங் வீரங் தமஹங் ப்ரூமி ப்ராஹ்மணங்>
    text <648>
      text <சுதிங் யோ வேதி த்தானங் உபபத்திஞ்ச ஸப்பஸோ>
      text <அஸத்தங் ஸுகதங் புத்தங் தமஹங் ப்ரூமி ப்ராஹ்மணங்>
    text <649>
      text <யஸ்ஸ கதிங் ந ஜானந்தி தேவா கந்தப்பமானுஸா>
      text <கீணாஸவங் அரஹந்தங் தமஹங் ப்ரூமி ப்ராஹ்மணங்>
    text <650>
      text <யஸ்ஸ புரே ச பச்சா ச மஜ்ஜே ச நத்தி கிஞ்சனங்>
      text <அகிஞ்சனங் அனாதானங் தமஹங் ப்ரூமி ப்ராஹ்மணங்>
    text <651>
      text <உஸபங் பவரங் வீரங் மஹேஸிங் விஜிதாவினங்>
      text <அனேஜங் ந்ஹாதகங் புத்தங் தமஹங் ப்ரூமி ப்ராஹ்மணங்>
    text <652>
      text <புப்பேனிவாஸங் யோ வேதி ஸக்காபாயஞ்ச பஸ்ஸதி>
      text <அதோ ஜாதிக்கயங் பத்தோ தமஹங் ப்ரூமி ப்ராஹ்மணங்>
    text <653>
      text <ஸமஞ்ஞா ஹேஸா லோகஸ்மிங் நாமகொத்தங் பகப்பிதங்>
      text <ஸம்முச்சா ஸமுதாகதங் தத்த தத்த பகப்பிதங்>
    text <654>
      text <தீகரத்தமனுஸயிதங் திட்டிகதமஜானதங்>
      text <அஜானந்தா நோ பப்ருவந்தி ஜாதியா ஹோதி ப்ராஹ்மணோ>
    text <655>
      text <ந ஜச்சா ப்ராஹ்மணோ ஹோதி ந ஜச்சா ஹோதி அப்ராஹ்மணோ>
      text <கம்முனா ப்ராஹ்மணோ ஹோதி கம்முனா ஹோதி அப்ராஹ்மணோ>
    text <656>
      text <கஸ்ஸகோ கம்முனா ஹோதி ஸிப்பிகோ ஹோதி கம்முனா>
      text <வாணிஜோ கம்முனா ஹோதி பெஸ்ஸிகோ ஹோதி கம்முனா>
    text <657>
      text <சோரோபி கம்முனா ஹோதி யோதாஜீவோபி கம்முனா>
      text <யாஜகோ கம்முனா ஹோதி ராஜாபி ஹோதி கம்முனா>
    text <658>
      text <ஏவமேதங் யதாபூதங் கம்மங் பஸ்ஸந்தி பண்டிதா>
      text <படிச்சஸமுப்பாததஸ்ஸா கம்மவிபாககோவிதா>
    text <659>
      text <கம்முனா வத்ததி லோகோ கம்முனா வத்ததி பஜா>
      text <கம்மனிபந்தனா ஸத்தா ரதஸ்ஸாணீவ யாயதோ>
    text <660>
      text <தபேன ப்ரஹ்மசரியேன ஸங்யமேன தமேன ச>
      text <ஏதேன ப்ராஹ்மணோ ஹோதி ஏதங் ப்ராஹ்மணமுத்தமங்>
    text <661>
      text <தீஹி விஜ்ஜாஹி ஸம்பன்னோ ஸந்தோ கீணபுனப்பவோ>
      text <ஏவங் வாஸெட்ட ஜானாஹி ப்ரஹ்மா ஸக்கோ விஜானதந்தி>
    text <ஏவங் வுத்தே வாஸெட்டபாரத்வாஜா மாணவா பகவந்தங் ஏததவோசுங் அபிக்கந்தங் போ கோதமபே உபாஸகே நோ பவங் கோதமோ தாரேது அஜ்ஜதக்கே பாணுபேதே ஸரணங் கதேதி>
    stand <வாஸெட்டஸுத்தங் நவமங் நிட்டிதங்>
  text <கோகாலிகஸுத்தங்>
    text <ஏவங் மே ஸுதங் ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே அத கோ கோகாலிகோ பிக்கு யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ கோகாலிகோ பிக்கு பகவந்தங் ஏததவோச பாபிச்சா பந்தே ஸாரிபுத்தமொக்கல்லானா பாபிகானங் இச்சானங் வஸங் கதாதி>
    text <ஏவங் வுத்தே பகவா கோகாலிகங் பிக்குங் ஏததவோச மா ஹேவங் கோகாலிக மா ஹேவங் கோகாலிக பஸாதேஹி கோகாலிக ஸாரிபுத்தமொக்கல்லானேஸு சித்தங் பேஸலா ஸாரிபுத்தமொக்கல்லானாதி>
    text <துதியம்பி கோபே ததியம்பி கோ கோகாலிகோ பிக்கு பகவந்தங் ஏததவோச கிஞ்சாபி மே பந்தே பகவா ஸத்தாயிகோ பச்சயிகோ அத கோ பாபிச்சாவ ஸாரிபுத்தமொக்கல்லானா பாபிகானங் இச்சானங் வஸங் கதாதி ததியம்பி கோ பகவா கோகாலிகங் பிக்குங் ஏததவோச மா ஹேவங் கோகாலிக மா ஹேவங் கோகாலிக பஸாதேஹி கோகாலிக ஸாரிபுத்தமொக்கல்லானேஸு சித்தங் பேஸலா ஸாரிபுத்தமொக்கல்லானாதி>
    text <அத கோ கோகாலிகோ பிக்கு உட்டாயாஸனா பகவந்தங் அபிவாதெத்வா பதக்கிணங் கத்வா பக்காமி அசிரப்பக்கந்தஸ்ஸ ச கோகாலிகஸ்ஸ பிக்குனோ ஸாஸபமத்தீஹி பிளகாஹி ஸப்போ காயோ புடோ அஹோஸி ஸாஸபமத்தியோ ஹுத்வா முக்கமத்தியோ அஹேஸுங் முக்கமத்தியோ ஹுத்வா களாயமத்தியோ அஹேஸுங் களாயமத்தியோ ஹுத்வா கோலட்டிமத்தியோ அஹேஸுங் கோலட்டிமத்தியோ ஹுத்வா கோலமத்தியோ அஹேஸுங் கோலமத்தியோ ஹுத்வா ஆமலகமத்தியோ அஹேஸுங் ஆமலகமத்தியோ ஹுத்வா பேளுவஸலாடுகமத்தியோ அஹேஸுங் பேளுவஸலாடுகமத்தியோ ஹுத்வா பில்லமத்தியோ அஹேஸுங் பில்லமத்தியோ ஹுத்வா பபிஜ்ஜிங்ஸு புப்பஞ்ச லோஹிதஞ்ச பக்கரிங்ஸு அத கோ கோகாலிகோ பிக்கு தேனேவாபாதேன காலமகாஸி காலங்கதோ ச கோகாலிகோ பிக்கு பதுமங் நிரயங் உபபஜ்ஜி ஸாரிபுத்தமொக்கல்லானேஸு சித்தங் ஆகாதெத்வா>
    text <அத கோ ப்ரஹ்மா ஸஹம்பதி அபிக்கந்தாய ரத்தியா அபிக்கந்தவண்ணோ கேவலகப்பங் ஜேதவனங் ஓபாஸெத்வா யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் அட்டாஸி ஏகமந்தங் டிதோ கோ ப்ரஹ்மா ஸஹம்பதி பகவந்தங் ஏததவோச கோகாலிகோ பந்தே பிக்கு காலங்கதோ காலங்கதோ ச பந்தே கோகாலிகோ பிக்கு பதுமங் நிரயங் உபபன்னோ ஸாரிபுத்தமொக்கல்லானேஸு சித்தங் ஆகாதெத்வாதி இதமவோச ப்ரஹ்மா ஸஹம்பதி இதங் வத்வா பகவந்தங் அபிவாதெத்வா பதக்கிணங் கத்வா தத்தேவந்தரதாயி>
    text <அத கோ பகவா தஸ்ஸா ரத்தியா அச்சயேன பிக்கூ ஆமந்தேஸி இமங் பிக்கவே ரத்திங் ப்ரஹ்மா ஸஹம்பதி அபிக்கந்தாய ரத்தியாபே இதமவோச பிக்கவே ப்ரஹ்மா ஸஹம்பதி இதங் வத்வா மங் பதக்கிணங் கத்வா தத்தேவந்தரதாயீதி>
    text <ஏவங் வுத்தே அஞ்ஞதரோ பிக்கு பகவந்தங் ஏததவோச கீவதீகங் நு கோ பந்தே பதுமே நிரயே ஆயுப்பமாணந்தி தீகங் கோ பிக்கு பதுமே நிரயே ஆயுப்பமாணங் தங் ந ஸுகரங் ஸங்காதுங் எத்தகானி வஸ்ஸானி இதி வா எத்தகானி வஸ்ஸஸதானி இதி வா எத்தகானி வஸ்ஸஸஹஸ்ஸானி இதி வா எத்தகானி வஸ்ஸஸதஸஹஸ்ஸானி இதி வாதி ஸக்கா பன பந்தே உபமா காதுந்தி ஸக்கா பிக்கூதி பகவா அவோச>
    text <ஸெய்யதாபி பிக்கு வீஸதிகாரிகோ கோஸலகோ திலவாஹோ ததோ புரிஸோ வஸ்ஸஸதஸ்ஸ வஸ்ஸஸதஸ்ஸ அச்சயேன ஏகமேகங் திலங் உத்தரெய்ய கிப்பதரங் கோ ஸோ பிக்கு வீஸதிகாரிகோ கோஸலகோ திலவாஹோ இமினா உபக்கமேன பரிக்கயங் பரியாதானங் கச்செய்ய நத்வேவ ஏகோ அப்புதோ நிரயோ ஸெய்யதாபி பிக்கு வீஸதி அப்புதா நிரயா ஏவமேகோ நிரப்புதோ நிரயோ ஸெய்யதாபி பிக்கு வீஸதி நிரப்புதா நிரயா ஏவமேகோ அபபோ நிரயோ ஸெய்யதாபி பிக்கு வீஸதி அபபா நிரயா ஏவமேகோ அஹஹோ நிரயோ ஸெய்யதாபி பிக்கு வீஸதி அஹஹா நிரயா ஏவமேகோ அடடோ நிரயோ ஸெய்யதாபி பிக்கு வீஸதி அடடா நிரயா ஏவமேகோ குமுதோ நிரயோ ஸெய்யதாபி பிக்கு வீஸதி குமுதா நிரயா ஏவமேகோ ஸோகந்திகோ நிரயோ ஸெய்யதாபி பிக்கு வீஸதி ஸோகந்திகா நிரயா ஏவமேகோ உப்பலகோ நிரயோ ஸெய்யதாபி பிக்கு வீஸதி உப்பலகா நிரயா ஏவமேகோ புண்டரீகோ நிரயோ ஸெய்யதாபி பிக்கு வீஸதி புண்டரீகா நிரயா ஏவமேகோ பதுமோ நிரயோ பதுமங் கோ பன பிக்கு நிரயங் கோகாலிகோ பிக்கு உபபன்னோ ஸாரிபுத்தமொக்கல்லானேஸு சித்தங் ஆகாதெத்வாதி இதமவோச பகவா இதங் வத்வான ஸுகதோ அதாபரங் ஏததவோச ஸத்தா>
    text <662>
      text <புரிஸஸ்ஸ ஹி ஜாதஸ்ஸ குடாரீ ஜாயதே முகே>
      text <யாய சிந்ததி அத்தானங் பாலோ துப்பாஸிதங் பணங்>
    text <663>
      text <யோ நிந்தியங் பஸங்ஸதி தங் வா நிந்ததி யோ பஸங்ஸியோ>
      text <விசினாதி முகேன ஸோ கலிங் கலினா தேன ஸுகங் ந விந்ததி>
    text <664>
      text <அப்பமத்தோ அயங் கலி யோ அக்கேஸு தனபராஜயோ>
      text <ஸப்பஸ்ஸாபி ஸஹாபி அத்தனா அயமேவ மஹத்தரோ கலி>
      text <யோ ஸுகதேஸு மனங் பதோஸயே>
    text <665>
      text <ஸதங் ஸஹஸ்ஸானங் நிரப்புதானங் சத்திங்ஸதி பஞ்ச ச அப்புதானி>
      text <யமரியகரஹீ நிரயங் உபேதி வாசங் மனஞ்ச பணிதாய பாபகங்>
    text <666>
      text <அபூதவாதீ நிரயங் உபேதி யோ வாபி கத்வா ந கரோமிசாஹ>
      text <உபோபி தே பேச்ச ஸமா பவந்தி நிஹீனகம்மா மனுஜா பரத்த>
    text <667>
      text <யோ அப்பதுட்டஸ்ஸ நரஸ்ஸ துஸ்ஸதி ஸுத்தஸ்ஸ போஸஸ்ஸ அனங்கணஸ்ஸ>
      text <தமேவ பாலங் பச்சேதி பாபங் ஸுகுமோ ரஜோ படிவாதங்வ கித்தோ>
    text <668>
      text <யோ லோபகுணே அனுயுத்தோ ஸோ வசஸா பரிபாஸதி அஞ்ஞே>
      text <அஸத்தோ கதரியோ அவதஞ்ஞூ மச்சரி பேஸுணியங் அனுயுத்தோ>
    text <669>
      text <முகதுக்க விபூத அனரிய பூனஹு பாபக துக்கடகாரி>
      text <புரிஸந்த கலீ அவஜாத மா பஹுபாணித நேரயிகோஸி>
    text <670>
      text <ரஜமாகிரஸீ அஹிதாய ஸந்தே கரஹஸி கிப்பிஸகாரீ>
      text <பஹூனி துச்சரிதானி சரித்வா கச்சஸி கோ பபதங் சிரரத்தங்>
    text <671>
      text <ந ஹி நஸ்ஸதி கஸ்ஸசி கம்மங் ஏதி ஹதங் லபதேவ ஸுவாமி>
      text <துக்கங் மந்தோ பரலோகே அத்தனி பஸ்ஸதி கிப்பிஸகாரீ>
    text <672>
      text <அயோஸங்குஸமாஹதட்டானங் திண்ஹதாரமயஸூலமுபேதி>
      text <அத தத்தஅயோகுளஸன்னிபங் போஜனமத்தி ததா பதிரூபங்>
    text <673>
      text <ந ஹி வக்கு வதந்தி வதந்தா நாபிஜவந்தி ந தாணமுபெந்தி>
      text <அங்காரே ஸந்ததே ஸயந்தி கினிஸம்பஜ்ஜலிதங் பவிஸந்தி>
    text <674>
      text <ஜாலேன ச ஓனஹியான தத்த ஹனந்தி அயோமயகுடேபி>
      text <அந்தங்வ திமிஸமாயந்தி தங் விததஞ்ஹி யதா மஹிகாயோ>
    text <675>
      text <அத லோஹமயங் பன கும்பிங் கினிஸம்பஜ்ஜலிதங் பவிஸந்தி>
      text <பச்சந்தி ஹி தாஸு சிரரத்தங் அக்கினிஸமாஸு ஸமுப்பிலவாதே>
    text <676>
      text <அத புப்பலோஹிதமிஸ்ஸே தத்த கிங் பச்சதி கிப்பிஸகாரீ>
      text <யங் யங் திஸகங் அதிஸேதி தத்த கிலிஸ்ஸதி ஸம்புஸமானோ>
    text <677>
      text <புளவாவஸதே ஸலிலஸ்மிங் தத்த கிங் பச்சதி கிப்பிஸகாரீ>
      text <கந்துங் ந ஹி தீரமபத்தி ஸப்பஸமா ஹி ஸமந்தகபல்லா>
    text <678>
      text <அஸிபத்தவனங் பன திண்ஹங் தங் பவிஸந்தி ஸமுச்சிதகத்தா>
      text <ஜிவ்ஹங் பலிஸேன கஹெத்வா ஆரஜயாரஜயா விஹனந்தி>
    text <679>
      text <அத வேதரணிங் பன துக்கங் திண்ஹதாரகுரதாரமுபெந்தி>
      text <தத்த மந்தா பபதந்தி பாபகரா பாபானி கரித்வா>
    text <680>
      text <காதந்தி ஹி தத்த ருதந்தே ஸாமா ஸபலா காகோலகணா ச>
      text <ஸோணா ஸிங்காலா படிகித்தா குலலா வாயஸா ச விதுதந்தி>
    text <681>
      text <கிச்சா வதயங் இத வுத்தி யங் ஜனோ புஸதி கிப்பிஸகாரீ>
      text <தஸ்மா இத ஜீவிதஸேஸே கிச்சகரோ ஸியா நரோ ந சப்பமஜ்ஜே>
    text <682>
      text <தே கணிதா விதூஹி திலவாஹா யே பதுமே நிரயே உபனீதா>
      text <நஹுதானி ஹி கோடியோ பஞ்ச பவந்தி த்வாதஸ கோடிஸதானி புனஞ்ஞா>
    text <683>
      text <யாவ துகா நிரயா இத வுத்தா தத்தபி தாவ சிரங் வஸிதப்பங்>
      text <தஸ்மா ஸுசிபேஸலஸாதுகுணேஸு வாசங் மனங் ஸததங் பரிரக்கேதி>
    stand <கோகாலிகஸுத்தங் தஸமங் நிட்டிதங்>
  text <நாலகஸுத்தங்>
    text <684>
      text <ஆனந்தஜாதே திதஸகணே பதீதே ஸக்கஞ்ச இந்தங் ஸுசிவஸனே ச தேவே>
      text <துஸ்ஸங் கஹெத்வா அதிரிவ தோமயந்தே அஸிதோ இஸி அத்தஸ திவாவிஹாரே>
    text <685>
      text <திஸ்வான தேவே முதிதமனே உதக்கே சித்திங் கரித்வான இதமவோச தத்த>
      text <கிங் தேவஸங்கோ அதிரிவ கல்யரூபோ துஸ்ஸங் கஹெத்வா ரமயத கிங் படிச்ச>
    text <686>
      text <யதாபி ஆஸீ அஸுரேஹி ஸங்கமோ ஜயோ ஸுரானங் அஸுரா பராஜிதா>
      text <ததாபி நேதாதிஸோ லோமஹங்ஸனோ கிமப்புதங் தட்டு மரூ பமோதிதா>
    text <687>
      text <ஸேளெந்தி காயந்தி ச வாதயந்தி ச புஜானி போடெந்தி ச நச்சயந்தி ச>
      text <புச்சாமி வோஹங் மேருமுத்தவாஸினே துனாத மே ஸங்ஸயங் கிப்ப மாரிஸா>
    text <688>
      text <ஸோ போதிஸத்தோ ரதனவரோ அதுல்யோ மனுஸ்ஸலோகே ஹிதஸுகத்தாய ஜாதோ>
      text <ஸக்யான காமே ஜனபதே லும்பினெய்யே தேனம்ஹ துட்டா அதிரிவ கல்யரூபா>
    text <689>
      text <ஸோ ஸப்பஸத்துத்தமோ அக்கபுக்கலோ நராஸபோ ஸப்பபஜானமுத்தமோ>
      text <வத்தெஸ்ஸதி சக்கமிஸிவ்ஹயே வனே நதங்வ ஸீஹோ பலவா மிகாபிபூ>
    text <690>
      text <தங் ஸத்தங் ஸுத்வா துரிதமவஸரீ ஸோ ஸுத்தோதனஸ்ஸ தத பவனங் உபாவிஸி>
      text <நிஸஜ்ஜ தத்த இதமவோசாஸி ஸக்யே குஹிங் குமாரோ அஹமபி தட்டுகாமோ>
    text <691>
      text <ததோ குமாரங் ஜலிதமிவ ஸுவண்ணங் உக்காமுகேவ ஸுகுஸலஸம்பஹட்டங்>
      text <தத்தல்லமானங் ஸிரியா அனோமவண்ணங் தஸ்ஸேஸு புத்தங் அஸிதவ்ஹயஸ்ஸ ஸக்யா>
    text <692>
      text <திஸ்வா குமாரங் ஸிகிமிவ பஜ்ஜலந்தங் தாராஸபங்வ நபஸிகமங் விஸுத்தங்>
      text <ஸூரியங் தபந்தங் ஸரதரிவப்பமுத்தங் ஆனந்தஜாதோ விபுலமலத்த பீதிங்>
    text <693>
      text <அனேகஸாகஞ்ச ஸஹஸ்ஸமண்டலங் சத்தங் மரூ தாரயுமந்தலிக்கே>
      text <ஸுவண்ணதண்டா வீதிபதந்தி சாமரா ந திஸ்ஸரே சாமரசத்தகாஹகா>
    text <694>
      text <திஸ்வா ஜடீ கண்ஹஸிரிவ்ஹயோ இஸி ஸுவண்ணனிக்கங் விய பண்டுகம்பலே>
      text <ஸேதஞ்ச சத்தங் தரியந்த முத்தனி உதக்கசித்தோ ஸுமனோ படிக்கஹே>
    text <695>
      text <படிக்கஹெத்வா பன ஸக்யபுங்கவங் ஜிகீஸதோ லக்கணமந்தபாரகூ>
      text <பஸன்னசித்தோ கிரமப்புதீரயி அனுத்தராயங் த்விபதானமுத்தமோ>
    text <696>
      text <அதத்தனோ கமனமனுஸ்ஸரந்தோ அகல்யரூபோ களயதி அஸ்ஸுகானி>
      text <திஸ்வான ஸக்யா இஸிமவோசுங் ருதந்தங்>
      text <நோ சே குமாரே பவிஸ்ஸதி அந்தராயோ>
    text <697>
      text <திஸ்வான ஸக்யே இஸிமவோச அகல்யே நாஹங் குமாரே அஹிதமனுஸ்ஸராமி>
      text <ந சாபிமஸ்ஸ பவிஸ்ஸதி அந்தராயோ ந ஓரகாயங் அதிமானஸா பவாத>
    text <698>
      text <ஸம்போதியக்கங் புஸிஸ்ஸதாயங் குமாரோ ஸோ தம்மசக்கங் பரமவிஸுத்ததஸ்ஸீ>
      text <வத்தெஸ்ஸதாயங் பஹுஜனஹிதானுகம்பீ வித்தாரிகஸ்ஸ பவிஸ்ஸதி ப்ரஹ்மசரியங்>
    text <699>
      text <மமஞ்ச ஆயு ந சிரமிதாவஸேஸோ அதந்தரா மே பவிஸ்ஸதி காலகிரியா>
      text <ஸோஹங் ந ஸொஸ்ஸங் அஸமதுரஸ்ஸ தம்மங் தேனம்ஹி அட்டோ ப்யஸனங்கதோ அகாவீ>
    text <700>
      text <ஸோ ஸாகியானங் விபுலங் ஜனெத்வா பீதிங் அந்தேபுரம்ஹா நிக்கமா ப்ரஹ்மசாரீ>
      text <ஸோ பாகினெய்யங் ஸயங் அனுகம்பமானோ ஸமாதபேஸி அஸமதுரஸ்ஸ தம்மே>
    text <701>
      text <புத்தோதி கோஸங் யத பரதோ ஸுணாஸி ஸம்போதிபத்தோ விவரதி தம்மமக்கங்>
      text <கந்த்வான தத்த ஸமயங் பரிபுச்சமானோ சரஸ்ஸு தஸ்மிங் பகவதி ப்ரஹ்மசரியங்>
    text <702>
      text <தேனானுஸிட்டோ ஹிதமனேன தாதினா அனாகதே பரமவிஸுத்ததஸ்ஸினா>
      text <ஸோ நாலகோ உபசிதபுஞ்ஞஸஞ்சயோ ஜினங் பதிக்கங் பரிவஸி ரக்கிதிந்த்ரியோ>
    text <703>
      text <ஸுத்வான கோஸங் ஜினவரசக்கவத்தனே கந்த்வான திஸ்வா இஸினிஸபங் பஸன்னோ>
      text <மோனெய்யஸெட்டங் முனிபவரங் அபுச்சி ஸமாகதே அஸிதாவ்ஹயஸ்ஸ ஸாஸனேதி>
    stand <வத்துகாதா நிட்டிதா>
    text <704>
      text <அஞ்ஞாதமேதங் வசனங் அஸிதஸ்ஸ யதாததங்>
      text <தங் தங் கோதம புச்சாமி ஸப்பதம்மான பாரகுங்>
    text <705>
      text <அனகாரியுபேதஸ்ஸ பிக்காசரியங் ஜிகீஸதோ>
      text <முனி பப்ரூஹி மே புட்டோ மோனெய்யங் உத்தமங் பதங்>
    text <706>
      text <மோனெய்யங் தே உபஞ்ஞிஸ்ஸங் இதி பகவா துக்கரங் துரபிஸம்பவங்>
      text <ஹந்த தே நங் பவக்காமி ஸந்தம்பஸ்ஸு தள்ஹோ பவ>
    text <707>
      text <ஸமானபாகங் குப்பேத காமே அக்குட்டவந்திதங்>
      text <மனோபதோஸங் ரக்கெய்ய ஸந்தோ அனுண்ணதோ சரே>
    text <708>
      text <உச்சாவசா நிச்சரந்தி தாயே அக்கிஸிகூபமா>
      text <நாரியோ முனிங் பலோபெந்தி தாஸு தங் மா பலோபயுங்>
    text <709>
      text <விரதோ மேதுனா தம்மா ஹித்வா காமே பரோபரே>
      text <அவிருத்தோ அஸாரத்தோ பாணேஸு தஸதாவரே>
    text <710>
      text <யதா அஹங் ததா ஏதே யதா ஏதே ததா அஹங்>
      text <அத்தானங் உபமங் கத்வா ந ஹனெய்ய ந காதயே>
    text <711>
      text <ஹித்வா இச்சஞ்ச லோபஞ்ச யத்த ஸத்தோ புதுஜ்ஜனோ>
      text <சக்குமா படிபஜ்ஜெய்ய தரெய்ய நரகங் இமங்>
    text <712>
      text <ஊனூதரோ மிதாஹாரோ அப்பிச்சஸ்ஸ அலோலுபோ>
      text <ஸதா இச்சாய நிச்சாதோ அனிச்சோ ஹோதி நிப்புதோ>
    text <713>
      text <ஸ பிண்டசாரங் சரித்வா வனந்தமபிஹாரயே>
      text <உபட்டிதோ ருக்கமூலஸ்மிங் ஆஸனூபகதோ முனி>
    text <714>
      text <ஸ ஜானபஸுதோ தீரோ வனந்தே ரமிதோ ஸியா>
      text <ஜாயேத ருக்கமூலஸ்மிங் அத்தானமபிதோஸயங்>
    text <715>
      text <ததோ ரத்யா விவஸானே காமந்தமபிஹாரயே>
      text <அவ்ஹானங் நாபினந்தெய்ய அபிஹாரஞ்ச காமதோ>
    text <716>
      text <ந முனீ காமமாகம்ம குலேஸு ஸஹஸா சரே>
      text <காஸேஸனங் சின்னகதோ ந வாசங் பயுதங் பணே>
    text <717>
      text <அலத்தங் யதிதங் ஸாது நாலத்தங் குஸலங் இதி>
      text <உபயேனேவ ஸோ தாதீ ருக்கங்வுபனிவத்ததி>
    text <718>
      text <ஸ பத்தபாணி விசரந்தோ அமூகோ மூகஸம்மதோ>
      text <அப்பங் தானங் ந ஹீளெய்ய தாதாரங் நாவஜானியா>
    text <719>
      text <உச்சாவசா ஹி படிபதா ஸமணேன பகாஸிதா>
      text <ந பாரங் திகுணங் யந்தி நயிதங் ஏககுணங் முதங்>
    text <720>
      text <யஸ்ஸ ச விஸதா நத்தி சின்னஸோதஸ்ஸ பிக்குனோ>
      text <கிச்சாகிச்சப்பஹீனஸ்ஸ பரிளாஹோ ந விஜ்ஜதி>
    text <721>
      text <மோனெய்யங் தே உபஞ்ஞிஸ்ஸங் குரதாரூபமோ பவே>
      text <ஜிவ்ஹாய தாலுமாஹச்ச உதரே ஸஞ்ஞதோ ஸியா>
    text <722>
      text <அலீனசித்தோ ச ஸியா ந சாபி பஹு சிந்தயே>
      text <நிராமகந்தோ அஸிதோ ப்ரஹ்மசரியபராயணோ>
    text <723>
      text <ஏகாஸனஸ்ஸ ஸிக்கேத ஸமணூபாஸனஸ்ஸ ச>
      text <ஏகத்தங் மோனமக்காதங் ஏகோ சே அபிரமிஸ்ஸஸி>
      text <அத பாஹிஸி தஸதிஸா>
    text <724>
      text <ஸுத்வா தீரானங் நிக்கோஸங் ஜாயீனங் காமசாகினங்>
      text <ததோ ஹிரிஞ்ச ஸத்தஞ்ச பிய்யோ குப்பேத மாமகோ>
    text <725>
      text <தங் நதீஹி விஜானாத ஸொப்பேஸு பதரேஸு ச>
      text <ஸணந்தா யந்தி குஸொப்பா துண்ஹீயந்தி மஹோததீ>
    text <726>
      text <யதூனகங் தங் ஸணதி யங் பூரங் ஸந்தமேவ தங்>
      text <அட்டகும்பூபமோ பாலோ ரஹதோ பூரோவ பண்டிதோ>
    text <727>
      text <யங் ஸமணோ பஹுங் பாஸதி உபேதங் அத்தஸஞ்ஹிதங்>
      text <ஜானங் ஸோ தம்மங் தேஸேதி ஜானங் ஸோ பஹு பாஸதி>
    text <728>
      text <யோ ச ஜானங் ஸங்யதத்தோ ஜானங் ந பஹு பாஸதி>
      text <ஸ முனீ மோனமரஹதி ஸ முனீ மோனமஜ்ஜகாதி>
    stand <நாலகஸுத்தங் ஏகாதஸமங் நிட்டிதங்>
  text <த்வயதானுபஸ்ஸனாஸுத்தங்>
    text <ஏவங் மே ஸுதங் ஏகங் ஸமயங் பகவா ஸாவத்தியங் விஹரதி புப்பாராமே மிகாரமாதுபாஸாதே தேன கோ பன ஸமயேன பகவா ததஹுபோஸதே பன்னரஸே புண்ணாய புண்ணமாய ரத்தியா பிக்குஸங்கபரிவுதோ அப்போகாஸே நிஸின்னோ ஹோதி அத கோ பகவா துண்ஹீபூதங் துண்ஹீபூதங் பிக்குஸங்கங் அனுவிலோகெத்வா பிக்கூ ஆமந்தேஸி>
    text <யே தே பிக்கவே குஸலா தம்மா அரியா நிய்யானிகா ஸம்போதகாமினோ தேஸங் வோ பிக்கவே குஸலானங் தம்மானங் அரியானங் நிய்யானிகானங் ஸம்போதகாமீனங் கா உபனிஸா ஸவனாயாதி இதி சே பிக்கவே புச்சிதாரோ அஸ்ஸு தே ஏவமஸ்ஸு வசனீயா யாவதேவ த்வயதானங் தம்மானங் யதாபூதங் ஞாணாயாதி கிஞ்ச த்வயதங் வதேத>
    text <இதங் துக்கங் அயங் துக்கஸமுதயோதி அயமேகானுபஸ்ஸனா அயங் துக்கனிரோதோ அயங் துக்கனிரோதகாமினீ படிபதாதி அயங் துதியானுபஸ்ஸனா ஏவங் ஸம்மா த்வயதானுபஸ்ஸினோ கோ பிக்கவே பிக்குனோ அப்பமத்தஸ்ஸ ஆதாபினோ பஹிதத்தஸ்ஸ விஹரதோ த்வின்னங் பலானங் அஞ்ஞதரங் பலங் பாடிகங்கங் திட்டேவ தம்மே அஞ்ஞா ஸதி வா உபாதிஸேஸே அனாகாமிதாதி>
    text <இதமவோச பகவா இதங் வத்வான ஸுகதோ அதாபரங் ஏததவோச ஸத்தா>
    text <729>
      text <யே துக்கங் நப்பஜானந்தி அதோ துக்கஸ்ஸ ஸம்பவங்>
      text <யத்த ச ஸப்பஸோ துக்கங் அஸேஸங் உபருஜ்ஜதி>
      text <தஞ்ச மக்கங் ந ஜானந்தி துக்கூபஸமகாமினங்>
    text <730>
      text <சேதோவிமுத்திஹீனா தே அதோ பஞ்ஞாவிமுத்தியா>
      text <அபப்பா தே அந்தகிரியாய தே வே ஜாதிஜரூபகா>
    text <731>
      text <யே ச துக்கங் பஜானந்தி அதோ துக்கஸ்ஸ ஸம்பவங்>
      text <யத்த ச ஸப்பஸோ துக்கங் அஸேஸங் உபருஜ்ஜதி>
      text <தஞ்ச மக்கங் பஜானந்தி துக்கூபஸமகாமினங்>
    text <732>
      text <சேதோவிமுத்திஸம்பன்னா அதோ பஞ்ஞாவிமுத்தியா>
      text <பப்பா தே அந்தகிரியாய ந தே ஜாதிஜரூபகாதி>
    text <ஸியா அஞ்ஞேனபி பரியாயேன ஸம்மா த்வயதானுபஸ்ஸனாதி இதி சே பிக்கவே புச்சிதாரோ அஸ்ஸு ஸியாதிஸ்ஸு வசனீயா கதஞ்ச ஸியா யங் கிஞ்சி துக்கங் ஸம்போதி ஸப்பங் உபதிபச்சயாதி அயமேகானுபஸ்ஸனா உபதீனங் த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <733>
      text <உபதினிதானா பபவந்தி துக்கா யே கேசி லோகஸ்மிமனேகரூபா>
      text <யோ வே அவித்வா உபதிங் கரோதி புனப்புனங் துக்கமுபேதி மந்தோ>
      text <தஸ்மா பஜானங் உபதிங் ந கயிரா துக்கஸ்ஸ ஜாதிப்பபவானுபஸ்ஸீதி>
    text <ஸியா அஞ்ஞேனபி பரியாயேன ஸம்மா த்வயதானுபஸ்ஸனாதி இதி சே பிக்கவே புச்சிதாரோ அஸ்ஸு ஸியாதிஸ்ஸு வசனீயா கதஞ்ச ஸியா யங் கிஞ்சி துக்கங் ஸம்போதி ஸப்பங் அவிஜ்ஜாபச்சயாதி அயமேகானுபஸ்ஸனா அவிஜ்ஜாய த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <734>
      text <ஜாதிமரணஸங்ஸாரங் யே வஜந்தி புனப்புனங்>
      text <இத்தபாவஞ்ஞதாபாவங் அவிஜ்ஜாயேவ ஸா கதி>
    text <735>
      text <அவிஜ்ஜா ஹாயங் மஹாமோஹோ யேனிதங் ஸங்ஸிதங் சிரங்>
      text <விஜ்ஜாகதா ச யே ஸத்தா ந தே கச்சந்தி புனப்பவந்தி>
    text <ஸியா அஞ்ஞேனபிபே கதஞ்ச ஸியா யங் கிஞ்சி துக்கங் ஸம்போதி ஸப்பங் ஸங்காரபச்சயாதி அயமேகானுபஸ்ஸனா ஸங்காரானங் த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <736>
      text <யங் கிஞ்சி துக்கங் ஸம்போதி ஸப்பங் ஸங்காரபச்சயா>
      text <ஸங்காரானங் நிரோதேன நத்தி துக்கஸ்ஸ ஸம்பவோ>
    text <737>
      text <ஏதமாதீனவங் ஞத்வா துக்கங் ஸங்காரபச்சயா>
      text <ஸப்பஸங்காரஸமதா ஸஞ்ஞானங் உபரோதனா>
      text <ஏவங் துக்கக்கயோ ஹோதி ஏதங் ஞத்வா யதாததங்>
    text <738>
      text <ஸம்மத்தஸா வேதகுனோ ஸம்மதஞ்ஞாய பண்டிதா>
      text <அபிபுய்ய மாரஸங்யோகங் ந கச்சந்தி புனப்பவந்தி>
    text <ஸியா அஞ்ஞேனபிபே கதஞ்ச ஸியா யங் கிஞ்சி துக்கங் ஸம்போதி ஸப்பங் விஞ்ஞாணபச்சயாதி அயமேகானுபஸ்ஸனா விஞ்ஞாணஸ்ஸ த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <739>
      text <யங் கிஞ்சி துக்கங் ஸம்போதி ஸப்பங் விஞ்ஞாணபச்சயா>
      text <விஞ்ஞாணஸ்ஸ நிரோதேன நத்தி துக்கஸ்ஸ ஸம்பவோ>
    text <740>
      text <ஏதமாதீனவங் ஞத்வா துக்கங் விஞ்ஞாணபச்சயா>
      text <விஞ்ஞாணூபஸமா பிக்கு நிச்சாதோ பரினிப்புதோதி>
    text <ஸியா அஞ்ஞேனபிபே கதஞ்ச ஸியா யங் கிஞ்சி துக்கங் ஸம்போதி ஸப்பங் பஸ்ஸபச்சயாதி அயமேகானுபஸ்ஸனா பஸ்ஸஸ்ஸ த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <741>
      text <தேஸங் பஸ்ஸபரேதானங் பவஸோதானுஸாரினங்>
      text <கும்மக்கபடிபன்னானங் ஆரா ஸங்யோஜனக்கயோ>
    text <742>
      text <யே ச பஸ்ஸங் பரிஞ்ஞாய அஞ்ஞாயுபஸமே ரதா>
      text <தே வே பஸ்ஸாபிஸமயா நிச்சாதா பரினிப்புதாதி>
    text <ஸியா அஞ்ஞேனபிபே கதஞ்ச ஸியா யங் கிஞ்சி துக்கங் ஸம்போதி ஸப்பங் வேதனாபச்சயாதி அயமேகானுபஸ்ஸனா வேதனானங் த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <743>
      text <ஸுகங் வா யதி வா துக்கங் அதுக்கமஸுகங் ஸஹ>
      text <அஜ்ஜத்தஞ்ச பஹித்தா ச யங் கிஞ்சி அத்தி வேதிதங்>
    text <744>
      text <ஏதங் துக்கந்தி ஞத்வான மோஸதம்மங் பலோகினங்>
      text <புஸ்ஸ புஸ்ஸ வயங் பஸ்ஸங் ஏவங் தத்த விஜானதி>
      text <வேதனானங் கயா பிக்கு நிச்சாதோ பரினிப்புதோதி>
    text <ஸியா அஞ்ஞேனபிபே கதஞ்ச ஸியா யங் கிஞ்சி துக்கங் ஸம்போதி ஸப்பங் தண்ஹாபச்சயாதி அயமேகானுபஸ்ஸனா தண்ஹாய த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <745>
      text <தண்ஹாதுதியோ புரிஸோ தீகமத்தான ஸங்ஸரங்>
      text <இத்தபாவஞ்ஞதாபாவங் ஸங்ஸாரங் நாதிவத்ததி>
    text <746>
      text <ஏதமாதீனவங் ஞத்வா தண்ஹங் துக்கஸ்ஸ ஸம்பவங்>
      text <வீததண்ஹோ அனாதானோ ஸதோ பிக்கு பரிப்பஜேதி>
    text <ஸியா அஞ்ஞேனபிபே கதஞ்ச ஸியா யங் கிஞ்சி துக்கங் ஸம்போதி ஸப்பங் உபாதானபச்சயாதி அயமேகானுபஸ்ஸனா உபாதானானங் த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <747>
      text <உபாதானபச்சயா பவோ பூதோ துக்கங் நிகச்சதி>
      text <ஜாதஸ்ஸ மரணங் ஹோதி ஏஸோ துக்கஸ்ஸ ஸம்பவோ>
    text <748>
      text <தஸ்மா உபாதானக்கயா ஸம்மதஞ்ஞாய பண்டிதா>
      text <ஜாதிக்கயங் அபிஞ்ஞாய ந கச்சந்தி புனப்பவந்தி>
    text <ஸியா அஞ்ஞேனபிபே கதஞ்ச ஸியா யங் கிஞ்சி துக்கங் ஸம்போதி ஸப்பங் ஆரம்பபச்சயாதி அயமேகானுபஸ்ஸனா ஆரம்பானங் த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <749>
      text <யங் கிஞ்சி துக்கங் ஸம்போதி ஸப்பங் ஆரம்பபச்சயா>
      text <ஆரம்பானங் நிரோதேன நத்தி துக்கஸ்ஸ ஸம்பவோ>
    text <750>
      text <ஏதமாதீனவங் ஞத்வா துக்கங் ஆரம்பபச்சயா>
      text <ஸப்பாரம்பங் படினிஸ்ஸஜ்ஜ அனாரம்பே விமுத்தினோ>
    text <751>
      text <உச்சின்னபவதண்ஹஸ்ஸ ஸந்தசித்தஸ்ஸ பிக்குனோ>
      text <விக்கீணோ ஜாதிஸங்ஸாரோ நத்தி தஸ்ஸ புனப்பவோதி>
    text <ஸியா அஞ்ஞேனபிபே கதஞ்ச ஸியா யங் கிஞ்சி துக்கங் ஸம்போதி ஸப்பங் ஆஹாரபச்சயாதி அயமேகானுபஸ்ஸனா ஆஹாரானங் த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <752>
      text <யங் கிஞ்சி துக்கங் ஸம்போதி ஸப்பங் ஆஹாரபச்சயா>
      text <ஆஹாரானங் நிரோதேன நத்தி துக்கஸ்ஸ ஸம்பவோ>
    text <753>
      text <ஏதமாதீனவங் ஞத்வா துக்கங் ஆஹாரபச்சயா>
      text <ஸப்பாஹாரங் பரிஞ்ஞாய ஸப்பாஹாரமனிஸ்ஸிதோ>
    text <754>
      text <ஆரொக்யங் ஸம்மதஞ்ஞாய ஆஸவானங் பரிக்கயா>
      text <ஸங்காய ஸேவீ தம்மட்டோ ஸங்க்யங் நோபேதி வேதகூதி>
    text <ஸியா அஞ்ஞேனபிபே கதஞ்ச ஸியா யங் கிஞ்சி துக்கங் ஸம்போதி ஸப்பங் இஞ்ஜிதபச்சயாதி அயமேகானுபஸ்ஸனா இஞ்ஜிதானங் த்வேவ அஸேஸவிராகனிரோதா நத்தி துக்கஸ்ஸ ஸம்பவோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <755>
      text <யங் கிஞ்சி துக்கங் ஸம்போதி ஸப்பங் இஞ்ஜிதபச்சயா>
      text <இஞ்ஜிதானங் நிரோதேன நத்தி துக்கஸ்ஸ ஸம்பவோ>
    text <756>
      text <ஏதமாதீனவங் ஞத்வா துக்கங் இஞ்ஜிதபச்சயா>
      text <தஸ்மா ஹி ஏஜங் வொஸ்ஸஜ்ஜ ஸங்காரே உபருந்திய>
      text <அனேஜோ அனுபாதானோ ஸதோ பிக்கு பரிப்பஜேதி>
    text <ஸியா அஞ்ஞேனபிபே கதஞ்ச ஸியா நிஸ்ஸிதஸ்ஸ சலிதங் ஹோதீதி அயமேகானுபஸ்ஸனா அனிஸ்ஸிதோ ந சலதீதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <757>
      text <அனிஸ்ஸிதோ ந சலதி நிஸ்ஸிதோ ச உபாதியங்>
      text <இத்தபாவஞ்ஞதாபாவங் ஸங்ஸாரங் நாதிவத்ததி>
    text <758>
      text <ஏதமாதீனவங் ஞத்வா நிஸ்ஸயேஸு மஹப்பயங்>
      text <அனிஸ்ஸிதோ அனுபாதானோ ஸதோ பிக்கு பரிப்பஜேதி>
    text <ஸியா அஞ்ஞேனபிபே கதஞ்ச ஸியா ரூபேஹி பிக்கவே அரூபா ஸந்ததராதி அயமேகானுபஸ்ஸனா அரூபேஹி நிரோதோ ஸந்ததரோதி அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <759>
      text <யே ச ரூபூபகா ஸத்தா யே ச அரூபட்டாயினோ>
      text <நிரோதங் அப்பஜானந்தா ஆகந்தாரோ புனப்பவங்>
    text <760>
      text <யே ச ரூபே பரிஞ்ஞாய அரூபேஸு அஸண்டிதா>
      text <நிரோதே யே விமுச்சந்தி தே ஜனா மச்சுஹாயினோதி>
    text <ஸியா அஞ்ஞேனபிபே கதஞ்ச ஸியா யங் பிக்கவே ஸதேவகஸ்ஸ லோகஸ்ஸ ஸமாரகஸ்ஸ ஸப்ரஹ்மகஸ்ஸ ஸஸ்ஸமணப்ராஹ்மணியா பஜாய ஸதேவமனுஸ்ஸாய இதங் ஸச்சந்தி உபனிஜ்ஜாயிதங் ததமரியானங் ஏதங் முஸாதி யதாபூதங் ஸம்மப்பஞ்ஞாய ஸுதிட்டங் அயமேகானுபஸ்ஸனா யங் பிக்கவே ஸதேவகஸ்ஸபே ஸதேவமனுஸ்ஸாய இதங் முஸாதி உபனிஜ்ஜாயிதங் ததமரியானங் ஏதங் ஸச்சந்தி யதாபூதங் ஸம்மப்பஞ்ஞாய ஸுதிட்டங் அயங் துதியானுபஸ்ஸனா ஏவங் ஸம்மாபே அதாபரங் ஏததவோச ஸத்தா>
    text <761>
      text <அனத்தனி அத்தமானிங் பஸ்ஸ லோகங் ஸதேவகங்>
      text <நிவிட்டங் நாமரூபஸ்மிங் இதங் ஸச்சந்தி மஞ்ஞதி>
    text <762>
      text <யேன யேன ஹி மஞ்ஞந்தி ததோ தங் ஹோதி அஞ்ஞதா>
      text <தஞ்ஹி தஸ்ஸ முஸா ஹோதி மோஸதம்மஞ்ஹி இத்தரங்>
    text <763>
      text <அமோஸதம்மங் நிப்பானங் ததரியா ஸச்சதோ விதூ>
      text <தே வே ஸச்சாபிஸமயா நிச்சாதா பரினிப்புதாதி>
    text <ஸியா அஞ்ஞேனபி பரியாயேன ஸம்மா த்வயதானுபஸ்ஸனாதி இதி சே பிக்கவே புச்சிதாரோ அஸ்ஸு ஸியாதிஸ்ஸு வசனீயா கதஞ்ச ஸியா யங் பிக்கவே ஸதேவகஸ்ஸ லோகஸ்ஸ ஸமாரகஸ்ஸ ஸப்ரஹ்மகஸ்ஸ ஸஸ்ஸமணப்ராஹ்மணியா பஜாய ஸதேவமனுஸ்ஸாய இதங் ஸுகந்தி உபனிஜ்ஜாயிதங் ததமரியானங் ஏதங் துக்கந்தி யதாபூதங் ஸம்மப்பஞ்ஞாய ஸுதிட்டங் அயமேகானுபஸ்ஸனா யங் பிக்கவே ஸதேவகஸ்ஸபே ஸதேவமனுஸ்ஸாய இதங் துக்கந்தி உபனிஜ்ஜாயிதங் ததமரியானங் ஏதங் ஸுகந்தி யதாபூதங் ஸம்மப்பஞ்ஞாய ஸுதிட்டங் அயங் துதியானுபஸ்ஸனா ஏவங் ஸம்மா த்வயதானுபஸ்ஸினோ கோ பிக்கவே பிக்குனோ அப்பமத்தஸ்ஸ ஆதாபினோ பஹிதத்தஸ்ஸ விஹரதோ த்வின்னங் பலானங் அஞ்ஞதரங் பலங் பாடிகங்கங் திட்டேவ தம்மே அஞ்ஞா ஸதி வா உபாதிஸேஸே அனாகாமிதாதி இதமவோச பகவா இதங் வத்வான ஸுகதோ அதாபரங் ஏததவோச ஸத்தா>
    text <764>
      text <ரூபா ஸத்தா ரஸா கந்தா பஸ்ஸா தம்மா ச கேவலா>
      text <இட்டா கந்தா மனாபா ச யாவதத்தீதி வுச்சதி>
    text <765>
      text <ஸதேவகஸ்ஸ லோகஸ்ஸ ஏதே வோ ஸுகஸம்மதா>
      text <யத்த சேதே நிருஜ்ஜந்தி தங் நேஸங் துக்கஸம்மதங்>
    text <766>
      text <ஸுகந்தி திட்டமரியேஹி ஸக்காயஸ்ஸுபரோதனங்>
      text <பச்சனீகமிதங் ஹோதி ஸப்பலோகேன பஸ்ஸதங்>
    text <767>
      text <யங் பரே ஸுகதோ ஆஹு ததரியா ஆஹு துக்கதோ>
      text <யங் பரே துக்கதோ ஆஹு ததரியா ஸுகதோ விதூ>
    text <768>
      text <பஸ்ஸ தம்மங் துராஜானங் ஸம்பமூள்ஹெத்தவித்தஸு>
      text <நிவுதானங் தமோ ஹோதி அந்தகாரோ அபஸ்ஸதங்>
    text <769>
      text <ஸதஞ்ச விவடங் ஹோதி ஆலோகோ பஸ்ஸதாமிவ>
      text <ஸந்திகே ந விஜானந்தி மக்கா தம்மஸ்ஸ கோவிதா>
    text <770>
      text <பவராகபரேதேஹி பவஸோதானுஸாரிபி>
      text <மாரதெய்யானுபன்னேஹி நாயங் தம்மோ ஸுஸம்புதோ>
    text <771>
      text <கோ நு அஞ்ஞத்ரமரியேஹி பதங் ஸம்புத்துமரஹதி>
      text <யங் பதங் ஸம்மதஞ்ஞாய பரினிப்பந்தி அனாஸவாதி>
      text <ஸச்சங் உபதி அவிஜ்ஜா ச ஸங்காரே விஞ்ஞாணபஞ்சமங்>
      text <பஸ்ஸவேதனியா தண்ஹா உபாதானாரம்பஆஹாரா>
      text <இஞ்ஜிதங் சலிதங் ரூபங் ஸச்சங் துக்கேன ஸோளஸாதி>
      text <பப்பஜ்ஜா ச பதானஞ்ச ஸுபாஸிதஞ்ச ஸுந்தரி>
      text <மாகஸுத்தங் ஸபியோ ச ஸேலோ ஸல்லஞ்ச வுச்சதி>
      text <வாஸெட்டோ சாபி கோகாலி நாலகோ த்வயதானுபஸ்ஸனா>
      text <த்வாதஸேதானி ஸுத்தானி மஹாவக்கோதி வுச்சதீதி>
    text <இதமவோச பகவா அத்தமனா தே பிக்கூ பகவதோ பாஸிதங் அபினந்துந்தி இமஸ்மிங் ச பன வெய்யாகரணஸ்மிங் பஞ்ஞமானே ஸட்டிமத்தானங் பிக்கூனங் அனுபாதாய ஆஸவேஹி சித்தானி விமுச்சிங்ஸூதி>
    stand <த்வயதானுபஸ்ஸனாஸுத்தங் த்வாதஸமங் நிட்டிதங்>
    text <தஸ்ஸுத்தானங்>
    stand <மஹாவக்கோ ததியோ நிட்டிதோ>
    text <தஸ்ஸுத்தானங்>
