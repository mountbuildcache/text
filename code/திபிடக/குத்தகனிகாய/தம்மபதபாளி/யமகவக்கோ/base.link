text <யமகவக்கோ>
  stand <நமோ தஸ்ஸ பகவதோ அரஹதோ ஸம்மாஸம்புத்தஸ்ஸகுத்தகனிகாயே>
  text <1>
    text <மனோபுப்பங்கமா தம்மா மனோஸெட்டா மனோமயா>
    text <மனஸா சே பதுட்டேன பாஸதி வா கரோதி வா>
    text <ததோ நங் துக்கமன்வேதி சக்கங்வ வஹதோ பதங்>
  text <2>
    text <மனோபுப்பங்கமா தம்மா மனோஸெட்டா மனோமயா>
    text <மனஸா சே பஸன்னேன பாஸதி வா கரோதி வா>
    text <ததோ நங் ஸுகமன்வேதி சாயாவ அனபாயினீ>
  text <3>
    text <அக்கொச்சி மங் அவதி மங் அஜினி மங் அஹாஸி மே>
    text <யே ச தங் உபனய்ஹந்தி வேரங் தேஸங் ந ஸம்மதி>
  text <4>
    text <அக்கொச்சி மங் அவதி மங் அஜினி மங் அஹாஸி மே>
    text <யே ச தங் நுபனய்ஹந்தி வேரங் தேஸூபஸம்மதி>
  text <5>
    text <ந ஹி வேரேன வேரானி ஸம்மந்தீத குதாசனங்>
    text <அவேரேன ச ஸம்மந்தி ஏஸ தம்மோ ஸனந்தனோ>
  text <6>
    text <பரே ச ந விஜானந்தி மயமெத்த யமாமஸே>
    text <யே ச தத்த விஜானந்தி ததோ ஸம்மந்தி மேதகா>
  text <7>
    text <ஸுபானுபஸ்ஸிங் விஹரந்தங் இந்த்ரியேஸு அஸங்வுதங்>
    text <போஜனம்ஹி சாமத்தஞ்ஞுங் குஸீதங் ஹீனவீரியங்>
    text <தங் வே பஸஹதி மாரோ வாதோ ருக்கங்வ துப்பலங்>
  text <8>
    text <அஸுபானுபஸ்ஸிங் விஹரந்தங் இந்த்ரியேஸு ஸுஸங்வுதங்>
    text <போஜனம்ஹி ச மத்தஞ்ஞுங் ஸத்தங் ஆரத்தவீரியங்>
    text <தங் வே நப்பஸஹதி மாரோ வாதோ ஸேலங்வ பப்பதங்>
  text <9>
    text <அனிக்கஸாவோ காஸாவங் யோ வத்தங் பரிதஹிஸ்ஸதி>
    text <அபேதோ தமஸச்சேன ந ஸோ காஸாவமரஹதி>
  text <10>
    text <யோ ச வந்தகஸாவஸ்ஸ ஸீலேஸு ஸுஸமாஹிதோ>
    text <உபேதோ தமஸச்சேன ஸ வே காஸாவமரஹதி>
  text <11>
    text <அஸாரே ஸாரமதினோ ஸாரே சாஸாரதஸ்ஸினோ>
    text <தே ஸாரங் நாதிகச்சந்தி மிச்சாஸங்கப்பகோசரா>
  text <12>
    text <ஸாரஞ்ச ஸாரதோ ஞத்வா அஸாரஞ்ச அஸாரதோ>
    text <தே ஸாரங் அதிகச்சந்தி ஸம்மாஸங்கப்பகோசரா>
  text <13>
    text <யதா அகாரங் துச்சன்னங் வுட்டீ ஸமதிவிஜ்ஜதி>
    text <ஏவங் அபாவிதங் சித்தங் ராகோ ஸமதிவிஜ்ஜதி>
  text <14>
    text <யதா அகாரங் ஸுசன்னங் வுட்டீ ந ஸமதிவிஜ்ஜதி>
    text <ஏவங் ஸுபாவிதங் சித்தங் ராகோ ந ஸமதிவிஜ்ஜதி>
  text <15>
    text <இத ஸோசதி பேச்ச ஸோசதி பாபகாரீ உபயத்த ஸோசதி>
    text <ஸோ ஸோசதி ஸோ விஹஞ்ஞதி திஸ்வா கம்மகிலிட்டமத்தனோ>
  text <16>
    text <இத மோததி பேச்ச மோததி கதபுஞ்ஞோ உபயத்த மோததி>
    text <ஸோ மோததி ஸோ பமோததி திஸ்வா கம்மவிஸுத்திமத்தனோ>
  text <17>
    text <இத தப்பதி பேச்ச தப்பதி பாபகாரீ உபயத்த தப்பதி>
    text <பாபங் மே கதந்தி தப்பதி பிய்யோ தப்பதி துக்கதிங் கதோ>
  text <18>
    text <இத நந்ததி பேச்ச நந்ததி கதபுஞ்ஞோ உபயத்த நந்ததி>
    text <புஞ்ஞங் மே கதந்தி நந்ததி பிய்யோ நந்ததி ஸுக்கதிங் கதோ>
  text <19>
    text <பஹும்பி சே ஸங்ஹித பாஸமானோ ந தக்கரோ ஹோதி நரோ பமத்தோ>
    text <கோபோவ காவோ கணயங் பரேஸங் ந பாகவா ஸாமஞ்ஞஸ்ஸ ஹோதி>
  text <20>
    text <அப்பம்பி சே ஸங்ஹித பாஸமானோ தம்மஸ்ஸ ஹோதி அனுதம்மசாரீ>
    text <ராகஞ்ச தோஸஞ்ச பஹாய மோஹங் ஸம்மப்பஜானோ ஸுவிமுத்தசித்தோ>
    text <அனுபாதியானோ இத வா ஹுரங் வா ஸ பாகவா ஸாமஞ்ஞஸ்ஸ ஹோதி>
  stand <யமகவக்கோ படமோ நிட்டிதோ>
