text <ஹத்தினாகவக்கோ>
  text <மாதுபோஸகசரியா>
    text <1>
      text <யதா அஹோஸிங் பவனே குஞ்ஜரோ மாதுபோஸகோ>
      text <ந ததா அத்தி மஹியா குணேன மம ஸாதிஸோ>
    text <2>
      text <பவனே திஸ்வா வனசரோ ரஞ்ஞோ மங் படிவேதயி>
      text <தவானுச்சவோ மஹாராஜ கஜோ வஸதி கானநே>
    text <3>
      text <ந தஸ்ஸ பரிக்காயத்தோ நபி ஆளககாஸுயா>
      text <ஸஹ கஹிதே ஸொண்டாய ஸயமேவ இதேஹிதி>
    text <4>
      text <தஸ்ஸ தங் வசனங் ஸுத்வா ராஜாபி துட்டமானஸோ>
      text <பேஸேஸி ஹத்திதமகங் சேகாசரியங் ஸுஸிக்கிதங்>
    text <5>
      text <கந்த்வா ஸோ ஹத்திதமகோ அத்தஸ பதுமஸ்ஸரே>
      text <பிஸமுளாலங் உத்தரந்தங் யாபனத்தாய மாதுயா>
    text <6>
      text <விஞ்ஞாய மே ஸீலகுணங் லக்கணங் உபதாரயி>
      text <ஏஹி புத்தாதி பத்வான மம ஸொண்டாய அக்கஹி>
    text <7>
      text <யங் மே ததா பாகதிகங் ஸரீரானுகதங் பலங்>
      text <அஜ்ஜ நாகஸஹஸ்ஸானங் பலேன ஸமஸாதிஸங்>
    text <8>
      text <யதிஹங் தேஸங் பகுப்பெய்யங் உபேதானங் கஹணாய மங்>
      text <படிபலோ பவே தேஸங் யாவ ரஜ்ஜம்பி மானுஸங்>
    text <9>
      text <அபி சாஹங் ஸீலரக்காய ஸீலபாரமிபூரியா>
      text <ந கரோமி சித்தே அஞ்ஞதத்தங் பக்கிபந்தங் மமாளகே>
    text <10>
      text <யதி தே மங் தத்த கொட்டெய்யுங் பரஸூஹி தோமரேஹி ச>
      text <நேவ தேஸங் பகுப்பெய்யங் ஸீலகண்டபயா மமாதி>
    stand <மாதுபோஸகசரியங் படமங்>
  text <பூரிதத்தசரியா>
    text <11>
      text <புனாபரங் யதா ஹோமி பூரிதத்தோ மஹித்திகோ>
      text <விரூபக்கேன மஹாரஞ்ஞா தேவலோகமகஞ்சஹங்>
    text <12>
      text <தத்த பஸ்ஸித்வாஹங் தேவே ஏகந்தங் ஸுகஸமப்பிதே>
      text <தங் ஸக்ககமனத்தாய ஸீலப்பதங் ஸமாதியிங்>
    text <13>
      text <ஸரீரகிச்சங் கத்வான புத்வா யாபனமத்தகங்>
      text <சதுரோ அங்கே அதிட்டாய ஸேமி வம்மிகமுத்தனி>
    text <14>
      text <சவியா சம்மேன மங்ஸேன நஹாருஅட்டிகேஹி வா>
      text <யஸ்ஸ ஏதேன கரணீயங் தின்னங்யேவ ஹராது ஸோ>
    text <15>
      text <ஸங்ஸிதோ அகதஞ்ஞுனா ஆலம்பாயனோ மமக்கஹி>
      text <பேளாய பக்கிபித்வான கீளேதி மங் தஹிங் தஹிங்>
    text <16>
      text <பேளாய பக்கிபந்தேபி ஸம்மத்தந்தேபி பாணினா>
      text <ஆலம்பாயனே ந குப்பாமி ஸீலகண்டபயா மம>
    text <17>
      text <ஸகஜீவிதபரிச்சாகோ திணதோ லஹுகோ மம>
      text <ஸீலவீதிக்கமோ மய்ஹங் பதவீஉப்பதனங் விய>
    text <18>
      text <நிரந்தரங் ஜாதிஸதங் சஜெய்யங் மம ஜீவிதங்>
      text <நேவ ஸீலங் பபிந்தெய்யங் சதுத்தீபான ஹேதுபி>
    text <19>
      text <அபி சாஹங் ஸீலரக்காய ஸீலபாரமிபூரியா>
      text <ந கரோமி சித்தே அஞ்ஞதத்தங் பக்கிபந்தம்பி பேளகேதி>
    stand <பூரிதத்தசரியங் துதியங்>
  text <சம்பெய்யனாகசரியா>
    text <20>
      text <புனாபரங் யதா ஹோமி சம்பெய்யகோ மஹித்திகோ>
      text <ததாபி தம்மிகோ ஆஸிங் ஸீலப்பதஸமப்பிதோ>
    text <21>
      text <ததாபி மங் தம்மசாரிங் உபவுத்தங் உபோஸதங்>
      text <அஹிதுண்டிகோ கஹெத்வான ராஜத்வாரம்ஹி கீளதி>
    text <22>
      text <யங் யங் ஸோ வண்ணங் சிந்தயி நீலங்வ பீதலோஹிதங்>
      text <தஸ்ஸ சித்தானுவத்தந்தோ ஹோமி சிந்திதஸன்னிபோ>
    text <23>
      text <தலங் கரெய்யமுதகங் உதகம்பி தலங் கரே>
      text <யதிஹங் தஸ்ஸ பகுப்பெய்யங் கணேன சாரிகங் கரே>
    text <24>
      text <யதி சித்தவஸீ ஹெஸ்ஸங் பரிஹாயிஸ்ஸாமி ஸீலதோ>
      text <ஸீலேன பரிஹீனஸ்ஸ உத்தமத்தோ ந ஸிஜ்ஜதி>
    text <25>
      text <காமங் பிஜ்ஜதுயங் காயோ இதேவ விகிரீயது>
      text <நேவ ஸீலங் பபிந்தெய்யங் விகிரந்தே புஸங் வியாதி>
    stand <சம்பெய்யனாகசரியங் ததியங்>
  text <சூளபோதிசரியா>
    text <26>
      text <புனாபரங் யதா ஹோமி சூளபோதி ஸுஸீலவா>
      text <பவங் திஸ்வான பயதோ நெக்கம்மங் அபினிக்கமிங்>
    text <27>
      text <யா மே துதியிகா ஆஸி ப்ராஹ்மணீ கனகஸன்னிபா>
      text <ஸாபி வட்டே அனபெக்கா நெக்கம்மங் அபினிக்கமி>
    text <28>
      text <நிராலயா சின்னபந்தூ அனபெக்கா குலே கணே>
      text <சரந்தா காமனிகமங் பாராணஸிமுபாகமுங்>
    text <29>
      text <தத்த வஸாம நிபகா அஸங்ஸட்டா குலே கணே>
      text <நிராகுலே அப்பஸத்தே ராஜுய்யானே வஸாமுபோ>
    text <30>
      text <உய்யானதஸ்ஸனங் கந்த்வா ராஜா அத்தஸ ப்ராஹ்மணிங்>
      text <உபகம்ம மமங் புச்சி துய்ஹேஸா கா கஸ்ஸ பரியா>
    text <31>
      text <ஏவங் வுத்தே அஹங் தஸ்ஸ இதங் வசனமப்ரவிங்>
      text <ந மய்ஹங் பரியா ஏஸா ஸஹதம்மா ஏகஸாஸனீ>
    text <32>
      text <திஸ்ஸா ஸாரத்தகதிதோ காஹாபெத்வான சேடகே>
      text <நிப்பீளயந்தோ பலஸா அந்தேபுரங் பவேஸயி>
    text <33>
      text <ஓதபத்தகியா மய்ஹங் ஸஹஜா ஏகஸாஸனீ>
      text <ஆகட்டித்வா நயந்தியா கோபோ மே உபபஜ்ஜத>
    text <34>
      text <ஸஹ கோபே ஸமுப்பன்னே ஸீலப்பதமனுஸ்ஸரிங்>
      text <தத்தேவ கோபங் நிக்கண்ஹிங் நாதாஸிங் வட்டிதூபரி>
    text <35>
      text <யதி நங் ப்ராஹ்மணிங் கோசி கொட்டெய்ய திண்ஹஸத்தியா>
      text <நேவ ஸீலங் பபிந்தெய்யங் போதியாயேவ காரணா>
    text <36>
      text <ந மேஸா ப்ராஹ்மணீ தெஸ்ஸா நபி மே பலங் ந விஜ்ஜதி>
      text <ஸப்பஞ்ஞுதங் பியங் மய்ஹங் தஸ்மா ஸீலானுரக்கிஸந்தி>
    stand <சூளபோதிசரியங் சதுத்தங்>
  text <மஹிங்ஸராஜசரியா>
    text <37>
      text <புனாபரங் யதா ஹோமி மஹிங்ஸோ பவனசாரகோ>
      text <பவட்டகாயோ பலவா மஹந்தோ பீமதஸ்ஸனோ>
    text <38>
      text <பப்பாரே கிரிதுக்கே ச ருக்கமூலே தகாஸயே>
      text <ஹோதெத்த டானங் மஹிங்ஸானங் கோசி கோசி தஹிங் தஹிங்>
    text <39>
      text <விசரந்தோ ப்ரஹாரஞ்ஞே டானங் அத்தஸ பத்தகங்>
      text <தங் டானங் உபகந்த்வான திட்டாமி ச ஸயாமி ச>
    text <40>
      text <அதெத்த கபிமாகந்த்வா பாபோ அனரியோ லஹு>
      text <கந்தே நலாடே பமுகே முத்தேதி ஓஹனேதிதங்>
    text <41>
      text <ஸகிம்பி திவஸங் துதியங் ததியங் சதுத்தம்பி ச>
      text <தூஸேதி மங் ஸப்பகாலங் தேன ஹோமி உபத்துதோ>
    text <42>
      text <மமங் உபத்துதங் திஸ்வா யக்கோ மங் இதமப்ரவி>
      text <நாஸேஹேதங் சவங் பாபங் ஸிங்கேஹி ச குரேஹி ச>
    text <43>
      text <ஏவங் வுத்தே ததா யக்கே அஹங் தங் இதமப்ரவிங்>
      text <கிங் த்வங் மக்கேஸி குணபேன பாபேன அனரியேன மங்>
    text <44>
      text <யதிஹங் தஸ்ஸ பகுப்பெய்யங் ததோ ஹீனதரோ பவே>
      text <ஸீலஞ்ச மே பபிஜ்ஜெய்ய விஞ்ஞூ ச கரஹெய்யு மங்>
    text <45>
      text <ஹீளிதா ஜீவிதா வாபி பரிஸுத்தேன மதங் வரங்>
      text <க்யாஹங் ஜீவிதஹேதூபி காஹாமிங் பரஹேடனங்>
    text <46>
      text <மமேவாயங் மஞ்ஞமானோ அஞ்ஞேபேவங் கரிஸ்ஸதி>
      text <தேவ தஸ்ஸ வதிஸ்ஸந்தி ஸா மே முத்தி பவிஸ்ஸதி>
    text <47>
      text <ஹீனமஜ்ஜிமஉக்கட்டே ஸஹந்தோ அவமானிதங்>
      text <ஏவங் லபதி ஸப்பஞ்ஞோ மனஸா யதா பத்திதந்தி>
    stand <மஹிங்ஸராஜசரியங் பஞ்சமங்>
  text <ருருராஜசரியா>
    text <48>
      text <புனாபரங் யதா ஹோமி ஸுதத்தகனகஸன்னிபோ>
      text <மிகராஜா ருருனாம பரமஸீலஸமாஹிதோ>
    text <49>
      text <ரம்மே பதேஸே ரமணீயே விவித்தே அமனுஸ்ஸகே>
      text <தத்த வாஸங் உபகஞ்சிங் கங்காகூலே மனோரமே>
    text <50>
      text <அத உபரி கங்காய தனிகேஹி பரிபீளிதோ>
      text <புரிஸோ கங்காய பபதி ஜீவாமி வா மராமி வா>
    text <51>
      text <ரத்திந்திவங் ஸோ கங்காய வுய்ஹமானோ மஹோதகே>
      text <ரவந்தோ கருணங் ரவங் மஜ்ஜே கங்காய கச்சதி>
    text <52>
      text <தஸ்ஸாஹங் ஸத்தங் ஸுத்வான கருணங் பரிதேவதோ>
      text <கங்காய தீரே டத்வான அபுச்சிங் கோஸி த்வங் நரோ>
    text <53>
      text <ஸோ மே புட்டோ ச ப்யாகாஸி அத்தனோ கரணங் ததா>
      text <தனிகேஹி பீதோ தஸிதோ பக்கந்தோஹங் மஹானதிங்>
    text <54>
      text <தஸ்ஸ கத்வான காருஞ்ஞங் சஜித்வா மம ஜீவிதங்>
      text <பவிஸித்வா நீஹரிங் தஸ்ஸ அந்தகாரம்ஹி ரத்தியா>
    text <55>
      text <அஸ்ஸத்தகாலமஞ்ஞாய தஸ்ஸாஹங் இதமப்ரவிங்>
      text <ஏகங் தங் வரங் யாசாமி மா மங் கஸ்ஸசி பாவத>
    text <56>
      text <நகரங் கந்த்வான ஆசிக்கி புச்சிதோ தனஹேதுகோ>
      text <ராஜானங் ஸோ கஹெத்வான உபகஞ்சி மமந்திகங்>
    text <57>
      text <யாவதா கரணங் ஸப்பங் ரஞ்ஞோ ஆரோசிதங் மயா>
      text <ராஜா ஸுத்வான வசனங் உஸுங் தஸ்ஸ பகப்பயி>
      text <இதேவ காதயிஸ்ஸாமி மித்ததுப்பிங் அனாரியங்>
    text <58>
      text <தமஹங் அனுரக்கந்தோ நிம்மினிங் மம அத்தனா>
      text <திட்டதேஸோ மஹாராஜ காமகாரோ பவாமி தே>
    text <59>
      text <அனுரக்கிங் மம ஸீலங் நாரக்கிங் மம ஜீவிதங்>
      text <ஸீலவா ஹி ததா ஆஸிங் போதியாயேவ காரணாதி>
    stand <ருருராஜசரியங் சட்டங்>
  text <மாதங்கசரியா>
    text <60>
      text <புனாபரங் யதா ஹோமி ஜடிலோ உக்கதாபனோ>
      text <மாதங்கோ நாம நாமேன ஸீலவா ஸுஸமாஹிதோ>
    text <61>
      text <அஹஞ்ச ப்ராஹ்மணோ ஏகோ கங்காகூலே வஸாமுபோ>
      text <அஹங் வஸாமி உபரி ஹெட்டா வஸதி ப்ராஹ்மணோ>
    text <62>
      text <விசரந்தோ அனுகூலம்ஹி உத்தங் மே அஸ்ஸமத்தஸ>
      text <தத்த மங் பரிபாஸெத்வா அபிஸபி முத்தபாலனங்>
    text <63>
      text <யதிஹங் தஸ்ஸ பகுப்பெய்யங் யதி ஸீலங் ந கோபயே>
      text <ஓலோகெத்வானஹங் தஸ்ஸ கரெய்யங் சாரிகங் விய>
    text <64>
      text <யங் ஸோ ததா மங் அபிஸபி குபிதோ துட்டமானஸோ>
      text <தஸ்ஸேவ மத்தகே நிபதி யோகேன தங் பமோசயிங்>
    text <65>
      text <அனுரக்கிங் மம ஸீலங் நாரக்கிங் மம ஜீவிதங்>
      text <ஸீலவா ஹி ததா ஆஸிங் போதியாயேவ காரணாதி>
    stand <மாதங்கசரியங் ஸத்தமங்>
  text <தம்மதேவபுத்தசரியா>
    text <66>
      text <புனாபரங் யதா ஹோமி மஹாபக்கோ மஹித்திகோ>
      text <தம்மோ நாம மஹாயக்கோ ஸப்பலோகானுகம்பகோ>
    text <67>
      text <தஸகுஸலகம்மபதே ஸமாதபெந்தோ மஹாஜனங்>
      text <சராமி காமனிகமங் ஸமித்தோ ஸபரிஜ்ஜனோ>
    text <68>
      text <பாபோ கதரியோ யக்கோ தீபெந்தோ தஸ பாபகே>
      text <ஸோபெத்த மஹியா சரதி ஸமித்தோ ஸபரிஜ்ஜனோ>
    text <69>
      text <தம்மவாதீ அதம்மோ ச உபோ பச்சனிகா மயங்>
      text <துரே துரங் கட்டயந்தா ஸமிம்ஹா படிபதே உபோ>
    text <70>
      text <கலஹோ வத்ததீ பெஸ்மா கல்யாணபாபகஸ்ஸ ச>
      text <மக்கா ஓக்கமனத்தாய மஹாயுத்தோ உபட்டிதோ>
    text <71>
      text <யதிஹங் தஸ்ஸ குப்பெய்யங் யதி பிந்தே தபோகுணங்>
      text <ஸஹபரிஜனங் தஸ்ஸ ரஜபூதங் கரெய்யஹங்>
    text <72>
      text <அபிசாஹங் ஸீலரக்காய நிப்பாபெத்வான மானஸங்>
      text <ஸஹ ஜனேனோக்கமித்வா பதங் பாபஸ்ஸ தாஸஹங்>
    text <73>
      text <ஸஹ பததோ ஓக்கந்தே கத்வா சித்தஸ்ஸ நிப்புதிங்>
      text <விவரங் அதாஸி பதவீ பாபயக்கஸ்ஸ தாவதேதி>
    stand <தம்மதேவபுத்தசரியங் அட்டமங்>
  text <அலீனஸத்துசரியா>
    text <74>
      text <பஞ்சாலரட்டே நகரவரே கபிலாயங் புருத்தமே>
      text <ராஜா ஜயத்திஸோ நாம ஸீலகுணமுபாகதோ>
    text <75>
      text <தஸ்ஸ ரஞ்ஞோ அஹங் புத்தோ ஸுததம்மோ ஸுஸீலவா>
      text <அலீனஸத்தோ குணவா அனுரக்கபரிஜனோ ஸதா>
    text <76>
      text <பிதா மே மிகவங் கந்த்வா போரிஸாதங் உபாகமி>
      text <ஸோ மே பிதுமக்கஹேஸி பக்கோஸி மம மா சலி>
    text <77>
      text <தஸ்ஸ தங் வசனங் ஸுத்வா பீதோ தஸிதவேதிதோ>
      text <ஊருக்கம்போ அஹு தஸ்ஸ திஸ்வான போரிஸாதகங்>
    text <78>
      text <மிகவங் கஹெத்வா முஞ்சஸ்ஸு கத்வா ஆகமனங் புன>
      text <ப்ராஹ்மணஸ்ஸ தனங் தத்வா பிதா ஆமந்தயீ மமங்>
    text <79>
      text <ரஜ்ஜங் புத்த படிபஜ்ஜ மா பமஜ்ஜி புரங் இதங்>
      text <கதங் மே போரிஸாதேன மம ஆகமனங் புன>
    text <80>
      text <மாதாபிதூ ச வந்தித்வா நிம்மினித்வான அத்தனா>
      text <நிக்கிபித்வா தனுங் கக்கங் போரிஸாதங் உபாகமிங்>
    text <81>
      text <ஸஸத்தஹத்தூபகதங் கதாசி ஸோ தஸிஸ்ஸதி>
      text <தேன பிஜ்ஜிஸ்ஸதி ஸீலங் பரித்தாஸங் கதே மயி>
    text <82>
      text <ஸீலகண்டபயா மய்ஹங் தஸ்ஸ தெஸ்ஸங் ந ப்யாஹரிங்>
      text <மெத்தசித்தோ ஹிதவாதீ இதங் வசனமப்ரவிங்>
    text <83>
      text <உஜ்ஜாலேஹி மஹாஅக்கிங் பபதிஸ்ஸாமி ருக்கதோ>
      text <த்வங் பக்ககாலமஞ்ஞாய பக்கய மங் பிதாமஹ>
    text <84>
      text <இதி ஸீலவதங் ஹேது நாரக்கிங் மம ஜீவிதங்>
      text <பப்பாஜேஸிங் சஹங் தஸ்ஸ ஸதா பாணாதிபாதிகந்தி>
    stand <அலீனஸத்துசரியங் நவமங்>
  text <ஸங்கபாலசரியா>
    text <85>
      text <புனாபரங் யதா ஹோமி ஸங்கபாலோ மஹித்திகோ>
      text <தாடாவுதோ கோரவிஸோ த்விஜிவ்ஹோ உரகாதிபூ>
    text <86>
      text <சதுப்பதே மஹாமக்கே நானாஜனஸமாகுலே>
      text <சதுரோ அங்கே அதிட்டாய தத்த வாஸமகப்பயிங்>
    text <87>
      text <சவியா சம்மேன மங்ஸேன நஹாருஅட்டிகேஹி வா>
      text <யஸ்ஸ ஏதேன கரணீயங் தின்னங்யேவ ஹராது ஸோ>
    text <88>
      text <அத்தஸங்ஸு போஜபுத்தா கரா லுத்தா அகாருணா>
      text <உபகஞ்சுங் மமங் தத்த தண்டமுக்கரபாணினோ>
    text <89>
      text <நாஸாய வினிவிஜ்ஜித்வா நங்குட்டே பிட்டிகண்டகே>
      text <காஜே ஆரோபயித்வான போஜபுத்தா ஹரிங்ஸு மங்>
    text <90>
      text <ஸஸாகரந்தங் பதவிங் ஸகானநங் ஸபப்பதங்>
      text <இச்சமானோ சஹங் தத்த நாஸாவாதேன ஜாபயே>
    text <91>
      text <ஸூலேஹி வினிவிஜ்ஜந்தே கொட்டயந்தேபி ஸத்திபி>
      text <போஜபுத்தே ந குப்பாமி ஏஸா மே ஸீலபாரமீதி>
      text <ஹத்தினாகோ பூரிதத்தோ சம்பெய்யோ போதி மஹிங்ஸோ>
      text <ருரு மாதங்கோ தம்மோ ச அத்ரஜோ ச ஜயத்திஸோ>
      text <ஏதே நவ ஸீலபலா பரிக்காரா பதேஸிகா>
      text <ஜீவிதங் பரிரக்கித்வா ஸீலானி அனுரக்கிஸங்>
      text <ஸங்கபாலஸ்ஸ மே ஸதோ ஸப்பகாலம்பி ஜீவிதங்>
      text <யஸ்ஸ கஸ்ஸசி நிய்யத்தங் தஸ்மா ஸா ஸீலபாரமீதி>
    stand <ஸங்கபாலசரியங் தஸமங்>
    stand <ஹத்தினாகவக்கோ துதியோ>
    text <தஸ்ஸுத்தானங்>
    stand <ஸீலபாரமினித்தேஸோ நிட்டிதோ>
