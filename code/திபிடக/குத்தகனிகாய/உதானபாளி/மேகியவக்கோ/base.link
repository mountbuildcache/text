text <மேகியவக்கோ>
  text <மேகியஸுத்தங்>
    text <31>, <ஏவங் மே ஸுதங் ஏகங் ஸமயங் பகவா சாலிகாயங் விஹரதி சாலிகே பப்பதே தேன கோ பன ஸமயேன ஆயஸ்மா மேகியோ பகவதோ உபட்டாகோ ஹோதி அத கோ ஆயஸ்மா மேகியோ யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் அட்டாஸி ஏகமந்தங் டிதோ கோ ஆயஸ்மா மேகியோ பகவந்தங் ஏததவோச இச்சாமஹங் பந்தே ஜந்துகாமங் பிண்டாய பவிஸிதுந்தி யஸ்ஸதானி த்வங் மேகிய காலங் மஞ்ஞஸீதி>
    text <அத கோ ஆயஸ்மா மேகியோ புப்பண்ஹஸமயங் நிவாஸெத்வா பத்தசீவரமாதாய ஜந்துகாமங் பிண்டாய பாவிஸி ஜந்துகாமே பிண்டாய சரித்வா பச்சாபத்தங் பிண்டபாதபடிக்கந்தோ யேன கிமிகாளாய நதியா தீரங் தேனுபஸங்கமி அத்தஸா கோ ஆயஸ்மா மேகியோ கிமிகாளாய நதியா தீரே ஜங்காவிஹாரங் அனுசங்கமமானோ அனுவிசரமானோ அம்பவனங் பாஸாதிகங் மனுஞ்ஞங் ரமணீயங் திஸ்வானஸ்ஸ ஏததஹோஸி பாஸாதிகங் வதிதங் அம்பவனங் மனுஞ்ஞங் ரமணீயங் அலங் வதிதங் குலபுத்தஸ்ஸ பதானத்திகஸ்ஸ பதானாய ஸசே மங் பகவா அனுஜானெய்ய ஆகச்செய்யாஹங் இமங் அம்பவனங் பதானாயாதி>
    text <அத கோ ஆயஸ்மா மேகியோ யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ ஆயஸ்மா மேகியோ பகவந்தங் ஏததவோச>
    text <இதாஹங் பந்தே புப்பண்ஹஸமயங் நிவாஸெத்வா பத்தசீவரமாதாய ஜந்துகாமங் பிண்டாய பாவிஸிங் ஜந்துகாமே பிண்டாய சரித்வா பச்சாபத்தங் பிண்டபாதபடிக்கந்தோ யேன கிமிகாளாய நதியா தீரங் தேனுபஸங்கமிங் அத்தஸங் கோ அஹங் பந்தே கிமிகாளாய நதியா தீரே ஜங்காவிஹாரங் அனுசங்கமமானோ அனுவிசரமானோ அம்பவனங் பாஸாதிகங் மனுஞ்ஞங் ரமணீயங் திஸ்வான மே ஏததஹோஸி பாஸாதிகங் வதிதங் அம்பவனங் மனுஞ்ஞங் ரமணீயங் அலங் வதிதங் குலபுத்தஸ்ஸ பதானத்திகஸ்ஸ பதானாய ஸசே மங் பகவா அனுஜானெய்ய ஆகச்செய்யாஹங் இமங் அம்பவனங் பதானாயாதி ஸசே மங் பந்தே பகவா அனுஜானாதி கச்செய்யாஹங் தங் அம்பவனங் பதானாயாதி>
    text <ஏவங் வுத்தே பகவா ஆயஸ்மந்தங் மேகியங் ஏததவோச ஆகமேஹி தாவ மேகிய ஏககம்ஹி தாவ யாவ அஞ்ஞோபி கோசி பிக்கு ஆகச்சதீதி>
    text <துதியம்பி கோ ஆயஸ்மா மேகியோ பகவந்தங் ஏததவோச பகவதோ பந்தே நத்தி கிஞ்சி உத்தரி கரணீயங் நத்தி கதஸ்ஸ வா பதிசயோ மய்ஹங் கோ பன பந்தே அத்தி உத்தரி கரணீயங் அத்தி கதஸ்ஸ பதிசயோ ஸசே மங் பகவா அனுஜானாதி கச்செய்யாஹங் தங் அம்பவனங் பதானாயாதி துதியம்பி கோ பகவா ஆயஸ்மந்தங் மேகியங் ஏததவோச ஆகமேஹி தாவ மேகிய ஏககம்ஹி தாவ யாவ அஞ்ஞோபி கோசி பிக்கு ஆகச்சதீதி>
    text <ததியம்பி கோ ஆயஸ்மா மேகியோ பகவந்தங் ஏததவோச பகவதோ பந்தே நத்தி கிஞ்சி உத்தரி கரணீயங் நத்தி கதஸ்ஸ வா பதிசயோ மய்ஹங் கோ பன பந்தே அத்தி உத்தரி கரணீயங் அத்தி கதஸ்ஸ பதிசயோ ஸசே மங் பகவா அனுஜானாதி கச்செய்யாஹங் தங் அம்பவனங் பதானாயாதி பதானந்தி கோ மேகிய வதமானங் கிந்தி வதெய்யாம யஸ்ஸதானி த்வங் மேகிய காலங் மஞ்ஞஸீதி>
    text <அத கோ ஆயஸ்மா மேகியோ உட்டாயாஸனா பகவந்தங் அபிவாதெத்வா பதக்கிணங் கத்வா யேன தங் அம்பவனங் தேனுபஸங்கமி உபஸங்கமித்வா தங் அம்பவனங் அஜ்ஜோகாஹெத்வா அஞ்ஞதரஸ்மிங் ருக்கமூலே திவாவிஹாரங் நிஸீதி அத கோ ஆயஸ்மதோ மேகியஸ்ஸ தஸ்மிங் அம்பவனே விஹரந்தஸ்ஸ யேபுய்யேன தயோ பாபகா அகுஸலா விதக்கா ஸமுதாசரந்தி ஸெய்யதிதங் காமவிதக்கோ ப்யாபாதவிதக்கோ விஹிங்ஸாவிதக்கோ>
    text <அத கோ ஆயஸ்மதோ மேகியஸ்ஸ ஏததஹோஸி அச்சரியங் வத போ அப்புதங் வத போ ஸத்தாய ச வதம்ஹா அகாரஸ்மா அனகாரியங் பப்பஜிதா அத ச பனிமேஹி தீஹி பாபகேஹி அகுஸலேஹி விதக்கேஹி அன்வாஸத்தா ஸெய்யதிதங் காமவிதக்கேன ப்யாபாதவிதக்கேன விஹிங்ஸாவிதக்கேன>
    text <அத கோ ஆயஸ்மா மேகியோ ஸாயன்ஹஸமயங் படிஸல்லானா வுட்டிதோ யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ ஆயஸ்மா மேகியோ பகவந்தங் ஏததவோச இத மய்ஹங் பந்தே தஸ்மிங் அம்பவனே விஹரந்தஸ்ஸ யேபுய்யேன தயோ பாபகா அகுஸலா விதக்கா ஸமுதாசரந்தி ஸெய்யதிதங் காமவிதக்கோ ப்யாபாதவிதக்கோ விஹிங்ஸாவிதக்கோ தஸ்ஸ மய்ஹங் பந்தே ஏததஹோஸி அச்சரியங் வத போ அப்புதங் வத போ ஸத்தாய ச வதம்ஹா அகாரஸ்மா அனகாரியங் பப்பஜிதா அத ச பனிமேஹி தீஹி பாபகேஹி அகுஸலேஹி விதக்கேஹி அன்வாஸத்தா ஸெய்யதிதங் காமவிதக்கேன ப்யாபாதவிதக்கேன விஹிங்ஸாவிதக்கேன>
    text <அபரிபக்காய மேகிய சேதோவிமுத்தியா பஞ்ச தம்மா பரிபாகாய ஸங்வத்தந்தி கதமே பஞ்ச>
    text <இத மேகிய பிக்கு கல்யாணமித்தோ ஹோதி கல்யாணஸஹாயோ கல்யாணஸம்பவங்கோ அபரிபக்காய மேகிய சேதோவிமுத்தியா அயங் படமோ தம்மோ பரிபாகாய ஸங்வத்ததி>
    text <புன சபரங் மேகிய பிக்கு ஸீலவா ஹோதி பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு அபரிபக்காய மேகிய சேதோவிமுத்தியா அயங் துதியோ தம்மோ பரிபாகாய ஸங்வத்ததி>
    text <புன சபரங் மேகிய பிக்கு யாயங் கதா அபிஸல்லேகிகா சேதோவிவரணஸப்பாயா ஏகந்தனிப்பிதாய விராகாய நிரோதாய உபஸமாய அபிஞ்ஞாய ஸம்போதாய நிப்பானாய ஸங்வத்ததி ஸெய்யதிதங் அப்பிச்சகதா ஸந்துட்டிகதா பவிவேககதா அஸங்ஸக்ககதா வீரியாரம்பகதா ஸீலகதா ஸமாதிகதா பஞ்ஞாகதா விமுத்திகதா விமுத்திஞாணதஸ்ஸனகதா ஏவரூபாய கதாய நிகாமலாபீ ஹோதி அகிச்சலாபீ அகஸிரலாபீ அபரிபாகாய மேகிய சேதோவிமுத்தியா அயங் ததியோ தம்மோ பரிபாகாய ஸங்வத்ததி>
    text <புன சபரங் மேகிய பிக்கு ஆரத்தவீரியோ விஹரதி அகுஸலானங் தம்மானங் பஹானாய குஸலானங் தம்மானங் உபஸம்பதாய தாமவா தள்ஹபரக்கமோ அனிக்கித்ததுரோ குஸலேஸு தம்மேஸு அபரிபக்காய மேகிய சேதோவிமுத்தியா அயங் சதுத்தோ தம்மோ பரிபாகாய ஸங்வத்ததி>
    text <புன சபரங் மேகிய பிக்கு பஞ்ஞவா ஹோதி உதயத்தகாமினியா பஞ்ஞாய ஸமன்னாகதோ அரியாய நிப்பேதிகாய ஸம்மா துக்கக்கயகாமினியா அபரிபக்காய மேகிய சேதோவிமுத்தியா அயங் பஞ்சமோ தம்மோ பரிபாகாய ஸங்வத்ததி அபரிபக்காய மேகிய சேதோவிமுத்தியா இமே பஞ்ச தம்மா பரிபாகாய ஸங்வத்தந்தி>
    text <கல்யாணமித்தஸ்ஸேதங் மேகிய பிக்குனோ பாடிகங்கங் கல்யாணஸஹாயஸ்ஸ கல்யாணஸம்பவங்கஸ்ஸ யங் ஸீலவா பவிஸ்ஸதி பாதிமொக்கஸங்வரஸங்வுதோ விஹரிஸ்ஸதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கிஸ்ஸதி ஸிக்காபதேஸு>
    text <கல்யாணமித்தஸ்ஸேதங் மேகிய பிக்குனோ பாடிகங்கங் கல்யாணஸஹாயஸ்ஸ கல்யாணஸம்பவங்கஸ்ஸ யங் யாயங் கதா அபிஸல்லேகிகா சேதோவிவரணஸப்பாயா ஏகந்தனிப்பிதாய விராகாய நிரோதாய உபஸமாய அபிஞ்ஞாய ஸம்போதாய நிப்பானாய ஸங்வத்ததி ஸெய்யதிதங் அப்பிச்சகதா ஸந்துட்டிகதா பவிவேககதா அஸங்ஸக்ககதா வீரியாரம்பகதா ஸீலகதா ஸமாதிகதா பஞ்ஞாகதா விமுத்திகதா விமுத்திஞாணதஸ்ஸனகதா ஏவரூபாய கதாய நிகாமலாபீ பவிஸ்ஸதி அகிச்சலாபீ அகஸிரலாபீ>
    text <கல்யாணமித்தஸ்ஸேதங் மேகிய பிக்குனோ பாடிகங்கங் கல்யாணஸஹாயஸ்ஸ கல்யாணஸம்பவங்கஸ்ஸ யங் ஆரத்தவீரியோ விஹரிஸ்ஸதி அகுஸலானங் தம்மானங் பஹானாய குஸலானங் தம்மானங் உபஸம்பதாய தாமவா தள்ஹபரக்கமோ அனிக்கித்ததுரோ குஸலேஸு தம்மேஸு>
    text <கல்யாணமித்தஸ்ஸேதங் மேகிய பிக்குனோ பாடிகங்கங் கல்யாணஸஹாயஸ்ஸ கல்யாணஸம்பவங்கஸ்ஸ யங் பஞ்ஞவா பவிஸ்ஸதி உதயத்தகாமினியா பஞ்ஞாய ஸமன்னாகதோ அரியாய நிப்பேதிகாய ஸம்மா துக்கக்கயகாமினியா>
    text <தேன ச பன மேகிய பிக்குனா இமேஸு பஞ்சஸு தம்மேஸு பதிட்டாய சத்தாரோ தம்மா உத்தரி பாவேதப்பா அஸுபா பாவேதப்பா ராகஸ்ஸ பஹானாய மெத்தா பாவேதப்பா ப்யாபாதஸ்ஸ பஹானாய ஆனாபானஸ்ஸதி பாவேதப்பா விதக்குபச்சேதாய அனிச்சஸஞ்ஞா பாவேதப்பா அஸ்மிமானஸமுக்காதாய அனிச்சஸஞ்ஞினோ ஹி மேகிய அனத்தஸஞ்ஞா ஸண்டாதி அனத்தஸஞ்ஞீ அஸ்மிமானஸமுக்காதங் பாபுணாதி திட்டேவ தம்மே நிப்பானந்தி>
    text <அத கோ பகவா ஏதமத்தங் விதித்வா தாயங் வேலாயங் இமங் உதானங் உதானேஸி>
    block
      text <குத்தா விதக்கா ஸுகுமா விதக்கா>
      text <அனுகதா மனஸோ உப்பிலாவா>
      text <ஏதே அவித்வா மனஸோ விதக்கே>
      text <ஹுரா ஹுரங் தாவதி பந்தசித்தோ>
      text <ஏதே ச வித்வா மனஸோ விதக்கே>
      text <ஆதாபியோ ஸங்வரதீ ஸதீமா>
      text <அனுகதே மனஸோ உப்பிலாவே>
      text <அஸேஸமேதே பஜஹாஸி புத்தோதி படமங்>
      text <அரக்கிதேன காயேன மிச்சாதிட்டிஹதேன ச>
      text <தினமித்தா பிபூதேன வஸங் மாரஸ்ஸ கச்சதி>
      text <தஸ்மா ரக்கிதசித்தஸ்ஸ ஸம்மாஸங்கப்பகோசரோ>
      text <ஸம்மாதிட்டிபுரெக்காரோ ஞத்வான உதயப்பயங்>
      text <தீனமித்தாபிபூ பிக்கு ஸப்பா துக்கதியோ ஜஹேதி துதியங்>
      text <திஸோ திஸங் யங் தங் கயிரா வேரீ வா பன வேரினங்>
      text <மிச்சாபணிஹிதங் சித்தங் பாபியோ நங் ததோ கரேதி ததியங்>
      text <யஸ்ஸ ஸேலூபமங் சித்தங் டிதங் நானுபகம்பதி>
      text <விரத்தங் ரஜனீயேஸு கோபனெய்யே ந குப்பதி>
      text <யஸ்ஸேவங் பாவிதங் சித்தங் குதோ தங் துக்கமெஸ்ஸதீதி சதுத்தங்>
      text <ஏதங் நாகஸ்ஸ நாகேன ஈஸாதந்தஸ்ஸ ஹத்தினோ>
      text <ஸமேதி சித்தங் சித்தேன யதேகோ ரமதீ மனோதி பஞ்சமங்>
      text <அனூபவாதோ அனூபகாதோ பாதிமொக்கே ச ஸங்வரோ>
      text <மத்தஞ்ஞுதா ச பத்தஸ்மிங் பந்தஞ்ச ஸயனாஸனங்>
      text <அதிசித்தே ச ஆயோகோ ஏதங் புத்தான ஸாஸனந்தி சட்டங்>
      text <அதிசேதஸோ அப்பமஜ்ஜதோ>
      text <முனினோ மோனபதேஸு ஸிக்கதோ>
      text <ஸோகா ந பவந்தி தாதினோ>
      text <உபஸந்தஸ்ஸ ஸதா ஸதீமதோதி ஸத்தமங்>
      text <அபூதவாதீ நிரயங் உபேதி>
      text <யோ வாபி கத்வா ந கரோமி சாஹ>
      text <உபோபி தே பேச்ச ஸமா பவந்தி>
      text <நிஹீனகம்மா மனுஜா பரத்தாதி>
      text <அபூதவாதீ நிரயங் உபேதி>
      text <யோ வாபி கத்வா ந கரோமிசாஹ>
      text <உபோபி தே பேச்ச ஸமா பவந்தி>
      text <நிஹீனகம்மா மனுஜா பரத்தாதி>
      text <துதந்தி வாசாய ஜனா அஸஞ்ஞதா>
      text <ஸரேஹி ஸங்காமகதங்வ குஞ்ஜரங்>
      text <ஸுத்வான வாக்யங் பருஸங் உதீரிதங்>
      text <அதிவாஸயே பிக்கு அதுட்டசித்தோதி அட்டமங்>
      text <யங் ஜீவிதங் ந தபதி மரணந்தே ந ஸோசதி>
      text <ஸ வே திட்டபதோ தீரோ ஸோகமஜ்ஜே ந ஸோசதி>
      text <உச்சின்னபவதண்ஹஸ்ஸ ஸந்தசித்தஸ்ஸ பிக்குனோ>
      text <விக்கீணோ ஜாதிஸங்ஸாரோ நத்தி தஸ்ஸ புனப்பவோதி நவமங்>
      text <உபஸந்தஸந்தசித்தஸ்ஸ நெத்திச்சின்னஸ்ஸ பிக்குனோ>
      text <விக்கீணோ ஜாதிஸங்ஸாரோ முத்தோ ஸோ மாரபந்தனாதி தஸமங்>
      text <மேகியோ உத்ததா கோபாலோ யக்கோ நாகேன பஞ்சமங்>
      text <பிண்டோலோ ஸாரிபுத்தோ ச ஸுந்தரீ பவதி அட்டமங்>
      text <உபஸேனோ வங்கந்தபுத்தோ ஸாரிபுத்தோ ச தே தஸாதி>
  text <உத்ததஸுத்தங்>
    text <32>, <ஏவங் மே ஸுதங் ஏகங் ஸமயங் பகவா குஸினாராயங் விஹரதி உபவத்தனே மல்லானங் ஸாலவனே தேன கோ பன ஸமயேன ஸம்பஹுலா பிக்கூ பகவதோ அவிதூரே அரஞ்ஞகுடிகாயங் விஹரந்தி உத்ததா உன்னளா சபலா முகரா விகிண்ணவாசா முட்டஸ்ஸதினோ அஸம்பஜானா அஸமாஹிதா விப்பந்தசித்தா பாகதிந்த்ரியா>
    text <அத்தஸா கோ பகவா தே ஸம்பஹுலே பிக்கூ அவிதூரே அரஞ்ஞகுடிகாயங் விஹரந்தே உத்ததே உன்னளே சபலே முகரே விகிண்ணவாசே முட்டஸ்ஸதினோ அஸம்பஜானே அஸமாஹிதே விப்பந்தசித்தே பாகதிந்த்ரியே>
    text <அத கோ பகவா ஏதமத்தங் விதித்வா தாயங் வேலாயங் இமங் உதானங் உதானேஸி>
  text <கோபாலகஸுத்தங்>
    text <33>, <ஏவங் மே ஸுதங் ஏகங் ஸமயங் பகவா கோஸலேஸு சாரிகங் சரதி மஹதா பிக்குஸங்கேன ஸத்திங் அத கோ பகவா மக்கா ஓக்கம்ம யேன அஞ்ஞதரங் ருக்கமூலங் தேனுபஸங்கமி உபஸங்கமித்வா பஞ்ஞத்தே ஆஸனே நிஸீதி>
    text <அத கோ அஞ்ஞதரோ கோபாலகோ யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னங் கோ தங் கோபாலகங் பகவா தம்மியா கதாய ஸந்தஸ்ஸேஸி ஸமாதபேஸி ஸமுத்தேஜேஸி ஸம்பஹங்ஸேஸி>
    text <அத கோ ஸோ கோபாலகோ பகவதா தம்மியா கதாய ஸந்தஸ்ஸிதோ ஸமாதபிதோ ஸமுத்தேஜிதோ ஸம்பஹங்ஸிதோ பகவந்தங் ஏததவோச அதிவாஸேது மே பந்தே பகவா ஸ்வாதனாய பத்தங் ஸத்திங் பிக்குஸங்கேனாதி அதிவாஸேஸி பகவா துண்ஹீபாவேன அத கோ ஸோ கோபாலகோ பகவதோ அதிவாஸனங் விதித்வா உட்டாயாஸனா பகவந்தங் அபிவாதெத்வா பதக்கிணங் கத்வா பக்காமி>
    text <அத கோ ஸோ கோபாலகோ தஸ்ஸா ரத்தியா அச்சயேன ஸகே நிவேஸனே பஹூதங் அப்போதகபாயஸங் படியாதாபெத்வா நவஞ்ச ஸப்பிங் பகவதோ காலங் ஆரோசேஸி காலோ பந்தே நிட்டிதங் பத்தந்தி அத கோ பகவா புப்பண்ஹஸமயங் நிவாஸெத்வா பத்தசீவரமாதாய ஸத்திங் பிக்குஸங்கேன யேன தஸ்ஸ கோபாலகஸ்ஸ நிவேஸனங் தேனுபஸங்கமி உபஸங்கமித்வா பஞ்ஞத்தே ஆஸனே நிஸீதி அத கோ ஸோ கோபாலகோ புத்தப்பமுகங் பிக்குஸங்கங் அப்போதகபாயஸேன நவேன ச ஸப்பினா ஸஹத்தா ஸந்தப்பேஸி ஸம்பவாரேஸி அத கோ ஸோ கோபாலகோ பகவந்தங் புத்தாவிங் ஓனீதபத்தபாணிங் அஞ்ஞதரங் நீசங் ஆஸனங் கஹெத்வா ஏகமந்தங் நிஸீதி ஏகமந்தங் நிஸின்னங் கோ தங் கோபாலகங் பகவா தம்மியா கதாய ஸந்தஸ்ஸெத்வா ஸமாதபெத்வா ஸமுத்தேஜெத்வா ஸம்பஹங்ஸெத்வா உட்டாயாஸனா பக்காமி அத கோ அசிரபக்கந்தஸ்ஸ பகவதோ தங் கோபாலகங் அஞ்ஞதரோ புரிஸோ ஸீமந்தரிகாய ஜீவிதா வோரோபேஸி>
    text <அத கோ ஸம்பஹுலா பிக்கூ யேன பகவா தேனுபஸங்கமிங்ஸு உபஸங்கமித்வா பகவந்தங் அபிவாதெத்வா ஏகமந்தங் நிஸீதிங்ஸு ஏகமந்தங் நிஸின்னா கோ தே பிக்கூ பகவந்தங் ஏததவோசுங் யேன பந்தே கோபாலகேன அஜ்ஜ புத்தப்பமுகோ பிக்குஸங்கோ அப்போதகபாயஸேன நவேன ச ஸப்பினா ஸஹத்தா ஸந்தப்பிதோ ஸம்பவாரிதோ ஸோ கிர பந்தே கோபாலகோ அஞ்ஞதரேன புரிஸேன ஸீமந்தரிகாய ஜீவிதா வோரோபிதோதி>
    text <அத கோ பகவா ஏதமத்தங் விதித்வா தாயங் வேலாயங் இமங் உதானங் உதானேஸி>
  text <யக்கபஹாரஸுத்தங்>
    text <34>, <ஏவங் மே ஸுதங் ஏகங் ஸமயங் பகவா ராஜகஹே விஹரதி வேளுவனே கலந்தகனிவாபே தேன கோ பன ஸமயேன ஆயஸ்மா ச ஸாரிபுத்தோ ஆயஸ்மா ச மஹாமொக்கல்லானோ கபோதகந்தராயங் விஹரந்தி தேன கோ பன ஸமயேன ஆயஸ்மா ஸாரிபுத்தோ ஜுண்ஹாய ரத்தியா நவோரோபிதேஹி கேஸேஹி அப்போகாஸே நிஸின்னோ ஹோதி அஞ்ஞதரங் ஸமாதிங் ஸமாபஜ்ஜித்வா>
    text <தேன கோ பன ஸமயேன த்வே யக்கா ஸஹாயகா உத்தராய திஸாய தக்கிணங் திஸங் கச்சந்தி கேனசிதேவ கரணீயேன அத்தஸங்ஸு கோ தே யக்கா ஆயஸ்மந்தங் ஸாரிபுத்தங் ஜுண்ஹாய ரத்தியா நவோரோபிதேஹி கேஸேஹி அப்போகாஸே நிஸின்னங் திஸ்வான ஏகோ யக்கோ துதியங் யக்கங் ஏததவோச படிபாதி மங் ஸம்ம இமஸ்ஸ ஸமணஸ்ஸ ஸீஸே பஹாரங் தாதுந்தி ஏவங் வுத்தே ஸோ யக்கோ தங் யக்கங் ஏததவோச அலங் ஸம்ம மா ஸமணங் ஆஸாதேஸி உளாரோ ஸோ ஸம்ம ஸமணோ மஹித்திகோ மஹானுபாவோதி>
    text <துதியம்பி கோ ஸோ யக்கோ தங் யக்கங் ஏததவோச படிபாதி மங் ஸம்ம இமஸ்ஸ ஸமணஸ்ஸ ஸீஸே பஹாரங் தாதுந்தி துதியம்பி கோ ஸோ யக்கோ தங் யக்கங் ஏததவோச அலங் ஸம்ம மா ஸமணங் ஆஸாதேஸி உளாரோ ஸோ ஸம்ம ஸமணோ மஹித்திகோ மஹானுபாவோதி ததியம்பி கோ ஸோ யக்கோ தங் யக்கங் ஏததவோச படிபாதி மங் ஸம்ம இமஸ்ஸ ஸமணஸ்ஸ ஸீஸே பஹாரங் தாதுந்தி ததியம்பி கோ ஸோ யக்கோ தங் யக்கங் ஏததவோச அலங் ஸம்ம மா ஸமணங் ஆஸாதேஸி உளாரோ ஸோ ஸம்ம ஸமணோ மஹித்திகோ மஹானுபாவோதி>
    text <அத கோ ஸோ யக்கோ தங் யக்கங் அனாதியித்வா ஆயஸ்மதோ ஸாரிபுத்தத்தேரஸ்ஸ ஸீஸே பஹாரங் அதாஸி தாவ மஹா பஹாரோ அஹோஸி அபி தேன பஹாரேன ஸத்தரதனங் வா அட்டட்டமரதனங் வா நாகங் ஓஸாதெய்ய மஹந்தங் வா பப்பதகூடங் பதாலெய்ய அத ச பன ஸோ யக்கோ டய்ஹாமி டய்ஹாமீதி வத்வா தத்தேவ மஹானிரயங் அபதாஸி>
    text <அத்தஸா கோ ஆயஸ்மா மஹாமொக்கல்லானோ திப்பேன சக்குனா விஸுத்தேன அதிக்கந்தமானுஸகேன தேன யக்கேன ஆயஸ்மதோ ஸாரிபுத்தத்தேரஸ்ஸ ஸீஸே பஹாரங் தீயமானங் திஸ்வா யேன ஆயஸ்மா ஸாரிபுத்தோ தேனுபஸங்கமி உபஸங்கமித்வா ஆயஸ்மந்தங் ஸாரிபுத்தங் ஏததவோச கச்சி தே ஆவுஸோ கமனீயங் கச்சி யாபனீயங் கச்சி ந கிஞ்சி துக்கந்தி கமனீயங் மே ஆவுஸோ மொக்கல்லான யாபனீயங் மே ஆவுஸோ மொக்கல்லான அபி ச மே ஸீஸங் தோகங் துக்கந்தி>
    text <அச்சரியங் ஆவுஸோ ஸாரிபுத்த அப்புதங் ஆவுஸோ ஸாரிபுத்த யாவ மஹித்திகோ ஆயஸ்மா ஸாரிபுத்தோ மஹானுபாவோ இத தே ஆவுஸோ ஸாரிபுத்த அஞ்ஞதரோ யக்கோ ஸீஸே பஹாரங் அதாஸி தாவ மஹா பஹாரோ அஹோஸி அபி தேன பஹாரேன ஸத்தரதனங் வா அட்டட்டமரதனங் வா நாகங் ஓஸாதெய்ய மஹந்தங் வா பப்பதகூடங் பதாலெய்ய அத ச பனாயஸ்மா ஸாரிபுத்தோ ஏவமாஹ கமனீயங் மே ஆவுஸோ மொக்கல்லான யாபனீயங் மே ஆவுஸோ மொக்கல்லான அபி ச மே ஸீஸங் தோகங் துக்கந்தி>
    text <அச்சரியங் ஆவுஸோ மொக்கல்லான அப்புதங் ஆவுஸோ மொக்கல்லான யாவ மஹித்திகோ ஆயஸ்மா மஹாமொக்கல்லானோ மஹானுபாவோ யத்ர ஹி நாம யக்கம்பி பஸ்ஸிஸ்ஸதி மயங் பனேதரஹி பங்ஸுபிஸாசகம்பி ந பஸ்ஸாமாதி>
    text <அஸ்ஸோஸி கோ பகவா திப்பாய ஸோததாதுயா விஸுத்தாய அதிக்கந்தமானுஸிகாய தேஸங் உபின்னங் மஹானாகானங் இமங் ஏவரூபங் கதாஸல்லாபங்>
    text <அத கோ பகவா ஏதமத்தங் விதித்வா தாயங் வேலாயங் இமங் உதானங் உதானேஸி>
  text <நாகஸுத்தங்>
    text <35>, <ஏவங் மே ஸுதங் ஏகங் ஸமயங் பகவா கோஸம்பியங் விஹரதி கோஸிதாராமே தேன கோ பன ஸமயேன பகவா ஆகிண்ணோ விஹரதி பிக்கூஹி பிக்கூனீஹி உபாஸகேஹி உபாஸிகாஹி ராஜூஹி ராஜமஹாமத்தேஹி தித்தியேஹி தித்தியஸாவகேஹி ஆகிண்ணோ துக்கங் ந பாஸு விஹரதி அத கோ பகவதோ ஏததஹோஸி அஹங் கோ ஏதரஹி ஆகிண்ணோ விஹராமி பிக்கூஹி பிக்கூனீஹி உபாஸகேஹி உபாஸிகாஹி ராஜூஹி ராஜமஹாமத்தேஹி தித்தியேஹி தித்தியஸாவகேஹி ஆகிண்ணோ துக்கங் ந பாஸு விஹராமி யங்னூனாஹங் ஏகோ கணஸ்மா வூபகட்டோ விஹரெய்யந்தி>
    text <அத கோ பகவா புப்பண்ஹஸமயங் நிவாஸெத்வா பத்தசீவரமாதாய கோஸம்பிங் பிண்டாய பாவிஸி கோஸம்பியங் பிண்டாய சரித்வா பச்சாபத்தங் பிண்டபாதபடிக்கந்தோ ஸாமங் ஸேனாஸனங் ஸங்ஸாமெத்வா பத்தசீவரமாதாய அனாமந்தெத்வா உபட்டாகங் அனபலோகெத்வா பிக்குஸங்கங் ஏகோ அதுதியோ யேன பாலிலெய்யகங் தேன சாரிகங் பக்காமி அனுபுப்பேன சாரிகங் சரமானோ யேன பாலிலெய்யகங் ததவஸரி தத்ர ஸுதங் பகவா பாலிலெய்யகே விஹரதி ரக்கிதவனஸண்டே பத்தஸாலமூலே>
    text <அஞ்ஞதரோபி கோ ஹத்தினாகோ ஆகிண்ணோ விஹரதி ஹத்தீஹி ஹத்தினீஹி ஹத்திகலபேஹி ஹத்திச்சாபேஹி சின்னக்கானி சேவ திணானி காததி ஓபக்கோபக்கஞ்சஸ்ஸ ஸாகாபங்கங் காதந்தி ஆவிலானி ச பானீயானி பிவதி ஓகாஹா சஸ்ஸ உத்திண்ணஸ்ஸ ஹத்தினியோ காயங் உபனிகங்ஸந்தியோ கச்சந்தி ஆகிண்ணோ துக்கங் ந பாஸு விஹரதி அத கோ தஸ்ஸ ஹத்தினாகஸ்ஸ ஏததஹோஸி அஹங் கோ ஏதரஹி ஆகிண்ணோ விஹராமி ஹத்தீஹி ஹத்தினீஹி ஹத்திகலபேஹி ஹத்திச்சாபேஹி சின்னக்கானி சேவ திணானி காதாமி ஓபக்கோபக்கஞ்ச மே ஸாகாபங்கங் காதந்தி ஆவிலானி ச பானீயானி பிவாமி ஓகாஹா ச மே உத்திண்ணஸ்ஸ ஹத்தினியோ காயங் உபனிகங்ஸந்தியோ கச்சந்தி ஆகிண்ணோ துக்கங் ந பாஸு விஹராமி யங்னூனாஹங் ஏகோ கணஸ்மா வூபகட்டோ விஹரெய்யந்தி>
    text <அத கோ ஸோ ஹத்தினாகோ யூதா அபக்கம்ம யேன பாலிலெய்யகங் ரக்கிதவனஸண்டோ பத்தஸாலமூலங் யேன பகவா தேனுபஸங்கமி தத்ர ஸுதங் ஸோ ஹத்தினாகோ யஸ்மிங் பதேஸே பகவா விஹரதி தங் பதேஸங் அப்பஹரிதங் கரோதி ஸொண்டாய ச பகவதோ பானீயங் பரிபோஜனீயங் உபட்டாபேதி>
    text <அத கோ பகவதோ ரஹோகதஸ்ஸ படிஸல்லீனஸ்ஸ ஏவங் சேதஸோ பரிவிதக்கோ உதபாதி அஹங் கோ புப்பே ஆகிண்ணோ விஹாஸிங் பிக்கூஹி பிக்கூனீஹி உபாஸகேஹி உபாஸிகாஹி ராஜூஹி ராஜமஹாமத்தேஹி தித்தியேஹி தித்தியஸாவகேஹி ஆகிண்ணோ துக்கங் ந பாஸு விஹாஸிங் ஸொம்ஹி ஏதரஹி அனாகிண்ணோ விஹராமி பிக்கூஹி பிக்குனீஹி உபாஸகேஹி உபாஸிகாஹி ராஜூஹி ராஜமஹாமத்தேஹி தித்தியேஹி தித்தியஸாவகேஹி அனாகிண்ணோ ஸுகங் பாஸு விஹராமீதி>
    text <தஸ்ஸபி கோ ஹத்தினாகஸ்ஸ ஏவங் சேதஸோ பரிவிதக்கோ உதபாதி அஹங் கோ புப்பே ஆகிண்ணோ விஹாஸிங் ஹத்தீஹி ஹத்தினீஹி ஹத்திகலபேஹி ஹத்திச்சாபேஹி சின்னக்கானி சேவ திணானி காதிங் ஓபக்கோபக்கஞ்ச மே ஸாகாபங்கங் காதிங்ஸு ஆவிலானி ச பானீயானி அபாயிங் ஓகாஹா ச மே உத்திண்ணஸ்ஸ ஹத்தினியோ காயங் உபனிகங்ஸந்தியோ அகமங்ஸு ஆகிண்ணோ துக்கங் ந பாஸு விஹாஸிங் ஸொம்ஹி ஏதரஹி அனாகிண்ணோ விஹராமி ஹத்தீஹி ஹத்தினீஹி ஹத்திகலபேஹி ஹத்திச்சாபேஹி அச்சின்னக்கானி சேவ திணானி காதாமி ஓபக்கோபக்கஞ்ச மே ஸாகாபங்கங் ந காதந்தி அனாவிலானி ச பானீயானி பிவாமி ஓகாஹா ச மே உத்திண்ணஸ்ஸ ஹத்தினியோ ந காயங் உபனிகங்ஸந்தியோ கச்சந்தி அனாகிண்ணோ ஸுகங் பாஸு விஹராமீதி>
    text <அத கோ பகவா அத்தனோ ச பவிவேகங் விதித்வா தஸ்ஸ ச ஹத்தினாகஸ்ஸ சேதஸா சேதோபரிவிதக்கமஞ்ஞாய தாயங் வேலாயங் இமங் உதானங் உதானேஸி>
  text <பிண்டோலஸுத்தங்>
    text <36>, <ஏவங் மே ஸுதங் ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தேன கோ பன ஸமயேன ஆயஸ்மா பிண்டோலபாரத்வாஜோ பகவதோ அவிதூரே நிஸின்னோ ஹோதி பல்லங்கங் ஆபுஜித்வா உஜுங் காயங் பணிதாய ஆரஞ்ஞிகோ பிண்டபாதிகோ பங்ஸுகூலிகோ தேசீவரிகோ அப்பிச்சோ ஸந்துட்டோ பவிவித்தோ அஸங்ஸட்டோ ஆரத்தவீரியோ துதவாதோ அதிசித்தமனுயுத்தோ>
    text <அத்தஸா கோ பகவா ஆயஸ்மந்தங் பிண்டோலபாரத்வாஜங் அவிதூரே நிஸின்னங் பல்லங்கங் ஆபுஜித்வா உஜுங் காயங் பணிதாய ஆரஞ்ஞிகங் பிண்டபாதிகங் பங்ஸுகூலிகங் தேசீவரிகங் அப்பிச்சங் ஸந்துட்டங் பவிவித்தங் அஸங்ஸட்டங் ஆரத்தவீரியங் துதவாதங் அதிசித்தமனுயுத்தங்>
    text <அத கோ பகவா ஏதமத்தங் விதித்வா தாயங் வேலாயங் இமங் உதானங் உதானேஸி>
  text <ஸாரிபுத்தஸுத்தங்>
    text <37>, <ஏவங் மே ஸுதங் ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தேன கோ பன ஸமயேன ஆயஸ்மா ஸாரிபுத்தோ பகவதோ அவிதூரே நிஸின்னோ ஹோதி பல்லங்கங் ஆபுஜித்வா உஜுங் காயங் பணிதாய அப்பிச்சோ ஸந்துட்டோ பவிவித்தோ அஸங்ஸட்டோ ஆரத்தவீரியோ அதிசித்தமனுயுத்தோ>
    text <அத்தஸா கோ பகவா ஆயஸ்மந்தங் ஸாரிபுத்தங் அவிதூரே நிஸின்னங் பல்லங்கங் ஆபுஜித்வா உஜுங் காயங் பணிதாய அப்பிச்சங் ஸந்துட்டங் பவிவித்தங் அஸங்ஸட்டங் ஆரத்தவீரியங் அதிசித்தமனுயுத்தங்>
    text <அத கோ பகவா ஏதமத்தங் விதித்வா தாயங் வேலாயங் இமங் உதானங் உதானேஸி>
  text <ஸுந்தரீஸுத்தங்>
    text <38>, <ஏவங் மே ஸுதங் ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தேன கோ பன ஸமயேன பகவா ஸக்கதோ ஹோதி கருகதோ மானிதோ பூஜிதோ அபசிதோ லாபீ சீவரபிண்டபாதஸேனாஸனகிலானபச்சயபேஸஜ்ஜபரிக்காரானங் பிக்குஸங்கோபி ஸக்கதோ ஹோதி கருகதோ மானிதோ பூஜிதோ அபசிதோ லாபீ சீவரபிண்டபாதஸேனாஸனகிலானபச்சயபேஸஜ்ஜபரிக்காரானங் அஞ்ஞதித்தியா பன பரிப்பாஜகா அஸக்கதா ஹொந்தி அகருகதா அமானிதா அபூஜிதா அனபசிதா ந லாபினோ சீவரபிண்டபாதஸேனாஸனகிலானபச்சயபேஸஜ்ஜபரிக்காரானங்>
    text <அத கோ தே அஞ்ஞதித்தியா பரிப்பாஜகா பகவதோ ஸக்காரங் அஸஹமானா பிக்குஸங்கஸ்ஸ ச யேன ஸுந்தரீ பரிப்பாஜிகா தேனுபஸங்கமிங்ஸு உபஸங்கமித்வா ஸுந்தரிங் பரிப்பாஜிகங் ஏததவோசுங் உஸ்ஸஹஸி த்வங் பகினி ஞாதீனங் அத்தங் காதுந்தி க்யாஹங் அய்யா கரோமி கிங் மயா ந ஸக்கா காதுங் ஜீவிதம்பி மே பரிச்சத்தங் ஞாதீனங் அத்தாயாதி>
    text <தேன ஹி பகினி அபிக்கணங் ஜேதவனங் கச்சாஹீதி ஏவங் அய்யாதி கோ ஸுந்தரீ பரிப்பாஜிகா தேஸங் அஞ்ஞதித்தியானங் பரிப்பாஜகானங் படிஸ்ஸுத்வா அபிக்கணங் ஜேதவனங் அகமாஸி>
    text <யதா தே அஞ்ஞிங்ஸு அஞ்ஞதித்தியா பரிப்பாஜகா வோதிட்டா கோ ஸுந்தரீ பரிப்பாஜிகா பஹுஜனேன அபிக்கணங் ஜேதவனங் கச்சதீதி அத நங் ஜீவிதா வோரோபெத்வா தத்தேவ ஜேதவனஸ்ஸ பரிகாகூபே நிக்கிபித்வா யேன ராஜா பஸேனதி கோஸலோ தேனுபஸங்கமிங்ஸு உபஸங்கமித்வா ராஜானங் பஸேனதிங் கோஸலங் ஏததவோசுங் யா ஸா மஹாராஜ ஸுந்தரீ பரிப்பாஜிகா ஸா நோ ந திஸ்ஸதீதி கத்த பன தும்ஹே ஆஸங்கதாதி ஜேதவனே மஹாராஜாதி தேன ஹி ஜேதவனங் விசினதாதி>
    text <அத கோ தே அஞ்ஞதித்தியா பரிப்பாஜகா ஜேதவனங் விசினித்வா யதானிக்கித்தங் பரிகாகூபா உத்தரித்வா மஞ்சகங் ஆரோபெத்வா ஸாவத்திங் பவேஸெத்வா ரதியாய ரதியங் ஸிங்காடகேன ஸிங்காடகங் உபஸங்கமித்வா மனுஸ்ஸே உஜ்ஜாபேஸுங்>
    text <பஸ்ஸதாய்யா ஸமணானங் ஸக்யபுத்தியானங் கம்மங் அலஜ்ஜினோ இமே ஸமணா ஸக்யபுத்தியா துஸ்ஸீலா பாபதம்மா முஸாவாதினோ அப்ரஹ்மசாரினோ இமே ஹி நாம தம்மசாரினோ ஸமசாரினோ ப்ரஹ்மசாரினோ ஸச்சவாதினோ ஸீலவந்தோ கல்யாணதம்மா படிஜானிஸ்ஸந்தி நத்தி இமேஸங் ஸாமஞ்ஞங் நத்தி இமேஸங் ப்ரஹ்மஞ்ஞங் நட்டங் இமேஸங் ஸாமஞ்ஞங் நட்டங் இமேஸங் ப்ரஹ்மஞ்ஞங் குதோ இமேஸங் ஸாமஞ்ஞங் குதோ இமேஸங் ப்ரஹ்மஞ்ஞங் அபகதா இமே ஸாமஞ்ஞா அபகதா இமே ப்ரஹ்மஞ்ஞா கதஞ்ஹி நாம புரிஸோ புரிஸகிச்சங் கரித்வா இத்திங் ஜீவிதா வோரோபெஸ்ஸதீதி>
    text <தேன கோ பன ஸமயேன ஸாவத்தியங் மனுஸ்ஸா பிக்கூ திஸ்வா அஸப்பாஹி பருஸாஹி வாசாஹி அக்கோஸந்தி பரிபாஸந்தி ரோஸந்தி விஹேஸந்தி>
    text <அலஜ்ஜினோ இமே ஸமணா ஸக்யபுத்தியா துஸ்ஸீலா பாபதம்மா முஸாவாதினோ அப்ரஹ்மசாரினோ இமே ஹி நாம தம்மசாரினோ ஸமசாரினோ ப்ரஹ்மசாரினோ ஸச்சவாதினோ ஸீலவந்தோ கல்யாணதம்மா படிஜானிஸ்ஸந்தி நத்தி இமேஸங் ஸாமஞ்ஞங் நத்தி இமேஸங் ப்ரஹ்மஞ்ஞங் நட்டங் இமேஸங் ஸாமஞ்ஞங் நட்டங் இமேஸங் ப்ரஹ்மஞ்ஞங் குதோ இமேஸங் ஸாமஞ்ஞங் குதோ இமேஸங் ப்ரஹ்மஞ்ஞங் அபகதா இமே ஸாமஞ்ஞா அபகதா இமே ப்ரஹ்மஞ்ஞா கதஞ்ஹி நாம புரிஸோ புரிஸகிச்சங் கரித்வா இத்திங் ஜீவிதா வோரோபெஸ்ஸதீதி>
    text <அத கோ ஸம்பஹுலா பிக்கூ புப்பண்ஹஸமயங் நிவாஸெத்வா பத்தசீவரமாதாய ஸாவத்திங் பிண்டாய பாவிஸிங்ஸு ஸாவத்தியங் பிண்டாய சரித்வா பச்சாபத்தங் பிண்டபாதபடிக்கந்தா யேன பகவா தேனுபஸங்கமிங்ஸு உபஸங்கமித்வா பகவந்தங் அபிவாதெத்வா ஏகமந்தங் நிஸீதிங்ஸு ஏகமந்தங் நிஸின்னா கோ தே பிக்கூ பகவந்தங் ஏததவோசுங்>
    text <ஏதரஹி பந்தே ஸாவத்தியங் மனுஸ்ஸா பிக்கூ திஸ்வா அஸப்பாஹி பருஸாஹி வாசாஹி அக்கோஸந்தி பரிபாஸந்தி ரோஸந்தி விஹேஸந்தி அலஜ்ஜினோ இமே ஸமணா ஸக்யபுத்தியா துஸ்ஸீலா பாபதம்மா முஸாவாதினோ அப்ரஹ்மசாரினோ இமே ஹி நாம தம்மசாரினோ ஸமசாரினோ ப்ரஹ்மசாரினோ ஸச்சவாதினோ ஸீலவந்தோ கல்யாணதம்மா படிஜானிஸ்ஸந்தி நத்தி இமேஸங் ஸாமஞ்ஞங் நத்தி இமேஸங் ப்ரஹ்மஞ்ஞங் நட்டங் இமேஸங் ஸாமஞ்ஞங் நட்டங் இமேஸங் ப்ரஹ்மஞ்ஞங் குதோ இமேஸங் ஸாமஞ்ஞங் குதோ இமேஸங் ப்ரஹ்மஞ்ஞங் அபகதா இமே ஸாமஞ்ஞா அபகதா இமே ப்ரஹ்மஞ்ஞா கதஞ்ஹி நாம புரிஸோ புரிஸகிச்சங் கரித்வா இத்திங் ஜீவிதா வோரோபெஸ்ஸதீதி>
    text <நேஸோ பிக்கவே ஸத்தோ சிரங் பவிஸ்ஸதி ஸத்தாஹமேவ பவிஸ்ஸதி ஸத்தாஹஸ்ஸ அச்சயேன அந்தரதாயிஸ்ஸதி தேன ஹி பிக்கவே யே மனுஸ்ஸா பிக்கூ திஸ்வா அஸப்பாஹி பருஸாஹி வாசாஹி அக்கோஸந்தி பரிபாஸந்தி ரோஸந்தி விஹேஸந்தி தே தும்ஹே இமாய காதாய படிசோதேத>
    text <அத கோ தே பிக்கூ பகவதோ ஸந்திகே இமங் காதங் பரியாபுணித்வா யே மனுஸ்ஸா பிக்கூ திஸ்வா அஸப்பாஹி பருஸாஹி வாசாஹி அக்கோஸந்தி பரிபாஸந்தி ரோஸந்தி விஹேஸந்தி தே இமாய காதாய படிசோதெந்தி>
    text <மனுஸ்ஸானங் ஏததஹோஸி அகாரகா இமே ஸமணா ஸக்யபுத்தியா நயிமேஹி கதங் ஸபந்திமே ஸமணா ஸக்யபுத்தியாதி நேவ ஸோ ஸத்தோ சிரங் அஹோஸி ஸத்தாஹமேவ அஹோஸி ஸத்தாஹஸ்ஸ அச்சயேன அந்தரதாயி>
    text <அத கோ ஸம்பஹுலா பிக்கூ யேன பகவா தேனுபஸங்கமிங்ஸு உபஸங்கமித்வா பகவந்தங் அபிவாதெத்வா ஏகமந்தங் நிஸீதிங்ஸு ஏகமந்தங் நிஸின்னா கோ தே பிக்கூ பகவதோ ஏததவோசுங்>
    text <அச்சரியங் பந்தே அப்புதங் பந்தே யாவ ஸுபாஸிதங் சிதங் பந்தே பகவதா நேஸோ பிக்கவே ஸத்தோ சிரங் பவிஸ்ஸதி ஸத்தாஹமேவ பவிஸ்ஸதி ஸத்தாஹஸ்ஸ அச்சயேன அந்தரதாயிஸ்ஸதீதி அந்தரஹிதோ ஸோ பந்தே ஸத்தோதி>
    text <அத கோ பகவா ஏதமத்தங் விதித்வா தாயங் வேலாயங் இமங் உதானங் உதானேஸி>
  text <உபஸேனஸுத்தங்>
    text <39>, <ஏவங் மே ஸுதங் ஏகங் ஸமயங் பகவா ராஜகஹே விஹரதி வேளுவனே கலந்தகனிவாபே அத கோ ஆயஸ்மதோ உபஸேனஸ்ஸ வங்கந்தபுத்தஸ்ஸ ரஹோகதஸ்ஸ படிஸல்லீனஸ்ஸ ஏவங் சேதஸோ பரிவிதக்கோ உதபாதி லாபா வத மே ஸுலத்தங் வத மே ஸத்தா ச மே பகவா அரஹங் ஸம்மாஸம்புத்தோ ஸ்வாக்காதே சம்ஹி தம்மவினயே அகாரஸ்மா அனகாரியங் பப்பஜிதோ ஸப்ரஹ்மசாரினோ ச மே ஸீலவந்தோ கல்யாணதம்மா ஸீலேஸு சம்ஹி பரிபூரகாரீ ஸுஸமாஹிதோ சம்ஹி ஏகக்கசித்தோ அரஹா சம்ஹி கீணாஸவோ மஹித்திகோ சம்ஹி மஹானுபாவோ பத்தகங் மே ஜீவிதங் பத்தகங் மரணந்தி>
    text <அத கோ பகவா ஆயஸ்மதோ உபஸேனஸ்ஸ வங்கந்தபுத்தஸ்ஸ சேதஸா சேதோபரிவிதக்கமஞ்ஞாய தாயங் வேலாயங் இமங் உதானங் உதானேஸி>
  text <ஸாரிபுத்தஉபஸமஸுத்தங்>
    text <40>, <ஏவங் மே ஸுதங் ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தேன கோ பன ஸமயேன ஆயஸ்மா ஸாரிபுத்தோ பகவதோ அவிதூரே நிஸின்னோ ஹோதி பல்லங்கங் ஆபுஜித்வா உஜுங் காயங் பணிதாய அத்தனோ உபஸமங் பச்சவெக்கமானோ>
    text <அத்தஸா கோ பகவா ஆயஸ்மந்தங் ஸாரிபுத்தங் அவிதூரே நிஸின்னங் பல்லங்கங் ஆபுஜித்வா உஜுங் காயங் பணிதாய அத்தனோ உபஸமங் பச்சவெக்கமானங்>
    text <அத கோ பகவா ஏதமத்தங் விதித்வா தாயங் வேலாயங் இமங் உதானங் உதானேஸி>
    stand <மேகியவக்கோ சதுத்தோ நிட்டிதோ>
    text <தஸ்ஸுத்தானங்>
