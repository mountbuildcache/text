text <ஸுமனபுத்தவங்ஸோ>
  text <1>
    text <மங்கலஸ்ஸ அபரேன ஸுமனோ நாம நாயகோ>
    text <ஸப்பதம்மேஹி அஸமோ ஸப்பஸத்தானமுத்தமோ>
  text <2>
    text <ததா அமதபேரிங் ஸோ ஆஹனீ மேகலே புரே>
    text <தம்மஸங்கஸமாயுத்தங் நவங்கங் ஜினஸாஸனங்>
  text <3>
    text <நிஜ்ஜினித்வா கிலேஸே ஸோ பத்வா ஸம்போதிமுத்தமங்>
    text <மாபேஸி நகரங் ஸத்தா ஸத்தம்மபுரவருத்தமங்>
  text <4>
    text <நிரந்தரங் அகுடிலங் உஜுங் விபுலவித்ததங்>
    text <மாபேஸி ஸோ மஹாவீதிங் ஸதிபட்டானவருத்தமங்>
  text <5>
    text <பலே சத்தாரி ஸாமஞ்ஞே சதஸ்ஸோ படிஸம்பிதா>
    text <சளபிஞ்ஞாட்டஸமாபத்தீ பஸாரேஸி தத்த வீதியங்>
  text <6>
    text <யே அப்பமத்தா அகிலா ஹிரிவீரியேஹுபாகதா>
    text <தே தே இமே குணவரே ஆதியந்தி யதா ஸுகங்>
  text <7>
    text <ஏவமேதேன யோகேன உத்தரந்தோ மஹாஜனங்>
    text <போதேஸி படமங் ஸத்தா கோடிஸதஸஹஸ்ஸியோ>
  text <8>
    text <யம்ஹி காலே மஹாவீரோ ஓவதீ தித்தியே கணே>
    text <கோடிஸஹஸ்ஸாபிஸமிங்ஸு துதியே தம்மதேஸனே>
  text <9>
    text <யதா தேவா மனுஸ்ஸா ச ஸமக்கா ஏகமானஸா>
    text <நிரோதபஞ்ஹங் புச்சிங்ஸு ஸங்ஸயஞ்சாபி மானஸங்>
  text <10>
    text <ததாபி தம்மதேஸனே நிரோதபரிதீபனே>
    text <நவுதிகோடிஸஹஸ்ஸானங் ததியாபிஸமயோ அஹு>
  text <11>
    text <ஸன்னிபாதா தயோ ஆஸுங் ஸுமனஸ்ஸ மஹேஸினோ>
    text <கீணாஸவானங் விமலானங் ஸந்தசித்தான தாதினங்>
  text <12>
    text <வஸ்ஸங்வுத்தஸ்ஸ பகவதோ அபிகுட்டே பவாரணே>
    text <கோடிஸதஸஹஸ்ஸேஹி பவாரேஸி ததாகதோ>
  text <13>
    text <ததோபரங் ஸன்னிபாதே விமலே கஞ்சனபப்பதே>
    text <நவுதிகோடிஸஹஸ்ஸானங் துதியோ ஆஸி ஸமாகமோ>
  text <14>
    text <யதா ஸக்கோ தேவராஜா புத்ததஸ்ஸனுபாகமி>
    text <அஸீதிகோடிஸஹஸ்ஸானங் ததியோ ஆஸி ஸமாகமோ>
  text <15>
    text <அஹங் தேன ஸமயேன நாகராஜா மஹித்திகோ>
    text <அதுலோ நாம நாமேன உஸ்ஸன்னகுஸலஸஞ்சயோ>
  text <16>
    text <ததாஹங் நாகபாவனா நிக்கமித்வா ஸஞாதிபி>
    text <நாகானங் திப்பதுரியேஹி ஸஸங்கங் ஜினமுபட்டஹிங்>
  text <17>
    text <கோடிஸதஸஹஸ்ஸானங் அன்னபானேன தப்பயிங்>
    text <பச்சேகதுஸ்ஸயுகங் தத்வா ஸரணங் தமுபாகமிங்>
  text <18>
    text <ஸோபி மங் புத்தோ ப்யாகாஸி ஸுமனோ லோகனாயகோ>
    text <அபரிமெய்யிதோ கப்பே அயங் புத்தோ பவிஸ்ஸதி>
  text <19>
    text <பதானங் பதஹித்வானபே ஹெஸ்ஸாம ஸம்முகா இமங்>
  text <20>
    text <தஸ்ஸாபி வசனங் ஸுத்வா பிய்யோ சித்தங் பஸாதயிங்>
    text <உத்தரிங் வதமதிட்டாஸிங் தஸபாரமிபூரியா>
  text <21>
    text <நகரங் மேகலங் நாம ஸுதத்தோ நாம கத்தியோ>
    text <ஸிரிமா நாம ஜனிகா ஸுமனஸ்ஸ மஹேஸினோ>
  text <22>
    text <நவவஸ்ஸஸஹஸ்ஸானி அகாரங் அஜ்ஜ ஸோ வஸி>
    text <சந்தோ ஸுசந்தோ வடங்ஸோ ச தயோ பாஸாதமுத்தமா>
  text <23>
    text <தேஸட்டிஸதஸஹஸ்ஸானி நாரியோ ஸமலங்கதா>
    text <வடங்ஸிகா நாம நாரீ அனூபமோ நாம அத்ரஜோ>
  text <24>
    text <நிமித்தே சதுரோ திஸ்வா ஹத்தியானேன நிக்கமி>
    text <அனூனதஸமாஸானி பதானங் பதஹீ ஜினோ>
  text <25>
    text <ப்ரஹ்முனா யாசிதோ ஸந்தோ ஸுமனோ லோகனாயகோ>
    text <வத்தி சக்கங் மஹாவீரோ மேகலே புரமுத்தமே>
  text <26>
    text <ஸரணோ பாவிதத்தோ ச அஹேஸுங் அக்கஸாவகா>
    text <உதேனோ நாமுபட்டாகோ ஸுமனஸ்ஸ மஹேஸினோ>
  text <27>
    text <ஸோணா ச உபஸோணா ச அஹேஸுங் அக்கஸாவிகா>
    text <ஸோபி புத்தோ அமிதயஸோ நாகமூலே அபுஜ்ஜத>
  text <28>
    text <வருணோ சேவ ஸரணோ ச அஹேஸுங் அக்குபட்டகா>
    text <சாலா ச உபசாலா ச அஹேஸுங் அக்குபட்டிகா>
  text <29>
    text <உச்சத்தனேன ஸோ புத்தோ நவுதிஹத்தமுக்கதோ>
    text <கஞ்சனக்கியஸங்காஸோ தஸஸஹஸ்ஸீ விரோசதி>
  text <30>
    text <நவுதிவஸ்ஸஸஹஸ்ஸானி ஆயு விஜ்ஜதி தாவதே>
    text <தாவதா திட்டமானோ ஸோ தாரேஸி ஜனதங் பஹுங்>
  text <31>
    text <தாரணீயே தாரயித்வா போதனீயே ச போதயி>
    text <பரினிப்பாயி ஸம்புத்தோ உளுராஜாவ அத்தமி>
  text <32>
    text <தே ச கீணாஸவா பிக்கூ ஸோ ச புத்தோ அஸாதிஸோ>
    text <அதுலப்பபங் தஸ்ஸயித்வா நிப்புதா யே மஹாயஸா>
  text <33>
    text <தஞ்ச ஞாணங் அதுலியங் தானி ச அதுலானி ரதனானி>
    text <ஸப்பங் தமந்தரஹிதங் நனு ரித்தா ஸப்பஸங்காரா>
  text <34>
    text <ஸுமனோ யஸதரோ புத்தோ அங்காராமம்ஹி நிப்புதோ>
    text <தத்தேவ தஸ்ஸ ஜினதூபோ சதுயோஜனமுக்கதோதி>
  stand <ஸுமனஸ்ஸ பகவதோ வங்ஸோ சதுத்தோ>
