text <கஸ்ஸபபுத்தவங்ஸோ>
  text <1>
    text <கோணாகமனஸ்ஸ அபரேன ஸம்புத்தோ த்விபதுத்தமோ>
    text <கஸ்ஸபோ நாம கொத்தேன தம்மராஜா பபங்கரோ>
  text <2>
    text <ஸஞ்சட்டிதங் குலமூலங் பஹ்வன்னபானபோஜனங்>
    text <தத்வான யாசகே தானங் பூரயித்வான மானஸங்>
    text <உஸபோவ ஆளகங் பெத்வா பத்தோ ஸம்போதிமுத்தமங்>
  text <3>
    text <தம்மசக்கங் பவத்தெந்தே கஸ்ஸபே லோகனாயகே>
    text <வீஸகோடிஸஹஸ்ஸானங் படமாபிஸமயோ அஹு>
  text <4>
    text <சதுமாஸங் யதா புத்தோ லோகே சரதி சாரிகங்>
    text <தஸகோடிஸஹஸ்ஸானங் துதியாபிஸமயோ அஹு>
  text <5>
    text <யமகங் விகுப்பனங் கத்வா ஞாணதாதுங் பகித்தயி>
    text <பஞ்சகோடிஸஹஸ்ஸானங் ததியாபிஸமயோ அஹு>
  text <6>
    text <ஸுதம்மா தேவபுரே ரம்மே தத்த தம்மங் பகித்தயி>
    text <தீணிகோடிஸஹஸ்ஸானங் தேவானங் போதயீ ஜினோ>
  text <7>
    text <நரதேவஸ்ஸ யக்கஸ்ஸ அபரே தம்மதேஸனே>
    text <ஏதேஸானங் அபிஸமயா கணனாதோ அஸங்கியா>
  text <8>
    text <தஸ்ஸாபி தேவதேவஸ்ஸ ஏகோ ஆஸி ஸமாகமோ>
    text <கீணாஸவானங் விமலானங் ஸந்தசித்தான தாதினங்>
  text <9>
    text <வீஸபிக்குஸஹஸ்ஸானங் ததா ஆஸி ஸமாகமோ>
    text <அதிக்கந்தபவந்தானங் ஹிரிஸீலேன தாதினங்>
  text <10>
    text <அஹங் ததா மாணவகோ ஜோதிபாலோதி விஸ்ஸுதோ>
    text <அஜ்ஜாயகோ மந்ததரோ திண்ணங் வேதான பாரகூ>
  text <11>
    text <லக்கணே இதிஹாஸே ச ஸதம்மே பாரமிங் கதோ>
    text <பூமந்தலிக்ககுஸலோ கதவிஜ்ஜோ அனாவயோ>
  text <12>
    text <கஸ்ஸபஸ்ஸ பகவதோ கடிகாரோ நாமுபட்டாகோ>
    text <ஸகாரவோ ஸப்பதிஸ்ஸோ நிப்புதோ ததியே பலே>
  text <13>
    text <ஆதாய மங் கடீகாரோ உபகஞ்சி கஸ்ஸபங் ஜினங்>
    text <தஸ்ஸ தம்மங் ஸுணித்வான பப்பஜிங் தஸ்ஸ ஸந்திகே>
  text <14>
    text <ஆரத்தவீரியோ ஹுத்வா வத்தாவத்தேஸு கோவிதோ>
    text <ந க்வசி பரிஹாயாமி பூரேஸிங் ஜினஸாஸனங்>
  text <15>
    text <யாவதா புத்தபணிதங் நவங்கங் ஜினஸாஸனங்>
    text <ஸப்பங் பரியாபுணித்வான ஸோபயிங் ஜினஸாஸனங்>
  text <16>
    text <மம அச்சரியங் திஸ்வா ஸோபி புத்தோ வியாகரி>
    text <இமம்ஹி பத்தகே கப்பே அயங் புத்தோ பவிஸ்ஸதி>
  text <17>
    text <அஹு கபிலவ்ஹயா ரம்மா நிக்கமித்வா ததாகதோ>
    text <பதானங் பதஹித்வான கத்வா துக்கரகாரிகங்>
  text <18>
    text <அஜபாலருக்கமூலே நிஸீதித்வா ததாகதோ>
    text <தத்த பாயாஸங் பக்கய்ஹ நேரஞ்ஜரமுபேஹிதி>
  text <19>
    text <நேரஞ்ஜராய தீரம்ஹி பாயாஸங் பரிபுஞ்ஜிய>
    text <படியத்தவரமக்கேன போதிமூலமுபேஹிதி>
  text <20>
    text <ததோ பதக்கிணங் கத்வா போதிமண்டங் அனுத்தரோ>
    text <அபராஜிதட்டானம்ஹி போதிபல்லங்கமுத்தமே>
    text <பல்லங்கேன நிஸீதித்வா புஜ்ஜிஸ்ஸதி மஹாயஸோ>
  text <21>
    text <இமஸ்ஸ ஜனிகா மாதா மாயா நாம பவிஸ்ஸதி>
    text <பிதா ஸுத்தோதனோ நாம அயங் ஹெஸ்ஸதி கோதமோ>
  text <22>
    text <அனாஸவா வீதராகா ஸந்தசித்தா ஸமாஹிதா>
    text <கோலிதோ உபதிஸ்ஸோ ச அக்கா ஹெஸ்ஸந்தி ஸாவகா>
    text <ஆனந்தோ நாமுபட்டாகோ உபட்டிஸ்ஸதிமங் ஜினங்>
  text <23>
    text <கேமா உப்பலவண்ணா ச அக்கா ஹெஸ்ஸந்தி ஸாவிகா>
    text <அனாஸவா ஸந்தசித்தா வீதராகா ஸமாஹிதா>
    text <போதி தஸ்ஸ பகவதோ அஸ்ஸத்தோதி பவுச்சதி>
  text <24>
    text <சித்தோ ஹத்தாளவகோ ச அக்கா ஹெஸ்ஸந்துபட்டகா>
    text <நந்தமாதா ச உத்தரா அக்கா ஹெஸ்ஸந்துபட்டிகா>
  text <25>
    text <இதங் ஸுத்வான வசனங் அஸ்ஸமஸ்ஸ மஹேஸினோ>
    text <ஆமோதிதா நரமரூ புத்தபீஜங் கிர அயங்>
  text <26>
    text <உக்குட்டிஸத்தா பவத்தந்தி அப்போடெந்தி ஹஸந்தி ச>
    text <கதஞ்ஜலீ நமஸ்ஸந்தி தஸஸஹஸ்ஸீ ஸதேவகா>
  text <27>
    text <யதிமஸ்ஸ லோகனாதஸ்ஸ விரஜ்ஜிஸ்ஸாம ஸாஸனங்>
    text <அனாகதம்ஹி அத்தானே ஹெஸ்ஸாம ஸம்முகா இமங்>
  text <28>
    text <யதா மனுஸ்ஸா நதிங் தரந்தா படிதித்தங் விரஜ்ஜிய>
    text <ஹெட்டா தித்தே கஹெத்வான உத்தரந்தி மஹானதிங்>
  text <29>
    text <ஏவமேவ மயங் ஸப்பே யதி முஞ்சாமிமங் ஜினங்>
    text <அனாகதம்ஹி அத்தானே ஹெஸ்ஸாம ஸம்முகா இமங்>
  text <30>
    text <தஸ்ஸாபி வசனங் ஸுத்வா பிய்யோ சித்தங் பஸாதயிங்>
    text <உத்தரிங் வதமதிட்டாஸிங் தஸபாரமிபூரியா>
  text <31>
    text <ஏவமஹங் ஸங்ஸரித்வா பரிவஜ்ஜெந்தோ அனாசரங்>
    text <துக்கரஞ்ச கதங் மய்ஹங் போதியாயேவ காரணா>
  text <32>
    text <நகரங் பாராணஸீ நாம கிகீ நாமாஸி கத்தியோ>
    text <வஸதே தத்த நகரே ஸம்புத்தஸ்ஸ மஹாகுலங்>
  text <33>
    text <ப்ராஹ்மணோ ப்ரஹ்மதத்தோவ ஆஸி புத்தஸ்ஸ ஸோ பிதா>
    text <தனவதீ நாம ஜனிகா கஸ்ஸபஸ்ஸ மஹேஸினோ>
  text <34>
    text <துவே வஸ்ஸஸஹஸ்ஸானி அகாரங் அஜ்ஜ ஸோ வஸி>
    text <ஹங்ஸோ யஸோ ஸிரினந்தோ தயோ பாஸாதமுத்தமா>
  text <35>
    text <திஸோளஸஸஹஸ்ஸானி நாரியோ ஸமலங்கதா>
    text <ஸுனந்தா நாம ஸா நாரீ விஜிதஸேனோ நாம அத்ரஜோ>
  text <36>
    text <நிமித்தே சதுரோ திஸ்வா பாஸாதேனாபினிக்கமி>
    text <ஸத்தாஹங் பதானசாரங் அசரீ புரிஸுத்தமோ>
  text <37>
    text <ப்ரஹ்முனா யாசிதோ ஸந்தோ கஸ்ஸபோ லோகனாயகோ>
    text <வத்தி சக்கங் மஹாவீரோ மிகதாயே நருத்தமோ>
  text <38>
    text <திஸ்ஸோ ச பாரத்வாஜோ ச அஹேஸுங் அக்கஸாவகா>
    text <ஸப்பமித்தோ நாமுபட்டாகோ கஸ்ஸபஸ்ஸ மஹேஸினோ>
  text <39>
    text <அனுளா உருவேளா ச அஹேஸுங் அக்கஸாவிகா>
    text <போதி தஸ்ஸ பகவதோ நிக்ரோதோதி பவுச்சதி>
  text <40>
    text <ஸுமங்கலோ கடிகாரோ ச அஹேஸுங் அக்குபட்டகா>
    text <விசிதஸேனா பத்தா ச அஹேஸுங் அக்குபட்டிகா>
  text <41>
    text <உச்சத்தனேன ஸோ புத்தோ வீஸதிரதனுக்கதோ>
    text <விஜ்ஜுலட்டீவ ஆகாஸே சந்தோவ கஹபூரிதோ>
  text <42>
    text <வீஸதிவஸ்ஸஸஹஸ்ஸானி ஆயு தஸ்ஸ மஹேஸினோ>
    text <தாவதா திட்டமானோ ஸோ தாரேஸி ஜனதங் பஹுங்>
  text <43>
    text <தம்மதளாகங் மாபயித்வா ஸீலங் தத்வா விலேபனங்>
    text <தம்மதுஸ்ஸங் நிவாஸெத்வா தம்மமாலங் விபஜ்ஜிய>
  text <44>
    text <தம்மவிமலமாதாஸங் டபயித்வா மஹாஜனே>
    text <கேசி நிப்பானங் பத்தெந்தா பஸ்ஸந்து மே அலங்கரங்>
  text <45>
    text <ஸீலகஞ்சுகங் தத்வான ஜானகவசவம்மிதங்>
    text <தம்மசம்மங் பாருபித்வா தத்வா ஸன்னாஹமுத்தமங்>
  text <46>
    text <ஸதிபலகங் தத்வான திகிணஞாணகுந்திமங்>
    text <தம்மகக்கவரங் தத்வா ஸீலஸங்ஸக்கமத்தனங்>
  text <47>
    text <தேவிஜ்ஜாபூஸனங் தத்வான ஆவேளங் சதுரோ பலே>
    text <சளபிஞ்ஞாபரணங் தத்வா தம்மபுப்பபிளந்தனங்>
  text <48>
    text <ஸத்தம்மபண்டரச்சத்தங் தத்வா பாபனிவாரணங்>
    text <மாபயித்வாபயங் புப்பங் நிப்புதோ ஸோ ஸஸாவகோ>
  text <49>
    text <ஏஸோ ஹி ஸம்மாஸம்புத்தோ அப்பமெய்யோ துராஸதோ>
    text <ஏஸோ ஹி தம்மரதனோ ஸ்வாக்காதோ ஏஹிபஸ்ஸிகோ>
  text <50>
    text <ஏஸோ ஹி ஸங்கரதனோ ஸுப்படிபன்னோ அனுத்தரோ>
    text <ஸப்பங் தமந்தரஹிதங் நனு ரித்தா ஸப்பஸங்காரா>
  text <51>
    text <மஹாகஸ்ஸபோ ஜினோ ஸத்தா ஸேதப்யாராமம்ஹி நிப்புதோ>
    text <தத்தேவஸ்ஸ ஜினதூபோ யோஜனுப்பேதமுக்கதோதி>
  stand <கஸ்ஸபஸ்ஸ பகவதோ வங்ஸோ சதுவீஸதிமோ>
