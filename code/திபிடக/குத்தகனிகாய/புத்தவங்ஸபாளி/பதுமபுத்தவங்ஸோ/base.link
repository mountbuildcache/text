text <பதுமபுத்தவங்ஸோ>
  text <1>
    text <அனோமதஸ்ஸிஸ்ஸ அபரேன ஸம்புத்தோ த்விபதுத்தமோ>
    text <பதுமோ நாம நாமேன அஸமோ அப்படிபுக்கலோ>
  text <2>
    text <தஸ்ஸாபி அஸமங் ஸீலங் ஸமாதிபி அனந்தகோ>
    text <அஸங்கெய்யங் ஞாணவரங் விமுத்திபி அனூபமா>
  text <3>
    text <தஸ்ஸாபி அதுலதேஜஸ்ஸ தம்மசக்கப்பவத்தனே>
    text <அபிஸமயா தயோ ஆஸுங் மஹாதமபவாஹனா>
  text <4>
    text <படமாபிஸமயே புத்தோ கோடிஸதமபோதயி>
    text <துதியாபிஸமயே தீரோ நவுதிகோடிமபோதயி>
  text <5>
    text <யதா ச பதுமோ புத்தோ ஓவதீ ஸகமத்ரஜங்>
    text <ததா அஸீதிகோடீனங் ததியாபிஸமயோ அஹு>
  text <6>
    text <ஸன்னிபாதா தயோ ஆஸுங் பதுமஸ்ஸ மஹேஸினோ>
    text <கோடிஸதஸஹஸ்ஸானங் படமோ ஆஸி ஸமாகமோ>
  text <7>
    text <கதினத்தாரஸமயே உப்பன்னே கதினசீவரே>
    text <தம்மஸேனாபதித்தாய பிக்கூ ஸிப்பிங்ஸு சீவரங்>
  text <8>
    text <ததா தே விமலா பிக்கூ சளபிஞ்ஞா மஹித்திகா>
    text <தீணி ஸதஸஹஸ்ஸானி ஸமிங்ஸு அபராஜிதா>
  text <9>
    text <புனாபரங் ஸோ நராஸபோ பவனே வாஸங் உபாகமி>
    text <ததா ஸமாகமோ ஆஸி த்வின்னங் ஸதஸஹஸ்ஸினங்>
  text <10>
    text <அஹங் தேன ஸமயேன ஸீஹோ ஆஸிங் மிகாதிபூ>
    text <விவேகமனுப்ரூஹந்தங் பவனே அத்தஸங் ஜினங்>
  text <11>
    text <வந்தித்வா ஸிரஸா பாதே கத்வான தங் பதக்கிணங்>
    text <திக்கத்துங் அபினாதித்வா ஸத்தாஹங் ஜினமுபட்டஹங்>
  text <12>
    text <ஸத்தாஹங் வரஸமாபத்தியா வுட்டஹித்வா ததாகதோ>
    text <மனஸா சிந்தயித்வான கோடிபிக்கூ ஸமானயி>
  text <13>
    text <ததாபி ஸோ மஹாவீரோ தேஸங் மஜ்ஜே வியாகரி>
    text <அபரிமெய்யிதோ கப்பே அயங் புத்தோ பவிஸ்ஸதி>
  text <14>
    text <பதானங் பதஹித்வானபே ஹெஸ்ஸாம ஸம்முகா இமங்>
  text <15>
    text <தஸ்ஸாபி வசனங் ஸுத்வா பிய்யோ சித்தங் பஸாதயிங்>
    text <உத்தரிங் வதமதிட்டாஸிங் தஸபாரமிபூரியா>
  text <16>
    text <சம்பகங் நாம நகரங் அஸமோ நாம கத்தியோ>
    text <அஸமா நாம ஜனிகா பதுமஸ்ஸ மஹேஸினோ>
  text <17>
    text <தஸவஸ்ஸஸஹஸ்ஸானி அகாரங் அஜ்ஜ ஸோ வஸி>
    text <நந்தாவஸுயஸுத்தரா தயோ பாஸாதமுத்தமா>
  text <18>
    text <தெத்திங்ஸ ச ஸஹஸ்ஸானி நாரியோ ஸமலங்கதா>
    text <உத்தரா நாம ஸா நாரீ ரம்மோ நாமாஸி அத்ரஜோ>
  text <19>
    text <நிமித்தே சதுரோ திஸ்வா ரதயானேன நிக்கமி>
    text <அனூனஅட்டமாஸானி பதானங் பதஹீ ஜினோ>
  text <20>
    text <ப்ரஹ்முனா யாசிதோ ஸந்தோ பதுமோ லோகனாயகோ>
    text <வத்தி சக்கங் மஹாவீரோ தனஞ்சுய்யானமுத்தமே>
  text <21>
    text <ஸாலோ ச உபஸாலோ ச அஹேஸுங் அக்கஸாவகா>
    text <வருணோ நாமுபட்டாகோ பதுமஸ்ஸ மஹேஸினோ>
  text <22>
    text <ராதா சேவ ஸுராதா ச அஹேஸுங் அக்கஸாவிகா>
    text <போதி தஸ்ஸ பகவதோ மஹாஸோணோதி வுச்சதி>
  text <23>
    text <பிய்யோ சேவ அஸமோ ச அஹேஸுங் அக்குபட்டகா>
    text <ருசீ ச நந்தராமா ச அஹேஸுங் அக்குபட்டிகா>
  text <24>
    text <அட்டபண்ணாஸரதனங் அச்சுக்கதோ மஹாமுனி>
    text <பபா நித்தாவதீ தஸ்ஸ அஸமா ஸப்பஸோ திஸா>
  text <25>
    text <சந்தப்பபா ஸூரியப்பபா ரதனக்கிமணிப்பபா>
    text <ஸப்பாபி தா ஹதா ஹொந்தி பத்வா ஜினபபுத்தமங்>
  text <26>
    text <வஸ்ஸஸதஸஹஸ்ஸானி ஆயு விஜ்ஜதி தாவதே>
    text <தாவதா திட்டமானோ ஸோ தாரேஸி ஜனதங் பஹுங்>
  text <27>
    text <பரிபக்கமானஸே ஸத்தே போதயித்வா அஸேஸதோ>
    text <ஸேஸகே அனுஸாஸித்வா நிப்புதோ ஸோ ஸஸாவகோ>
  text <28>
    text <உரகோவ தசங் ஜிண்ணங் வத்தபத்தங்வ பாதபோ>
    text <ஜஹித்வா ஸப்பஸங்காரே நிப்புதோ ஸோ யதா ஸிகீ>
  text <29>
    text <பதுமோ ஜினவரோ ஸத்தா தம்மாராமம்ஹி நிப்புதோ>
    text <தாதுவித்தாரிகங் ஆஸி தேஸு தேஸு பதேஸதோதி>
  stand <பதுமஸ்ஸ பகவதோ வங்ஸோ அட்டமோ>
