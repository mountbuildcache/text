text <ஸுத்தாதிட்டானததியபூமி>
  text <32>, <தத்த கதமங் ஸுத்தாதிட்டானங்>
  text <லோபாதிட்டானங் தோஸாதிட்டானங் மோஹாதிட்டானங் அலோபாதிட்டானங் அதோஸாதிட்டானங் அமோஹாதிட்டானங் காயகம்மாதிட்டானங் வாசாகம்மாதிட்டானங் மனோகம்மாதிட்டானங் ஸத்திந்த்ரியாதிட்டானங் வீரியிந்த்ரியாதிட்டானங் ஸதிந்த்ரியாதிட்டானங் ஸமாதிந்த்ரியாதிட்டானங் பஞ்ஞிந்த்ரியாதிட்டானங்>
  text <தத்த கதமங் லோபாதிட்டானங்>
  block
    text <விதக்கமதிதஸ்ஸ ஜந்துனோ திப்பராகஸ்ஸ ஸுபானுபஸ்ஸினோ>
    text <பிய்யோ தண்ஹா பவட்டதி ஏஸ கோ காள்ஹங் கரோதி பந்தனங்>
    text <ததங் பியோ ஹோதி பஜந்தி நங் பஹூ கித்திஞ்ச பப்போதி யஸோ ச வட்டதி>
    text <அமங்குபூதோ பரிஸங் விகாஹதி விஸாரதோ ஹோதி நரோ அமச்சரீ>
    text <யோ பாணமதிபாதேதி முஸாவாதஞ்ச பாஸதி>
    text <லோகே அதின்னங் ஆதியதி பரதாரஞ்ச கச்சதி>
    text <ஸுராமேரயபானஞ்ச யோ நரோ அனுயுஞ்ஜதி>
    text <அப்பஹாய பஞ்ச வேரானி துஸ்ஸீலோ இதி வுச்சதி>
    text <காயஸ்ஸ பேதா துப்பஞ்ஞோ நிரயங் ஸோபபஜ்ஜதி>
    text <ஸதஞ்சேவ ஸஹஸ்ஸானங் கப்பானங் ஸங்ஸரிஸ்ஸதி>
    text <அதவா பி ததோ பிய்யோ கப்பா கப்பங் கமிஸ்ஸத>
    text <அனுபாதாய புத்தவசனங் ஸங்காரே அத்ததோ உபாதாய>
    text <துக்கஸ்ஸந்தங் கரிஸ்ஸந்தி டானமேதங் ந விஜ்ஜதி>
    text <சந்தா தோஸா பயா மோஹா யோ தம்மங் அதிவத்ததி>
    text <நிஹீயதி தஸ்ஸ யஸோ காளபக்கேவ சந்திமா>
    text <அஸுபானுபஸ்ஸிங் விஹரந்தங் இந்த்ரியேஸு ஸுஸங்வுதங்>
    text <போஜனம்ஹி ச மத்தஞ்ஞுங் ஸத்தங் ஆரத்தவீரியங்>
    text <தங் வே நப்பஸஹதி மாரோ வாதோ ஸேலங்வ பப்பதந்தி>
    text <ஏகம்பி சே பாணமதுட்டசித்தோ மெத்தாயதி குஸலோ தேன ஹோதி>
    text <ஸப்பே ச பாணே மனஸானுகம்பங் பஹூதமரியோ பகரோதி புஞ்ஞங்>
    text <பஞ்ஞா ஹி ஸெட்டா லோகஸ்மிங் யாயங் நிப்பேதகாமினீ>
    text <யாய ஸம்மா பஜானாதி ஜாதிமரணஸங்கயங்>
    text <துலமதுலஞ்ச ஸம்பவங் பவஸங்காரமவஸ்ஸஜி முனி>
    text <அஜ்ஜத்தரதோ ஸமாஹிதோ அபிந்தி கவசமிவத்தஸம்பவந்தி>
    text <காயேன குஸலங் கரே அஸ்ஸ காயேன ஸங்வுதோ>
    text <காயதுச்சரிதங் ஹித்வா காயேன ஸுசரிதங் சரே>
    text <ஸுபாஸிதங் உத்தமமாஹு ஸந்தோ தம்மங் பணே நாதம்மங் தங் துதியங்>
    text <பியங் பணே நாப்பியங் தங் ததியங் ஸச்சங் பணே நாலிகங் தங் சதுத்தங்>
    text <மனேன குஸலங் கம்மங் மனஸா ஸங்வுதோ பவே>
    text <மனோதுச்சரிதங் ஹித்வா மனஸா ஸுசரிதங் சரே>
    text <வாசானுரக்கீ மனஸா ஸுஸங்வுதோ காயேன ச நாகுஸலங் கயிரா>
    text <ஏதே தயோ கம்மபதே விஸோதயே ஆராதயே மக்கமிஸிப்பவேதிதங்>
    text <யஸ்ஸ ஸத்தா ததாகதே அசலா ஸுப்பதிட்டிதா>
    text <ஸீலஞ்ச யஸ்ஸ கல்யாணங் அரியகந்தங் பஸங்ஸிதங்>
    text <ஸங்கே பஸாதோ யஸ்ஸத்தி உஜுபூதஞ்ச தஸ்ஸனங்>
    text <அதலித்தோதி தங் ஆஹு அமோகங் தஸ்ஸ ஜீவிதங்>
    text <ஸத்தா வே நந்திகா ஆராதிகோ நோ தஸ்ஸ ஸத்தோதி>
    text <ஸப்பங் ஸியாதி பகவந்தங் ததாரூபோ தம்மஸம்பஸாதோ>
    text <ஆரம்பத நிக்கமத யுஞ்ஜத புத்தஸாஸனே>
    text <துனாத மச்சுனோ ஸேனங் நளாகாரங்வ குஞ்ஜரோ>
    text <ஸதீமதோ ஸதா பத்தங் பத்தமத்து ஸதீமதோ>
    text <ஸதீமதோ ஸதா ஸெய்யோ ஸதீமா ஸுகமேததி>
    text <ஆகங்கதோ தே நரதம்மஸாரதி தேவா மனுஸ்ஸா மனஸா விசிந்திதங்>
    text <ஸப்பேன ஜஞ்ஞா கஸிணாபி பாணினோ ஸந்தங் ஸமாதிங் அரணங் நிஸேவதோ>
    text <அவீதராகோ காமேஸு யஸ்ஸ பஞ்சிந்த்ரியா முதூ>
    text <ஸத்தா ஸதி ச வீரியங் ஸமதோ ச விபஸ்ஸனா>
    text <தாதிஸங் பிக்குமாஸஜ்ஜ புப்பேவ உபஹஞ்ஞதி>
    text <விதக்கோ ஹி மமத்திகோ ததங் பியோ நரோ இதி>
    text <யோ பாணமதிபாதேதி தீணி தஸ்ஸ பாலலக்கணங்>
    text <ஸதஞ்சேவ ஸஹஸ்ஸானங் யே ச ஸமணப்ராஹ்மணா>
    text <சந்தா தோஸா பயா மோஹா சதூஹி அகதீஹி ச>
    text <அஸுபானுபஸ்ஸிங் விஹரந்தங் நிமித்தேஸு அஸுபா ச>
    text <ஏகம்பி சே பியங் பாணங் மித்தா ஸசே ஸுபாஸிதா>
    text <பஞ்ஞா ஹி ஸெட்டா லோகஸ்மிங் அனுஞ்ஞா தீணி இந்த்ரியானி>
    text <குஸலாகுஸலமூலானி ச துலமதுலஞ்ச ஸம்பவங்>
    text <காயேன குஸலங் கரே தீணி ஸுசரிதானி ச>
    text <ஸுபாஸிதங் உத்தமமாஹு ஸந்தோ வசீஸுசரிதானி ச>
    text <காயேன ச குஸலங் கயிரா மனோதுச்சரிதானி ச>
    text <காயானுரக்கீ ச ஸதா திஸ்ஸோ ச பாரிஸுத்தியோ>
    text <யஸ்ஸ ஸத்தா ததாகதே ஸமுப்பாதே ச தேஸிதோ>
    text <ஆரம்பத நிக்கமத யா ச ஸம்மப்பதானதா>
    text <ஸதீமதோ ஸதா பத்தங் ஸதிபட்டானபாவனா>
    text <ஆகங்கதோ ச அனஞ்ஞாணங் யே ச தீணி ஸமாதயோ>
    text <பஞ்ஞா ஹி ஸெட்டா லோகஸ்மிங் திஸ்ஸோ பஞ்ஞா பகாஸிதா>
    text <அவீதராகோ காமேஸு ததேவ பஞ்சிந்த்ரியா>
  text <விதக்கமதிதஸ்ஸாதி காமராகோ ஸுபானுபஸ்ஸினோதி காமராகவத்து பிய்யோ தண்ஹா பவட்டதீதி காமதண்ஹா ஏஸ காள்ஹங் கரோதி பந்தனந்தி ராகங் இதி யோ யோ தம்மோ மூலனிக்கித்தோ ஸோ யேவெத்த தம்மோ உக்காவஹிதப்போ ந பகவா ஏகங் தம்மங் ஆரப்ப அஞ்ஞங் தம்மங் தேஸேதி யஸ்ஸ விதக்கேதி காமவிதக்கோ தமேவ விதக்கங் காமவிதக்கேன நித்திஸீயதி திப்பராகஸ்ஸாதி தஸ்ஸேவ விதக்கஸ்ஸ வத்துங் நித்திஸதி ஸுபானுபஸ்ஸினோ பிய்யோ தண்ஹா பவட்டதீதி தமேவ ராகங் காமதண்ஹாதி நித்திஸதி ஏஸ காள்ஹங் கரோதி பந்தனந்தி தமேவ தண்ஹாஸங்யோஜனங் நித்திஸதி ஏவங் காதாஸு அனுமினிதப்பங் ஏவங் ஸவெய்யாகரணேஸு>
  text <தத்த பகவா ஏகங் தம்மங் திவிதங் நித்திஸதி நிஸ்ஸந்ததோ ஹேதுதோ பலதோ>
  text <ததந்தி யங் யங் தானங் இதங் தானமயிகங் புஞ்ஞக்ரியங் தத்த ஹேது யங் சேதங் பஜந்தி நங் பஹூ கித்திந்தி யோ ச கல்யாணோ கித்திஸத்தோ லோகே அப்புக்கச்சதி யங் பஹுகஸ்ஸ ஜனஸ்ஸ பியோ பவதி மனாபோ ச யஞ்ச அவிப்படிஸாரீ காலங்கரோதி அயங் நிஸ்ஸந்தோ யங் காயஸ்ஸ பேதா தேவேஸு உபபஜ்ஜதீதி இதங் பலங் இதங் லோபாதிட்டானங்>
  text <33>, <தத்த கதமங் தோஸாதிட்டானங்>
  text <யோ பாணமதிபாதேதீதி துட்டோ பாணமதிபாதேதி முஸாவாதஞ்ச பாஸதீதி தோஸோபகாதாய முஸாவாதஞ்ச பாஸதி ஸுராமேரயபானஞ்ச யோ நரோ அனுயுஞ்ஜதீதி தோஸோ நிதானங் யோ ச ஸுராமேரயபானங் அனுயுஞ்ஜதி யதாபரதாரவிஹாரீ அமித்தா ஜனயந்தி>
  text <பஞ்ச வேரானி அப்பஹாயாதி பஞ்சன்னங் பிக்காபதானங் ஸமதிக்கமனங் ஸப்பேஸங் தோஸஜானங் ஸா பண்ணத்தி தேனேவ தோஸஜனிதேன கம்மேன துஸ்ஸீலோ இதி வுச்சதி ஸோபி தம்மோ ஹேதுனா நித்திஸிதப்போ நிஸ்ஸந்தேன பலேன ச>
  text <தீணி பாலஸ்ஸ பாலலக்கணானி துப்பாஸிதபாஸீ ச ஹோதி துச்சிந்திதசிந்தீ ச துக்கடகம்மகாரீ ச தத்த யங் காயேன ச வாசாய ச பரக்கமதி இதமஸ்ஸ துக்கடகம்மகாரீ தாயங் யதா ச முஸாவாதங் பாஸதி யதா புப்பனித்திட்டங் இதமஸ்ஸ துப்பாஸிதா யஞ்ச ஸங்கப்பேதி மனோதுச்சரிதங் ப்யாபாதங் இதமஸ்ஸ துச்சிந்திதசிந்திதா யங் ஸோ இமேஹி தீஹி பாலலக்கணேஹி ஸமன்னாகதோ தீணி தஜ்ஜானி துக்கானி தோமனஸ்ஸானி அனுபவதி ஸோ ச ஹோதி ஸபக்கதோ வா பரிஸக்கதோ வா தஜ்ஜங் கதங் கதந்தி யதா பவதி ஸோ ச பாணாதிபாதாதிதஸஅகுஸலகம்மபதா ஸோ ததோனிதானங் துக்கங் தோமனஸ்ஸங் படிஸங்வேதேதீதி புன சபரங் யதா பஸ்ஸதி சோரங் ராஜாபராதிகங் ரஞ்ஞா கஹிதங் ஜீவிதா வோரோபேதங் தஸ்ஸேவங் பவதி ஸசே மமம்பி ராஜா ஜானெய்ய மமம்பி ராஜா காஹாபெத்வா ஜீவிதா வோரோபெய்யாதி ஸோ ததோனிதானங் துக்கங் தோமனஸ்ஸங் படிஸங்வேதேதி புன சபரங் பாலோ யதா பவதி ஆஸனா ஸமாரூள்ஹோ யாவ யா மே கதி பவிஸ்ஸதி இதோ பேச்ச பரங் மரணாதி ஸோ ததோனிதானங் துக்கங் தோமனஸ்ஸங் படிஸங்வேதேதி இதி பாலலக்கணங் ஹேது தீணி தஜ்ஜானி துக்கானி நிஸ்ஸந்தோ காயஸ்ஸ பேதா நிரயேஸு உபபஜ்ஜதி இதங் பலங் இதங் தோஸாதிட்டானங்>
  text <34>, <தத்த கதமங் மோஹாதிட்டானங்>
  text <யோ யங் அனமதக்கஸங்ஸாரங் ஸமாபன்னோ ஜாயதே ச மீயதே ச அயங் அவிஜ்ஜாஹேதுகா யானிபி ச ஸங்காரானங் பயோஜனானி தானிபி அவிஜ்ஜாபச்சயானி யங் அதஸ்ஸனங் புத்தவசனஸ்ஸ அயங் அவிஜ்ஜாஸுத்தேயேவ நித்திட்டங் யோ ச ஸங்காரே அத்ததோ ஹரதி பஞ்சக்கந்தே பஞ்ச திட்டியோ உபகச்சதி ஏதங் மம ஏஸோஹமஸ்மி ஏஸோ மே அத்தாதி இதங் ஸுத்தங் அவிஜ்ஜாய நிக்கித்தங் அவிஜ்ஜாய நிக்கிபிதங் ஏவங் ஸத்தா ஸுத்தே நயேன தம்மேன நித்திஸதி அஸாதாரணேன தங்யேவ தத்த நித்திஸிதப்பங் ந அஞ்ஞங்>
  text <யே ஹி கேசி பிக்கவே ஸமணா வா ப்ராஹ்மணா வா இதங் துக்கந்தி நப்பஜானந்தி சத்தாரி ஸச்சானி வித்தாரேன யங் தத்த அப்பஜானநா இதங் துக்கங் அயங் ஹேது அப்பஜானந்தோ விவிதே ஸங்காரே அபிஸங்கரோதி அயங் நிஸ்ஸந்தோ யஞ்ச திட்டிகதானி பராமஸதி இதமேவ ஸச்சங் மோகமஞ்ஞந்தி அயங் நிஸ்ஸந்தோ யங் புனப்பவங் நிப்பத்தேதி இதங் பலங் அயம்பி தம்மோ ஸனித்திட்டோ ஹேதுதோ ச பலதோ ச நிஸ்ஸந்ததோ ச>
  text <எத்த பன கேசி தம்மா ஸாதாரணா பவந்தி ஹேது கலு ஆதிதோயேவ ஸுத்தே நிக்கிபிஸ்ஸந்தி யதா கிங் பவே சத்தாரிமானி பிக்கவே அகதிகமனானி தத்த யஞ்ச சந்தாகதிங் கச்சதி யஞ்ச பயாகதிங் கச்சதி அயங் லோபோ அகுஸலமூலங் யங் தோஸா அயங் தோஸோயேவ யங் மோஹா அயங் மோஹோயேவ ஏவங் இமானி தீணி அகுஸலமூலானி ஆதிதோயேவ உபபரிக்கிதப்பானி யத்த ஏகங் நித்திஸிதப்பங் தத்த ஏகங் நித்திஸீயதி ததா த்வே யதா தீணி ந ஹி ஆதீஹி அனிக்கித்தே ஹேது வா நிஸ்ஸந்தோ வா பலங் வா நித்திஸிதப்பங்>
  text <அயஞ்செத்த காதா>
  text <கத்த சந்தா ச அயங் லோபோ யதா நித்திட்டங் புப்பே இதங் மோஹாதிட்டானங்>
  text <35>, <தத்த கதமங் அலோபாதிட்டானங்>
  text <தத்த யா அஸுபாய உபபரிக்கா அயங் காமேஸு ஆதீனவதஸ்ஸனேன பரிச்சாகோ இந்த்ரியேஸு ஸுஸங்வுதோ தஸ்ஸேவ அலோபஸ்ஸ பாரிபூரியங் மம ஆயதனஸோசிதங் அனுபாதாய போஜனம்ஹி ச மத்தஞ்ஞுந்தி ரஸதண்ஹாபஹானங் இதி அயங் அலோபோ அஸுபானுபஸ்ஸிதாய வத்துதோ தாரயதி ஸோ அலோபோ ஹேது இந்த்ரியேஸு குத்தத்வாரதாய கோசரதோ தாரயதி போஜனேமத்தஞ்ஞுதாய பரதோ தாரயதி அயங் நிஸ்ஸந்தோ தங் வே நப்பஸஹதி மாரோ வாதோ ஸேலங் வ பப்பதந்தி இதங் பலங் இதி யோயேவ தம்மோ ஆதிம்ஹி நிக்கித்தோ ஸோயேவ மஜ்ஜே சேவ அவஸானே ச>
  text <நாஹங் பிக்கவே அஞ்ஞங் ஏகதம்மம்பி ஸமனுபஸ்ஸாமி அஸமுப்பன்னஸ்ஸ காமச்சந்தஸ்ஸ அனுப்பாதாய உப்பன்னஸ்ஸ வா பஹானாய யதயிதங் அஸுபனிமித்தங் தத்த அஸுபனிமித்தங் மனஸிகரொந்தஸ்ஸ அனுப்பன்னோ சேவ காமச்சந்தோ ந உப்பஜ்ஜதி உப்பன்னோ ச காமச்சந்தோ பஹீயதி இதங் அலோபஸ்ஸ வத்து யங் புன அனுப்பன்னோ காமராகோ பரியாதியதி ரூபராகங் அரூபராகங் இதி பலங் இதி அயம்பி ச தம்மோ நித்திட்டோ ஹேதுதோ ச நிஸ்ஸந்ததோ ச பலதோ ச இதங் அலோபாதிட்டானங்>
  text <தத்த கதமங் அதோஸாதிட்டானங்>
  text <ஏகம்பி சே பாணமதுட்டசித்தோ மெத்தாயதீதி அயங் அதோஸோ நிக்காதேன அஸ்ஸாதோ குஸலோ தேன ஹோதீதி தேன குஸலேன தம்மேன ஸங்யுத்தோ தம்மபஞ்ஞத்திங் கச்சதி குஸலோதி யதா பஞ்ஞாய பஞ்ஞோ பண்டிச்சேன பண்டிதோ பஹூதமரியோ பகரோதி புஞ்ஞந்தி தஸ்ஸாயேவ விபாகோ அயங் லோகியஸ்ஸ ந ஹி லோகுத்தரஸ்ஸ தத்த யா மெத்தாயனா அயங் ஹேது யங் குஸலோ பவதி அயங் நிஸ்ஸந்தோ யாவ அப்யாபஜ்ஜோ பூமியங் பஹுபுஞ்ஞங் பஸவதி இதங் பலங் இதி அதோஸோ நித்திட்டோ ஹேதுதோ ச நிஸ்ஸந்ததோ ச பலதோ ச>
  text <ஏகாதஸானிஸங்ஸா மெத்தாய சேதோவிமுத்தியா தத்த யா மெத்தாசேதோவிமுத்தி அயங் அரியதம்மேஸு ராகவிராகா சேதோவிமுத்தி லோகிகாய பூமிகா ஹேது யங் ஸுகங் ஆயதிங் மனாபோ ஹோதி மனுஸ்ஸானங் இமே ஏகாதஸ தம்மா நிஸ்ஸந்தோ யஞ்ச அகதாவீ ப்ரஹ்மகாயே உபபஜ்ஜதி இதங் பலங் இதங் அதோஸாதிட்டானங்>
  text <36>, <தத்த கதமங் அமோஹாதிட்டானங்>
  text <பஞ்ஞா ஹி ஸெட்டாதி வத்துங் நிப்பேதகாமினீதி நிப்பானகாமினியங் யதாபூதங் படிவிஜ்ஜதி ஸம்மா பஜானாதி ஜாதிமரணஸங்கயந்தி அமோஹோ பஞ்ஞாதி ஹேது யங் பஜானாதி அயங் நிஸ்ஸந்தோ யோ ஜாதிமரணஸங்கயோ இதங் பலங் இதி அமோஹோ நித்திட்டோ ஹேதுனா ச நிஸ்ஸந்தேன ச பலேன ச>
  text <தீணிமானி பிக்கவே இந்த்ரியானி அனஞ்ஞாதஞ்ஞஸ்ஸாமீதிந்த்ரியங் அஞ்ஞிந்த்ரியங் அஞ்ஞாதாவிந்த்ரியங் தத்த கதமங் அனஞ்ஞாதஞ்ஞஸ்ஸாமீதிந்த்ரியங் இத பிக்கவே பிக்கு அனபிஸமேதஸ்ஸ துக்கஸ்ஸ அரியஸச்சஸ்ஸ அபிஸமயாய சந்தங் ஜனேதி வாயமதி வீரியங் ஆரபதி சித்தங் பக்கண்ஹாதி பதஹதி ஏவங் சதுன்னங் அரியஸச்சானங் காதப்பங் தத்த கதமங் அஞ்ஞிந்த்ரியங் இத பிக்கவே பிக்கு இதங் துக்கங் அரியஸச்சந்தி யதாபூதங் பஜானாதி யா ச மக்கோ இதங் அஞ்ஞிந்த்ரியங் ஆஸவக்கயா அனாஸவோ ஹோதி இதங் வுச்சதி அஞ்ஞாதாவிந்த்ரியங் ததாயங் பஞ்ஞா அயங் ஹேது யங் சந்தங் ஜனேதி வாயமதி யா பஜானாதி அயங் நிஸ்ஸந்தோ யேன ஸப்பஸோ ஆஸவானங் கயா ஹேது யங் கயே ஞாணமுப்பஜ்ஜதி அனுப்பாதே ஞாணஞ்ச அயங் நிஸ்ஸந்தோ யங் அரஹத்தங் இதங் பலங் தத்த கீணா மே ஜாதி வுஸிதங் ப்ரஹ்மசரியங் கதங் கரணீயந்தி இதங் கயே ஞாணங் நாபரங் இத்தத்தாயாதி பஜானாமீதி இதங் அனுப்பாதே ஞாணங் இதி இமானி இந்த்ரியானி அமோஹோ நித்திட்டோ ஹேதுனா ச நிஸ்ஸந்தேன ச பலேன ச இமானி அஸாதாரணானி நித்திட்டானி>
  text <தத்த கதமானி குஸலமூலானி ஸாதாரணானி குஸலஞ்ச வோ பிக்கவே தேஸெஸ்ஸாமி குஸலமூலஞ்சேவ தத்த கதமங் குஸலமூலங் அலோபோ அதோஸோ அமோஹோ தத்த கதமங் குஸலங் அட்ட ஸம்மத்தானி ஸம்மாதிட்டி யாவ ஸம்மாஸமாதி தத்த யானி குஸலமூலானி அயங் ஹேது யஞ்ச அலோபோ தீணி கம்மானி ஸமுட்டாபேதி ஸங்கப்பங் வாயாமங் ஸமாதிஞ்ச அயங் அலோபஸ்ஸ நிஸ்ஸந்தோ தத்த யோ அதோஸோ அயங் ஹேது யங் தயோ தம்மே பட்டபேதி ஸம்மாவாசங் ஸம்மாகம்மந்தங் ஸம்மாஆஜீவஞ்ச அயங் நிஸ்ஸந்தோ தத்த யோ அமோஹோ ஹேது யங் த்வே தம்மே உபட்டபேதி அவிபரீததஸ்ஸனம்பி ச அனபிலாபனங் அயங் நிஸ்ஸந்தோ இமஸ்ஸ ப்ரஹ்மசரியஸ்ஸ யங் பலங் தா த்வே விமுத்தியோ ராகவிராகா சேதோவிமுத்தி அவிஜ்ஜா விராகா ச பஞ்ஞாவிமுத்தி இதங் பலங் இதி இமானி தீணி குஸலமூலானி நித்திட்டானி ஹேதுதோ ச நிஸ்ஸந்ததோ ச பலதோ ச ஏவங் ஸாதாரணானி குஸலானி படிவிஜ்ஜிதப்பானி>
  text <யத்த துவே யத்த தீணி அயஞ்செத்த காதா>
  text <துலமதுலஞ்ச ஸம்பவந்தி துலஸங்கதங் அதுலஸங்கதங் தத்த யே ஸங்கதா துலங் தே த்வே தம்மா அஸ்ஸாதோ ச ஆதீனவோ ச துலிதா பவந்தி எத்தகோ காமேஸு அஸ்ஸாதோ எத்தகோ ஆதீனவோ இமஸ்ஸ இதங் நிஸ்ஸரணந்தி இதி நிப்பானங் பஜானாதி த்வீஹி காரணேஹி அதுலங் ந ச ஸக்கா துலயிதுங் எத்தகங் ஏதங் நேதங் பரமத்தீதி தேன அதுலங் அத பாபுணா ரதனங் கரித்வா அச்சரியபாவேன அதுலங் தத்த குஸலஸ்ஸ ச அபிஸம்பவா ஜானநா பஸ்ஸனா அயங் அமோஹோ யங் தத்த ஞாதா ஓஸிரணா பவஸங்காரானங் அயங் அலோபோ யங் அஜ்ஜத்தரதோ ஸமாஹிதோதி விக்கேபபடிஸங்ஹரணா அயங் அதோஸோ இதி இமானி தீணி குஸலமூலானி துலமதுலஸம்பவந்தி அயங் அமோஹோ யோ பவஸங்காரானங் ஸமோஸரணங் லோபோ ஸம்மாஸமாதீனங் அஸ்ஸாதோ அயங் ஹேது யங் அஜ்ஜத்தரதோ அவிஜ்ஜண்டகோஸங் ஸம்பேதோ அயங் நிஸ்ஸந்தோ ஸா பவத்தி இமானி தீணி நித்திட்டானி குஸலமூலானி ஹேதுதோ ச நிஸ்ஸந்ததோ ச பலதோ ச>
  text <எத்தாவதா ஏஸா பவத்தி ச நிவத்தி ச அகுஸலமூலேஹி பவத்ததி குஸலமூலேஹி நிவத்ததீதி இமேஹி ச தீஹி ஸப்பங் அகுஸலமூலங் ஸமோஸரணங் கச்சதி ஸோ தம்மே வா வசனதோ நித்திட்டோ தண்ஹாதி வா கோதோதி வா அஸம்பஜஞ்ஞந்தி வா அனுஸயோதி வா மக்கோதி வா பளாஸோதி வா அஸ்ஸதீதி வா இஸ்ஸாதி வா மச்சரியந்தி வா அஞ்ஞாணந்தி வா தேஹி யே ச வத்தூஹி நித்திஸிதப்பங் யஸ்ஸிமானி த்வே வசனானி தம்மபதானி நித்திட்டானி ந ஸோ அத்தி கிலேஸா யோ இமேஸு நவஸு பதேஸு ஸமோதானங் ஸமோஸரணங் கச்சதி அயங் கிலேஸோ ந ச லோபோ ந ச தோஸோ ந ச மோஹோ>
  text <யதா அகுஸலமூலானி ஏவங் குஸலானி படிக்கேபேன நித்திஸிதப்பானி>
  stand <இதங் அமோஹாதிட்டானங்>
  text <37>, <தத்த கதமங் காயகம்மாதிட்டானங்>
  text <தீணிமானி பிக்கவே ஸுசரிதானி பாணாதிபாதா வேரமணீ அதின்னாதானா வேரமணீ காமேஸுமிச்சாசாரா வேரமணீ இதங் காயகம்மாதிட்டானங்>
  text <தத்த கதமங் வாசாகம்மாதிட்டானங்>
  text <சத்தாரிமானி ச வசீஸுசரிதானி இதங் வாசாகம்மாதிட்டானங்>
  text <தத்த கதமங் மனோகம்மாதிட்டானங்>
  text <தீணிமானி மனோஸுசரிதானி அனபிஜ்ஜா அப்யாபாதோ ஸம்மாதிட்டி இதங் மனோகம்மாதிட்டானங் இமானி அஸாதாரணானி ஸுத்தானி>
  text <தத்த கதமானி ஸாதாரணானி ஸுத்தானி>
  text <திஸ்ஸோ இமா பிக்கவே பாரிஸுத்தியோ காயகம்மபாரிஸுத்தி வாசாகம்மபாரிஸுத்தி மனோகம்மபாரிஸுத்தி>
  text <தத்த கதமா காயகம்மபாரிஸுத்தி பாணாதிபாதா வேரமணீ அதின்னாதானா வேரமணீ காமேஸுமிச்சாசாரா வேரமணீ தத்த கதமா வசீகம்மபாரிஸுத்தி முஸாவாதா வேரமணீபே ஸம்பப்பலாபா வேரமணீ தத்த கதமா மனோகம்மபாரிஸுத்தி அனபிஜ்ஜா அப்யாபாதோ ஸம்மாதிட்டி இதங் ஸாதாரணஸுத்தங்>
  text <இதி ஸாதாரணானி ச ஸுத்தானி அஸாதாரணானி ச ஸுத்தானி படிவிஜ்ஜிதப்பானி படிவிஜ்ஜித்வா வாசாய காயேன ச ஸுத்தஸ்ஸ அத்தோ நித்திஸிதப்போ>
  text <38>, <தத்த கதமங் ஸத்திந்த்ரியாதிட்டானங்>
  stand <இதங் ஸத்திந்த்ரியாதிட்டானங்>
  text <தத்த கதமங் வீரியாதிட்டானங்>
  text <சத்தாரோமே பிக்கவே ஸம்மப்பதானா இதங் வீரியாதிட்டானங்>
  text <தத்த கதமங் ஸதிந்த்ரியாதிட்டானங்>
  text <சத்தாரோ ஸதிபட்டானா வித்தாரேன காதப்பா இதங் ஸதிந்த்ரியாதிட்டானங்>
  text <தத்த கதமங் ஸமாதிந்த்ரியாதிட்டானங்>
  text <தயோமே பிக்கவே ஸமாதீ ஸவிதக்கோ ஸவிசாரோ அவிதக்கோ விசாரமத்தோ அவிதக்கோ அவிசாரோ இதங் ஸமாதிந்த்ரியாதிட்டானங்>
  text <தத்த கதமங் பஞ்ஞிந்த்ரியாதிட்டானங்>
  text <பஞ்ஞா ஹி ஸெட்டா லோகஸ்மிந்தி வித்தாரேன>
  text <திஸ்ஸோ இமா பிக்கவே பஞ்ஞா ஸுதமயீ சிந்தாமயீ பாவனாமயீ இதங் பஞ்ஞிந்த்ரியாதிட்டானங் ஸுத்தங் இமானி இந்த்ரியாதிட்டானானி அஸாதாரணானி ஸுத்தானி>
  text <39>, <தத்த கதமானி ஸாதாரணானி இந்த்ரியாதிட்டானானி ஸுத்தானி>
  text <பஞ்சிமானி இந்த்ரியானி ஸத்திந்த்ரியாதிஇந்த்ரியங் தட்டப்பங் தீஸு அவேச்சப்பஸாதே வித்தாரேன ஸுத்தங் காதப்பங் இமானி ஸாதாரணானி இந்த்ரியாதிட்டானானி ஸுத்தானி யங் யஸ்ஸ ஸம்பந்தங் குஸலஸ்ஸ வா அகுஸலஸ்ஸ வா தேன தேன அதிட்டானேன தங் ஸுத்தங் நித்திஸிதப்பங் நத்தஞ்ஞோ தம்மோ நித்திஸிதப்போ தத்த ஸாதாரணங் குஸலங் நாபி குஸலங் அகுஸலங் யதா ஸாதாரணானி ச குஸலமூலானி ஸாதாரணானி ச அகுஸலமூலானி உப்பன்னங் காமவிதக்கங் பஜஹதிபே சத்தாரோ ஸம்மப்பதானா குஸலங் அகுஸலஞ்ச>
  text <தத்திமா உத்தானகாதா>
    stand <இதி தேரஸ்ஸ மஹாகச்சாயனஸ்ஸ>
    stand <ஜம்புவனவாஸினோ பேடகோபதேஸே>
    stand <ததியபூமி ஸுத்தாதிட்டானங் நாம>
