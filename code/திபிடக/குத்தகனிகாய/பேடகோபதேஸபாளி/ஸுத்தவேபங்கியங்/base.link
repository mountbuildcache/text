text <ஸுத்தவேபங்கியங்>
  text <118>, <புப்பா கோடி ந பஞ்ஞாயதி அவிஜ்ஜாய ச பவதண்ஹாய ச தத்த அவிஜ்ஜானீவரணானங் தண்ஹாஸங்யோஜனானங் ஸத்தானங் புப்பகோடி ந பஞ்ஞாயதி தத்த யே ஸத்தா தண்ஹாஸங்யோஜனா தே அஜ்ஜோஸானபஹுலா மந்தவிபஸ்ஸகா யே பன உஸ்ஸன்னதிட்டிகா ஸத்தா தே விபஸ்ஸனாபஹுலா மந்தஜ்ஜோஸானா>
  text <தத்த தண்ஹாசரிதா ஸத்தா ஸத்தஸஞ்ஞாபினிவிட்டா அனுப்பாதவயதஸ்ஸினோ தே பஞ்சஸு கந்தேஸு அத்தானங் ஸமனுபஸ்ஸந்தி ரூபவந்தங் வா அத்தானங் அத்தனி வா ரூபங் ரூபஸ்மிங் வா அத்தானந்தி ஏவங் பஞ்சக்கந்தா அஞ்ஞேஹி கந்தேஹி அத்தானங் ஸமனுபஸ்ஸந்தி தஸ்ஸ உஸ்ஸன்னதிட்டிகா ஸத்தா விபஸ்ஸமானா கந்தே உஜுங் அத்ததோ ஸமனுபஸ்ஸந்தி தே ரூபங் அத்தகோ ஸமனுபஸ்ஸந்தி யங் ரூபங் ஸோ அத்தா யோ அஹங் தங் ரூபங் ஸோ ரூபவினாஸங் பஸ்ஸதி அயங் உச்சேதவாதீ இதி பஞ்சன்னங் கந்தானங் படமாபினிபாதா ஸக்காயதிட்டியோ பஞ்ச உச்சேதங் பஜந்தி தங் ஜீவங் தங் ஸரீரந்தி ஏகமேகம்ஹி கந்தே தீஹி பதேஹி பச்சிமகேஹி ஸஸ்ஸதங் பஜதி அஞ்ஞங் ஜீவங் அஞ்ஞங் ஸரீரந்தி இதோ பஹித்தாதே பப்பஜிதா தண்ஹாசரிதா காமஸுகல்லிகானுயோகமனுயுத்தா விஹரந்தி தேன யே ச நிஸ்ஸந்தேன திட்டிசரிதா அத்தகிலமதானுயோகமனுயுத்தா விஹரந்தி தேன யேவ திட்டிஸுகேன எத்தாவதா பாஹிரகோ பயோகோ>
  text <தத்த திட்டிசரிதா ஸத்தா யே அரியதம்மவினயங் ஓதரந்தி தே தம்மானுஸாரினோ ஹொந்தி யே தண்ஹாசரிதா ஸத்தா அரியங் தம்மவினயங் ஓதரந்தி தே ஸத்தானுஸாரினோ ஹொந்தி>
  text <தத்த யே திட்டிசரிதா ஸத்தா தே காமேஸு தோஸதிட்டீ ந ச யே காமேஸு அனுஸயா ஸமூஹதா தே அத்தகிலமதானுயோகமனுயுத்தா விஹரந்தி தேஸங் ஸத்தா தம்மங் தேஸேதி அஞ்ஞோ வா ஸாவகோ காமேஹி நத்தி அத்தோதி தே ச புப்பேயேவ காமேஹி அனத்திகா இதி காமே அப்பகஸிரேன படினிஸ்ஸஜ்ஜந்தி தே சேதஸிகேன துக்கேன அனஜ்ஜோஸிதா தேன வுச்சதி ஸுகா படிபதாதி யே பன தண்ஹாசரிதா ஸத்தா தே காமேஸு அஜ்ஜோஸிதா தேஸங் ஸத்தா வா தம்மங் தேஸேதி அஞ்ஞதரோ வா பிக்கு காமேஹி நத்தி அத்தோதி தே பியரூபங் துக்கேன படினிஸ்ஸஜ்ஜந்தி தேன வுச்சதி துக்கா படிபதாதி இதி இமே ஸப்பஸத்தா த்வீஸு படிபதாஸு ஸமோஸரணங் கச்சந்தி துக்காயஞ்ச ஸுகாயஞ்ச>
  text <தத்த யே திட்டிசரிதா ஸத்தா தே த்விதா முதிந்த்ரியா ச திக்கிந்த்ரியா ச தத்த யே திட்டிசரிதா ஸத்தா திக்கிந்த்ரியா ஸுகேன படினிஸ்ஸஜ்ஜந்தி கிப்பஞ்ச அபிஸமெந்தி தேன வுச்சதி கிப்பாபிஞ்ஞா ஸுகா படிபதாதி தத்த யே திட்டிசரிதா ஸத்தா முதிந்த்ரியா படமங் திக்கிந்த்ரியங் உபாதாய தந்ததரங் அபிஸமெந்தி தே ஸுகேன படினிஸ்ஸஜ்ஜந்தி தந்தஞ்ச அபிஸமெந்தி தேன வுச்சதி ஸுகா படிபதா தந்தாபிஞ்ஞாதி தத்த தண்ஹாசரிதா ஸத்தா த்விதா திக்கிந்த்ரியா ச முதிந்த்ரியா ச தத்த யே தண்ஹாசரிதா ஸத்தா திக்கிந்த்ரியா துக்கேன படினிஸ்ஸஜ்ஜந்தி கிப்பஞ்ச அபிஸமெந்தி தேன வுச்சதி துக்கா படிபதா கிப்பாபிஞ்ஞாதி தத்த யே தண்ஹாசரிதா ஸத்தா முதிந்த்ரியா படமங் திக்கிந்த்ரியங் உபாதாய தந்ததரங் அபிஸமெந்தி தே துக்கேன படினிஸ்ஸஜ்ஜந்தி தந்தஞ்ச அபிஸமெந்தி தேன வுச்சதி துக்கா படிபதா தந்தாபிஞ்ஞாதி இமா சதஸ்ஸோ படிபதாயோ அபஞ்சமா அசட்டா யே ஹி கேசி நிப்புதா நிப்பாயிஸ்ஸந்தி வா இமாஹி சதூஹி படிபதாஹி அனஞ்ஞாஹி அயங் படிபதாசதுக்கேன கிலேஸே நித்திஸதி யா சதுக்கமக்கேன அரியதம்மேஸு நித்திஸிதப்பா அயங் வுச்சதி ஸீஹவிக்கீளிதோ நாம நயோ>
  text <119>, <தத்ரிமே சத்தாரோ ஆஹாரா சத்தாரோ விபல்லாஸா உபாதானா யோகா கந்தா ஆஸவா ஓகா ஸல்லா விஞ்ஞாணட்டிதியோ அகதிகமனாதி ஏவங் இமானி ஸப்பானி தஸ பதானி அயங் ஸுத்தஸ்ஸ ஸங்ஸந்தனா>
  text <சத்தாரோ ஆஹாரா தத்த யோ ச கபளீகாரோ ஆஹாரோ யோ ச பஸ்ஸோ ஆஹாரோ இமே தண்ஹாசரிதேன பஹாதப்பா தத்த யோ ச மனோஸஞ்சேதனாஹாரோ யோ ச விஞ்ஞாணாஹாரோ இமே திட்டிசரிதேன பஹாதப்பா>
  text <படமோ ஆஹாரோ படமோ விபல்லாஸோ துதியோ ஆஹாரோ துதியோ விபல்லாஸோ ததியோ ஆஹாரோ ததியோ விபல்லாஸோ சதுத்தோ ஆஹாரோ சதுத்தோ விபல்லாஸோ இமே சத்தாரோ விபல்லாஸா அபஞ்சமா அசட்டா இதஞ்ச பமாணா சத்தாரோ ஆஹாரா>
  text <தத்த படமே விபல்லாஸே டிதோ காமே உபாதியதி இதங் காமுபாதானங் துதியே விபல்லாஸே டிதோ அனாகதங் பவங் உபாதியதி இதங் ஸீலப்பதுபாதானங் ததியே விபல்லாஸே டிதோ விபரீதோ திட்டிங் உபாதியதி இதங் திட்டுபாதானங் சதுத்தே விபல்லாஸே டிதோ கந்தே அத்ததோ உபாதியதி இதங் அத்தவாதுபாதானங்>
  text <தத்த காமுபாதானே டிதோ காமே அபிஜ்ஜாயதி கந்ததி அயங் அபிஜ்ஜாகாயகந்தோ ஸீலப்பதுபாதானே டிதோ ப்யாபாதங் கந்ததி அயங் ப்யாபாதகாயகந்தோ திட்டுபாதானே டிதோ பராமாஸங் கந்ததி அயங் பராமாஸகாயகந்தோ அத்தவாதுபாதானே டிதோ பபஞ்சந்தோ கந்ததி அயங் இதங்ஸச்சாபினிவேஸோ காயகந்தோ>
  text <தஸ்ஸ கந்திதா கிலேஸா ஆஸவந்தி கிஞ்சி பன வுச்சதி விப்படிஸாரோ யே விப்படிஸாரா தே அனுஸயா தத்த அபிஜ்ஜாகாயகந்தேன காமாஸவோ ப்யாபாதகாயகந்தேன பவாஸவோ பராமாஸகாயகந்தேன திட்டாஸவோ இதங் ஸச்சாபினிவேஸகாயகந்தேன அவிஜ்ஜாஸவோ>
  text <தே சத்தாரோ ஆஸவா வேபுல்லபாவங் கதா ஓகா ஹொந்தி தேன வுச்சந்தி ஓகாதி தத்த காமாஸவோ காமோகோ பவாஸவோ பவோகோ அவிஜ்ஜாஸவோ அவிஜ்ஜோகோ திட்டாஸவோ திட்டோகோ>
  text <தே சத்தாரோ ஓகா ஆஸயமனுபவிட்டா அனுஸயஸஹகதா வுச்சந்தி ஸல்லாதி ஹதயமாஹச்ச திட்டந்தா தத்த காமோகோ ராகஸல்லங் பவோகோ தோஸஸல்லங் அவிஜ்ஜோகோ மோஹஸல்லங் திட்டோகோ திட்டிஸல்லங்>
  text <இமேஹி சதூஹி ஸல்லேஹி பரியாதின்னங் விஞ்ஞாணங் சதூஸு தம்மேஸு திட்டதி ரூபே வேதனாய ஸஞ்ஞாய ஸங்காரேஸு இமா சதஸ்ஸோ விஞ்ஞாணட்டிதியோ தத்த ராகஸல்லேன நந்தூபஸேசனங் ரூபூபகங் விஞ்ஞாணங் திட்டதி தோஸஸல்லேன வேதனூபகங் மோஹஸல்லேன ஸஞ்ஞூபகங் திட்டிஸல்லேன நந்தூபஸேசனங் ஸங்காரூபகங் விஞ்ஞாணங் திட்டதி>
  text <சதூஹி விஞ்ஞாணட்டிதீஹி சதுப்பிதங் அகதிங் கச்சந்தி சந்தா தோஸா பயா மோஹா ராகேன சந்தா அகதிங் கச்சதி தோஸேன தோஸா அகதிங் கச்சதி மோஹேன மோஹா அகதிங் கச்சதி திட்டியா பயா அகதிங் கச்சதி இதி இதஞ்ச கம்மங் இமே ச கிலேஸா அயங் ஸங்ஸாரஸ்ஸ ஹேது>
  text <120>, <தத்திமா சதஸ்ஸோ திஸா கபளீகாராஹாரோ அஸுபே ஸுபந்தி விபல்லாஸோ காமுபாதானங் காமயோகோ அபிஜ்ஜாகாயகந்தோ காமாஸவோ காமோகோ ராகஸல்லங் ரூபூபகா விஞ்ஞாணட்டிதி சந்தா அகதிகமனங் அயங் படமா திஸா>
  text <பஸ்ஸோ ஆஹாரோ துக்கே ஸுகந்தி விபல்லாஸோ ஸீலப்பதுபாதானங் பவயோகொப்யாபாதோ காயகந்தோ பவாஸவோ பவோகோ தோஸஸல்லங் வேதனூபகா விஞ்ஞாணட்டிதி தோஸா அகதிகமனங் அயங் துதியா திஸா>
  text <மனோஸஞ்சேதனாஹாரோ அனத்தனி அத்தாதி விபல்லாஸோ திட்டுபாதானங் திட்டியோகோ பராமாஸகாயகந்தோ திட்டாஸவோ திட்டோகோ திட்டிஸல்லங் ஸஞ்ஞூபகா விஞ்ஞாணட்டிதி பயா அகதிகமனங் அயங் ததியா திஸா>
  text <விஞ்ஞாணாஹாரோ அனிச்சே நிச்சந்தி விபல்லாஸோ அத்தவாதுபாதானங் அவிஜ்ஜாயோகோ இதங்ஸச்சாபினிவேஸோ காயகந்தோ அவிஜ்ஜாஸவோ அவிஜ்ஜோகோ மோஹஸல்லங் ஸங்காரூபகா விஞ்ஞாணட்டிதி மோஹா அகதிகமனங் அயங் சதுத்தீ திஸா இதி இமேஸங் தஸன்னங் ஸுத்தானங் படமேன பதேன படமாய திஸாய ஆலோகனங் அயங் வுச்சதி திஸாலோகனா>
  text <சதூஹி விபல்லாஸேஹி அகுஸலபக்கே திஸாவிலோகனா கிலேஸங் ஸங்யோஜெத்வா அயங் அகுஸலபக்கே திஸாவிலோகனாய பூமி பஞ்சன்னங் தஸன்னங் ஸுத்தானங் யானி படமானி பதானி இமேஸங் தம்மானங் கோ அத்தோ ஏகோ அத்தோ ப்யஞ்ஜனமேவ நானங் ஏவங் துதியா ஏவங் ததியா ஏவங் சதுத்தீ அயங் படமா ஸங்ஸந்தனா>
  text <இமினா பெய்யாலேன ஸப்பே கிலேஸா சதூஸு பதேஸு பக்கிபிதப்பா ததோ குஸலபக்கே சதஸ்ஸோ படிபதா சத்தாரி ஜானானி சத்தாரோ ஸதிபட்டானா சத்தாரோ விஹாரா திப்போ ப்ரஹ்மா அரியோ ஆனேஞ்ஜோ சத்தாரோ ஸம்மப்பதானா சத்தாரோ அச்சரியா அப்புததம்மா சத்தாரோ அதிட்டானா சத்தாரோ ஸமாதயோ சந்தஸமாதி வீரியஸமாதி சித்தஸமாதி வீமங்ஸாஸமாதி சத்தாரோ தம்மா ஸுகபாகியா நாஞ்ஞத்ர பொஜ்ஜங்கா நாஞ்ஞத்ர தபஸா நாஞ்ஞதிந்த்ரியஸங்வரா நாஞ்ஞத்ர ஸப்பனிஸ்ஸக்கா சத்தாரி அப்பமாணானி>
  text <தத்த துக்கா படிபதா தந்தாபிஞ்ஞா பாவியமானா பஹுலீகரியமானா படமங் ஜானங் பரிபூரேதி படமங் ஜானங் பரிபுண்ணங் படமங் ஸதிபட்டானங் பரிபூரேதி படமங் ஸதிபட்டானங் பரிபுண்ணங் படமங் விஹாரங் பரிபூரேதி படமோ விஹாரோ பரிபுண்ணோ படமங் ஸம்மப்பதானங் பரிபூரேதி படமங் ஸம்மப்பதானங் பரிபுண்ணங் படமங் அச்சரியங் அப்புததம்மங் பரிபூரேதி படமோ அச்சரியோ அப்புதோ தம்மோ பரிபுண்ணோ படமங் அதிட்டானங் பரிபூரேதி படமங் அதிட்டானங் பரிபுண்ணங் சந்தஸமாதிங் பரிபூரேதி சந்தஸமாதி பரிபுண்ணோ இந்த்ரியஸங்வரங் பரிபூரேதி இந்த்ரியஸங்வரோ பரிபுண்ணோ படமங் மெத்தாஅப்பமாணங் பரிபூரேதி ஏவங் யாவ ஸப்பனிஸ்ஸக்கோ சதுத்தங் அப்பமாணங் பரிபூரேதி>
  text <தத்த படமா ச படிபதா படமஞ்ச ஜானங் படமஞ்ச ஸதிபட்டானங் படமோ ச விஹாரோ படமஞ்ச ஸம்மப்பதானங் படமோ ச அச்சரியோ அப்புதோ தம்மோ ஸச்சாதிட்டானஞ்ச சந்தஸமாதி ச இந்த்ரியஸங்வரோ ச மெத்தா ச அப்பமாணங் அயங் படமா திஸா>
  text <துக்கா ச படிபதா கிப்பாபிஞ்ஞா துதியங் ஜானங் துதியஞ்ச ஸதிபட்டானங் துதியோ ச விஹாரோ துதியஞ்ச ஸம்மப்பதானங் துதியோ ச அச்சரியோ அப்புதோ தம்மோ சாகாதிட்டானங் சித்தஸமாதி சத்தாரோ இத்திபாதா கருணா ச அப்பமாணங் அயங் துதியா திஸா>
  text <ஸுகா ச படிபதா தந்தாபிஞ்ஞா ததியஞ்ச ஜானங் ததியஞ்ச ஸதிபட்டானங் ததியோ ச விஹாரோ ததியஞ்ச ஸம்மப்பதானங் ததியோ ச அச்சரியோ அப்புதோ தம்மோ பஞ்ஞாதிட்டானஞ்ச வீரியஸமாதி ச பொஜ்ஜங்கா ச முதிதா ச அப்பமாணங் அயங் ததியா திஸா>
  text <ஸுகா ச படிபதா கிப்பாபிஞ்ஞா சதுத்தங் ஜானங் சதுத்தஞ்ச ஸதிபட்டானங் சதுத்தோ ச விஹாரோ சதுத்தஞ்ச ஸம்மப்பதானங் சதுத்தோ ச அச்சரியோ அப்புதோ தம்மோ உபஸமாதிட்டானஞ்ச வீமங்ஸாஸமாதி ச ஸப்பனிஸ்ஸக்கோ ச உபெக்கா அப்பமாணஞ்ச அயங் சதுத்தீ திஸா இமாஸங் சதஸ்ஸன்னங் திஸானங் ஆலோகனா அயங் வுச்சதி திஸாலோகனோ நாம நயோ>
  text <தத்தாயங் யோஜனா சத்தாரோ ச ஆஹாரா சதஸ்ஸோ ச படிபதா சத்தாரோ ச விபல்லாஸா சத்தாரோ ச ஸதிபட்டானா சத்தாரி ச உபாதானானி சத்தாரி ச ஜானானி சத்தாரோ ச யோகா விஹாரா ச கந்தா ச ஸம்மப்பதானா ச ஆஸவா ச அச்சரியா அப்புததம்மா ச ஓகா ச அதிட்டானானி ச ஸல்லா ச ஸமாதயோ விஞ்ஞாணட்டிதியோ சத்தாரோ ச ஸுகபாகியா தம்மா சத்தாரி ச அகதிகமனானி சத்தாரி ச அப்பமாணானி இதி குஸலாகுஸலானங் படிபக்கவஸேன யோஜனா அயங் வுச்சதி திஸாலோகனோ நயோ>
  text <தஸ்ஸ சத்தாரி ஸாமஞ்ஞபலானி பரியோஸானங் யோ ச தம்மோ குஸலாகுஸலனித்தேஸே படமோ திஸானித்தேஸோ இமஸ்ஸ ஸோதாபத்திபலங் பரியோஸானங் துதியங் ஸகதாகாமிபலங் ததியங் அனாகாமிபலங் சதுத்தங் அரஹத்தபலங்>
  text <தத்த கதமோ திபுக்கலோ நயோ யே ச துக்காய படிபதாய தந்தாபிஞ்ஞாய கிப்பாபிஞ்ஞாய ச நிய்யந்தி த்வே புக்கலா யே ச ஸுகாய படிபதாய தந்தாபிஞ்ஞாய கிப்பாபிஞ்ஞாய ச நிய்யந்தி த்வே புக்கலா>
  text <இமேஸங் சதுன்னங் புக்கலானங் யோ புக்கலோ ஸுகாய படிபதாய தந்தாபிஞ்ஞாய நிய்யாதி யோ ச புக்கலோ துக்காய படிபதாய கிப்பாபிஞ்ஞாய நிய்யாதி இமே த்வே புக்கலா பவந்தி தத்த யோ ஸுகாய படிபதாய கிப்பாபிஞ்ஞாய நிய்யாதி அயங் உக்கடிதஞ்ஞூ யோ பச்சிமோ புக்கலோ ஸாதாரணோ அயங் விபஞ்சிதஞ்ஞூ யோ புக்கலோ தந்தாபிஞ்ஞாய துக்காய படிபதாய நிய்யாதி அயங் நெய்யோ இமே சத்தாரோ பவித்வா தீணி ஹொந்தி தத்த உக்கடிதஞ்ஞுஸ்ஸ ஸமதபுப்பங்கமா விபஸ்ஸனா நெய்யஸ்ஸ விபஸ்ஸனாபுப்பங்கமோ ஸமதோ விபஞ்சிதஞ்ஞுஸ்ஸ ஸமதவிபஸ்ஸனா யுகனத்தா உக்கடிதஞ்ஞுஸ்ஸ முதுகா தேஸனா நெய்யஸ்ஸ திக்கா தேஸனா விபஞ்சிதஞ்ஞுஸ்ஸ திக்கமுதுகா தேஸனா>
  text <உக்கடிதஞ்ஞுஸ்ஸ அதிபஞ்ஞாஸிக்கா நெய்யஸ்ஸ அதிசித்தஸிக்கா விபஞ்சிதஞ்ஞுஸ்ஸ அதிஸீலஸிக்கா இதி இமேஸங் புக்கலானங் சதூஹி படிபதாஹி நிய்யானங்>
  text <தத்த அயங் ஸங்கிலேஸோ தீணி அகுஸலமூலானி தயோ பஸ்ஸா திஸ்ஸோ வேதனா தயோ உபவிசாரா தயோ ஸங்கிலேஸா தயோ விதக்கா தயோ பரிளாஹா தீணி ஸங்கதலக்கணானி திஸ்ஸோ துக்கதாதி>
  text <தீணி அகுஸலமூலானீதி லோபோ அகுஸலமூலங் தோஸோ அகுஸலமூலங் மோஹோ அகுஸலமூலங் தயோ பஸ்ஸாதி ஸுகவேதனீயோ பஸ்ஸோ துக்கவேதனீயோ பஸ்ஸோ அதுக்கமஸுகவேதனீயோ பஸ்ஸோ திஸ்ஸோ வேதனாதி ஸுகா வேதனா துக்கா வேதனா அதுக்கமஸுகா வேதனா தயோ உபவிசாராதி ஸோமனஸ்ஸோபவிசாரோ தோமனஸ்ஸோபவிசாரோ உபெக்கோபவிசாரோ தயோ ஸங்கிலேஸாதி ராகோ தோஸோ மோஹோ தயோ விதக்காதி காமவிதக்கோ ப்யாபாதவிதக்கோ விஹிங்ஸாவிதக்கோ தயோ பரிளாஹாதி ராகஜோ தோஸஜோ மோஹஜோ தீணி ஸங்கதலக்கணானீதி உப்பாதோ டிதி வயோ திஸ்ஸோ துக்கதாதி துக்கதுக்கதா விபரிணாமதுக்கதா ஸங்கததுக்கதா>
  text <தத்த லோபோ அகுஸலமூலங் குதோ ஸமுட்டிதங் திவிதங் ஆரம்மணங் மனாபிகங் அமனாபிகங் உபெக்காடானியஞ்ச தத்த மனாபிகேன ஆரம்மணேன லோபோ அகுஸலமூலங் ஸமுட்டஹதி இதி மனாபிகா ஆரம்மணா ஸுகவேதனீயோ பஸ்ஸோ ஸுகவேதனீயங் பஸ்ஸங் படிச்ச உப்பஜ்ஜதே ஸுகவேதனா ஸுகவேதனங் படிச்ச உப்பஜ்ஜதே ஸோமனஸ்ஸூபவிசாரோ ஸோமனஸ்ஸூபவிசாரங் படிச்ச உப்பஜ்ஜதே ராகோ ராகங் படிச்ச உப்பஜ்ஜதே காமவிதக்கோ காமவிதக்கங் படிச்ச உப்பஜ்ஜதே ராகஜோ பரிளாஹோ ராகஜங் பரிளாஹங் படிச்ச உப்பஜ்ஜதே உப்பாதோ ஸங்கதலக்கணோ உப்பாதங் ஸங்கதலக்கணங் படிச்ச உப்பஜ்ஜதே விபரிணாமதுக்கதா>
  text <தோஸோ அகுஸலமூலங் குதோ ஸமுட்டிதங் அமனாபிகேன ஆரம்மணேன தோஸோ அகுஸலமூலங் ஸமுட்டிதங் இதி அமனாபிகா ஆரம்மணா துக்கவேதனீயோ பஸ்ஸோ துக்கவேதனீயங் பஸ்ஸங் படிச்ச உப்பஜ்ஜதே துக்கவேதனா துக்கவேதனங் படிச்ச உப்பஜ்ஜதே தோமனஸ்ஸூபவிசாரோ தோமனஸ்ஸூபவிசாரங் படிச்ச உப்பஜ்ஜதே தோஸோ தோஸங் படிச்ச உப்பஜ்ஜதே ப்யாபாதவிதக்கோ ப்யாபாதவிதக்கங் படிச்ச உப்பஜ்ஜதே தோஸஜோ பரிளாஹோ தோஸஜங் பரிளாஹங் படிச்ச உப்பஜ்ஜதே டிதஸ்ஸ அஞ்ஞதத்தங் ஸங்கதலக்கணங் டிதஸ்ஸ அஞ்ஞதத்தங் ஸங்கதலக்கணங் படிச்ச உப்பஜ்ஜதே துக்கதுக்கதா வேதனா>
  text <மோஹோ அகுஸலமூலங் குதோ ஸமுட்டிதங் உபெக்காடானியேன ஆரம்மணேன மோஹோ அகுஸலமூலங் ஸமுட்டிதங் இதி உபெக்காடானியா ஆரம்மணா அதுக்கமஸுகவேதனீயோ பஸ்ஸோ அதுக்கமஸுகவேதனீயங் பஸ்ஸங் படிச்ச உப்பஜ்ஜதே அதுக்கமஸுகா வேதனா அதுக்கமஸுகவேதனங் படிச்ச உப்பஜ்ஜதே உபெக்கூபவிசாரோ உபெக்கூபவிசாரங் படிச்ச உப்பஜ்ஜதே மோஹோ மோஹங் படிச்ச உப்பஜ்ஜதே விஹிங்ஸாவிதக்கோ விஹிங்ஸாவிதக்கங் படிச்ச உப்பஜ்ஜதே மோஹஜோ பரிளாஹோ மோஹஜங் பரிளாஹங் படிச்ச உப்பஜ்ஜதே வயோ ஸங்கதலக்கணங் வயங் ஸங்கதலக்கணங் படிச்ச உப்பஜ்ஜதே ஸங்கததுக்கதா இதி அயங் திண்ணங் கிலேஸானங் நித்தேஸோ அயங் வுச்சதே குஸலபக்கே திபுக்கலோ நயோ>
  text <இதி தீணி அகுஸலமூலானி ந சதுத்தானி ந பஞ்சமானி தயோ பஸ்ஸாதி திஸ்ஸோ வேதனா யாவ ஸங்கததுக்கதாதி யோ கோசி அகுஸலபக்கோ ஸப்போ ஸோ தீஸு அகுஸலமூலேஸு ஸமோஸரதி>
  text <தத்த கதமோ குஸலபக்கோ தீணி குஸலமூலானி திஸ்ஸோ பஞ்ஞா ஸுதமயீ பஞ்ஞா சிந்தாமயீ பஞ்ஞா பாவனாமயீ பஞ்ஞா தயோ ஸமாதீ ஸவிதக்கஸவிசாரோபே திஸ்ஸோ ஸிக்கா அதிஸீலஸிக்காபே ஸிக்கா தீணி நிமித்தானி ஸமதனிமித்தங் பக்கஹனிமித்தங் உபெக்கானிமித்தங் தயோ விதக்கா நெக்கம்மவிதக்கோபே அவிஹிங்ஸாவிதக்கோ தீணி இந்த்ரியானி அனஞ்ஞாதஞ்ஞஸ்ஸாமீதிந்த்ரியந்தி வித்தாரோ தயோ உபவிசாரா நெக்கம்மூபவிசாரோ அப்யாபாதூபவிசாரோ அவிஹிங்ஸூபவிசாரோ திஸ்ஸோ ஏஸனா காமேஸனா பவேஸனா ப்ரஹ்மசரியேஸனா தயோ கந்தா ஸீலக்கந்தோ ஸமாதிக்கந்தோ பஞ்ஞாக்கந்தோ>
  text <தத்த யங் அலோபோ குஸலமூலங் தங் ஸுதமயிபஞ்ஞங் பரிபூரேதி ஸுதமயீ பஞ்ஞா பரிபுண்ணா ஸவிதக்கங் ஸவிசாரங் ஸமாதிங் பரிபூரேதி ஸவிதக்கோ ஸவிசாரோ ஸமாதி பரிபுண்ணோ அதிசித்தஸிக்கங் பரிபூரேதி அதிசித்தஸிக்கா பரிபுண்ணா ஸமதனிமித்தங் பரிபூரேதி ஸமதனிமித்தங் பரிபுண்ணங் நெக்கம்மவிதக்கங் பரிபூரேதி நெக்கம்மவிதக்கோ பரிபுண்ணோ அனஞ்ஞாதஞ்ஞஸ்ஸாமீதிந்த்ரியங் பரிபூரேதி அனஞ்ஞாதஞ்ஞஸ்ஸாமீதிந்த்ரியங் பரிபுண்ணங் நெக்கம்மூபவிசாரங் பரிபூரேதி நெக்கம்மூபவிசாரோ பரிபுண்ணோ காமேஸனங் பஜஹதி காமேஸனப்பஹானங் ஸமாதிக்கந்தங் பரிபூரேதி>
  text <அதோஸோ குஸலமூலங் சிந்தாமயிபஞ்ஞங் பரிபூரேதி சிந்தாமயீ பஞ்ஞா பரிபுண்ணா அவிதக்கவிசாரமத்தங் ஸமாதிங் பரிபூரேதி அவிதக்கவிசாரமத்தோ ஸமாதி பரிபுண்ணோ அதிஸீலஸிக்கங் பரிபூரேதி அதிஸீலஸிக்கா பரிபுண்ணா உபெக்கானிமித்தங் பரிபூரேதி உபெக்கானிமித்தங் பரிபுண்ணங் அப்யாபாதவிதக்கங் பரிபூரேதி அப்யாபாதவிதக்கோ பரிபுண்ணோ அஞ்ஞிந்த்ரியங் பரிபூரேதி அஞ்ஞிந்த்ரியங் பரிபுண்ணங் அப்யாபாதூபவிசாரங் பரிபூரேதி அப்யாபாதூபவிசாரோ பரிபுண்ணோ பவேஸனங் பஜஹதி பவேஸனப்பஹானங் ஸீலக்கந்தங் பரிபூரேதி>
  text <அமோஹோ குஸலமூலங் பாவனாமயிபஞ்ஞங் பரிபூரேதி பாவனாமயீபஞ்ஞா பரிபுண்ணா அவிதக்கஅவிசாரங் ஸமாதிங் பரிபூரேதி அவிதக்கோ அவிசாரோ ஸமாதி பரிபுண்ணோ அதிபஞ்ஞாஸிக்கங் பரிபூரேதி அதிபஞ்ஞாஸிக்கா பரிபுண்ணா பக்கஹனிமித்தங் பரிபூரேதி பக்கஹனிமித்தங் பரிபுண்ணங் அஞ்ஞாதாவினோ இந்த்ரியங் பரிபூரேதி அஞ்ஞாதாவினோ இந்த்ரியங் பரிபுண்ணங் அவிஹிங்ஸூபவிசாரங் பரிபூரேதி அவிஹிங்ஸூபவிசாரோ பரிபுண்ணோ ப்ரஹ்மசரியேஸனங் பரிபூரேதி ப்ரஹ்மசரியேஸனா பரிபுண்ணா பஞ்ஞாக்கந்தங் பரிபூரேதி>
  text <இதி இமே தயோ தம்மா குஸலபக்கிகா ஸப்பே குஸலா தம்மா தீஹி திகனித்தேஸேஹி நித்திஸியந்தி தீணி விமொக்கமுகானி தஸ்ஸ பரியோஸானங் தத்த படமேன அப்பணிஹிதங் துதியேன ஸுஞ்ஞதங் ததியேன அனிமித்தங் அயங் வுச்சதி துதியோ திபுக்கலோ நாம நயோ>
  text <தத்த யே இமே தயோ புக்கலா உக்கடிதஞ்ஞூ விபஞ்சிதஞ்ஞூ நெய்யோதி இமேஸங் திண்ணங் புக்கலானங் யே ச புக்கலா ஸுகாய படிபதாய கிப்பாபிஞ்ஞாய ஸுகாய படிபதாய தந்தாபிஞ்ஞாய ச நிய்யந்தி தே த்வே புக்கலா யே ச த்வே புக்கலா துக்காய படிபதாய கிப்பாபிஞ்ஞாய துக்காய படிபதாய தந்தாபிஞ்ஞாய ச நிய்யந்தி இமே சத்தாரோ தேன விஸேஸேன த்வே பவந்தி திட்டிசரிதோ ச தண்ஹாசரிதோ ச இமே சத்தாரோ பவித்வா தயோ பவந்தி தயோ பவித்வா த்வே பவந்தி இமேஸங் த்வின்னங் புக்கலானங் அயங் ஸங்கிலேஸோ அவிஜ்ஜா ச தண்ஹா ச அஹிரிகஞ்ச அனொத்தப்பஞ்ச அஸ்ஸதி ச அஸம்பஜஞ்ஞஞ்ச நீவரணானி ச ஸங்யோஜனானி ச அஜ்ஜோஸானஞ்ச அபினிவேஸோ ச அஹங்காரோ ச மமங்காரோ ச அஸ்ஸத்தியஞ்ச தோவசஸ்ஸஞ்ச கோஸஜ்ஜஞ்ச அயோனிஸோ ச மனஸிகாரோ விசிகிச்சா ச அபிஜ்ஜா ச அஸத்தம்மஸ்ஸவனஞ்ச அஸமாபத்தி ச>
  text <தத்த அவிஜ்ஜா ச அஹிரிகஞ்ச அஸ்ஸதி ச நீவரணானி ச அஜ்ஜோஸானஞ்ச அஹங்காரோ ச அஸ்ஸத்தியஞ்ச கோஸஜ்ஜஞ்ச விசிகிச்சா ச அஸத்தம்மஸ்ஸவனஞ்ச அயங் ஏகா திஸா>
  text <தண்ஹா ச அனொத்தப்பஞ்ச அஸம்பஜஞ்ஞஞ்ச ஸங்யோஜனானி ச அபினிவேஸோ ச மமங்காரோ ச தோவசஸ்ஸதா ச அயோனிஸோ மனஸிகாரோ ச அபிஜ்ஜா ச அஸமாபத்தி ச அயங் துதியா திஸா தஸன்னங் துகானங் தஸ பதானி படமானி காதப்பானி ஸங்கித்தேன அத்தங் ஞாபெந்தி படிபக்கே கண்ஹபக்கஸ்ஸ ஸப்பேஸங் துகானங் தஸ பதானி துதியகானி அயங் துதியா திஸா>
  text <இதி அகுஸலானங் தம்மானங் துக்கனித்தேஸோ அயங் ஸமுதயோ யங் தங் தம்மங் அஜ்ஜாவஸதி நாமஞ்ச ரூபஞ்ச இதங் துக்கங் இதி அயஞ்ச ஸமுதயோ இதஞ்ச துக்கங் இமானி த்வே ஸச்சானி துக்கஞ்ச ஸமுதயோ ச நந்தியாவட்டஸ்ஸ நயஸ்ஸ படமனித்தேஸோ>
  text <தத்த கதமோ குஸலபக்கோ ஸமதோ ச விபஸ்ஸனா ச விஜ்ஜா ச சரணஞ்ச ஸதி ச ஸம்பஜஞ்ஞஞ்ச ஹிரீ ச ஒத்தப்பஞ்ச அஹங்காரப்பஹானஞ்ச மமங்காரப்பஹானஞ்ச ஸம்மாவாயாமோ ச யோனிஸோ ச மனஸிகாரோ ஸம்மாஸதி ச ஸம்மாஸமாதி ச பஞ்ஞா ச நிப்பிதா ச ஸமாபத்தி ச ஸத்தம்மஸ்ஸவனஞ்ச ஸோமனஸ்ஸஞ்ச தம்மானுதம்மப்படிபத்தி ச>
  text <தத்த ஸமதோ ச விஜ்ஜா ச ஸதி ச ஹிரீ ச அஹங்காரப்பஹானஞ்ச ஸம்மாவாயாமோ ச ஸம்மாஸதி ச பஞ்ஞா ச ஸமாபத்தி ச ஸோமனஸ்ஸஞ்ச இமே தம்மா ஏகா திஸா விபஸ்ஸனா ச சரணஞ்ச ஸம்பஜஞ்ஞஞ்ச ஒத்தப்பஞ்ச மமங்காரப்பஹானஞ்ச யோனிஸோ மனஸிகாரோ ச ஸம்மாஸமாதி ச நிப்பிதா ச ஸத்தம்மஸ்ஸவனஞ்ச தம்மானுதம்மப்படிபத்தி ச அயங் துதியா திஸா இதி குஸலபக்கே ச அகுஸலபக்கே ச நந்தியாவட்டஸ்ஸ பன நயஸ்ஸ சதஸ்ஸோ திஸா>
  text <தாஸு யானி அகுஸலபக்கஸ்ஸ படமானி பதானி அகுஸலானி குஸலேஹி பஹானங் கச்சந்தி தானி குஸலபக்கே துதியேஹி பதேஹி பஹானங் கச்சந்தி தேஸங் பஹானா ராகவிராகா சேதோவிமுத்தி யானி அகுஸலபக்கஸ்ஸ துதியானி அகுஸலபதானி பஹானங் கச்சந்தி தானி குஸலபக்கஸ்ஸ படமேஹி பதேஹி பஹானங் கச்சந்தி தேஸங் பஹானா அவிஜ்ஜாவிராகா பஞ்ஞாவிமுத்தி பரியோஸானங் இமேஸங் திண்ணங் நயானங் படமோ நயோ ஸீஹவிக்கீளிதோ நாம அட்ட பதானி சத்தாரி ச குஸலானி சத்தாரி ச அகுஸலானி இமானி அட்ட பதானி மூலபதானி அத்தனயேன துதியோ திபுக்கலோ ஸோ சஹி தம்மேஹி நேதி குஸலமூலானி ச நேதி அகுஸலமூலானி ச இதி இமானி ச பதானி புரிமகானி ச அட்ட மூலபதானி இமானி சுத்தஸ பதானி அட்டாரஸன்னங் மூலபதானங் தத்த யோ பச்சிமகோ நயோ நந்தியாவட்டோ ஸோ சதூஹி தம்மேஹி நேதி அவிஜ்ஜாய ச தண்ஹாய ச ஸமதேன ச விபஸ்ஸனாய ச இமே சத்தாரோ தம்மா இமானி அட்டாரஸ மூலபதானி தீஸு நயேஸு நித்திட்டானி>
  text <தத்த யானி நவ பதானி குஸலானி தத்த ஸப்பங் குஸலங் ஸமோஸரதி தேஸஞ்ச நவன்னங் மூலானங் சத்தாரி பதானி ஸீஹவிக்கீளிதனயே தீணி திபுக்கலே த்வே நந்தியாவட்டே இச்சேதே குஸலஸ்ஸ பக்கா தத்த யானி நவ பதானி குஸலானி தத்த ஸப்பங் குஸலங் யுஜ்ஜதி தத்த ஸீஹவிக்கீளிதே நயே சத்தாரி பதானி தீணி திபுக்கலே த்வே நந்தியாவட்டே இமானி நவ பதானி குஸலானி நித்திட்டானி>
  text <தத்த யானி நந்தியாவட்டே நயே சத்தாரி பதானி தத்த அட்டாரஸ மூலபதானி ஸமோஸரந்தி யதா கதங் ஸமதோ ச அலோபோ ச அதோஸோ ச அஸுபஸஞ்ஞா ச துக்கஸஞ்ஞா ச இமானி குஸலபக்கே பஞ்ச பதானி ஸமதங் பஜந்தி விபஸ்ஸனா ச அமோஹோ ச அனிச்சஸஞ்ஞா ச அனத்தஸஞ்ஞா ச இமானி சத்தாரி பதானி விபஸ்ஸனங் பஜந்தி இமானி நவ பதானி குஸலானி த்வீஸு பதேஸு யோஜிதானி தத்த அகுஸலபக்கே நவன்னங் அகுஸலமூலபதானங் யா ச தண்ஹா யோ ச லோபோ யோ ச தோஸோ யா ச ஸுபஸஞ்ஞா யா ச ஸுகஸஞ்ஞா இமானி பஞ்ச பதானி தண்ஹங் பஜந்தி யா ச அவிஜ்ஜா யோ ச மோஹோ யா ச நிச்சஸஞ்ஞா யா ச அத்தஸஞ்ஞா இமானி சத்தாரி பதானி அவிஜ்ஜங் பஜந்தி ஏதானி நவ பதானி அகுஸலானி ஸுஸங்கித்தானி இதி தயோ நயா ஏகங் நயங் ந பவிட்டா ஏவங் அட்டாரஸ மூலபதானி நந்தியாவட்டனயே நித்திஸிதப்பானி>
  text <கதங் அட்டாரஸ மூலபதானி திபுக்கலே நயே யுஜ்ஜந்தி நவன்னங் பதானங் குஸலானங் விபஸ்ஸனா ச அமோஹோ ச அனிச்சஸஞ்ஞா ச அனத்தஸஞ்ஞா ச இமானி சத்தாரி பதானி அமோஹோ ச ஸமதோ ச அலோபோ ச அஸுபஸஞ்ஞா ச இமானி சத்தாரி பதானி லோபோ ச தோஸோ ச ஏவங் இமானி நவ பதானி தீஸு குஸலேஸு யோஜேதப்பானி தத்த நவன்னங் பதானங் அகுஸலானங் தண்ஹா ச லோபோ ச ஸுபஸஞ்ஞா ச ஸுகஸஞ்ஞா ச இமானி சத்தாரி பதானி லோபோ அகுஸலமூலங் அவிஜ்ஜா ச மோஹோ ச நிச்சஸஞ்ஞா ச அத்தஸஞ்ஞா ச அயங் மோஹோ அயங் தோஸோ யே ச இமானி நவ பதானி தீஸு அகுஸலேஸு யோஜிதானி ஏவங் அட்டாரஸ மூலபதானி குஸலமூலேஸு ச யோஜெத்வா திபுக்கலேன நயேன நித்திஸிதப்பானி>
  text <கதங் அட்டாரஸ மூலபதானி ஸீஹவிக்கீளிதே நயே யுஜ்ஜந்தி தண்ஹா ச ஸுபஸஞ்ஞா ச அயங் படமோ விபல்லாஸோ லோபோ ச ஸுகஸஞ்ஞா ச அயங் துதியோ விபல்லாஸோ அவிஜ்ஜா ச நிச்சஸஞ்ஞா ச அயங் ததியோ விபல்லாஸோ மோஹோ ச அத்தஸஞ்ஞா ச அயங் சதுத்தோ விபல்லாஸோ இதி நவ பதானி அகுஸலமூலானி சதூஸு பதேஸு யோஜிதானி தத்த நவன்னங் மூலபதானங் குஸலானங் ஸமதோ ச அஸுபஸஞ்ஞா ச இதங் படமங் ஸதிபட்டானங் அலோபோ ச துக்கஸஞ்ஞா ச இதங் துதியங் ஸதிபட்டானங் விபஸ்ஸனா ச அனிச்சஸஞ்ஞா ச இதங் ததியங் ஸதிபட்டானங் அமோஹோ ச அனத்தஸஞ்ஞா ச இதங் சதுத்தங் ஸதிபட்டானங் இமானி அட்டாரஸ மூலபதானி ஸீஹவிக்கீளிதனயங் அனுபவிட்டானி இமேஸங் திண்ணங் நயானங் யா பூமி ச யோ ராகோ ச யோ தோஸோ ச ஏகங் நயங் பவிஸதி ஏகஸ்ஸ நயஸ்ஸ அகுஸலே வா தம்மே குஸலே வா தம்மே விஞ்ஞாதே படிபக்கோ அன்வேஸிதப்போ படிபக்கே அன்வேஸித்வா ஸோ நயோ நித்திஸிதப்போ தம்ஹி நயே நித்திட்டோ யதா ஏகம்ஹி நயே ஸப்பே நயா பவிட்டா ததா நித்திஸிதப்பா ஏகம்ஹி ச நயே அட்டாரஸ மூலபதானி பவிட்டானி தம்ஹி தம்மே விஞ்ஞாதே ஸப்பே தம்மா விஞ்ஞாதா ஹொந்தி இமேஸங் திண்ணங் நயானங் ஸீஹவிக்கீளிதனயஸ்ஸ சத்தாரி பலானி பரியோஸானங் படமாய திஸாய படமங் பலங் துதியாய திஸாய துதியங் பலங் ததியாய திஸாய ததியங் பலங் சதுத்தாய திஸாய சதுத்தங் பலங் திபுக்கலஸ்ஸ நயஸ்ஸ தீணி விமொக்கமுகானி பரியோஸானங் படமாய திஸாய அப்பணிஹிதங் துதியாய திஸாய ஸுஞ்ஞதங் ததியாய திஸாய அனிமித்தங் நந்தியாவட்டஸ்ஸ நயஸ்ஸ ராகவிராகா சேதோவிமுத்தி அவிஜ்ஜாவிராகா ச பஞ்ஞாவிமுத்தி பரியோஸானங் படமாய திஸாய ராகவிராகா சேதோவிமுத்தி துதியாய திஸாய அவிஜ்ஜாவிராகா பஞ்ஞாவிமுத்தி இமே தயோ நயா இமேஸங் திண்ணங் நயானங் அட்டாரஸன்னங் மூலபதானங் ஆலோகனா அயங் வுச்சதி திஸாலோகனோ நயோ ஆலோகெத்வான ஜானாதி அயங் தம்மோ இமங் தம்மங் பஜதீதி ஸம்மா யோஜனா குஸலபக்கே அகுஸலபக்கே ச அயங் நயோ அங்குஸோ நாம இமே பஞ்ச நயா>
  text <தத்திமா உத்தானகாதா>
    block
      text <தண்ஹா ச அவிஜ்ஜாபி ச லோபோ தோஸோ ததேவ மோஹோ ச>
      text <சத்தாரோ ச விபல்லாஸா கிலேஸபூமீ நவ பதானி>
      text <யே ச ஸதிபட்டானா ஸமதோ ச விபஸ்ஸனா குஸலமூலா>
      text <ஏதங் ஸப்பங் குஸலங் இந்த்ரியபூமீ நவ பதானி>
      text <ஸப்பகுஸலங் நவஹி பதேஹி யுஜ்ஜதி நவஹி சேவ அகுஸலங்>
      text <ஏதே தே மூலபதா உபதோ அட்டாரஸ பதானி>
      text <தண்ஹா சேவ அவிஜ்ஜா ச ஸமதோ ச விபஸ்ஸனா>
      text <யோ நேதி ஸப்பேஸு யோகயுத்தோ அயங் நயோ நந்தியாவட்டோ>
      text <யங் குஸலமூலேஹி நயதி குஸலஅகுஸலமூலேஹி>
      text <பூதங் ததங் அவிததங் திபுக்கலங் தங் நயங் ஆஹு>
      text <ஸோ நேதி விபல்லாஸேஹி கிலேஸஇந்த்ரியேஹி ச>
      text <தம்மே தங் நயங் வினயமாஹு ஸீஹவிக்கீளிதங் நாம>
      text <வெய்யாகரணே வுத்தே குஸலதாஹி அகுஸலதாஹி ச>
      text <தயோ ஆலோகயதி அயங் நயோ திஸாலோசனோ நாம>
      text <ஓலோகெத்வா திஸாலோசனேன உக்கிபிய யங் ஸமானேதி>
      text <ஸப்பே குஸலாகுஸலே அயங் நயோ அங்குஸோ நாம>
    stand <நயஸமுட்டானங்>
    stand <பேடகோபதேஸே மஹாகச்சாயனஸ்ஸ தேரஸ்ஸ ஸுத்தவிபங்கஸ்ஸ>
    text <தஸ்ஸனங் ஸமத்தங்>
    text <யானி சதுக்கானி அகுஸலானி குஸலானி ச ஸீஹவிக்கீளிதே நயே நித்திட்டானி திகானி குஸலானி ச அகுஸலானி ச திபுக்கலே நயே நித்திட்டானி துகானி குஸலானி ச அகுஸலானி ச நந்தியாவட்டே நயே நித்திட்டானி யேஸு த்வீஸு தம்மேஸு குஸலேஸு ஸோ அத்தோ திகேஸு விபஜ்ஜமானஸ்ஸ பவபூமி அத ச ஸப்போ ச அத்தோ தீஹி ப்யஞ்ஜனேஹி நித்திஸதி தத்தகானி வுச்சதி யோ அத்தோ சதூஹி பதேஹி அட்டவீஸதிபாகேஹி நத்திபூமி நித்திஸிதுங் அவசரந்தோவ சதூஹி பதேஹி நித்திஸதி இதி யங் யதானித்திட்டஸ்ஸ அவிகோஸனா இதங் பமாணங் யதா ஸப்பே ஸமாதயோ தீஸு ஸமாதீஸு பரியேஸிதப்பா ஸவிதக்கஸவிசாரே அவிதக்கவிசாரமத்தே அவிதக்கஅவிசாரே இதங் பமாணங் நத்தி சதுத்தோ ஸமாதி ததா திஸ்ஸோ பஞ்ஞா சிந்தாமயீ ஸுதமயீ பாவனாமயீ ஸப்பாஸு பஞ்ஞாஸு நித்திஸதி நத்தி சதுத்தீ பஞ்ஞா ந சிந்தாமயீ ந ஸுதமயீ ந பாவனாமயீ பஞ்ஞா நாஸ்ஸ அத்தி இமேஸங் தம்மானங் யா அவிக்கேபனா இதங் வுச்சதி பமாணந்தி>
    stand <தேரஸ்ஸ மஹாகச்சாயனஸ்ஸ ஜம்புவனவாஸினோ பேடகோபதேஸோ>
    text <ஸமத்தோ>
    stand <பேடகோபதேஸபகரணங் நிட்டிதங்>
