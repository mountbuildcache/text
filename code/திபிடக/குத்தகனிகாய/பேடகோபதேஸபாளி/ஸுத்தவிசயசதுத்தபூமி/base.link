text <ஸுத்தவிசயசதுத்தபூமி>
  text <40>, <தத்த கதமோ ஸுத்தவிசயோ>
  text <தத்த குஸலேஹி தம்மேஹி அகுஸலேஹி தம்மேஹி புப்பாபரஸோ ஸாதுகங் உபபரிக்கியதி கிங்னு கோ இதங் ஸுத்தங் ஆரபிபே தேஹி ஸுத்தேஹி ஸஹ அதிஸன்னட்டேஹி யுஜ்ஜதி உதாஹு ந யுஜ்ஜதீதி>
  text <யதா பகவா கிலேஸே ஆதிம்ஹி தத்த தேஸேதி கிங் தேஸிதங் தேஸங் கிலேஸானங் பஹானங் உதாஹு நோ தேஸிதந்தி உபபரிக்கிதப்பங் யதி ந தேஸிதங் பகவதி தேஸங் கிலேஸானங் பஹானங் குஸலா தம்மா பரியேஸிதப்பா யத்த தே அகுஸலா பஹானங் கச்சந்தி ஸசே ஸமன்னேஹமானோ ந லபதி தத்த அகுஸலா தம்மா அபகட்டிதப்பா வீமங்ஸிதப்பா ஸங்கிலேஸபாகியஸுத்தங் யதி கிலேஸா அபகட்டியந்தா யே வா ந தெந்தி தத்த உபபரிக்கிதப்பா அரியமக்கதம்மா தாஸு பூமீஸு கிலேஸா பஹானங் கச்சந்தி உதாஹு ந கச்சந்தீதி யத்தகா பன கிலேஸா தேஸிதா ந தத்தகா அரியதம்மா தேஸிதா யத்த கிலேஸா பஹானங் கச்சந்தி தத்த யே கிலேஸா அரியதம்மானங் படிபக்கேன ந யுஜ்ஜந்தி தே அபகட்டிதப்பா ஸசே அபகட்டியந்தா யோஜனங் தேதி தத்த ஏவங் வீமங்ஸிதப்பங் த்வே தீணி வா ததுத்தரி வா கிலேஸா ஏகேன அரியமக்கேன பஹானங் கச்சந்தீதி ஸசே ஏவங் வீமங்ஸியந்தா யோஜனங் தேதி தத்த உபபரிக்கிதப்பங் பரம்பராய வா பிடகஸம்பதானேன வா ஸுத்தஸ்ஸ அத்தோ ச நத்தோ ச யங் வா ந ஸக்கா ஸுத்தங் நித்திஸிதுங் நேவ ஸுத்தங் விசிகிச்சிதப்பங் ஏவங் யதா ஆதிம்ஹி குஸலா தம்மா ஹொந்தி யே கிலேஸா தே பஹீனெய்யாதி தே உபபரிக்கிதப்பா புரோ வா குஸலோ படிபக்கேன வா புரோ தேஸனா அனூனா அனதிகா உக்கஹேதப்பா யதா படமோ உத்திலோ யேஸமிதானி கிலேஸானங் யே அரியதம்மா தேஸிதா இமே கிலேஸா இமேஹி அரியதம்மேஹி பஹீயந்தி உதாஹு நப்பஹீயந்தீதி விசினிதப்பா யதி உபபரிக்கியமானா யுஜ்ஜந்தி கஹேதப்பா அத ந யுஜ்ஜந்தி யே கிலேஸா அபடிபக்கா ஹொந்தி தே கிலேஸா அபரிபக்கிதப்பா யே ச அரியதம்மா படிபக்கா ஹொந்தி தே அரியதம்மா அபகட்டிதப்பா ந ஹி அரியதம்மா அனாகாமிகிலேஸப்பஹானங் கச்சந்தி நாபி அரியதம்மா ஸப்பகிலேஸானங் பஹானாய ஸங்வத்தந்தி யதா குஸலா மெத்தா அகுஸலோ ராகோ ந து குஸலா மெத்தாதி காரெத்வா அகுஸலஸ்ஸ ராகஸ்ஸ பஹானாய ஸம்பவதி ப்யாபாதோ மெத்தாய பஹானங் கச்சதி தஸ்மா உபோ கிலேஸா உபபரிக்கிதப்பா யோ யோ ச தம்மோ உபதிஸியதி குஸலோ வா அகுஸலோ வா ஸோ அபகட்டிதப்போ ஸசே தே யுஜ்ஜந்தி அபகட்டியமானோ நத்தி உபபரிக்கிதப்பங் த்வே வா கிலேஸா ஏகேன அரியதம்மேன பஹீனெய்யாதி த்வீஹி வா அரியதம்மேஹி ஏகோ வா கிலேஸோ பஹீயதீதி>
  text <அத வா ஏவம்பி உபபரிக்கியமானங் யுஜ்ஜதி தத்த வீமங்ஸிதப்பங் வா யதா யுஜ்ஜதி தத்த வீமங்ஸிதப்பங் வா யதா நனு ஸக்கா ஸுத்தங் நித்திஸிதுங் ந ஹி ஸுத்தே விசிகிச்சிதப்பங் கிலேஸோ மங் அரியதம்மேஸு தேஸிதேஸு உபயதோ உபபரிக்கிதப்பங் கிர யே வா இமே கிலேஸா தேஸிதா யே ச அரியதம்மா தேஸிதா காதாய வா ப்யாகரணேன வா கிங் நு கோ இமே கிலேஸா இமேஹி அரியதம்மேஹி பஹீயந்தி உதாஹு நப்பஹீயந்தி இமே வா அரியதம்மா இமேஸங் கிலேஸானங் பஹானாய ஸங்வத்தந்தீதி கிஞ்சாபி குஸலேஹி தம்மேஹி அகுஸலா தம்மா பஹானங் கச்சந்தி ந து ஸப்பேஹி அரியதம்மேஹி ஸப்பாகுஸலா பஹானங் கச்சந்தி யதா மெத்தா குஸலோ அகுஸலோ ச ராகோ ந து குஸலா மெத்தா அகுஸலோ ராகோதி காரெத்வா மெத்தாய ராகோ பஹானங் ப்யாபாதோ மெத்தாய பஹானங் கச்சந்தி ஏவங் கிலேஸோதி காரெத்வா ஸுத்தேன பஹானங் கச்சதி ந ஸுத்தோ தம்மோதி காரெத்வா ஸப்பங் கிலேஸஸ்ஸ பஹானாய ஸங்வத்ததி யங் து ஸுத்தஸ்ஸ அரியதம்மோ ஸங்கிலேஸபடிபக்கோ ஸோ தேன பஹானங் கச்சதீதி>
  text <41>, <தத்த குஸலே தேஸிதே ஸுத்தே ப்யாகரணே வா ஸங்கிலேஸா ந யுஜ்ஜந்தி அரியதம்மா வா தே மஹாபதேஸே நித்திஸிதப்பாவயவேன அபகட்டிதப்பா தத்த கிலேஸேஹி ச தேஸிதேஹி அரியதம்மேஸு ச யதிபி தேன அரியதம்மேன தே கிலேஸா பஹானங் கச்சந்தி தத்தபி உத்தரி உபபரிக்கிதப்பங் கேன காரணேன ஏதே கிலேஸா பஜஹிதப்பா கேன காரணேன அரியதம்மா தேஸிதாதி யேன யேன வா ஆகாரேன அரியதம்மா தேஸிதா தேன தேன பகாரேன அயங் கிலேஸோ டிதோ அத்தி ஹி ஏகோ கிலேஸோ தேன வா அரியதம்மா ந அஞ்ஞதா அஞ்ஞதா பஹாதப்போ யதா திட்டி ராகோ அவிஜ்ஜா ச தஸ்ஸனேன பஹாதப்பா ஸா சே ஏவஞ்ச அவிஜ்ஜா பாவனாய பூமி வா தம்மா பாவனாய பஹாதப்பா ஸாயேவ உத்தங்பாகியங் அஸங்கததஸ்ஸனாய விமுத்தியா அனிமித்தேன சேதோஸமாதினா அமனஸிகாரேன பஹீயதி ஏவங் ஸாத்தங் ஸப்யஞ்ஜனங் உபபரிக்கிதப்பங் யே தஸ்ஸனேன பஹாதப்பா கிலேஸா தஸ்ஸனாகாரேன அரியதம்மோ தேஸிதோ பாவனாய பஹாதப்பா பாவனாகாரேன அரியதம்மோ தேஸிதோ பதிஸேவனா பஹாதப்பா பதிஸேவனாகாரேன அரியதம்மோ தேஸிதோ ஏவங் வினோதனபஹாதப்பா யாவ ஸத்த ஆஸவா காதப்பா யாவஞ்ஞதா அஞ்ஞதா ஹேஸ தம்மோ பஹாதப்போ அஞ்ஞேனாகாரேன அரியதம்மோ தேஸிதோ ஸோ அரியதம்மோ அஞ்ஞதா பரியேஸிதப்போ யதி அயங் தம்மோ பரியேஸதோ யோ ச தேஸேதி யேன யேனாகாரேன ஸோ அரியதம்மோ பரியேஸிதப்போ தேனாகாரேன கிலேஸோ பஹீயதி ஸோ தத்த உபபரிக்கிதப்போ அத ந யுஜ்ஜதி யதி ஹி தேன ஸுத்தேன விஹிதங் ஸுத்தங் வீமங்ஸிதப்பங் யதா யுஜ்ஜதி ததா கஹேதப்பங் யதா ந யுஜ்ஜதி ததா ந கஹேதப்பங் அத்தா ஏதங் பகவதா ந பாஸிதங் ஆயஸ்மதா வா துக்கஹிதங் யதா மஹாபதேஸே நித்திஸிதப்பங் பகவதா யதாபூதங் தேஸிதங் யோ ச தம்மோ தேஸிதோ குஸலோ ச அகுஸலோ ச தஸ்ஸ தம்மஸ்ஸ பச்சயோ பரியேஸிதப்போ ந ஹி பச்சயா வினா தம்மோ அப்பச்சயோ உப்பஜ்ஜதி தத்த கோ ஆகாரோ பரியேஸனாய>
  text <தத்த ததாரூபங் ஸஹேது ஸப்பச்சயங் ஸோயங் தம்மோ வுத்தோதி இதங் வீமங்ஸிதப்பங் ஸோ ச பச்சயோ திவிதோ முது மஜ்ஜோ அதிமத்தோ தத்த முதும்ஹி பச்சயே முதுதம்மோ கஹேதப்போ ஏவங் ஸத்யேஸ பச்சயோ துவிதோ பரங்பராபச்சயோ ச ஸமனந்தரபச்சயோ ச ஸோ பச்சயோ முதுதேன ப்யாதிமத்தங் பரியேஸிதப்பங் கிங் காரணங் அஞ்ஞதரோபி பச்சயோ அஞ்ஞேஹி பச்சயேஹி பரியத்திங் வா பாரிபூரிங் வா கச்சதி தத்த யோ தம்மோ தேஸிதோ தஸ்ஸ தம்மஸ்ஸ ஏதேன வா காரணேன வா ஹேது பரியேஸிதப்போ யதா பச்சயோ ஹேதுனா பச்சயேன ச ஸோ தஸ்ஸ தம்மஸ்ஸ நிஸ்ஸந்தோ பரியேஸிதப்போ யதா நித்திட்டோ அதிட்டானே பதானங் பரியேஸதி ஸோ பச்சயோ பரியேஸிதப்போ ந ஹி முதுஸ்ஸ தம்மஸ்ஸ அதிமத்தோ நிஸ்ஸந்தோ அதிமத்தஸ்ஸ வா நிஸ்ஸந்தஸ்ஸ முதுதம்மோ அத முதுஸ்ஸ முது மஜ்ஜாய மஜ்ஜோ அதிமத்தஸ்ஸ அதிமத்தோ யுஜ்ஜதி தங் கஹேதப்பங் அத ந யுஜ்ஜதி ந கஹேதப்பங் யஞ்ச பகவா ஆரபதி தம்மங் தேஸேதுங் தங்யேவ தம்மங் மஜ்ஜந்தபரியோஸானங் தேஸேதி யதா ஸுத்தாதிட்டானே தம்மா ஆதிம்ஹி நித்திஸதி தங்யேவ பஹு தஸ்ஸ ஸுத்தஸ்ஸ பரியோஸானங் தஸ்ஸ ஹி தம்மஸ்ஸ வஸேன தங் ஸுத்தங் ஹோதி காதா வா ப்யாகரணங் குத்தகங் மஹந்தங் வா யதா பன துவிதா அனுரூபந்தி வா தபனா ச தேஸனாதபனா ரூபந்திபி தம்மஸ்ஸ பரியேஸிதப்பா யதா ச பகவதா பஞ்சன்னங் இந்த்ரியானங் ஸங்வரணங் தேஸிதங் தண்ஹாய நிக்கஹணத்தங் இச்சாவ ஹோதி தேஸேதி யதா கோபாலகோபமே ஸுத்தே அஞ்ஞேஹிபி ஸுத்தேஹி பகவா பாஸதி இச்சாவ ஹோதி மஜ்ஜிமனிகாயே விதக்கோ அயங் பகவதோ தேஸனானுரூபந்தி இதி ஸோ தம்மோ அஞ்ஞேஸுபி வெய்யாகரணேஸு பரியேஸிதப்போ ந ஹி ஏகங் ஹி ஸுத்தே தட்டப்போ யுஜ்ஜனங் தங் கஹேதப்பங்>
  text <42>, <தத்த கதமங் அனுஞ்ஞாதங் யங் கிஞ்சி ஸுத்தங் பகவதா ந பாஸிதங் தஞ்ச ஸுத்தேஸுயேவ ந்திஸ்ஸதி ஏவமேதங் தாரேதப்பங் யதா அஸுகேன பாஸிதந்தி தங் ஸுத்தங் வீமங்ஸிதப்பங் கிங் நு கோ இமங் ஸுத்தங் அனுஞ்ஞாதங் கமங் பகவதோ உதாஹு நானுஞ்ஞாதங் கமங் கிஞ்சி ரூபஞ்ச ஸுத்தங் பகவதோ அனுஞ்ஞாதங் கமங் கிஞ்சி ரூபஞ்ச நானுஞ்ஞாதங் கமங் யங் ஸப்பஸோ அனோதாரெத்வா தஸபலோ கோசரங் தேஸேதி தங் ஸப்பங் ஸுத்தங் பகவதோ நானுஞ்ஞாதங் கமங் அத்திபி ஸோ ஸாவகோ தஸபலானங் கோசரங் ஜானாதி ஓதிஸோ அனோதிஸோ தங் பன பலங் ஸப்பஸோ ந ஜானாதி அஞ்ஞதா நாம ஸவனேன யதா ஆயஸ்மதா ஸாரிபுத்தேன யேன ப்ராஹ்மணோ ஓவதிதோ தஸ்ஸ ஆயஸ்மதோ நத்தி இந்த்ரியபலவேமத்தஞாணங் தேன புக்கலபரோ பரஞ்ச தங் அஜானந்தோ ஸதி உத்தரிகரணீயே உப்பாதிதோ ஸோ பகவதா அபஸாதிதோ யதாவ ஆயஸ்மா மஹாகஸ்ஸபோ பாகினெய்யங் ஓவததி அனந்தரியஸமன்னாகதோ இத்திபாடிஹீரேன அங்குலியோ அதீபெத்வா யங் ஸப்பேஸங் தம்மானங் கம்மஸமாதானானங் ஹேதுஸோ டானஸோ யதாபூதங் ஞாணங் தஸ்ஸ ஆயஸ்மதோ ஸங்விஜ்ஜதே தேன நங் ஓவததி தங் பகவா கரோதி>
  block
    text <ஸசேபி தஸ பஜ்ஜோதே தாரயிஸ்ஸஸி கஸ்ஸப>
    text <நேவ தக்கதி ரூபானி சக்கு தஸ்ஸ ந விஜ்ஜதீதி>
    text <புரிமானங் அக்கண்டங் யதாபூதஸ்ஸ பச்சயோ>
    text <நிஸ்ஸந்தோ வாஸனாஸத்தி அனுஞ்ஞா ஸுத்தஸங்கரோ>
  text <அபி ச கோ யதா தூதோ ராஜவசனேன ஸத்தமனுஸாஸதி ஏவங் ஸேஸானுகோ அஞ்ஞாதகங் கோஸங் பரேஸங் தேஸேதி அனுஞ்ஞாதகமஸுத்தங் கஹேதப்பங் அனநுஞ்ஞாதகமங் ந கஹேதப்பங்>
  text <தத்த கதமோ ஸுத்தஸங்கரோ பஞ்சவிதங் ஸுத்தங் ஸங்கிலேஸபாகியங் வாஸனாபாகியங் தஸ்ஸனபாகியங் பாவனாபாகியங் அஸெக்கபாகியங் அஞ்ஞங் ஆராதெய்ய அஞ்ஞங் தேஸேதி அஞ்ஞஸ்ஸ ச ஸுத்தஸ்ஸ அத்தங் அஞ்ஞம்ஹி ஸுத்தே நித்திஸதி ஸுத்தஸ்ஸ வா ஹி அனேகாகாரங் அத்தங் நித்திஸதி அரியதம்மஸாதனே அத்தங் விவரதி வாஸனாபாகியஸ்ஸ அத்தங் தஸ்ஸனபாகியேஸு நித்திஸதி ஓரம்பாகியானங் ஸங்யோஜனானங் அத்தங் உத்தங்பாகியேஸு நித்திஸதி முதுமஜ்ஜானங் இந்த்ரியானங் அதிமத்தேஸு ஸுத்தேஸு நித்திஸதி இதி அயங் ஸுத்தங் ஸம்பேதங் ஹேதுனா ச நிஸ்ஸந்தேன ச பலேன ச நித்தேஸேன ச முதுமஜ்ஜாதிமத்ததாயபி ச அத்தேன ச ப்யஞ்ஜனேன ச யோ ஸம்பேதோ அயங் வுச்சதி ஸுத்தஸங்கரோ யோ அஸம்பேதோ அயங் வுச்சதி ஸுத்தவிசயோ>
  text <தத்தாயங் உத்தானகாதா>
    stand <தேரஸ்ஸ மஹாகச்சாயனஸ்ஸ>
    stand <ஸுத்தவிசயோ நாம சதுத்தபூமி>
