text <ஸாஸனபட்டானதுதியபூமி>
  text <13>, <தத்த கதமங் ஸாஸனப்பட்டானங் ஸங்கிலேஸபாகியங் ஸுத்தங் வாஸனா பாகியங் ஸுத்தங் நிப்பேதபாகியங் ஸுத்தங் அஸெக்கபாகியங் ஸுத்தங் ஸங்கிலேஸபாகியஞ்ச வாஸனாபாகியஞ்ச ஸங்கிலேஸபாகியஞ்ச நிப்பேதபாகியஞ்ச ஸங்கிலேஸபாகியஞ்ச நிப்பேதபாகியஞ்ச அஸெக்கபாகியஞ்ச வாஸனாபாகியஞ்ச நிப்பேதபாகியஞ்ச ஆணத்தி பலங் உபாயோ ஆணத்தி ச பலஞ்ச பலஞ்ச உபாயோ ச ஆணத்தி ச பலஞ்ச உபாயோ ச அஸ்ஸாதோ ஆதீனவோ நிஸ்ஸரணங் அஸ்ஸாதோ ச ஆதீனவோ ச அஸ்ஸாதோ ச நிஸ்ஸரணஞ்ச ஆதீனவோ ச நிஸ்ஸரணஞ்ச அஸ்ஸாதோ ச ஆதீனவோ ச நிஸ்ஸரணஞ்ச லோகிகங் லோகுத்தரங் லோகிகஞ்ச லோகுத்தரஞ்ச கம்மங் விபாகோ கம்மஞ்ச விபாகோ ச நித்திட்டங் அனித்திட்டங் நித்திட்டஞ்ச அனித்திட்டஞ்ச ஞாணங் ஞெய்யங் ஞாணஞ்ச ஞெய்யஞ்ச தஸ்ஸனங் பாவனா தஸ்ஸனஞ்ச பாவனா ச விபாககம்மங் ந விபாககம்மங் நேவவிபாகனவிபாககம்மங் ஸகவசனங் பரவசனங் ஸகவசனஞ்ச பரவசனஞ்ச ஸத்தாதிட்டானங் தம்மாதிட்டானங் ஸத்தாதிட்டானஞ்ச தம்மாதிட்டானஞ்ச தவோ ஸகவசனாதிட்டானங் பரவசனாதிட்டானங் ஸகவசனாதிட்டானஞ்ச பரவசனாதிட்டானஞ்ச கிரியங் பலங் கிரியஞ்ச பலஞ்ச அனுஞ்ஞாதங் படிக்கித்தங் அனுஞ்ஞாதஞ்ச படிக்கித்தஞ்ச இமானி ச படிக்கித்தானி>
  text <14>, <தத்த கதமங் ஸங்கிலேஸபாகியங் ஸுத்தங்>
  block
    text <காமந்தா ஜாலஸஞ்சன்னா தண்ஹாசதனசாதிதா>
    text <பமத்தபந்துனா பத்தா மச்சாவ குமினாமுகே>
    text <ஜராமரணமன்வெந்தி வச்சோ கீரபகோவ மாதரங்>
    text <மனோபுப்பங்கமா தம்மா மனோஸெட்டா மனோமயா>
    text <மனஸா சே பஸன்னேன பாஸதி வா கரோதி வா>
    text <ததோ நங் ஸுகமன்வேதி சாயாவ அனபாயினீ>
    text <உத்தங் அதோ ஸப்பதி விப்பமுத்தோ அயங் அஹஸ்மீதி அனானுபஸ்ஸீ>
    text <ஏவங் விமுத்தோ உததாரி ஓகங் அதிண்ணபுப்பங் அபுனப்பவாய>
    text <யஸ்ஸ ஸேலூபமங் சித்தங் டிதங் நானுபகம்பதி>
    text <விரத்தங் ரஜனீயேஸு கோபனெய்யே ந குப்பதி>
    text <யஸ்ஸேவங் பாவிதங் சித்தங் குதோ தங் துக்கமெஸ்ஸதீதி>
    text <சன்னமதிவஸ்ஸதி விவடங் நாதிவஸ்ஸதி>
    text <தஸ்மா சன்னங் விவரேத ஏவங் தங் நாதிவஸ்ஸதி>
    text <ந தங் தள்ஹங் பந்தனமாஹு தீரா யதாயஸங் தாருஜபப்பஜஞ்ச>
    text <ஸாரத்தரத்தா மணிகுண்டலேஸு புத்தேஸு தாரேஸு ச யா அபெக்கா>
    text <அயங் லோகோ ஸந்தாபஜாதோ பஸ்ஸபரேதோ ரோகங் வததி அத்ததோ>
    text <யேன யேன ஹி மஞ்ஞந்தி ததோ தங் ஹோதி அஞ்ஞதா>
    text <அஞ்ஞதாபாவீ பவஸத்தோ லோகோ பவபரேதோ பவமேவாபினந்ததி>
    text <யதபினந்ததி தங் பயங் யஸ்ஸ பாயதி தங் துக்கங்>
    text <பவவிப்பஹானாய கோ பனிதங் ப்ரஹ்மசரியங் வுஸ்ஸதி>
    text <ஏவமேதங் யதாபூதங் ஸம்மப்பஞ்ஞாய பஸ்ஸதோ>
    text <பவதண்ஹா பஹீயதி விபவங் நாபினந்ததி>
    text <ஸப்பஸோ தண்ஹானங் கயா அஸேஸவிராகனிரோதோ நிப்பானங்>
    text <தஸ்ஸ நிப்புதஸ்ஸ பிக்குனோ அனுபாதா புனப்பவோ ந ஹோதி>
    text <அபிபூதோ மாரோ விஜிதஸங்காமோ உபேச்சகா ஸப்பபவானி தாதீதி>
    text <தததோ புஞ்ஞங் பவட்டதி ஸங்யமதோ வேரங் ந சீயதி>
    text <குஸலோ ச ஜஹாதி பாபகங் ராகதோஸமோஹக்கயா ஸனிப்புதோதி>
    text <காமந்தா ஜாலஸஞ்சன்னா பஞ்ச நீவரணானி ச>
    text <மனோபுப்பங்கமா தம்மா மஹானாமோ ச ஸாகியோ>
    text <உத்தங் அதோ விப்பமுத்தோ யஞ்ச ஸீலகிமத்தியா>
    text <யஸ்ஸ ஸேலூபமங் சித்தங் உபதிஸ்ஸ புச்சாதிகா>
    text <யஸ்ஸ காயகதாஸதி சன்னங் தமோபராயணோ>
    text <ந தங் தள்ஹங் சேதஸிகங் அயங் லோகோதிஆதிகங்>
    text <சத்தாரோ சேவ புக்கலா தததோ புஞ்ஞங் பவட்டிதங்>
    text <ஸோதானுகததம்மேஸு இமா தேஸங் உத்தானகாதா>
    text <ஸசே பாயத துக்கஸ்ஸ ஸசே வோ துக்கமப்பியங்>
    text <மாகத்த பாபகங் கம்மங் ஆவி வா யதி வா ரஹோ>
    text <தம்மோ ஹவே ரக்கதி தம்மசாரிங் சத்தங் மஹந்தங் யத வஸ்ஸகாலே>
    text <ஏஸானிஸங்ஸோ தம்மே ஸுசிண்ணே ந துக்கதிங் கச்சதி தம்மசாரீ>
    text <ஸப்பே தம்மா அனத்தாதி யதா பஞ்ஞாய பஸ்ஸதி>
    text <அத நிப்பிந்ததி துக்கே ஏஸ மக்கோ விஸுத்தியா>
    text <ஸசே பாயத துக்கஸ்ஸ ஸசே வோ துக்கமப்பியங்>
    text <மாகத்த பாபகங் கம்மங் ஆவி வா யதி வா ரஹோ>
    text <ஸசே ஹி பாபகங் கம்மங் கரோத வா கரிஸ்ஸத>
    text <ந வோ துக்கா பமொக்காத்தி உபச்சாபி பலாயதங்>
    text <ஸீலே பதிட்டாய நரோ ஸபஞ்ஞோ சித்தங் பஞ்ஞஞ்ச பாவயங்>
    text <ஆதாபீ நிபகோ பிக்கு ஸோ இமங் விஜடயே ஜடங்>
    text <ஸுஞ்ஞதோ லோகங் அவெக்கஸ்ஸு மோகராஜ ஸதா ஸதோ>
    text <அத்தானுதிட்டிங் உஹச்ச ஏவங் மச்சுதரோ ஸியா>
    text <யோ காமே பரிவஜ்ஜேதி ஸப்பஸ்ஸேவ பதா ஸிரோ>
    text <ஸோமங் விஸத்திகங் லோகே ஸதோ ஸமதிவத்ததி>
    text <யானி கரோதி புரிஸோ தானி அத்தனி பஸ்ஸதி>
    text <கல்யாணகாரீ கல்யாணங் பாபகாரீ ச பாபகங்>
    text <ஸுகோ விபாகோ புஞ்ஞானங் அதிப்பாயோ ச இஜ்ஜதி>
    text <கிப்பஞ்ச பரமங் ஸந்திங் நிப்பானமதிகச்சதீதி>
    text <ஆதானஸ்ஸ பயங் ஞத்வா ஜாதிமரணஸம்பவங்>
    text <அனாதாதுங் நிப்பத்ததி ஜாதிமரணஸங்கயா>
    text <காமா ஹி சித்ரா விவிதா மனோரமா விரூபரூபேஹி மதெந்தி சித்தங்>
    text <தஸ்மா அஹங் பப்பஜிதொம்ஹி ராஜ அபண்ணகங் ஸாமஞ்ஞமேவ ஸெய்யோ>
    text <ந ஹி பாபங் கதங் கம்மங் ஸஜ்ஜுகீரங்வ முச்சதி>
    text <டஹந்தங் பாலமன்வேதி பஸ்மச்சன்னோவ பாவகோ>
    text <யஸ்ஸிந்த்ரியானி ஸமதங்கதானி அஸ்ஸா யதா ஸாரதினா ஸுதந்தா>
    text <பஹீனமானஸ்ஸ அனாஸவஸ்ஸ தேவாபி தஸ்ஸ பிஹயந்தி தாதினோதி>
    text <ஸத்தியா விய ஓமட்டோ தய்ஹமானோவ மத்தகே>
    text <காமராகப்பஹானாய ஸதோ பிக்கு பரிப்பஜே>
    text <ஸத்தியா விய ஓமட்டோ தய்ஹமானோவ மத்தகேதி லோகிகங்>
    text <காமராகப்பஹானாய ஸதோ பிக்கு பரிப்பஜேதி லோகுத்தரங்>
    text <யோ பாணமதிபாதேதி முஸாவாதஞ்ச பாஸதி>
    text <லோகே அதின்னங் ஆதியதி பரதாரஞ்ச கச்சதி>
    text <ஸுராமேரயபானஞ்ச யோ நரோ அனுயுஞ்ஜதி>
    text <அப்பஹாய பஞ்ச வேரானி துஸ்ஸீலோ இதி வுச்சதி>
    text <அயஸாவ மலங் ஸமுட்டிதங் ததுட்டாய தமேவ காததி>
    text <ஏவங் அதிதோனசாரினங் ஸானி கம்மானி நயந்தி துக்கதிங்>
    text <நேலங்கோ ஸேதபச்சாதோ ஏகாரோ வத்ததீ ரதோ>
    text <அனீகங் பஸ்ஸ ஆயந்தங் சின்னஸோதங் அபந்தனங்>
    text <யங் வா சித்தங் ஸமணேஸு சித்தாகஹபதி திஸ்ஸதி>
    text <ஸுகோ விவேகோ துட்டஸ்ஸ ஸுததம்மஸ்ஸ பஸ்ஸதோ>
    text <அப்யாபஜ்ஜங் ஸுகங் லோகே பாணபூதேஸு ஸங்யமோதி>
    text <ஸுகா விராகதா லோகே காமானங் ஸமதிக்கமோ>
    text <அஸ்மிமானஸ்ஸ யோ வினயோ ஏதங் வே பரமங் ஸுகந்தி>
    text <பஸன்னநெத்தோ ஸுமுகோ ப்ரஹா உஜு பதாபவா>
    text <மஜ்ஜே ஸமணஸங்கஸ்ஸ ஆதிச்சோவ விரோசஸி>
    text <பஞ்ஞா ஹி ஸெட்டா லோகஸ்மிங் யாயங் நிப்பேதகாமினீ>
    text <யாய ஸம்மா பஜானாதி ஜாதிமரணஸங்கயங்>
    text <காமேஸு ஸத்தா காமஸங்கஸத்தா ஸங்யோஜனே வஜ்ஜமபஸ்ஸமானா>
    text <ந ஹி ஜாது ஸங்யோஜனஸங்கஸத்தா ஓகங் தரெய்யுங் விபுலங் மஹந்தங்>
    text <ஸப்பே தம்மா அனத்தாதி யதா பஞ்ஞாய பஸ்ஸதி>
    text <அத நிப்பிந்ததி துக்கே ஏஸ மக்கோ விஸுத்தியா>
    text <ஏஸேவ மக்கோ நத்தஞ்ஞோ தஸ்ஸனஸ்ஸ விஸுத்தியா>
    text <ஏதஞ்ஹி தும்ஹே படிபஜ்ஜத மாரஸ்ஸேதங் பமோஹனங்>
    text <யஸ்ஸிந்த்ரியானி ஸுபாவிதானி அஜ்ஜத்தங் பஹித்தா ச ஸப்பலோகே>
    text <ஸோ புக்கலோ மதி ச ரூபஸஞ்ஞீ ஸுமோஹகதா ந ஜானாதி>
    text <வசஸா மனஸாத கம்முனா ச அவிருத்தோ ஸம்மா விதித்வா தம்மங்>
    text <நிப்பானபதாபிபத்தயானோ ஸம்மா ஸோ லோகே பரிப்பஜெய்ய>
    text <ரூபங் வேதயிதங் ஸஞ்ஞா விஞ்ஞாணங் யா சேவ சேதனா>
    text <நேஸோஹமஸ்மி ந மேஸோ அத்தா இதி திட்டோ விரஜ்ஜதி>
    text <யே ஏவங் படிபஜ்ஜந்தி நயங் புத்தேன தேஸிதங்>
    text <தே துக்கஸ்ஸந்தங் கரிஸ்ஸந்தி ஸத்துஸாஸனகாரகாதி>
    text <ஸப்பபாபஸ்ஸ அகரணங் குஸலஸ்ஸ உபஸம்பதா>
    text <ஸசித்தபரியோதபனங் ஏதங் புத்தான ஸாஸனங்>
    text <நத்தி புத்தஸமங் பேமங் நத்தி கோணஸமிதங் தனங்>
    text <நத்தி ஸூரியஸமா ஆபா ஸமுத்தபரமா ஸரா>
    text <யங் பத்தங் யஞ்ச பத்தப்பங் உபயமேதங் ரஜானுகிண்ணங்>
    text <யே ஏவங்வாதினோ நத்தி தேஸங் காமேஸு தோஸோதி>
    text <நந்ததி புத்தேஹி புத்திமா கோமா கோஹி ததேவ நந்ததி>
    text <உபதீ ஹி நரஸ்ஸ நந்தனா ந ஹி ஸோ நந்ததி யோ நிரூபதீதி பரவசனங்>
    text <ஸோசதி புத்தேஹி புத்திமா கோமா கோஹி ததேவ ஸோசதி>
    text <உபதீ ஹி நரஸ்ஸ ஸோசனா ந ஹி ஸோ ஸோசதி யோ நிரூபதீதி ஸகவசனங்>
    text <யே கேசி பூதா பவிஸ்ஸந்தி யே வாபி ஸப்பே கமிஸ்ஸந்தி பஹாய தேஹங்>
    text <தங் ஸப்பஜானிங் குஸலோ விதித்வா தம்மே டிதோ ப்ரஹ்மசரியங் சரெய்ய>
    text <யஞ்ச காமஸுகங் லோகே யஞ்சிதங் திவியங் ஸுகங்>
    text <தண்ஹக்கயஸுகஸ்ஸேதே கலங் நாக்கந்தி ஸோளஸிங்>
    text <மக்கானட்டங்கிகோ ஸெட்டோ ஸச்சானங் சதுரோ பதா>
    text <விராகோ ஸெட்டோ தம்மானங் த்விபதானஞ்ச சக்குமா>
    text <காயேன ஸங்வரோ ஸாது ஸாது வாசாய ஸங்வரோ>
    text <மனஸா ஸங்வரோ ஸாது ஸாது ஸப்பத்த ஸங்வுதோ>
    text <ஸப்பத்த ஸங்வுதோ பிக்கு ஸப்பதுக்கா பமுச்சதி>
    text <காயேன குஸலங் கரே அஸ்ஸ காயேன ஸங்வுதோ>
    text <காயதுச்சரிதங் ஹித்வா காயஸுசரிதங் சரே>
    text <ஸசே பாயஸி துக்கஸ்ஸ மாபினந்தி அனாகதங்>
    text <வஸ்ஸகாலே யதா சத்தங் குஸலானி கமத்தகே>
    text <ஸப்பே தம்மா அனத்தாதி ஸமாகதங் விசாலயே>
    text <ந வோ துக்கா பமொக்காத்தி ஸமதோ ச விபஸ்ஸனா>
    text <காமச்சந்தங் உபாதாய யோ ஸோ விதக்கேஹி கஜ்ஜதி>
    text <ஸுபாவிதத்தே பொஜ்ஜங்கே ஸோ இமங் விஜடயே ஜடங்>
    text <ஸுஞ்ஞதோ லோகங் அவெக்கஸ்ஸு ஸமாதிபாவி பாவஸே>
    text <காமங் காமயமானஸ்ஸ தம்மசரியாய ஸுகதிங்>
    text <ஹஞ்ஞதே ஸப்பா முச்சேவ நிப்போடெந்தோ சதுத்திஸா>
    text <யோ காமே பரிவஜ்ஜேதி பாரிசத்தோபமேவ ச>
    text <யானி கரோதி புரிஸோ லோகதம்மா பகாஸிதா>
    text <ஸுகோ விபாகோ புஞ்ஞானங் ததியங் அஞ்ஞங் ந விஜ்ஜதி>
    text <ஆதானஸ்ஸ பயங் ஞத்வா ஜாயதே ஜீயதேபி ச>
    text <காமா ஹி சித்ரா விவிதா அத லோணஸல்லோபமங்>
    text <ந ஹி பாபங் கதங் கம்மங் அகதீஹி ச கச்சதி>
    text <யஸ்ஸிந்த்ரியானி ஸமதங்கதானி ததேவ பஞ்சஞாணிகோ>
    text <ஸத்தியா விய ஓமட்டோ விஞ்ஞாணஞ்ச பதிட்டிதா>
    text <யோ பாணமதிபாதேதி தீணி துச்சரிதானி ச>
    text <ஸட்டிவஸ்ஸஸஹஸ்ஸானி கணங் லத்தான துல்லபங்>
    text <அயஸாவ மலங் ஸமுட்டிதங் சதூஸு படிபத்திஸு>
    text <நேலங்கோ ஸேதபச்சாதோ அத கோபாலகோபமங்>
    text <ஸுகோ விவேகோ துட்டஸ்ஸ விதக்கா ச ஸுதேஸிதா>
    text <பேணபிண்டோபமங் ரூபங் ப்ரஹா உஜு பதாபவா>
    text <பஞ்ஞா ஹி ஸெட்டா லோகஸ்மிங் அனஞ்ஞா தீணி இந்த்ரியானி>
    text <காமேஸு ஸத்தா காமஸங்கஸத்தா அத வண்ணோ ரஹஸ்ஸவா>
    text <ஸப்பே தம்மா அனத்தாதி அரியஸச்சஞ்ச தேஸிதங்>
    text <ஏஸேவ மக்கோ நத்தஞ்ஞோ ஸோதாபன்னோதி ப்யாகரே>
    text <யஸ்ஸிந்த்ரியானி ஸுபாவிதானி அத தம்மபதேஹி ச>
    text <வசஸா மனஸா சேவ பஞ்சக்கந்தா அனிச்சதோ>
    text <யானி கரோதி புரிஸோ தீணி ஸுசரிதானி ச>
    text <ரூபங் வேதயிதங் ஸஞ்ஞா பஞ்சக்கந்தா பகாஸிதா>
    text <யோ ஏவங் படிபஜ்ஜதி ப்ரஹ்மா சேவ பலானி ச>
    text <ஸப்பபாபஸ்ஸ அகரணங் விமொக்கா தங் ஹி தேஸிதா>
    text <நத்தி புத்தஸமங் பேமங் தேவானங் அஸுரான ச>
    text <யங் பத்தங் யஞ்ச பத்தப்பங் நந்ததி ஸோசதி நிச்சங்>
    text <யே கேசி பூதா பவிஸ்ஸந்தி ஸத்தாரோ ச பகாஸிதா>
    text <யஞ்ச காமஸுகங் லோகே பொஜ்ஜங்கா ச ஸுதேஸிதா>
    text <மக்கானட்டங்கிகோ ஸெட்டோ தயோ ச அக்கபத்தியோ>
    text <காயேன ஸங்வரோ ஸாது கரணீயஞ்ச தேஸிதங்>
    text <நத்தி அத்தஸமங் பேமங் அரியா தீணி ச தேஸிதா>
    text <காயேன குஸலங் அபிரதோ வினயஞ்ச காமஸுகங் லோகே>
    text <பொஜ்ஜங்கா ச ஸுதேஸிதா துத்தஸங் அனதங் சேவ பராபரங் ச>
  stand <பஞ்சிமே பிக்கவே நீவரணா>
  text <தத்த கதமங் வாஸனாபாகியங் ஸுத்தங்>
  stand <ஸங்யுத்தகே ஸுத்தங்>
  text <மஹானாமஸ்ஸ ஸக்கஸ்ஸ இதங் பகவா ஸக்யானங் கபிலவத்தும்ஹி நகரே நயவித்தாரேன ஸத்தாஸீலபரிபாவிதங் ஸுத்தங் பாவஞ்ஞேன பரிபாவிதங் தங் நாம பச்சிமே காலே>
  text <தத்த கதமங் நிப்பேதபாகியங் ஸுத்தங்>
  text <ஸீலானி நு கோ பவந்தி கிமத்தியானி ஆனந்தோ புச்சதி ஸத்தாரங்>
  text <தத்த கதமங் அஸெக்கபாகியங் ஸுத்தங்>
  text <ஸாரிபுத்தோ நாம பகவா தேரஞ்ஞதரோ ஸோ மங் ஆஸஜ்ஜ அப்படினிஸ்ஸஜ்ஜ சாரிகங் பக்கமதி ஸாரிபுத்தஸ்ஸ ப்யாகரணங் காதப்பங் யஸ்ஸ நூன பகவா காயகதா ஸதி அபாவிதா அஸ்ஸ அபஹுலீகதா வித்தாரேன காதப்பங்>
  text <15>, <தத்த கதமங் ஸங்கிலேஸபாகியஞ்ச வாஸனாபாகியஞ்ச>
  text <சன்னமதிவஸ்ஸதீதி ஸங்கிலேஸோ விவடங் நாதிவஸ்ஸதீதி வாஸனா தமோ தமபராயனோதி வித்தாரேன தத்த யோ ச தமோ யோ ச தமபராயனோ அயங் ஸங்கிலேஸோ யோ ச ஜோதி யோ ச ஜோதிபராயனோ அயங் வாஸனா>
  text <தத்த கதமங் ஸங்கிலேஸபாகியஞ்ச நிப்பேதபாகியஞ்ச ஸுத்தங்>
  text <ந தங் தள்ஹங் பந்தனமாஹு தீரா யதா புத்தேஸு தாரேஸு ச யா அபெக்கா அயங் ஸங்கிலேஸோ ஏதம்பி செத்வா பரிப்பஜந்தி தீரா அனபெக்கினோ ஸப்பகாமே பஹாயாதி அயங் நிப்பேதோ யங் சேதயிதங் பகப்பிதங் யா ச நாமரூபஸ்ஸ அவக்கந்தி ஹோதி இமேஹி சதூஹி பதேஹி ஸங்கிலேஸோ பச்சிமகேஹி சதூஹி நிப்பேதோ>
  text <தத்த கதமங் ஸங்கிலேஸபாகியஞ்ச நிப்பேதபாகியஞ்ச அஸெக்கபாகியஞ்ச ஸுத்தங்>
  text <யே ஹி கேசி ஸமணா வா ப்ராஹ்மணா வா பவேன பவஸ்ஸ விப்பமொக்கமாஹங்ஸு ஸப்பேதே அவிப்பமுத்தா பவஸ்மாதி வதாமி யே வா பன கேசி ஸமணா வா ப்ராஹ்மணா வா விபவேன பவஸ்ஸ நிஸ்ஸரணமாஹங்ஸு ஸப்பேதே அனிஸ்ஸடா பவஸ்மாதி வதாமி உபதிங் ஹி படிச்ச துக்கமிதங் ஸம்போதி ஸப்புபாதானக்கயா நத்தி துக்கஸ்ஸ ஸம்பவோ லோகமிமங் பஸ்ஸ புதூ அவிஜ்ஜாய பரேதா பூதா பூதரதா பவா அபரிமுத்தா யே ஹி கேசி பவா ஸப்பதி ஸப்பத்ததாய ஸப்பேதே பவா அனிச்சா துக்கா விபரிணாமதம்மாதி>
  text <அயங் லோகோ ஸந்தாபஜாதோ யாவ துக்கந்தி யங் தண்ஹா ஸங்கிலேஸோ>
  text <யங் புனக்கஹணங் யே ஹி கேசி ஸமணா வா ப்ராஹ்மணா வா பவேன பவஸ்ஸ விமொக்கமாஹங்ஸு ஸப்பேதே அவிமுத்தா பவஸ்மாதி வதாமி யே வா பன கேசி ஸமணா வா ப்ராஹ்மணா வா விபவேன பவஸ்ஸ நிஸ்ஸரணமாஹங்ஸு அனிஸ்ஸடா பவஸ்மாதி வதாமி அயங் திட்டிஸங்கிலேஸோ தங் திட்டிஸங்கிலேஸோ ச தண்ஹாஸங்கிலேஸோ ச உபயமேதங் ஸங்கிலேஸோ யங் புனக்கஹணங் பவவிப்பஹானாய ப்ரஹ்மசரியங் வுஸ்ஸதி யாவ ஸப்பஸோ உபாதானக்கயா ஸம்பவா இதங் நிப்பேதபாகியங் தஸ்ஸ நிப்புதஸ்ஸ பிக்குனோ யாவ உபச்சகா ஸப்பபவானி தாதீதி இதங் அஸெக்கபாகியங் சத்தாரோ புக்கலா அனுஸோதகாமீ ஸங்கிலேஸோ டிதத்தோ ச படிஸோதகாமீ ச நிப்பேதோ தலே திட்டதீதி அஸெக்கபூமி>
  text <16>, <தத்த கதமங் வாஸனாபாகியஞ்ச நிப்பேதபாகியஞ்ச ஸுத்தங்>
  text <தததோ புஞ்ஞங் பவட்டதி ஸங்யமதோ வேரங் ந சீயதீதி வாஸனா குஸலோ ச ஜஹாதி பாபகங் ராகதோஸமோஹக்கயா ஸனிப்புதோதி நிப்பேதோ>
  text <ஸோதானுகதேஸு தம்மேஸு வசஸா பரிசிதேஸு மனஸானுபெக்கிதேஸு திட்டியா ஸுப்படிவித்தேஸு பஞ்சானிஸங்ஸா பாடிகங்கா இதேகச்சஸ்ஸ பஹுஸ்ஸுதா தம்மா ஹொந்தி தாதா அபமுட்டா வசஸா பரிசிதா மனஸானுபெக்கிதா திட்டியா ஸுப்படிவித்தா ஸோ யுஞ்ஜந்தோ கடெந்தோ வாயமந்தோ திட்டேவ தம்மே விஸேஸங் பப்போதி நோ சே திட்டேவ தம்மே விஸேஸங் பப்போதி கிலானோ பப்போதி நோ சே கிலானோ பப்போதி மரணகாலஸமயே பப்போதி நோ சே மரணகாலஸமயே பப்போதி தேவபூதோ பாபுணாதி நோ சே தேவபூதோ பாபுணாதி தேன தம்மராகேன தாய தம்மனந்தியா பச்சேகபோதிங் பாபுணாதி>
  text <தத்தாயங் திட்டேவ தம்மே பாபுணாதி அயங் நிப்பேதோ யங் ஸம்பராயே பச்சேகபோதிங் பாபுணாதி அயங் வாஸனா இமானி ஸோளஸ ஸுத்தானி ஸப்பஸாஸனங் அதிக்கண்ஹந்தோ திட்டந்தி இமேஹி ஸோளஸஹி ஸுத்தேஹி நவவிதோ ஸுத்தந்தோ விபத்தோ பவதி ஸோ ச பஞ்ஞவதோ நோ துப்பஞ்ஞஸ்ஸ யுத்தஸ்ஸ நோ அயுத்தஸ்ஸ அகம்மஸ்ஸ விஹாரிஸ்ஸ பகதியா லோகே ஸங்கிலேஸோ சரதி ஸோ ஸங்கிலேஸோ திவிதோ தண்ஹாஸங்கிலேஸோ திட்டிஸங்கிலேஸோ துச்சரிதஸங்கிலேஸோ ததோ ஸங்கிலேஸதோ உட்டஹந்தோ ஸங்கிலேஸோ தம்மேஸு பதிட்டஹதி லோகியேஸு பதிட்டஹதீதி தத்தாகுஸலோ திட்டதோ ஸசே தங் ஸீலஞ்ச திட்டிஞ்ச பராமஸதி தஸ்ஸ ஸோ தண்ஹாஸங்கிலேஸோ ஹோதி ஸசே பனஸ்ஸ ஏவங் ஹோதி இமினாஹங் ஸீலேன வா வதேன வா ப்ரஹ்மசரியேன வா தேவோ வா பவிஸ்ஸங் தேவஞ்ஞதரோ வாதி யஸ்ஸ ஹோதி மிச்சாதிட்டி ஏதஸ்ஸ மிச்சாதிட்டிஸங்கிலேஸோ பவதி ஸசே பன ஸீலே பதிட்டிதோ அபராமட்டஸ்ஸ ஹி ஸீலவதங் ஹோதி தஸ்ஸ தங் ஸீலவதோ யோனிஸோ கஹிதங் அவிப்படிஸாரங் ஜனேதி யாவ விமுத்திஞாணதஸ்ஸனங் தஞ்ச தஸ்ஸ திட்டேவ தம்மே காலங்கதஸ்ஸ வா தம்ஹியேவ வா பன அபராபரியாயேன வா அஞ்ஞேஸு கந்தேஸு ஏவங் ஸுதங் ஸுசரிதங் வாஸனாய ஸங்வத்ததீதி வாஸனாபாகியங் ஸுத்தங் வுச்சதி தத்த ஸீலேஸு டிதஸ்ஸ வினீவரணங் சித்தங் தங் ததோ ஸக்காயதிட்டிப்பஹானாய பகவா தம்மங் தேஸேதி ஸோ அச்சந்தனிட்டங் நிப்பானங் பாபுணாதி யதி வா ஸாஸனந்தரே அச்சந்தங் நிப்பானங் பாபுணாதி யதி வா ஏகாஸனே ச அபிஞ்ஞே தத்த த்வே புக்கலா அரியதம்மே பாபுணந்தி ஸத்தானுஸாரீ ச தம்மானுஸாரீ ச தத்த தம்மானுஸாரீ உக்கடிதஞ்ஞூ ஸத்தானுஸாரீ நெய்யோ தத்த உக்கடிதஞ்ஞூ துவிதோ கோசி திக்கிந்த்ரியோ கோசி முதிந்த்ரியோ தத்த நெய்யோபி துவிதோ கோசி திக்கிந்த்ரியோ கோசி முதிந்த்ரியோ தத்த யோ ச உக்கடிதஞ்ஞூ முதிந்த்ரியோ யோ ச நெய்யோ திக்கிந்த்ரியோ இமே புக்கலா அஸமிந்த்ரியா ஹொந்தி தத்த இமே புக்கலா ஸமிந்த்ரியா பரிஹாயந்தி ச உக்கடிதஞ்ஞுதோ விபஞ்சிதஞ்ஞூ நெய்யதோ இமே மஜ்ஜிமா பூமிகதா விபஞ்சிதஞ்ஞூ ஹோதி இமே தயோ புக்கலா>
  text <17>, <தத்த சதுத்தா பன பஞ்சமா உக்கடிதஞ்ஞூ விபஞ்சிதஞ்ஞூ நெய்யோ ச தத்த உக்கடிதஞ்ஞூ புக்கலோ இந்த்ரியானி படிலபித்வா தஸ்ஸனபூமியங் டிதோ ஸோதாபத்திபலஞ்ச பாபுணாதி ஏகபீஜீ ஹோதி படமோ ஸோதாபன்னோ தத்த விபஞ்சிதஞ்ஞூ புக்கலோ இந்த்ரியானி படிலபித்வா தஸ்ஸனபூமியங் டிதோ ஸோதாபத்திபலஞ்ச பாபுணாதி கோலங்கோலோ ச ஹோதி துதியோ ஸோதாபன்னோ தத்த நெய்யோ புக்கலோ இந்த்ரியானி படிலபித்வா தஸ்ஸனபூமியங் டிதோ ஸோதாபத்திபலஞ்ச பாபுணாதி ஸத்தக்கத்துபரமோ ச ஹோதி அயங் ததியோ ஸோதாபன்னோ இமே தயோ புக்கலா இந்த்ரியவேமத்ததாய ஸோதாபத்திபலே டிதா>
  text <உக்கடிதஞ்ஞூ ஏகபீஜீ ஹோதி விபஞ்சிதஞ்ஞூ கோலங்கோலோ ஹோதி நெய்யோ ஸத்தக்கத்துபரமோ ஹோதி இதங் நிப்பேதபாகியங் ஸுத்தங் ஸசே பன ததுத்தரி வாயமதி அச்சந்தனிட்டங் நிப்பானங் பாபுணாதி தத்த உக்கடிதஞ்ஞூ புக்கலோ யோ திக்கிந்த்ரியோ தே த்வே புக்கலா ஹொந்தி அனாகாமிபலங் பாபுணித்வா அந்தராபரினிப்பாயீ ச உபஹச்சபரினிப்பாயீ ச தத்த விபஞ்சிதஞ்ஞூ புக்கலோ யோ திக்கிந்த்ரியோ தே த்வே புக்கலா ஹொந்தி அனாகாமிபலங் பாபுணந்தி அஸங்காரபரினிப்பாயீ ச ஸஸங்காரபரினிப்பாயீ ச தத்த நெய்யோ அனாகாமிபலங் பாபுணந்தோ உத்தங்ஸோதோ அகனிட்டகாமீ ஹோதி உக்கடிதஞ்ஞூ ச விபஞ்சிதஞ்ஞூ ச இந்த்ரியனானத்தேன உக்கடிதஞ்ஞூ புக்கலோ திக்கிந்த்ரியோ அந்தராபரினிப்பாயீ ஹோதி உக்கடிதஞ்ஞூ முதிந்த்ரியோ உத்தங்ஸோதோ அகனிட்டகாமீ ஹோதி உக்கடிதஞ்ஞூ ச விபஞ்சிதஞ்ஞூ ச இந்த்ரியனானத்தேன உக்கடிதஞ்ஞூ புக்கலோ திக்கிந்த்ரியோ ஸஸங்காரபரினிப்பாயீ ஹோதி திக்கிந்த்ரியோ அந்தராபரினிப்பாயீ ஹோதி உக்கடிதஞ்ஞூ முதிந்த்ரியோ உபஹச்சபரினிப்பாயீ ஹோதி விபஞ்சிதஞ்ஞூ திக்கிந்த்ரியோ அஸங்காரபரினிப்பாயீ ஹோதி விபஞ்சிதஞ்ஞூ முதிந்த்ரியோ ஸஸங்காரபரினிப்பாயீ ஹோதி நெய்யோ உபஹச்சபரினிப்பாயீ ஹோதி விபஞ்சிதஞ்ஞூ திக்கிந்த்ரியோ அஸங்காரபரினிப்பாயீ ஹோதி விபஞ்சிதஞ்ஞூ முதிந்த்ரியோ ஸஸங்காரபரினிப்பாயீ ஹோதி நெய்யோ உத்தங்ஸோதோ அகனிட்டகாமீ ஹோதி இதி பஞ்ச அனாகாமினோ சட்டோ ஸகதாகாமீ தயோ ச ஸோதாபன்னாதி இமே நவ ஸெக்கா>
  text <தத்த உக்கடிதஞ்ஞூ புக்கலோ திக்கிந்த்ரியோ அரஹத்தங் பாபுணந்தோ த்வே புக்கலா ஹொந்தி உபதோபாகவிமுத்தோ பஞ்ஞாவிமுத்தோ ச தத்த உக்கடிதஞ்ஞூ புக்கலோ முதிந்த்ரியோ அரஹத்தங் பாபுணந்தோ த்வே புக்கலா ஹொந்தி டிதகப்பீ ச படிவேதனபாவோ புக்கலோ ச திக்கிந்த்ரியோ ஸோ அரஹத்தங் பாபுணந்தோ த்வே புக்கலா ஹொந்தி சேதனாபப்போ ச ரக்கணாபப்போ ச தத்த விபஞ்சிதஞ்ஞூ முதிந்த்ரியோ அரஹத்தங் பாபுணந்தோ த்வே புக்கலா ஹொந்தி ஸசே சேதேதி ந பரினிப்பாயீ நோ சே சேதேதி பரினிப்பாயீதி ஸசே அனுரக்கதி ந பரினிப்பாயீ நோ சே அனுரக்கதி பரினிப்பாயீதி தத்த நெய்யோ புக்கலோ பாவனானுயோகமனுயுத்தோ பரிஹானதம்மோ ஹோதி கம்மனியதோ வா ஸமஸீஸி வா இமே நவ அரஹந்தோ இதங் சதுப்பிதங் ஸுத்தங் ஸங்கிலேஸபாகியங் அஸெக்கபாகியங் இமேஸு புக்கலேஸு ததாகதஸ்ஸ தஸவிதங் பலங் பவத்ததி>
  text <18>, <கதமங் தஸவிதங் இத புத்தானங் பகவந்தானங் அப்பவத்திதே தம்மசக்கே மஹேஸக்கா தேவபுத்தா யாசனாய அபியாதா ஹொந்தி தேஸேது ஸுகதோ தம்மந்தி ஸோ அனுத்தரேன புத்தசக்குனா வோலோகெந்தோ அத்தஸாஸி ஸத்தானங் தயோ ராஸீனங் ஸம்மத்தனியதோ மிச்சத்தனியதோ அனியதோ தத்த ஸம்மத்தனியதோ ராஸி மிச்சாஸதிங் ஆபஜ்ஜெய்யாதி நேதங் டானங் விஜ்ஜதி அஸத்துகோ பரினிப்பாயெய்யாதி நேதங் டானங் விஜ்ஜதி ஸமாபத்திங் ஆபஜ்ஜெய்யாதி டானமேதங் விஜ்ஜதி தத்த மிச்சத்தனியதோ ராஸி அரியஸமாபத்திங் படிபஜ்ஜிஸ்ஸதீதி நேதங் டானங் விஜ்ஜதி அனரியமிச்சாபடிபத்திங் படிபஜ்ஜிஸ்ஸதீதி டானமேதங் விஜ்ஜதி தத்த அனியதோ ராஸி ஸம்மாபடிபஜ்ஜமானங் ஸம்மத்தனியதராஸிங் கமிஸ்ஸதீதி டானமேதங் விஜ்ஜதி மிச்சாபடிபஜ்ஜமானோ ஸம்மத்தனியதராஸிங் கமிஸ்ஸதீதி நேதங் டானங் விஜ்ஜதி ஸம்மாபடிபஜ்ஜமானங் ஸம்மத்தனியதராஸிங் கமிஸ்ஸதீதி டானமேதங் விஜ்ஜதி மிச்சாபடிபஜ்ஜமானங் மிச்சத்தனியதராஸிங் கமிஸ்ஸதீதி டானமேதங் விஜ்ஜதி இமே தயோ அனுத்தரேன புத்தசக்குனா வோலோகெந்தஸ்ஸ ஸம்மாஸம்புத்தஸ்ஸ மே ஸதோ இமே தம்மா அனபிஸம்புத்தாதி எத்தவதா மங் கோசி ஸஹதம்மேன படிசோதிஸ்ஸதீதி நேதங் டானங் விஜ்ஜதி வீதராகஸ்ஸ தே படிஜானதோ அகீணாஸவதாய ஸஹதம்மேன கோசி படிசோதிஸ்ஸதீதி நேதங் டானங் விஜ்ஜதி யதோ பன இமஸ்ஸ அனியதஸ்ஸ ராஸிஸ்ஸ தம்மதேஸனா ஸா ந திஸ்ஸதி தக்கரஸ்ஸ ஸம்மாதுக்கக்கயாயாதி நேதங் டானங் விஜ்ஜதி ததா ஓவதிதோ யங் பன மே அனியதராஸி ஸாவகோ புப்பேனாபரங் விஸேஸங் ந ஸச்சிகரிஸ்ஸதீதி நேதங் டானங் விஜ்ஜதி>
  text <19>, <யங் கோ முனி நானப்பகாரஸ்ஸ நானானிருத்தியோ தேவனாகயக்கானங் தமேதி தம்மே வவத்தானேன வத்வா காரணதோ அஞ்ஞங் பாரங் கமிஸ்ஸதீதி நேதங் டானங் விஜ்ஜதி தம்மபடிஸம்பிதா யதோ பனிமா நிருத்திதோ ஸத்த ஸத்த நிருத்தியோ நாபிஸம்புனெய்யாதி நேதங் டானங் விஜ்ஜதி நிருத்திபடிஸம்பிதா நிருத்தி கோ பன அபிஸமக்கரதானங் ஸாவகானங் தமத்தமவிஞ்ஞாபயேதி நேதங் டானங் விஜ்ஜதி அத்தபடிஸம்பிதா மஹேஸக்கா தேவபுத்தா உபஸங்கமித்வா பஞ்ஹே புச்சிங்ஸு காயிகேன வா மானஸிகேன வா பரிபீளிதஸ்ஸ ஹத்தகுணீதி வா பாதே வா கஞ்ஜே தந்தஸ்ஸ ஸோ அத்தோ ந பரிபாஜியதீதி நேதங் டானங் விஜ்ஜதி படிபானபடிஸம்பிதா யம்ஹி தங் தேஸங் ஹோதி தம்ஹி அஸந்தங் பவதீதி நேதங் டானங் விஜ்ஜதி யங் ஹி நாஸங் தேஸங் ந பவதி தம்ஹி நாஸங் தேஸங் பவிஸ்ஸதீதி நேதங் டானங் விஜ்ஜதி ஏவங் ஸமுதயஸ்ஸ நிரோதாய தஸ அகுஸலகம்மபதா மாரோ வா இந்தோ வா ப்ரஹ்மா வா ததாகதோ வா சக்கவத்தீ வா ஸோ வத நாம மாதுகாமோ பவிஸ்ஸதீதி நேதங் டானங் விஜ்ஜதி புரிஸோ அஸ்ஸ ராஜா சக்கவத்தீ ஸக்கோ தேவானமிந்தோ பவிஸ்ஸதீதி டானமேதங் விஜ்ஜதி இதிஸ்ஸ ஏவரூபங் பலங் ஏவரூபங் ஞாணங் இதங் வுச்சதி டானாட்டானஞாணங் படமங் ததாகதபலங் தங் நித்திஸிதப்பங் தீஹி ராஸீஹி சதூஹி வேஸாரஜ்ஜேஹி சதூஹி படிஸம்பிதாஹி படிச்சஸமுப்பாதஸ்ஸ பவத்தியங் நிவத்தியங் பாகியஞ்ச குஸலங் குஸலவிபாகேஸு ச உபபஜ்ஜதி யஞ்ச இத்திபுரிஸானங் இதங் படமங் பலங் ததாகதோ ஏவங் ஜானாதி>
  text <யேஸங் பன ஸம்மத்தனியதோ ராஸி நாயங் ஸப்பத்தகாமினீ படிபதா நிப்பானகாமினீயேவாயங் படிபதா தத்த ஸியா மிச்சத்தனியதோ ராஸி ஏஸாபி ந ஸப்பத்தகாமினீ படிபதா ஸக்காயஸமுதயகாமினீயேவாயங் படிபதா ஹோது அயங் தத்த தத்த படிபத்தியா டிதோ கச்சதி நிப்பானங் கச்சதி அபாயங் கச்சதி தேவமனுஸ்ஸஸ்ஸ யங் யங் வா படிபதங் படிபஜ்ஜெய்ய ஸப்பத்த கச்செய்ய அயங் ஸப்பத்தகாமினீ படிபதா யங் எத்த ஞாணங் யதாபூதங் இதங் வுச்சதி ஸப்பத்தகாமினீ படிபதாஞாணங் துதியங் ததாகதபலங்>
  text <ஸா கோ பனாயங் ஸப்பத்தகாமினீ படிபதா நானாதிமுத்தா கேசி காமேஸு கேசி துக்கரகாரியங் கேசி அத்தகிலமதானுயோகமனுயுத்தா கேசி ஸங்ஸாரேன ஸுத்திங் பச்செந்தி கேசி அனஜ்ஜாபாவனாதி தேன தேன சரிதேன வினிபந்தானங் ஸத்தானங் யங் ஞாணங் யதாபூதங் நானாகதங் லோகஸ்ஸ அனேகாதிமுத்தகதங் யதாபூதங் பஜானாதி இதங் ததியங் ததாகதபலங்>
  text <தத்த ஸத்தானங் அதிமுத்தா பவந்தி ஆஸேவந்தி பாவெந்தி பஹுலீகரொந்தி தேஸங் கம்முபஸயானங் ததாதிமுத்தானங் ஸா சேவ தாது ஸங்வஹதி கதரா பனேஸா தாது நெக்கம்மதாது பலதாது காசி ஸம்பத்தி காசி மிச்சத்தஞ்ச தாது அதிமுத்தா பவந்தி அஞ்ஞதரா உத்தரி ந ஸமனுபஸ்ஸந்தி தே ததேவட்டானங் மயா ஜராமரணஸ்ஸ அபினிவிஸ்ஸ வோஹரந்தி இதமேவ ஸச்சங் மோகமஞ்ஞந்தி யதா பகவா ஸக்கஸ்ஸ தேவானமிந்தஸ்ஸ பாஸிதங் யங் தத்த யதாபூதங் ஞாணங் இதங் வுச்சதி சதுத்தங் ததாகதபலங்>
  text <தத்த யங்யேவ தாது ஸெட்டந்தி தங் தங் காயேன ச வாசாய ச ஆரம்பந்தி சேதஸிகோ ஆரம்போ சேதனா கம்மங் காயிகா வாசஸிகா ஆரம்போ சேதஸிகத்தா கம்மந்தரங் ததாகதோ ஏவங் பஜானாதி இமினா ஸத்தேன ஏவங் தாதுகேன ஏவரூபங் கம்மங் கதங் தங் அதீதமத்தானங் இமினா ஹேதுனா தஸ்ஸ ஏவரூபோ விபாகோ விபச்சதி ஏதரஹி விபச்சிஸ்ஸதி வா அனாகதமத்தானந்தி ஏவங் பச்சுப்பன்னமத்தானங் பஜானாதி அயங் புக்கலோ ஏவங்தாதுகோ இதங் கம்மங் கரோதி தண்ஹாய ச திட்டியா ச இமினா ஹேதுனா ந தஸ்ஸ விபாகோ திட்டேயேவ தம்மே நிப்பத்திஸ்ஸதி உபபஜ்ஜே வாதி அபரம்ஹி வா பரியாயே ஏவங் பஜானாதி அயங் புக்கலோ ஏவரூபங் கம்மங் கரிஸ்ஸதி அனாகதமத்தானங் இமினா ஹேதுனா தஸ்ஸ ஏவரூபோ விபாகோ நிப்பத்திஸ்ஸதி இமினா ஹேதுனா யானி சத்தாரி கம்மட்டானானி இதங் கம்மட்டானங் பச்சுப்பன்னஸுகங் ஆயதிங் ச ஸுகவிபாகங் பே இதி அயங் அதீதானாகதபச்சுப்பன்னானங் கம்மஸமாதானானங் ஹேதுஸோ டானஸோ விபாகவேமத்ததங் பஜானாதி உச்சாவசா ஹீனபணீததா இதங் வுச்சதி கம்மவிபாகஞாணங் பஞ்சமங் ததாகதபலங்>
  text <ததா ஸத்தா யங் வா கம்மஸமாதானங் ஸமாதியந்தா தத்த ஏவங் பஜானாதி இமஸ்ஸ புக்கலஸ்ஸ கம்மாதிமுத்தஸ்ஸ ராகசரிதஸ்ஸ நெக்கம்மதாதூனங் பாரிபூரிங் கச்சந்தி தஸ்ஸ ராகானுகதே ஸுஞ்ஞமானஸ்ஸ படமங் ஜானங் ஸங்கிலிஸ்ஸதி ஸசே புன உத்தரி வாயாமதோ ஜானவோதானகதே மானஸே விஸேஸபாகியங் படிபதங் அனுயுஞ்ஜியதி தஸ்ஸ ஹி ஜானபாகியங்யேவ படமஜ்ஜானே டிதஸ்ஸ துதியங் ஜானங் வோதானங் கச்சதி ததியஞ்ச ஜானங் ஸமாபஜ்ஜிதுகாமஸ்ஸ ஸோமனஸ்ஸிந்த்ரியங் சித்தங் பரியாதாய திட்டதி தஸ்ஸ ஸா பீதி அவிஸேஸபாகியங் ததியங் ஜானங் ஆதிஸ்ஸ திட்டதி ஸசே தஸ்ஸ நிஸ்ஸரணங் யதாபூதங் பஜானாதி ததாகதஸ்ஸ சதுத்தஜ்ஜானங் வோதானங் கச்சதியேவ சதுத்தஸ்ஸ ஜானஸ்ஸ ஹானபாகியா தம்மா தே ச தம்மா யத்த பஜாயந்தி யேஹி சதுத்தஜ்ஜானங் வோதானங் திஸ்ஸதி ஏவங் அஜ்ஜாஸயஸமாபத்தியா யா சதஸ்ஸோ ஸமாபத்தியோ தீணி விமொக்கமுகானி அட்ட விமொக்கஜானானீதி சத்தாரி ஜானானி விமொக்காதி அட்ட ச விமொக்கா தீணி ச விமொக்கமுகானி ஸமாதீதி சத்தாரோ ஸமாதீ சந்தஸமாதி வீரியஸமாதி சித்தஸமாதி வீமங்ஸாஸமாதீதி ஸமாபத்தியோ சதஸ்ஸோ அஜ்ஜாஸயஸமாபத்தியோ இதி இமேஸங் ஜானானங் விமொக்கஸமாபத்தீதி ஏவரூபோ ஸங்கிலேஸோ ராகசரிதஸ்ஸ புக்கலஸ்ஸ ஏவங் தோஸசரிதஸ்ஸ மோஹசரிதஸ்ஸ ராகசரிதஸ்ஸ புக்கலஸ்ஸ ஏவரூபங் வோதானங் இதி யங் எத்த ஞாணங் யதாபூதங் அஸாதாரணங் ஸப்பஸத்தேஹி இதங் வுச்சதி சட்டங் ததாகதபலங்>
  text <தத்த ததாகதோ ஏவங் பஜானாதி லோகிகா தம்மா லோகுத்தரா தம்மா பாவனாபாகியங் இந்த்ரியங் நாமங் லபந்தி ஆதிபதெய்யபூமிங் உபாதாய பலங் நாமங் லபந்தி தாமகதங் மனோ மனிந்த்ரியங் தங் உபாதாய வீரியங் நாமங் லபந்தி ஆரம்பதாதுங் உபாதாய இதிஸ்ஸ தேவ ஏவரூபங் ஞாணங் இமேஹி ச தம்மேஹி இமே புக்கலா ஸமன்னாகதாதிபி தம்மதேஸனங் அகாஸி ஆகாரதோ ச வோகாரதோ ச ஆஸயஜ்ஜாஸயஸ்ஸ அதிமுத்திஸமன்னாகதானங் இதங் வுச்சதி பரஸத்தானங் பரபுக்கலானங் இந்த்ரியபலவீரியவேமத்ததங் ஞாணங் ஸத்தமங் ததாகதபலங்>
  text <தத்த ச ததாகதோ லோகாதீஸு ச பூமீஸு ஸங்யோஜனானஞ்ச ஸெக்கானங் த்வீஹி பலேஹி கதிங் பஜானாதி புப்பேனிவாஸானுஸ்ஸதியா அதீதே ஸங்ஸாரே ஏதரஹி ச பச்சுப்பன்னே திப்பசக்குனா சுதூபபாதங் இதி இமானி த்வே பலானி திப்பசக்குதோ அபினீஹிதானி ஸோ அதீதமத்தானங் திப்பஸ்ஸ சக்குனோ கோசரோ ஸோ ஏதரஹி ஸதி கோசரோ இதி அத்தனோ ச பரேஸங் ச புப்பேனிவாஸஞாணங் அனேகவிதங் நானப்பகாரகங் பச்சுப்பன்னமத்தானங் திப்பேன சக்குனா இமானி த்வே ததாகதபலானி அட்டமங் புப்பேனிவாஸோ நவமங் திப்பசக்கு>
  text <புன சபரங் ததாகதோ அரியபுக்கலானங் ஜானங் வோதானங் நிப்பேதபாகியங் பஜானாதி அயங் புக்கலோ இமினா மக்கேன இமாய படிபதாய ஆஸவானங் கயா அனாஸவங் சேதோவிமுத்திங் பஞ்ஞாவிமுத்திங் திட்டேவ தம்மே ஸச்சிகத்வா உபஸம்பஜ்ஜ விஹரதீதி இதி அத்தனோ ச ஆஸவானங் கயங் ஞாணங் திட்டேகட்டானங் சதுபூமிமுபாதாய யாவ நவன்னங் அரஹந்தானங் ஆஸவக்கயோ ஓதிஸோ ஸெக்கானங் அனோதிஸோ அரஹந்தானங் தத்த சேதோவிமுத்தி த்வீஹி ஆஸவேஹி அனாஸவா காமாஸவேன ச பவாஸவேன ச பஞ்ஞாவிமுத்தி த்வீஹி ஆஸவேஹி அனாஸவா திட்டாஸவேன ச அவிஜ்ஜாஸவேன ச இமாஸங் த்வின்னங் விமுத்தீனங் யதாபூதங் ஞாணங் இதங் வுச்சதி ஆஸவக்கயே ஞாணங் தஸமங் ததாகதபலங்>
  text <20>, <இமேஸு தஸஸு பலேஸு டிதோ ததாகதோ பஞ்சவிதங் ஸாஸனங் தேஸேதி ஸங்கிலேஸபாகியங் வாஸனாபாகியங் தஸ்ஸனபாகியங் பாவனாபாகியங் அஸெக்கபாகியங் தத்த யோ தண்ஹாஸங்கிலேஸோ இமஸ்ஸ அலோபோ நிஸ்ஸரணங் யோ திட்டிஸங்கிலேஸோ இமஸ்ஸ அமோஹோ நிஸ்ஸரணங் யோ துச்சரிதஸங்கிலேஸோ இமஸ்ஸ தீணி குஸலானி நிஸ்ஸரணங் கிங் நிதானங் தீணி இமானி மனோதுச்சரிதானி அபிஜ்ஜா ப்யாபாதோ மிச்சாதிட்டி தத்த அபிஜ்ஜா மனோதுச்சரிதங் காயகம்மங் உபட்டபேதி அதின்னாதானங் ஸப்பஞ்ச ததுபனிப்பத்தங் வாசாகம்மங் உபட்டபேதி முஸாவாதஞ்ச ஸப்பவிததங் ஸப்பங் வாசமபாவங் ஸப்பமக்கங் பலாஸங் அபிஜ்ஜா அகுஸலமூலந்தி ஸுசரிதே ஸுசரிதங் முஸாவாதா அதின்னாதானா அபிஜ்ஜாய சேதனா தத்த ப்யாபாதோ மனோதுச்சரிதங் காயகம்மங் உபட்டபேதி பாணாதிபாதங் ஸப்பஞ்ச மேதங் ஆகட்டனங் பரிகட்டனங் நிப்பத்தங் ரோசனங் வாசாகம்மங் உபட்டபேதி பிஸுணவாசங் பருஸவாசங் மிச்சாதிட்டி மனோதுச்சரிதஞ்ச அபிஜ்ஜங் ப்யாபாதங் மிச்சாதிட்டிங் பயோஜேதி தஸ்ஸ யோ கோசி மிச்சாதிட்டி சாகோ ராகஜோ வா தோஸஜோ வா ஸப்பஸோ மிச்சாதிட்டி ஸம்பூதோ இமினா காரணேன மிச்சாதிட்டிங் உபட்டபேதி காமேஸுமிச்சாசாரங் வசீகம்மங் உபட்டபேதி ஸம்பப்பலாபங் இமானி தீணி துச்சரிதானி அகுஸலமூலானி>
  text <யா அபிஜ்ஜா ஸோ லோபோ யோ ப்யாபாதோ ஸோ தோஸோ யா மிச்சாதிட்டி ஸோ மோஹோ தானி அட்ட மிச்சத்தானி உபட்டபெந்தி தேஸு கஹிதேஸு தீஸு அகுஸலமூலேஸு தஸவிதங் அகுஸலமூலங் பாரிபூரிங் கச்சதி தஸ்ஸ திவிதஸ்ஸ துச்சரிதஸங்கிலேஸஸ்ஸ வாஸனாபாகியஞ்ச ஸுத்தங் நிஸ்ஸரணங் தத்த யோ பஹுஸிதோ நித்தேஸோ யதா லோபோ தோஸோ மோஹோபி தத்த அஸிதுங் எத்த லோபோ உஸ்ஸதோ தேன காரணேன தேஸு வா தம்மேஸு லோபோ பஞ்ஞபியதி தத்தாயங் மோஹோ அகுஸலங் மோஹோ அயங் அவிஜ்ஜா ஸா சதுப்பிதா ரூபே அபினிவிட்டா ரூபங் அத்ததோ ஸமனுபஸ்ஸதி அவிஜ்ஜாகதோ ரூபவந்தங் அத்தானங் அத்தனி வா ரூபங் ரூபஸ்மிங் வா அத்தானங் தத்த கதமங் பதங் ஸக்காயதிட்டியா உச்சேதங் வததி தங் ஜீவங் தங் ஸரீரந்தி நத்திகதிட்டி அதிச்சஸமுப்பன்னதிட்டி ச அஞ்ஞோ ச கரோதி அஞ்ஞோ படிஸங்வேதியதி பச்சிமஸட்டிகப்பானங் தீணி பதானி ஸக்காயதிட்டியா ஸஸ்ஸதங் பஜந்தி அஞ்ஞங் ஜீவங் அஞ்ஞங் ஸரீரந்தி அகிரியஞ்ச தங் துக்கமிச்சதோ அஹேதுகா ச பதந்தி அனஜ்ஜாபாவோ ச கம்மானங் ஸப்பஞ்ச மானயி தத்த இதமேவ ஸச்சங் மோகமஞ்ஞந்தி ஸங்ஸாரேன ஸுத்தி ஆஜீவகா சளாஸீதி பஞ்ஞபெந்தி யதாரூபே ஸக்காயதிட்டியா சதுவத்துகா ஏவங் பஞ்சஸு கந்தேஸு வீஸதிவத்துகா ஸக்காயதிட்டியா ஸஸ்ஸதங் பஜதி அஞ்ஞாஜீவகா ச ஸஸ்ஸதவாதிகே ச ஸீலப்பதங் பஜந்தி பராமஸந்தி இமினா பவிஸ்ஸாமி தேவோ வா தேவஞ்ஞதரோ வா அயங் ஸீலப்பதபராமாஸோ தத்த ஸக்காயதிட்டியா ஸோ ரூபங் அத்ததோ ஸமனுபஸ்ஸதி தங் ஜீவங் தங் ஸரீரமிதி தங் கங்கதி விசிகிச்சதி நாதிமுச்சதி நாபிப்பஸீததி புப்பந்தே அபரந்தே புப்பந்தாபரந்தேபே இதி வாஸனாபாகியேஸு டிதஸ்ஸ அயங் உபக்கிலேஸோ>
  text <21>, <தத்த ஸத்திந்த்ரியேன ஸப்பங் விசிகிச்சிதங் பஜஹதி பஞ்ஞிந்த்ரியேன உதயப்பயங் பஸ்ஸதி ஸமாதிந்த்ரியேன சித்தங் ஏகோதி கரோதி வீரியிந்த்ரியேன ஆரபதி ஸோ இமேஹி பஞ்சஹி இந்த்ரியேஹி ஸத்தானுஸாரீ அவேச்சப்பஸாதே நிரதோ அனந்தரியங் ஸமாதிங் உப்பாதேதி இந்த்ரியேஹி ஸுத்தேஹி தம்மானுஸாரீ அப்பச்சயதாய அனந்தரியங் ஸமாதிங் உப்பாதேதி ஸோ இதங் துக்கந்தி யதாபூதங் பஜானாதி ஸச்சானி இதங் தஸ்ஸனபாகியங் ஸுத்தங் தஸ்ஸ பஞ்சன்னங் ஓரம்பாகியானங் ஸங்யோஜனானங் தீணி ஸங்யோஜனானி தஸ்ஸனபஹாதப்பானி ஸப்பேன ஸப்பங் பஹீனானி த்வே புக்கலகதானி தத்த தீணி அகுஸலமூலானி பாவனாபஹாதப்பானி உபரிக்கித்தானி ச பவே நிப்பத்தெந்தி தத்த தேஸு அபிஜ்ஜாய ச ப்யாபாதேஸு தனுகதேஸு ச பவா பரிக்கயா மரியாதங் கச்சந்தி த்வே பவா அவஸிட்டா தஸ்ஸ அபிஜ்ஜா ச ப்யாபாதோ ச ஸப்பேன ஸப்பங் பரிக்கீணா ஹொந்தி ஏகோ பவோ அவஸிட்டோ ஹோதி ஸோ ச மானவஸேன நிப்பத்தேதி கிஞ்சாபி எத்த அஞ்ஞேபி சத்தாரோ கிலேஸா ரூபராகோ பவராகோ அவிஜ்ஜா உத்தச்சங் கேதுஸ்மிமானபூதா நப்படிபலா அஸ்மிமானங் வினிவத்தேதுங் ஸப்பேபி தே அஸ்மிமானஸ்ஸ பஹானங் ஆரபதே கீணேஸு ந ச தேஸு இதமுத்தரிதஸ்ஸனபூமியங் பஞ்சஸு ஸெக்கபுக்கலேஸு தீஸு ச படிப்பன்னகேஸு த்வீஸு ச பலட்டேஸு பாவனாபாகியங் ஸுத்தங் ததுத்தரி அஸெக்கபாகியஸுத்தங் கத்தசி பூமி நிபீளியதி இதஞ்ச பஞ்சமங் ஸுத்தங் திண்ணங் புக்கலானங் தேஸிதங் புதுஜ்ஜனஸ்ஸ ஸெக்கஸ்ஸ அஸெக்கஸ்ஸ ஸங்கிலேஸபாகியங் வாஸனாபாகியங் புதுஜ்ஜனஸ்ஸ தஸ்ஸனபாகியங் பாவனாபாகியங் பஞ்சன்னங் ஸெக்கானங் யங் படமனித்திட்டங் அஸெக்கபாகியங் ஸப்பேஸங் அரஹந்தானங் ஸா பன பஞ்சவிதா ஸத்தவீஸஆகாரே பரியேஸிதப்பங் ஏதேஸு தஸ்ஸ கதீனங் ததோ உத்தரி தஞ்ச கோ ஸங்கேபேன பஞ்ஞாஸாய ஆகாரேஹி ஸம்பததி யே பஞ்ஞாஸ ஆகாரா ஸாஸனே நித்திட்டா தே ஸங்கிபியந்தா தஸஹி ஆகாரேஹி பதந்தி யே அரியஸச்சங் நிக்கேபேன டிதே ஸங்கிபியத்தா அட்டஸு ஆகாரேஸு பதந்தி சதூஸு ச ஸாதாரணேஸு ஸுத்தேஸு யா ஹாரஸம்பாதஸ்ஸ பூமி தே ஸங்கிபியந்தா பஞ்சஸு ஸுத்தேஸு பதந்தி ஸங்கிலேஸபாகியே வாஸனாபாகியே பாவனாபாகியே நிப்பேதபாகியே அஸெக்கபாகியே ச தே ஸங்கிபியந்தா சதூஸு ஸுத்தேஸு பதந்தி ஸங்கிலேஸபாகியே வாஸனாபாகியே நிப்பேதபாகியே அஸெக்கபாகியே ச தே ஸங்கிபியமானா தீஸு ஸுத்தேஸு பதந்தி புதுஜ்ஜனபாகியே ஸெக்கபாகியே அஸெக்கபாகியே ச தே ஸங்கிபியந்தா த்வீஸு ஸுத்தேஸு பதந்தி நிப்பேதபாகியே ச புப்பயோகபாகியே ச யதா வுத்தங் பகவதா த்வே அத்தவஸே ஸம்பஸ்ஸமானா ததாகதா அரஹந்தோ ஸம்மாஸம்புத்தா தம்மங் தேஸெந்தி ஸுத்தங் கெய்யங்பே ஸத்தா புப்பயோகஸமன்னாகதே அப்பகஸிரேன மஞ்ஞமானா வஸியந்தி புப்பயோகா ச பவிஸ்ஸந்தி ஸந்தானங் மஞ்ஞமானாதராய தத்த பஞ்ஞாவேமத்ததங் அத்தனோ ஸமனுபஸ்ஸமானேன அட்டவிதே ஸுத்தஸங்கேபே யத்த யத்த ஸக்கோதி தத்த தத்த யோஜேதப்பங் தத்த தத்த யோஜெத்வா ஸுத்தஸ்ஸ அத்தோ நித்திஸிதப்போ ந ஹி ஸதி வேதனா மனோ தாரெத்வா ஸக்கா யேன கேனசி ஸுத்தஸ்ஸ அத்தோ யதாபூதங் நித்திஸிதுங்>
  stand <தத்த புரிமகானங் ஸுத்தானங் இமா உத்தானகாதா>
  text <22>, <தத்த கதமா ஆணத்தி>
  text <அதீதே ராத ரூபே அனபெக்கோ ஹோஹீதி வித்தாரேன காதப்பா ஸீலவந்தேன ஆனந்த புக்கலேன ஸதா கரணீயா கிந்திமே அவிப்படிஸாரோ அஸ்ஸாதி அயங் வுச்சதி ஆணத்தி>
  text <தத்த கதமங் பலங்>
  stand <இதங் பலங்>
  text <தத்த கதமோ உபாயோ>
  text <ஸத்தஹங்கேஹி ஸமன்னாகதோ கோ பிக்கு அபி ஹிமவந்தங் பப்பதராஜானங் சாலெய்ய கோ பன வாதோ சவங் அவிஜ்ஜங் ஸத்தகேஸு வெய்யாகரணங் காதப்பங் அயங் உபாயோ>
  text <தத்த கதமா ஆணத்தி ச பலஞ்ச>
  text <புரிமிகாய காதாய ஆணத்தி பச்சிமிகாய பலங் ஸீலே பதிட்டாய த்வே தம்மா பாவேதப்பா யா ச சித்தபாவனா யா ச பஞ்ஞாபாவனா யா ச ஆணத்தி ராகவிராகா ச பலங்>
  text <தத்த கதமங் பலஞ்ச உபாயோ ச>
  text <புரிமிகாய அட்டகாதாய உபாயோ பச்சிமிகாய அட்டகாதாய பலங் நந்தியோ ஸக்கோ இஸிவுத்தபுரிரிகாமஏகரக்கே ஸுத்தங் மூலதோ உபாதாய யாவ சஸு தம்மேஸு உத்தரி பஞ்சஸு தம்மேஸு யாசயோகோ கரணீயோ அயங் உபாயோ அஸஹகதஸ்ஸ காமாஸவாபி சித்தங் முச்சதீதி ஸப்பாஸு சஸு தீஸு அயங் உபாயோ ச பலஞ்ச>
  text <தத்த கதமா ஆணத்தி ச பலஞ்ச உபாயோ ச>
  text <ஸுஞ்ஞதோ லோகங் அவெக்கஸ்ஸு மோகராஜாதி ஆணத்தி ஸதா ஸதோதி உபாயோ அத்தானுதிட்டிங் உஹச்ச ஏவங் மச்சுதரோ ஸியாதி பலங் ஸமாதிங் பிக்கவே பாவேத ஸமாஹிதோ பிக்கவே பிக்கு ரூபங் அனிச்சந்தி பஜானாதி ஏவங் பஸ்ஸங் அரியஸாவகோ பரிமுச்சதி ஜாதியாபிபே உபாயாஸேஹிபி இத தீணிபி>
  text <23>, <தத்த கதமோ அஸ்ஸாதோ>
  text <காமங் காமயமானஸ்ஸ தஸ்ஸ சேதங் ஸமிஜ்ஜதி அயங் அஸ்ஸாதோ>
  text <தம்மசரியா ஸமசரியா குஸலசரியா ஹேதூஹி ப்ராஹ்மண ஏவமிதேகச்சே ஸத்தா காயஸ்ஸ பேதா ஸுகதிங் ஸக்கங் லோகங் உபபஜ்ஜந்தி அயங் அஸ்ஸாதோ>
  text <தத்த கதமோ ஆதீனவோ>
  text <காமேஸு வே ஹஞ்ஞதே ஸப்பா முச்சேவ அயங் ஆதீனவோ பஸேனதிஸங்யுத்தகே ஸுத்தே பப்பதோபமா அயங் ஆதீனவோ>
  text <தத்த கதமங் நிஸ்ஸரணங்>
  text <ஸங்யுத்தகே ஸுத்தங் பாரிச்சத்தகோ பண்டுபலாஸோ ஸன்னிபலாஸோ இதங் நிஸ்ஸரணங்>
  text <தத்த கதமோ அஸ்ஸாதோ ச ஆதீனவோ ச>
  text <தத்த யங் பாபகாரீ பச்சனுபோதி அயங் அஸ்ஸாதோ லாபாலாபஅட்டகேஸு ப்யாகரணங் தத்த அலாபோ அயஸோ நிந்தா துக்கங் அயங் ஆதீனவோ லாபோ யஸோ ஸுகங் பஸங்ஸா அயங் அஸ்ஸாதோ>
  text <தத்த கதமங் அஸ்ஸாதோ ச நிஸ்ஸரணஞ்ச>
  text <யோ ச விபாகோ புஞ்ஞானங் யா ச அதிப்பாயஸ்ஸ இஜ்ஜனா அயங் அஸ்ஸாதோ யங் கிப்பஞ்ச பரமங் ஸந்திங் நிப்பானமதிகச்சதி இதங் நிஸ்ஸரணங்>
  text <பாத்திங்ஸாய சேவ மஹாபுரிஸலக்கணேஹி ஸமன்னாகதஸ்ஸ மஹாபுரிஸஸ்ஸ த்வேயேவ கதியோ ஹொந்தி ஸசே அகாரங் அஜ்ஜாவஸதி ராஜா ஹோதி சக்கவத்தீ யாவ அபிவிஜினித்வா அஜ்ஜாவஸதி அயங் அஸ்ஸாதோ ஸசே அகாரஸ்மா அனகாரியங் பப்பஜதி ஸப்பேன ஓகேன நிஸ்ஸரணங் அயங் அஸ்ஸாதோ ச நிஸ்ஸரணஞ்ச>
  text <தத்த கதமோ ஆதீனவோ ச நிஸ்ஸரணஞ்ச>
  text <புரிமிகாய அட்டகாதாய ஜாதிமரணஸம்பவோ ஆதீனவோ அனாதாதுங் நிப்பத்ததி ஜாதிமரணஸங்கயாதி நிஸ்ஸரணங்>
  text <கிச்சங் வதாயங் லோகோ ஆபன்னோ யமிதங் ஜாயதே ச மீயதே ச யாவ குதஸ்ஸுனாமஸ்ஸ துக்கஸ்ஸ அந்தோ பவிஸ்ஸதி பரதோ வாதி எத்த யா உபரிக்கா அயங் ஆதீனவோ யோ கேதங் ஞத்வா அபினிக்கமதி யாவ புராணகாய ராஜதானியா இதங் நிஸ்ஸரணங் அயங் ஆதீனவோ ச நிஸ்ஸரணஞ்ச>
  text <தத்த கதமோ அஸ்ஸாதோ ச ஆதீனவோ ச நிஸ்ஸரணஞ்ச>
  text <யங் காமா ஹி சித்ரா விவிதா மனோரமாதி அயங் அஸ்ஸாதோ யங் விரூபரூபேஹி மதெந்தி சித்தந்தி அயங் ஆதீனவோ யங் அஹங் அகாரஸ்மா பப்பஜிதொம்ஹி ராஜ அபண்ணகங் ஸாமஞ்ஞமேவ ஸெய்யோதி இதங் நிஸ்ஸரணங்>
  text <பலவங் பாலோபமஸுத்தங் யங் ஆஸாய வா வேதனீயங் கம்மங் காஹதி ததா சேபி யங் யங் பாபகம்மங் அனுபோதி தத்த துக்கவேதனீயேன கம்மேன அபாவிதகாயேன ச யாவ பரித்தசேதஸோ ச ஆதீனவங் தஸ்ஸேதி ஸுகவேதனீயேன கம்மேன அஸ்ஸாதேதி யங் புராஸதிஸோ ஹோதி பாவிதசித்தோ பாவிதகாயோ பாவிதபஞ்ஞோ மஹானாமோ அபரித்தசேதஸோ இதங் நிஸ்ஸரணங்>
  text <24>, <தத்த கதமங் லோகிகங் ஸுத்தங்>
  text <சத்தாரி அகதிகமனானி இதங் லோகிகங் ஸுத்தங்>
  text <தத்த கதமங் லோகுத்தரங் ஸுத்தங்>
  text <அரியங் வோ பிக்கவே ஸம்மாஸமாதிங் தேஸெஸ்ஸாமீதி இதங் லோகுத்தரங் ஸுத்தங்>
  text <தத்த கதமங் லோகிகங் லோகுத்தரஞ்ச ஸுத்தங்>
  text <கபளீகாரே ஆஹாரே அத்தி சந்தோதி லோகிகங் நத்தி சந்தோதி லோகுத்தரங் ஸுத்தங்>
  text <தத்த கதமங் கம்மங்>
  text <தீணிமானி பிக்கவே துச்சரிதானி இதங் கம்மங்>
  text <தத்த கதமோ விபாகோ>
  text <ஸட்டிவஸ்ஸஸஹஸ்ஸானி யதாரூபீ விபச்சகா>
  text <திட்டா மயா பிக்கவே ச பஸ்ஸாயதனிகா நாம நிரயா திட்டா மயா பிக்கவே ச பஸ்ஸாயதனிகா நாம ஸக்கா அயங் விபாகோ>
  text <தத்த கதமங் கம்மஞ்ச விபாகோ ச>
  text <அயஸாவ மலங் ஸமுட்டிதங் யாவ ஸானி கம்மானீதி இதங் கம்மங் நயந்தி துக்கதிந்தி விபாகோ>
  text <சதூஸு ஸம்மாபடிபஜ்ஜமானோ மாதரி பிதரி ததாகதே ததாகதஸாவகே யா ஸம்மாபடிபத்தி இதங் கம்மங் யங் தேவேஸு உபபஜ்ஜதி அயங் விபாகோ இதங் கம்மஞ்ச விபாகோ ச>
  text <25>, <தத்த கதமங் நித்திட்டங் ஸுத்தங்>
  text <ஏவங் இமாய காதாய நித்திட்டோ அத்தோ>
  text <கோபாலகோபமே ஏகாதஸ பதானி ஏவங் கோ பிக்கவே பிக்கு ரூபஞ்ஞூ ஹோதி யா ச அதிரேகபூஜாய பூஜேதா ஹோதீதி இமானி ஏகாதஸ பதானி யதாபாஸிதானி நித்திட்டோ அத்தோ>
  text <தத்த கதமோ அனித்திட்டோ அத்தோ>
  text <இதங் அனித்திட்டங் அட்ட மஹாபுரிஸவிதக்கா இதங் அனித்திட்டங்>
  text <தத்த கதமங் நித்திட்டஞ்ச அனித்திட்டஞ்ச>
  text <பஸன்னநெத்தோ யாவ ஆதிச்சோவ விரோசஸீதி நித்திட்டோ பஸன்னநெத்தோ யோ பகவா கதஞ்ச பன பஸன்னநெத்ததா கதங் ஸுமுகதா கதங் ப்ரஹகாயதா கதங் உஜுகதா கதங் பதாபவதா கதங் விரோசதாதி அனித்திட்டோ பேணபிண்டோபமங் வெய்யாகரணங் யதா பேணபிண்டோ ஏவங் ரூபங் யதா புப்புளோ ஏவங் வேதனா மாயா விஞ்ஞாணங் பஞ்சக்கந்தா பஞ்சஹி உபமாஹி நித்திட்டா கேன காரணேன பேணபிண்டோபமங் ரூபங் ஸப்பஞ்ச சக்குவிஞ்ஞெய்யங் யங் வா சதூஹி ஆயதனேஹி கதங் வேதனா புப்புளூபமா கதரா ச ஸா வேதனா ஸுகா துக்கா அதுக்கமஸுகா ஏவமேஸா அனித்திட்டா ஏவங் நித்திட்டஞ்ச அனித்திட்டஞ்ச>
  text <26>, <தத்த கதமங் ஞாணங்>
  text <தீணிமானி இந்த்ரியானி அனஞ்ஞாதஞ்ஞஸ்ஸாமீதிந்த்ரியங் அஞ்ஞிந்த்ரியங் அஞ்ஞாதாவிந்த்ரியங் இதங் ஞாணங்>
  text <தத்த கதமங் நெய்யங்>
  text <சதூஹி அங்கேஹி ஸமன்னாகதா காயஸ்ஸ பேதா தேவேஸு உப்பஜ்ஜந்தி உதானே காபியங் ஸுத்தங் அபண்ணகபஸாதனீயங் இதங் நெய்யங்>
  text <தத்த கதமங் ஞாணஞ்ச நெய்யஞ்ச>
  text <யதா பஸ்ஸதீதி ஞாணங் யோ ஸப்பதம்மே அனத்தாகாரேன உபட்டபேதி இதங் நெய்யங்>
  text <சத்தாரி அரியஸச்சானி தத்த தீணி நெய்யானி மக்கஸச்சங் ஸீலக்கந்தோ ச பஞ்ஞாக்கந்தோ ச இதங் ஞாணஞ்ச நெய்யஞ்ச>
  text <27>, <தத்த கதமங் தஸ்ஸனங்>
  text <சதூஹி அங்கேஹி ஸமன்னாகதோ அரியஸாவகோ அத்தனாவ அத்தானங் ப்யாகரெய்ய கீணனிரயொம்ஹி யாவ ஸோதாபன்னோஹமஸ்மி அவினிபாததம்மோ நியதோ ஸம்போதிபராயணோதி இதங் தஸ்ஸனங்>
  text <தத்த கதமா பாவனா>
  text <சத்தாரி தம்மபதானி அனபிஜ்ஜா அப்யாபாதோ ஸம்மாஸதி ஸம்மாஸமாதி அயங் பாவனா>
  text <தத்த கதமங் தஸ்ஸனஞ்ச பாவனா ச>
  text <ஸோதாபத்திபலங் ஸச்சிகாதுகாமேன கதமே தம்மா மனஸிகாதப்பா பகவா ஆஹ பஞ்சுபாதானக்கந்தா இதங் தஸ்ஸனஞ்ச பாவனா ச>
  text <28>, <தத்த கதமே விபாகதம்மதம்மா>
  text <யானி கரோதி புரிஸோதி வித்தாரோ தீணிமானி பிக்கவே ஸுசரிதானி இமே விபாகதம்மதம்மா>
  text <தத்த கதமே நவிபாகதம்மதம்மா>
  text <பஞ்சிமே பிக்கவே கந்தா இமே நவிபாகதம்மதம்மா>
  text <தத்த கதமோ நேவவிபாகோ நவிபாகதம்மதம்மோ>
  text <இதி யா ச ஸம்மாபடிபத்தி யோ ச நிரோதோ உபயமேதங் நேவவிபாகோ நவிபாகதம்மோ ப்ரஹ்மசரியங் வோ பிக்கவே தேஸெஸ்ஸாமி ப்ரஹ்மசரியபலானி ச ப்ரஹ்மசரியஞ்ச அரியோ அட்டங்கிகோ மக்கோ ப்ரஹ்மசரியபலானி ஸோதாபத்திபலங் யாவ அரஹத்தங்>
  text <29>, <தத்த கதமங் ஸகவசனங்>
  text <தீணிமானி பிக்கவே விமொக்கமுகானி இதங் ஸகவசனங்>
  text <தத்த கதமங் பரவசனங்>
  text <ஹேதுனா மாரிஸா கோஸியா ஸுபாஸிதேன ஸங்காமவிஜயோ ஸோபி நாம பிக்கவே ஸக்கோ தேவானமிந்தோ ஸகங் பலங் பரிபுஞ்ஜமானோதி வித்தாரேன காதப்பங் இதங் பரவசனங்>
  text <தத்த கதமங் ஸகவசனஞ்ச பரவசனஞ்ச>
  text <இதங் பரவசனங் யே ச கோ தே உபோ அந்தே அனுபகம்ம வட்டங் தேஸங் நத்தி பஞ்ஞாபனாய இதங் ஸகவசனங்>
  stand <இதங் ஸகவசனங் பரவசனஞ்ச>
  text <30>, <தத்த கதமங் ஸத்தாதிட்டானங்>
  text <தயோமே பிக்கவே ஸத்தாரோ ததாகதோ அரஹங் ஸெக்கோ படிபதோ இதங் ஸத்தாதிட்டானங்>
  text <தத்த கதமங் தம்மாதிட்டானங்>
  text <ஸத்திமே பிக்கவே பொஜ்ஜங்கா இதங் தம்மாதிட்டானங்>
  text <தத்த கதமங் ஸத்தாதிட்டானஞ்ச தம்மாதிட்டானஞ்ச துத்தஸமந்தங் ஸச்சங் துத்தஸோ படிவேதோ பாலேஹி ஜானதோ பஸ்ஸதோ நத்தி நந்தீதி வதாமி துத்தஸமந்தங் ஸச்சங் துத்தஸோ படிவேதோ பாலேஹீதி தம்மாதிட்டானங் ஜானதோ பஸ்ஸதோ நத்தி நந்தீதி ஸத்தாதிட்டானங் தாருக்கந்தோபமங் கங்காய தீரியா ஓரிமஞ்ச தீரங் பாரிமஞ்ச தீரங் தலே வா ந ச உஸ்ஸீதனங் மஜ்ஜே ச ந ஸங்ஸீதனங் மனுஸ்ஸக்காஹோ ச அமனுஸ்ஸக்காஹோ ச அந்தோபூதிபாவோ ச இதங் தம்மாதிட்டானங் ஏவங் பன பிக்கு நிப்பானநின்னோ பவிஸ்ஸதி நிப்பானபராயணோதி ஸத்தாதிட்டானங் இதங் ஸத்தாதிட்டானஞ்ச தம்மாதிட்டானஞ்ச>
  text <தத்த கதமோ தவோ>
  text <தீணிமானி பிக்கவே அக்கானி புத்தோ ஸத்தானங் விராகோ தம்மானங் ஸங்கோ கணானங் அயங் தவோ>
  text <31>, <தத்த கதமங் அனுஞ்ஞாதங்>
  stand <இதங் பகவதா அனுஞ்ஞாதங்>
  text <தீணிமானி பிக்கவே கரணீயானி காயஸுசரிதங் வசீஸுசரிதங் மனோஸுசரிதங் இதங் அனுஞ்ஞாதங்>
  text <தத்த கதமங் படிக்கித்தங்>
  text <நத்தி புத்தஸமங் பேமங் வித்தாரோ இதங் படிக்கித்தங்>
  text <தீணிமானி பிக்கவே அகரணீயானி ஸயங் அபிஞ்ஞாய தேஸிதானி கதமானி தீணி காயதுச்சரிதங் வசீதுச்சரிதங் மனோதுச்சரிதங் இதங் படிக்கித்தங்>
  text <தத்த கதமங் அனுஞ்ஞாதஞ்ச படிக்கித்தஞ்ச>
  text <த்வீஹி படமபதேஹி சதுத்தேன ச பதேன அனுஜானாதி காயதுச்சரிதங் ஹித்வாதி ததியேன பதேன படிக்கித்தந்தி மஹாவிபங்கோ அசிரதபானாதோ>
  text <தத்திமா உத்தானகாதா>
    stand <பேடகோபதேஸே ஸாஸனப்பட்டானங் நாம துதியபூமி ஸமத்தா>
