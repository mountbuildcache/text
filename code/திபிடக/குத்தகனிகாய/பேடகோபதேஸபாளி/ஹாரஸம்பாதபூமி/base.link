text <ஹாரஸம்பாதபூமி>
  text <72>, <ஜானங் விராகோ சத்தாரி ஜானானி வித்தாரேன காதப்பானி தானி துவிதானி பொஜ்ஜங்கவிப்பயுத்தானி ச பொஜ்ஜங்கஸம்பயுத்தானி ச தத்த பொஜ்ஜங்கவிப்பயுத்தானி பாஹிரகானி பொஜ்ஜங்கஸம்பயுத்தானி அரியபுக்கலானி தத்த யேன ச புக்கலமூலானி தேஸங் நிக்கிபெத்வா ராகசரிதோ தோஸசரிதோ மோஹசரிதோ ராகதோஸசரிதோ ராகமோஹசரிதோ தோஸமோஹசரிதோ ஸமபாகசரிதோ இதி இமேஸங் புக்கலானங் ஜானங் ஸமாபஜ்ஜிதானங் பஞ்ச நீவரணானி படிபக்கோ தேஸங் படிகாதாய யதா அஸமத்தோ தீணி அகுஸலமூலானி நிக்கண்ஹாதி லோபேன அகுஸலமூலேன அபிஜ்ஜா ச உத்தச்சஞ்ச உப்பிலவதங் அலோபேன குஸலமூலேன நிக்கண்ஹாதி குக்குச்சஞ்ச விசிகிச்சா ச மோஹபக்கோ தங் அமோஹேன நிக்கண்ஹாதி தோஸோ ச தினமித்தஞ்ச தோஸபக்கோ தங் அதோஸேன நிக்கண்ஹாதி>
  text <தத்த அலோபஸ்ஸ பாரிபூரியா நெக்கம்மவிதக்கங் விதக்கேதி தத்த அதோஸஸ்ஸ பாரிபூரியா அப்யாபாதவிதக்கங் விதக்கேதி தத்த அமோஹஸ்ஸ பாரிபூரியா அவிஹிங்ஸாவிதக்கங் விதக்கேதி தத்த அலோபஸ்ஸ பாரிபூரியா விவித்தோ ஹோதி காமேஹி தத்த அதோஸஸ்ஸ பாரிபூரியா அமோஹஸ்ஸ பாரிபூரியா ச விவித்தோ ஹோதி பாபகேஹி அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி>
  text <விதக்காதி தயோ விதக்கா நெக்கம்மவிதக்கோ அப்யாபாதவிதக்கோ அவிஹிங்ஸாவிதக்கோ தத்த படமாபினிபாதோ விதக்கோ படிலத்தஸ்ஸ விசரணங் விசாரோ யதா புரிஸோ தூரதோ புரிஸங் பஸ்ஸதி ஆகச்சந்தங் ந ச தாவ ஜானாதி ஏஸோ இத்தீதி வா புரிஸோதி வா யதா து படிலபதி இத்தீதி வா புரிஸோதி வா ஏவங் வண்ணோதி வா ஏவங் ஸண்டானோதி வா இமே விதக்கயந்தோ உத்தரி உபபரிக்கந்தி கிங் நு கோ அயங் ஸீலவா உதாஹு துஸ்ஸீலோ அட்டோ வா துக்கதோதி வா ஏவங் விசாரோ விதக்கே அப்பேதி விசாரோ சரியதி ச அனுவத்ததி ச யதா பக்கீ புப்பங் ஆயூஹதி பச்சா நாயூஹதி யதா ஆயூஹனா ஏவங் விதக்கோ யதா பக்கானங் பஸாரணங் ஏவங் விசாரோ அனுபாலதி விதக்கேதி விசரதி விசாரேதி விதக்கயதி விதக்கேதி அனுவிசரதி விசாரேதி காமஸஞ்ஞாய படிபக்கோ விதக்கோ ப்யாபாதஸஞ்ஞாய விஹிங்ஸஸஞ்ஞாய ச படிபக்கோ விசாரோ விதக்கானங் கம்மங் அகுஸலஸ்ஸ அமனஸிகாரோ விசாரானங் கம்மங் ஜெட்டானங் ஸங்வாரணா யதா பலிகோ துண்ஹிகோ ஸஜ்ஜாயங் கரோதி ஏவங் விதக்கோ யதா தங்யேவ அனுபஸ்ஸதி ஏவங் விசாரோ யதா அபரிஞ்ஞா ஏவங் விதக்கோ யதா பரிஞ்ஞா ஏவங் விசாரோ நிருத்திபடிஸம்பிதாயஞ்ச படிபானபடிஸம்பிதாயஞ்ச விதக்கோ தம்மபடிஸம்பிதாயஞ்ச அத்தபடிஸம்பிதாயஞ்ச விசாரோ கல்லிதா கோஸல்லத்தங் சித்தஸ்ஸ விதக்கோ அபினீஹாரகோஸல்லங் சித்தஸ்ஸ விசாரோ இதங் குஸலங் இதங் அகுஸலங் இதங் பாவேதப்பங் இதங் பஹாதப்பங் இதங் ஸச்சிகாதப்பந்தி விதக்கோ யதா பஹானஞ்ச பாவனா ச ஸச்சிகிரியா ச ஏவங் விசாரோ இமேஸு விதக்கவிசாரேஸு டிதஸ்ஸ துவிதங் துக்கங் ந உப்பஜ்ஜதி காயிகஞ்ச சேதஸிகஞ்ச துவிதங் ஸுகங் உப்பஜ்ஜதி காயிகஞ்ச சேதஸிகஞ்ச இதி விதக்கஜனிதங் சேதஸிகங் ஸுகங் பீதி காயிகங் ஸுகங் காயிகோயேவ யா தத்த சித்தஸ்ஸ ஏகக்கதா அயங் ஸமாதி இதி படமங் ஜானங் பஞ்சங்கவிப்பஹீனங் பஞ்சங்கஸமன்னாகதங்>
  text <தேஸங்யேவ விதக்கவிசாரானங் அபிக்கணங் ஆஸேவனாய தஸ்ஸ தப்போணமானஸங் ஹோதி தஸ்ஸ விதக்கவிசாரா ஓளாரிகா காயந்தி யஞ்ச பீதிஸுகஞ்ச நெக்கம்மஞ்ச ஓளாரிகங் பவதி அபி ச ஸமாதிஜா பீதி ரதி ச ஜாயதி தஸ்ஸ விசாராரம்மணங் தேஸங் வூபஸமா அஜ்ஜத்தங் சேதோ ஸம்பஸீததி யே விதக்கவிசாரா த்வே தம்மானுஸ்ஸரிதப்பா பச்சுப்பன்னா தரணிதப்பங் தேஸங் வூபஸமா ஏகோதிபாவங் சித்தேகக்கதங் ஹோதி தஸ்ஸ ஏகோதிபாவேன பீதி பாரிபூரிங் கச்சதி யா பீதி தங் ஸோமனஸ்ஸிந்த்ரியங் யங் ஸுகங் தங் ஸுகிந்த்ரியங் யா சித்தேகக்கதா அயங் ஸமாதி தங் துதியங் ஜானங் சதுரங்கஸமன்னாகதங் ஸோ பீதியா விராகா யாதி ஓஜஹி ஜல்லஸஹகதங்>
  text <73>, <தத்த ஸோமனஸ்ஸசித்தமுபாதானந்தி ச ஸோ தங் விசினந்தோ உபெக்கமேவ மனஸிகரோதி ஸோ பீதியா விராகா உபெக்ககோ விஹரதி யதா ச பீதியா ஸுகமானிதங் தங் காயேன படிஸங்வேதேதி ஸம்பஜானோ விஹரதி யேன ஸதிஸம்பஜஞ்ஞேன உபெக்காபாரிபூரிங் கச்சதி இதங் ததியங் ஜானங் சதுரங்கஸமன்னாகதங்>
  text <ததா காயிகஸ்ஸ ஸுகஸ்ஸ பஹானாய படமே ஜானே ஸோமனஸ்ஸிந்த்ரியங் நிருஜ்ஜதி துதியே ஜானே துக்கிந்த்ரியங் நிருஜ்ஜதி ஸோ ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹரதி தத்த சதூஹி இந்த்ரியேஹி உபெக்கா பஸாதா ஹோதி துக்கிந்த்ரியேன தோமனஸ்ஸிந்த்ரியேன ஸுகிந்த்ரியேன ஸோமனஸ்ஸிந்த்ரியேன ச தேஸங் நிரோதா உபெக்காஸம்பஜஞ்ஞங் ஹோதி தத்த ஸுகிந்த்ரியேன ஸோமனஸ்ஸிந்த்ரியேன ச அஸதி ஹோதி தேஸங் நிரோதா ஸதிமா ஹோதி துக்கிந்த்ரியேன தோமனஸ்ஸிந்த்ரியேன ச அஸம்பஜஞ்ஞங் தேஸங் நிரோதா ஸம்பஜஞ்ஞங் ஹோதி இதி உபெக்காய ச ஸஞ்ஞா ஸதோ ஸம்பஜானோ சித்தேகக்கதா ச இதங் வுச்சதே ச சதுத்தங் ஜானங்>
  text <தத்த யோ ராகசரிதோ புக்கலோ தஸ்ஸ ஸுகிந்த்ரியஞ்ச ஸோமனஸ்ஸிந்த்ரியஞ்ச யோ தோஸசரிதோ புக்கலோ தஸ்ஸ துக்கிந்த்ரியஞ்ச தோமனஸ்ஸிந்த்ரியஞ்ச யோ மோஹசரிதோ புக்கலோ தஸ்ஸ அஸதி ச அஸம்பஜஞ்ஞஞ்ச>
  text <தத்த ராகசரிதஸ்ஸ புக்கலஸ்ஸ ததியே ஜானே சதுத்தே ச அனுனயோ நிருஜ்ஜதி தோஸசரிதஸ்ஸ படமே ஜானே துதியே ச படிகங் நிருஜ்ஜதி மோஹசரிதஸ்ஸ புக்கலஸ்ஸ படமே ஜானே துதியே ச அஸம்பஜஞ்ஞங் நிருஜ்ஜதி ததியே ஜானே சதுத்தே ச அஸதி நிருஜ்ஜதி ஏவமேவ தேஸங் திண்ணங் புக்கலானங் சத்தாரி ஜானானி வோதானங் கமிஸ்ஸந்தி>
  text <தத்த ராகதோஸசரிதஸ்ஸ புக்கலஸ்ஸ அஸம்பஜஞ்ஞஞ்ச அனுனயோ ச படிகஞ்ச தேன ஹானபாகியங் ஜானங் ஹோதி தத்த ராகமோஹசரிதஸ்ஸ புக்கலஸ்ஸ அனுனயத்தங் ச ஆதீனவங் தஸ்ஸிதா தங் தஸ்ஸ ஹானபாகியங் ஜானங் ஹோதி தத்த தோஸமோஹசரிதஸ்ஸ புக்கலஸ்ஸ படிகோ ச அஸதி ச அஸம்பஜஞ்ஞஞ்ச ஆதீனவங் தஸ்ஸிதா தேன தஸ்ஸ ஹானபாகியங் ஜானங் ஹோதி>
  text <தத்த ராகதோஸமோஹஸமபாகசரிதஸ்ஸ புக்கலஸ்ஸ விஸேஸபாகியங் ஜானங் ஹோதி இமானி சத்தாரி ஜானானி ஸத்தஸு புக்கலேஸு நித்திஸிதப்பானி சதூஸு ச ஸமாதீஸு சந்தஸமாதினா படமங் ஜானங் வீரியஸமாதினா துதியங் ஜானங் சித்தஸமாதினா ததியங் ஜானங் வீமங்ஸாஸமாதினா சதுத்தங் ஜானங் அப்பணிஹிதேன படமங் ஜானங் ஸுஞ்ஞதாய துதியங் ஜானங் அனிமித்தேன ததியங் ஜானங் ஆனாபானஸ்ஸதியா சதுத்தங் ஜானங் காமவிதக்கப்யாபாதானஞ்ச தங் தங் வூபஸமேன படமங் ஜானங் ஹோதி விதக்கவிசாரானங் வூபஸமேன துதியங் ஜானங் ஸுகிந்த்ரியஸோமனஸ்ஸிந்த்ரியானங் வூபஸமேன ததியங் ஜானங் காயஸங்காரானங் வூபஸமேன சதுத்தங் ஜானஞ்ச சாகாதிட்டானேன படமங் ஜானங் ஸச்சாதிட்டானேன துதியங் ஜானங் பஞ்ஞாதிட்டானேன ததியங் ஜானங் உபஸமாதிட்டானேன சதுத்தங் ஜானங் இமானி சத்தாரி ஜானானி ஸங்கேபனித்தேஸேன நித்திட்டானி தத்த ஸமாதிந்த்ரியங் பாரிபூரிங் கச்சதி அனுவத்தனகானி சத்தாரி தத்த யோ படமங் ஜானங் நிஸ்ஸாய ஆஸவக்கயங் பாபுணாதி ஸோ ஸுகாய படிபதாய தந்தாபிஞ்ஞாய தோமனஸ்ஸிந்த்ரியபடிபக்கேன யோ துதியங் ஜானங் நிஸ்ஸாய ஆஸவானங் கயங் பாபுணாதி ஸோ ஸுகாய படிபதாய கிப்பாபிஞ்ஞாய துக்கிந்த்ரியபடிபக்கேன யோ ததியங் ஜானங் நிஸ்ஸாய ஆஸவானங் கயங் பாபுணாதி ஸோ ஸுகாய படிபதாய தந்தாபிஞ்ஞாய ஸோமனஸ்ஸிந்த்ரியபடிபக்கேன யோ சதுத்தங் ஜானங் நிஸ்ஸாய ஆஸவானங் கயங் பாபுணாதி ஸோ ஸுகாய படிபதாய கிப்பாபிஞ்ஞாய ஸுகிந்த்ரியபடிபக்கேன கதோ>
  stand <பகிண்ணகனித்தேஸோ>
  text <74>, <யானி சத்தாரி ஜானானி தேஸங் ஜானானங் இமானி அங்கானி தேஸங் அங்கானங் ஸமூஹோ அஸ்ஸ அங்கா அயங் ஜானபூமி கோ விஸேஸோதி அஸ்ஸ விஸேஸோ இமே ஸம்பாரா தேஹி அயங் ஸமுதாகமோ தஸ்ஸ ஸமுதாகமஸ்ஸ அயங் உபனிஸா தாய உபனிஸாய அயங் பாவனா தஸ்ஸா பாவனாய அயங் ஆதீனவோ தேன அயங் பரிஹானி கஸ்ஸ பரிஹானீதி ததுபகஜ்ஜாயினோ தங் யதா பணிதங் பச்சவெக்கந்தோ அயங் விஸேஸோ தேன விஸேஸேன அயங் அஸ்ஸாதோ ஸோ கஸ்ஸ அஸ்ஸாதோ அஜானியா ஜாயினோ தஸ்ஸா அஜானியா ஜாயினோ இதங் கல்லிதா கோஸல்லே டிதஜ்ஜானங் அனோமத்தியதங் கச்சதி ஜானபலங் ஜானபலே டிதஸ்ஸ அயங் பாரமிப்பத்தஸ்ஸ இமானி ஜானங்கானி அனாவிலஸங்கப்போ படமே ஜானே ஜானங்கானி பாவீ ஸோ பீதி ததனுஸாரித்தாவ படமே ஜானே ஜானங்கங் தஸ்ஸங்குனோ ச தம்மா ததபிஸன்னிதாய ச பீதி துதியே ஜானே ஜானங்கதம்மதா கோ பன ததா பவத்தஸ்ஸ ஸஹகதங் ஜானங்கதம்மங் ஸஸுகதாய அஜ்ஜத்தங் ஸம்பஸாதோ துதியே ஜானே ஜானங்கங் மனோஸம்பஸாதனதாய ததபிஸன்னிதாய ச பீதி துதியே ஜானே ஜானங்கங் அஜ்ஜத்தங் ஸம்பஸாதனங் ஸமாதிதா பீதி துதியே ஜானே ஜானங்கங் சேதஸோ ஏகோதிபாவோ துதியே ஜானே ஜானங்கங் உபெக்கா பஸ்ஸதா ததியே ஜானே ஜானங்கங் ஸுகங் தஸ்ஸ அங்கந்தி ச சேதஸோ ஏகோதிபாவோ சதுத்தே ஜானே ஜானங்கங் உபெக்கா அதுக்கமஸுகா சதுத்தே ஜானே ஜானங்கங் அபினிஸாபூமி உபெக்காஸதிபாரிஸுத்தி சதுத்தே ஜானே ஜானங்கங் ஸதிபாரிஸுத்தி ச அனேகஜ்ஜாபூமீஸு ஜானங்கஸமாயுத்தா பீதி சேதஸோ ஏகோதிபாவோ சதுத்தே ஜானே ஜானங்கங்>
  text <தத்த கதமா ஜானபூமி ஸவிதக்கே ஸவிசாரே விவேகா அனுகதா படமே ஜானே ஜானபூமி அவிதக்கே அவிசாரே அஜ்ஜத்தங் ஸம்பஸாதனங் ஜனிதங் பீதிமனுகதா துதியே ஜானே ஜானபூமி ஸுகஸாதஸமோஹிதா ஸப்பீதிகா ததியே ஜானே ஜானபூமி தஸ்ஸ ஸுகதுக்கஸஹகதா அபினீஹாரஸஹகதா சதுத்தே ஜானே ஜானபூமி அப்பமாணஸஹகதா ஸத்தாரம்மணா படமே ஜானே ஜானபூமி அபிபூமிஆயதனஸஹகதா ரூபஸஞ்ஞீஸு துதியே ஜானே ஜானபூமி விமொக்கஸஹகதானங் விமொக்கேஸு ததியே ஜானே ஜானபூமி அனுபஸ்ஸனாஸஹகதா காயஸங்காரா ஸம்மா சதுத்தஸ்ஸ ஜானஸ்ஸ பூமி>
  text <75>, <தத்த கதமே ஜானவிஸேஸா விவிச்சேவ காமேஹி விவிச்ச பாபகேஹி அகுஸலேஹி தம்மேஹி சித்தசேதஸிகஸஹகதா காமதாதுஸமதிக்கமனதாபி அயங் ஜானவிஸேஸோ அவிதக்கா சேவ அவிசாரா ச ஸப்பீதிகாய ஸதிஸஹகதாய பீதிஸஹகதா ஸஞ்ஞாமனஸிகாரா ஸமுதாசரந்தி அயங் ஜானவிஸேஸோ அவிதக்காய பூமியா அவிசாரேயேவ ஸதி அனுகதா உபெக்காஸஹகதா மனஸிகாரா ஸமுதாசரந்தி ததனுதம்மதாய ச ஸதி ஸண்டஹதி தஞ்ச பூமிங் உபஸம்பஜ்ஜ விஹரதி அயங் ஜானவிஸேஸோ ஸதிபாரிஸுத்திஸஹகதா ஸஞ்ஞாமனஸிகாரா ஸமுதாசரந்தி தஞ்ச பூமிங் உபஸம்பஜ்ஜ விஹரதி அயங் ஜானவிஸேஸோ விஞ்ஞாணஞ்சாயதனஸஹகதாய பூமியங் ஆகிஞ்சஞ்ஞாயதனஸஹகதா ஸஞ்ஞாமனஸிகாரா ஸமுதாசரந்தி தஞ்ச பூமிங் உபஸம்பஜ்ஜ விஹரதி அயங் ஜானவிஸேஸோ>
  text <ஜானஸம்பாரா நெக்கம்மவிதக்கோ ஸம்பாரோ காமவிதக்கவினோதனாதிப்பாயதா அப்யாபாதவிதக்கோ ஸம்பாரோ ப்யாபாதவிதக்கபடிவினோதனாதிப்பாயதா அவிஹிங்ஸாவிதக்கோ ஸம்பாரோ விஹிங்ஸாவிதக்கபடிவினோதனாதிப்பாயதா இந்த்ரியேஸு குத்தத்வாரதா அப்பிச்சதா ஸம்பாரோ பரிஸுத்தாஜீவோ சதுன்னங் ஸமாபத்தீனங் ஸம்பாரோ அகம்மஸ்ஸ விஹாரிதா மக்கஸம்பாரோ ஸமாபத்திபஜ்ஜனதா பலஸம்பாரோ ஜானநிப்பத்திதாய ஜானஸமுதாகமோ குஸலஹேது யங் ஜானங் ஸமுதயங் கச்சந்தி கோ ச ந குதோசி நெக்கம்மப்பத்தா ஸமுதாகச்சந்தி ஆலம்பனிரோதஸமாதி ஸந்தோ ஸமுதாகச்சந்தி அவீதிக்கந்தா ஸமுதாகச்சந்தி ஸுகிந்த்ரியங் ஸோமனஸ்ஸிந்த்ரியங் பஹானாய தே ச அப்யாபஜ்ஜதாய ஸமுதாகச்சந்தி தங் பன ஸந்தாய ஸமுதாகச்சந்தி அபரிதாஹனாய ஸமுதாகச்சந்தி அயங் ஞாணஸமுதாகமோ>
  text <76>, <தத்த கதமா உபனிஸா கல்யாணமித்ததா ஜானஸ்ஸ உபனிஸா கல்யாணஸம்பவங்கதா ஜானஸ்ஸ உபனிஸா இந்த்ரியேஸு குத்தத்வாரதா ஜானஸ்ஸ உபனிஸா அஸந்துட்டிதா குஸலேஸு தம்மேஸு ஜானஸ்ஸ உபனிஸா ஸத்தம்மஸ்ஸவனங் ஜானஸ்ஸ உபனிஸா ஸங்வேஜனியே டானே ஸங்விக்கஸ்ஸ யோனிஸோ பதானங் அயங் ஜானோபனிஸா>
  text <தத்த கதமா பாவனா மெத்தாஸேவனா அப்யாபாதவிதக்கபாவனா கருணாஸேவனா அவிஹிங்ஸாவிதக்கபாவனா முதிதாபாவனா பீதிஸுகஸம்பஜஞ்ஞா காரிதா உபெக்காபாவனா பஸ்ஸவதா உபெக்காபாவனா அபஸ்ஸவதா உபெக்கா ச அஜ்ஜுபெக்கா ச அஸுபஸஞ்ஞாபாவனா துக்காபடிபதா தந்தாபிஞ்ஞா பவஸந்தாபிஞ்ஞா பவஸந்தானங் ஸா சப்பிதா பாவனா பாவிதா பஹுலீகதா அனுட்டிதா வத்துகதா யானீகதா பரிசிதா ஸுஸமாரத்தா அயங் பாவனா>
  text <ஏவங் பாவயந்தஸ்ஸ அயங் ஆதீனவோ படமே ஜானே ஸங்காரஸமன்னாகதோ ஏஸோ தம்மோ அஸ்ஸுதோ ஸாஸவோ ஸசே ஏஸ தம்மோ அயங் ஸீலோ ஆஸன்னபடிபக்கோ ச ஏஸ தம்மோ காமோ பதிசாரோ பதிவிசாரோ ஸமாபத்தீனங் ச ஸப்போளாரிகோ ஏஸ தம்மோ விதக்கவிசாரோ ச தத்த சித்தங் கோபெந்தி காயோ செத்த கிலமதி காயம்ஹி செத்த கிலந்தே சித்தங் விஹஞ்ஞதி அனபினீஹாரக்கமோவ அபிஞ்ஞானங் இமே ஆதீனவா படமே ஜானே>
  text <துதியே ஜானே இமே ஆதீனவா பீதிபரணஸஹகதோ ச ஏஸோ தம்மோ ந ஸமுதாசாரஸ்ஸேதி சித்தங் அஸோதயங் உபகமோ சேஸ தம்மோ உபகமிபரிஸ்ஸயோ தோமனஸ்ஸபச்சத்திகோ சேஸ தம்மோ தத்த தத்த யுத்தீனங் பீதி பரஜ்ஜதோ சேஸ தம்மோ துக்கரங் ஹோதி அவத்தஸந்தாஸபூமிபரிவஜ்ஜயந்தோ சதூஸு துக்கதாஸு ஏஸ தம்மோ அனுவித்தாபனஸத்தாய துக்கதாய ச ந பலிபோததுக்கதாய ச அபிஞ்ஞாதுக்கதாய ச ரோகதுக்கதாய ச இமே ஆதீனவா துதியே ஜானே>
  text <தத்த கதமே ஆதீனவா ததியே ஜானே உபெக்காஸுகஸஹகதாய தத்த ஸாதாவீனங் பஞ்சன்னங் உபெக்காஸுகங் பரிவத்திதோ ஏஸ தம்மோ தேன நிச்சஸஞ்ஞிதானஞ்ச யங் ஹோதி துக்கோபனியங் ஸுகங் சித்தஸ்ஸ ஸங்கோபதங் உபாதாய ஸுகதுக்காய கதோ ஸவதி ஸுகதுக்கானுகதஞ்ச உபாதாய அனபிஹாரக்கமங் சித்தங் ஹோதி அபிஞ்ஞாய ஸச்சிகிரியாஸு ஸப்பேபி சேதே தம்மா தீஸு ஜானஸமாபத்தீஸு சதூஹி ச துக்கதாஹி அனுவித்தானங் ஸா பயா துக்கதாய பலிபோததுக்கதாய ச அபிஞ்ஞாய துக்கதாய ச இமே ஆதீனவா ததியே ஜானே>
  text <தத்த கதமே ஆதீனவா சதுத்தே ஜானே ஆகிஞ்சஞ்ஞாஸமாபத்திகா தே தம்மானுஸமாபத்திகா ஏதிஸ்ஸா ச பூமியங் ஸாதானங் பாலபுதுஜ்ஜனானங் அனேகவிதானி திட்டிகதானி உப்பஜ்ஜந்தி ஓளாரிகா ஸுகுமேஹி ச ரூபஸஞ்ஞாஹி அனுவிதானி ஏதானி ஜானானி ஸதா அனுதயமெத்தாஜானகலானுதனுகலாய ஸாதாரணா துக்கரா ச ஸப்பே சத்தாரோ மஹாஸம்பாரா ஸமுதாகதானி ச ஏதானி ஜானானி அஞ்ஞமஞ்ஞங் நிஸ்ஸாய ஸமுதாகச்சந்தி எத்த ஸமுதாகதா ச ஏதே தம்மா ந ஸமத்தா ஹொந்தி அஸமுக்கஹிதனிமித்தா ச ஏதே தம்மா பரிஹாயந்தி நிருஜ்ஜந்தி ச ஏதே தம்மா ந உபாதியந்தி நிருஜ்ஜங்கானி ச ஏதேஸங் தம்மானங் ஜானானி நிமித்தானி ந ஜானநிமித்தஸஞ்ஞா வோகிரதி அப்படிலத்தபுப்பா ச ஜாயீவஸேன ச பவதி இமேஹி ஆதீனவேஹி அயங் ஜானபரிஹானி>
  text <77>, <நிரோதஸமாபத்தியா அபடிஸங்காய அவஸேஸஸஞ்ஞினோ ஆகிஞ்சஞ்ஞாயதனஸஹகதா ஸஞ்ஞாமனஸிகாரா ஸமுதாசரந்தி ஸோ நிரோதஸமாபத்திதோ பரிஹாயதி ஆனேஞ்ஜஸஞ்ஞினோ அஸஞ்ஞாயதனங் ஸமாபன்னஸ்ஸ ஆகிஞ்சஞ்ஞாயதனஸஹகதா மனஸிகாரா ஸமுதாசரந்தி தஞ்ச பூமிங் ந பஜானாதி ஸோ ததோ பரிஹாயதி ஆகிஞ்சஞ்ஞாயதனங் ஸமாபன்னஸ்ஸ விஞ்ஞாணஞ்சாயதனஸஞ்ஞா மனஸிகாரா ஸமுதாசரந்தி தஞ்ச பூமிங் ந பஜானாதி ஸோ ததோ பரிஹாயதி விஞ்ஞாணஞ்சாயதனங் ஸமாபன்னஸ்ஸ ரூபஸஞ்ஞாஸஹகதா வித்தாரேனபே யாவ படமே ஜானே காமஸஞ்ஞாஸஹகதா காதப்பா ஸகஸ்ஸ பரிஹாயதி கலங்கஜ்ஜானே கலங்கங் ஜாயதி பரிஸமந்ததோ ஜாயதி பிந்தந்தோ ஜாயதி ந ஸஜ்ஜாயதி ஆயூஹந்தோ ஜாயதி கிஞ்சி ச நிபரிசிதோ ஜாயதி அதிவிதாவந்தோ ஜாயதி அதிமஞ்ஞந்தோ ஜாயதி காயஸங்காரே அப்படிஸம்பாரே ஜாயதி பரியுட்டானஸ்ஸ நிஸ்ஸரணங் அஜானந்தோ ஜாயதி நீவரணாபிபூதோ ஜாயதி அஸ்ஸாபத்திமனஸிகரொந்தோ ஜானஸ்ஸ அஸ்ஸாதோ காமராகபரியுட்டானங் பஹானங் ஜானஸ்ஸ அஸ்ஸாதோ காமராகஹேதூனங் தம்மானங் உதயந்தி நிருஜ்ஜங்கானி ஏதேஸங் தம்மானங் ஜானானி உபரிமா ஸுகுபெக்கா காமகம்மகிலேஸானங் பஹானங் அஸ்ஸாதோ ஏவங் கோ புன ஜானஸ்ஸ அஸ்ஸாதோ மஹாஸங்வாஸமப்பீளிதே லோகஸங்னிவாஸே அஸம்போதோகாஸா விகமெஸ்ஸமிதங் ஜானப்பஹானா அயங் பலிரோதமப்பலிரோதலோகஸன்னிவாஸே ஏஸனிதமிதங் ஜானங் அனமதக்கஸங்ஸாரஸமாபன்னானங் ஸத்தானங் ஸங்ஸாரப்பஹானநா ஆனிஸங்ஸோ யமிதங் ஜானஸ்ஸ அஸ்ஸாதோ காயஸ்ஸ அஜானியஜாயினோ பவதி அஜானியஜானியஜாயீஹி அபராமஸந்தோ அஜானியஜாயிதங் ஜாயதி யானி கலங்கஜ்ஜாயினோ பதானி தானி அனுதிதானி படிபக்கே>
  text <78>, <தத்த கதமங் ஜானகோஸல்லங் ஸமாபத்திகோஸல்லங் ஜானகோஸல்லங் ஜானவிஸேஸகோஸல்லங் ஜானகோஸல்லங் ஜானந்தரிககோஸல்லங் ஜானகோஸல்லங் ஸமாபத்திவுட்டானகோஸல்லங் ஜானகோஸல்லங் ஜானே ஸபாவகோஸல்லங் ஜானகோஸல்லங் ஜானே ஆதீனவகோஸல்லங் ஜானகோஸல்லங் ஜானே நிஸ்ஸரணகோஸல்லங் ஜானகோஸல்லங் ஜானபலேன உபாதாய கோஸல்லங் ஜானபலேன படிஸங்கானபலே அபரிஹானதம்மதா நிப்பத்திஜானே ச கீளிதாபி விஸேஸபாகியங் ஜானங் படிலப்பதி இதங் பனஸ்ஸாதி பவஹாரிதா ச ஆரம்மணானிமித்தக்காஹோ அனபினீஹாரபலங் சித்தேகக்கதா நிமித்தாஸு கதிஸஹிதா ஸமதபலேன அஸங்ஸீதனஞ்ச ஜானே மக்கபலங் ஸமதங் பவத்தே ஸமாதினோ உபெக்காபலிபுப்பாபரனிமித்தாஸயோ பக்காஹினோ ஸதிபலங் தங் பவத்திதானஞ்ச விபஸ்ஸனானங் ஸமஞ்ஞாபலே>
  text <தத்த கதமா ஜானபாரமிதா ஸுபாரமிதா மெத்தா காமேஸு ஸத்தா காமஸங்கஸத்தாதி யம்ஹி ஸுத்தே தேஸனாய வோஹாரேன த்வே ஸச்சானி நித்திட்டானி துக்கஞ்ச ஸமுதயோ ச விசயேன ஹாரேன யே ஸங்யோஜனீயேஸு தம்மேஸு வஜ்ஜங் ந பஸ்ஸந்தி தே ஓகங் தரிஸ்ஸந்தீதி நேதங் டானங் விஜ்ஜதி ந தரிஸ்ஸந்தீதி அத்தி ஏஸா யுத்தி ச விசயோ ச இதங் நு கிஸ்ஸ பதட்டானங் காமேஸு ஸத்தாதி பஞ்ச காமகுணா தங் காமதண்ஹாய பதட்டானங் ஸங்யோஜனே வஜ்ஜமபஸ்ஸமானாதி அவிஜ்ஜாய பதட்டானங் ந ஹி ஜாது ஸங்யோஜனஸங்கஸத்தா ஓகங் தரெய்யுங் விபுலங் மஹந்தந்தி உபாதானஸ்ஸ பதட்டானங் காமேஸு ஸத்தாதி காமா த்விதா வத்துகாமா ச கிலேஸகாமா ச தத்த கிலேஸகாமா காமதண்ஹா காமதண்ஹாய யுத்தா பவந்தி ரூபதண்ஹா பவதண்ஹா லக்கணேன ஹாரேன ஸங்யோஜனே வஜ்ஜமபஸ்ஸமானாதி ஸங்யோஜனஸ்ஸ யோ தத்த சந்தராகோ தஸ்ஸ கிங் பதட்டானங் ஸுகா வேதனா த்வே ச இந்த்ரியானி ஸுகிந்த்ரியஞ்ச ஸோமனஸ்ஸிந்த்ரியஞ்ச இதி ஸுகாய வேதனாய கஹிதாய தயோபி வேதனா கஹிதா ஹொந்தி வேதனாக்கந்தே கஹிதே ஸப்பே பஞ்சக்கந்தா கஹிதா ஹொந்தி ரூபஸத்தகந்தரஸபொட்டப்பா கஹிதா வத்துகாமேஸு கஹிதேஸு ஸப்பானி ச பாஹிரானி ஆயதனானி கஹிதானி ஹொந்தி அஜ்ஜத்திகபாஹிரேஸு ஆயதனேஸு யோ ஸதோ அயங் வுச்சதே லக்கணோ ஹாரோ தத்த யோ ஓளாரிகம்ஹி கிலேஸே அஜ்ஜாவஸிதோ ஸப்பகிலேஸேஸு யோ ந ததோ ஸுகுமதரேஸு ந வீதராகோ பவதி தத்த பாஹிரஸங்யோஜனங் மமந்தி அஜ்ஜத்தஸங்யோஜனங் அஹந்தி தத்த பகவதோ கோ அதிப்பாயோ யே ஓகங் தரிதுகாமா தே ஸங்யோஜனீயேஸு தம்மேஸு ஆதீனவானுபஸ்ஸினோ விஹரிஸ்ஸந்தீதி அயமெத்த பகவதோ அதிப்பாயோ காமேஸு ஸத்தாதி யேஸு ச ஸத்தா யேன ச ஸத்தா யேஸஞ்ச ஸத்தா அயங் சதுப்பிதோ ஆகாரோ ஸப்பேஸங் ஹாரபாகியோ>
  text <79>, <தத்த கதமானி தீணி விபல்லாஸானி பதட்டானானி ச சித்தவிபல்லாஸஸ்ஸ திட்டிவிபல்லாஸஸ்ஸ ஸஞ்ஞாவிபல்லாஸஸ்ஸ தயோ விபல்லாஸா தீணி அகுஸலமூலானி பதட்டானங் தீணி அகுஸலமூலானி ஹீனப்பணீதகாரியகம்மஸ்ஸ பதட்டானங் சதுன்னஞ்ச உபாதானானங் தோஸோ அகுஸலமூலங் திஸ்ஸதி ஹீனப்பணீதகாரியகம்மஸ்ஸ பதட்டானங் யதா மாதுயா வா பிதுனோ வா அஞ்ஞதரஸ்ஸ வா புன உளாரஸ்ஸ பிக்குனோ அபயங் தேதி தத்த அஞ்ஞோ மிச்சா படிபஜ்ஜெய்ய காயேன வா வாசாய வா தத்த ஸோ ப்யாபாதமுபாதாய தேஸங் உளாரானங் ரக்காவரணகுத்தியா அனுபாலயந்தோ யோ உளாரானங் அபயங் தேதி தேஸங் அபயே தின்னே யோ தத்த மிச்சா படிபஜ்ஜெய்ய தத்த ஸோ ப்யாபாதங் உபாதாயந்தோ தோஸஜங் கம்மங் கரோதி யோ தத்த அஸாது இந்த்ரியா நீவரணங் யங் தேஸங் அபயங் தக்கிணதோ ஸஞ்ஞங் இதங் பணீதங் காரணங் மயா புன தத்த மிச்சாபடிபத்தி அயங் ப்யாபாதோ ஹீனகமிவகம்மங் லோபோ மோஹோ ச இமானி நீவரணானி வசனானி தானி சத்தாரி உபாதானானி தேஹி சதூஹி உபாதானேஹி யோ ஸோ உபாதானோ இத்தீ வா புரிஸோ வா தேஸங் பஞ்சக்கந்தானங் தேயேவ உபாதானோ ஸமுதயோ இதங் துக்கஞ்ச ஸமுதயோ ச ஸோயேவ தேஸனாஹாரோ>
  text <தத்த காமேஸு யே ந பஜ்ஜந்தி தே ஆதீனவானுபஸ்ஸனாய பஜ்ஜந்தி இதிஸ்ஸா காமதாதுயா நிக்கமிதுகாமதா அயங் வுச்சதி நெக்கம்மச்சந்தோ யோ தத்த அனபிஸங்காரானங் கிஞ்சி விஸோதேதி தஸ்ஸ தாவரா வா அயங் அப்யாபாதச்சந்தோ கிஞ்சி விஹிங்ஸதி அயங் விஹிங்ஸாசந்தோ இதி நெக்கம்மாபினீஹதா தயோ சந்தா நெக்கம்மச்சந்தோ அப்யாபாதச்சந்தோ அவிஹிங்ஸாசந்தோ தத்த நெக்கம்மச்சந்தோ அலோபோ அப்யாபாதச்சந்தோ அதோஸோ அவிஹிங்ஸாசந்தோ அமோஹோ இமானி தீணி குஸலமூலானி அட்டஸு ஸம்பத்தேஸு பரஹிதானி தேஸங்யேவ சதுன்னங் உபாதானானங் நிரோதாய ஸங்வத்தந்தி ஸசே வா புன கம்மங் கரெய்ய கண்ஹங் வா ஸுக்கங் வா தஸ்ஸ விபாகஹானாய ஸங்வத்தந்தி இதங் கம்மங் அகண்ஹங் அஸுக்கங் கம்மக்கயாய ஸங்வத்ததி தத்த யோ திண்ணங் அகுஸலமூலானங் நிரோதோ அயங் நிரோதோ ஸோயேவ மக்கோ தத்த படிபதானி இமானி த்வே ஸச்சானி இமானி சத்தாரி ஸச்சானி ஆவட்டோ ஹாரோ>
  text <காமேஸு ஸத்தாதி யே ஸெக்கா தே ஏகேனேவாகாரேன ஸத்தா யே புதுஜ்ஜனா தே த்வீஹாகாரேஹி ஸத்தா தஸ்ஸாயங் பஞ்ஹோ விபஜ்ஜப்யாகரணீயோ வத்தப்போ கிஞ்சாபி ஸோதாபன்னோ படிஸேவனாய நோ ச கோ அபினிவேஸே ஸத்தோ யோ ஹி அபசயாய பதஹதி ந உபசயாய ஸெக்கோ ஹி கிலேஸவஸேன காமே படிஸேவதி புதுஜ்ஜனோ பன கிலேஸஸமுட்டானாய காமே படிஸேவதி தத்த காமேஸு ஸத்தானங் சதுஓகங் தரிஸ்ஸதீதி விபஜ்ஜப்யாகரணீயோ அயங் விபத்தி>
  text <80>, <பரிவத்தனோதி காமே யே நேவ ஸஜ்ஜந்தி ந ச ஸங்யோஜனேஹி ஸங்யுத்தா தே ஓகங் தரிஸ்ஸந்தி விபுலங் மஹந்தந்தி அயங் ஸுத்தஸ்ஸ படிபக்கோ>
  text <வேவசனந்தி யோ காமேஸு ஸத்தோ யோ ச தத்த காமானங் குணோ தத்த விஸோ ஸத்தோ யேபி காமானங் ஆஹாரா தம்மா தத்த விஸோ ஸத்தோ தத்திமங் காமானங் வேவசனங் பாகோ ரஜோ ஸல்லங் கண்டோ ஈதி உபத்தவோதி யானி வா பன அஞ்ஞானி வேவசனானி தத்த விஸோ ஸத்தோதி வேவசனங் ஸத்தோ பந்தோ முச்சிதோ கதிதோ அஜ்ஜோஸிதோ காமே அஜ்ஜாபன்னா பரிமுத்தோ தப்பஹுலவிஹாரீதி யானி வா பன அஞ்ஞானி வேவசனானி அயங் வேவசனோ நாம காமப்பசாரபஞ்ஞத்தியா கிலேஸகோசரபஞ்ஞத்தியா பஞ்ஞத்தா சித்தந்தி வேவசனங் ஸத்தோ தப்பஹுலவிஹாரீதி யானி வா பன அஞ்ஞானி இமே காமப்பசாரபஞ்ஞத்தியா கிலேஸகோசர பஞ்ஞத்தியா பஞ்ஞத்தா பீஜபஞ்ஞத்தியா பஞ்ஞத்தா ஸங்காரா ஸங்யோஜனபஞ்ஞத்தியா பஞ்ஞத்தா உபாதானங் ஹேதுபஞ்ஞத்தியா பஞ்ஞத்தங் புக்கலோ புதுபஞ்ஞத்தியா பஞ்ஞத்தோ>
  text <ஓதரணோதி இமாய படிச்சஸமுப்பாதோ துக்கஞ்ச ஸமுதயோ ச யே கிலேஸா யே ஸங்காரா ஸங்யோஜனானி ச பஞ்சஸு கந்தேஸு ஸங்காரக்கந்தோ தம்மாயதனேஸு அகுஸலா தம்மாயதனானி இந்த்ரியேஸு ஸுகிந்த்ரியஞ்ச ஸோமனஸ்ஸிந்த்ரியஞ்ச அயங் இந்த்ரியோதரணோ>
  text <ஸோதனோதி எத்தகோ ஏஸேவ ஆரம்போ நித்திஸிதப்போ ஸுத்தத்தோ>
  text <அதிட்டானோதி இமே தம்மா அத்தி ஏகத்ததாய பஞ்ஞத்தா அத்தி வேமத்ததாய யே ஸஞ்ஞா பாஹிரோ காமே தே வேமத்ததாய பஞ்ஞத்தா பஞ்சஸு காமகுணேஸு ஸத்தாதி பரியுட்டானவிபல்லாஸா வேமத்ததாய பஞ்ஞத்தா ஓகங் தரெய்யுங் விபுலங் மஹந்தந்தி அவிஜ்ஜா ஏகத்ததாய பஞ்ஞத்தா>
  text <பரிக்காரோதி தஸ்ஸ கோ ஹேது கோ பச்சயோ ஆரம்மணபச்சயதாய பச்சயோ அயோனிஸோ ச மனஸிகாரோ ஸன்னிஸ்ஸயஸ்ஸ பச்சயதாய பச்சயோ அவிஜ்ஜா ஸமனந்தரபச்சயதாய பச்சயோ ராகானுஸயோ ஹேதுபச்சயதாய பச்சயோ அயங் ஹேது அயங் பச்சயோ>
  text <ஸமாரோபனோ பச்சயோதி யே காமேஸு ஸத்தா ஸுகதா ஸுரூபாதி அயங் காமதாதுயா சந்தோ ராகோ தே அபுஞ்ஞமயா ஸங்காரா தே கிங் பச்சயா அவிஜ்ஜா பச்சயா தே கிஸ்ஸ பச்சயா விஞ்ஞாணஸ்ஸ பச்சயா இதி அவிஜ்ஜாபச்சயா ஸங்காரா ஸங்காரபச்சயா விஞ்ஞாணங் யாவ ஜராமரணங் ஏவமேதஸ்ஸ கேவலஸ்ஸ மஹதோ துக்கக்கந்தஸ்ஸ ஸமுதயோ ஹோதி ஏகங் ஸுத்தங் கதங் பஞ்சனீவரணிகங் ஸுத்தங் காதப்பங்>
  text <81>, <தத்த கதமோ தேஸனாஹாரோ நாம யா ச அபிஜ்ஜா யோ ச ப்யாபாதோ யஞ்ச உத்தச்சங் அயங் தண்ஹா யஞ்ச தினமித்தங் யஞ்ச குக்குச்சங் யா ச விசிகிச்சா அயங் திட்டி யா பன காயஸ்ஸ அகம்மனியதா கிஞ்சாபி தங் மித்தங் நோ து ஸபாவகிலேஸதாய கிலேஸோ இதி யா ச சித்தஸல்லீயனா யா ச காயாகம்மனியதா அயங் பக்கோபகிலேஸோ ந து ஸபாவகிலேஸோ தத்த அத்தஸஞ்ஞானுபசித்தங் கிலமதோ குக்குச்சானுபசித்தங் தினங் யா சித்தஸ்ஸ லீயனா இதி இமே பஞ்ச நீவரணா சத்தாரி நீவரணானி ஸபாவகிலேஸா தினமித்தங் நீவரணபக்கோபகிலேஸோ யதா சத்தாரோ ஆஸவா ஸபாவஆஸவதாய ஆஸவா நோ து சித்தஸாஸவதாய ஆஸவா ஸபாவதாய ஆஸவா பக்கே ஆஸவதாய ஆஸவா அத பனாஹ ஸுத்தந்தங் யேன தே ஸம்பயுத்தா வா விப்பயுத்தா வா ஆஸவா தேயேவ ஏதே வத்தப்பா ஸாஸவா வா அனாஸவா வா>
  text <தத்த கதமோ விசயோ அபிஜ்ஜா காமதண்ஹா ரூபதண்ஹா பவதண்ஹா யங் வா பன கிஞ்சி அஜ்ஜோஸானகதங் ஸாஸவா அபிஜ்ஜிதஸ்ஸ மெத்தானுபஸ்ஸிய யோ அனத்தங் சரதி தத்த யோ ப்யாபாதங் உப்பாதேதி அசரி சரிஸ்ஸதீதி ஏவங் நவ ஆகாதவத்தூனி கத்தப்பானி தஸ்ஸேவங் ப்யாபாதானுபஸ்ஸிஸ்ஸ கிலேஸோ யோ பரிதாஹோ காயகிலமதோ அகம்மனியதா மித்தங் சித்தானுபஸ்ஸிஸ்ஸ படிகாதேன கியனா இதங் தினமித்தங் தத்த அதிகரணஅவூபஸமோ இதங் உத்தச்சங் யங் கிங் கஸதமீதி இதங் குக்குச்சங் யங் யதா இதங் ஸந்தீரணங் அயங் விசிகிச்சா தத்த அவிஜ்ஜா ச தண்ஹா ச அத்தி இதங் பரியுட்டானங் ஆவரணங் நீவரணங் சதனங் உபக்கிலேஸோ ச அத்தி இதங் காமச்சந்தோ காமராகபரியுட்டானஸ்ஸ பதட்டானங் ப்யாபாதோ ப்யாபாதபரியுட்டானஸ்ஸ பதட்டானங் தினமித்தங் தினமித்தபரியுட்டானஸ்ஸ பதட்டானங் உத்தச்சகுக்குச்சங் அவிஜ்ஜாபரியுட்டானஸ்ஸ பதட்டானங் விசிகிச்சா விசிகிச்சாபரியுட்டானஸ்ஸ பதட்டானங் காமராகபரியுட்டானங் அனுஸயஸங்யோஜனஸ்ஸ பதட்டானங் ப்யாபாதபரியுட்டானங் படிகஸங்யோஜனஸ்ஸ பதட்டானங் தினமித்தபரியுட்டானங் மானஸங்யோஜனஸ்ஸ பதட்டானங் அவிஜ்ஜாபரியுட்டானஞ்ச விசிகிச்சாபரியுட்டானஞ்ச திட்டிஸங்யோஜனஸ்ஸ பதட்டானங்>
  text <தத்த கதமோ லக்கணோ ஹாரோ காமராகபரியுட்டானே வுத்தே ஸப்பானி பரியுட்டானானி வுத்தானி ஹொந்தீதி ஸங்யோஜனேஸு வுத்தேஸு ஸப்பஸங்யோஜனானி வுத்தானி ஹொந்தி அயங் லக்கணோ ஹாரோ>
  text <82>, <தத்த கதமோ சதுப்யூஹோ ஹாரோ யே இமே பஞ்ச நீவரணா ஜானபடிபக்கோ ஸோ துக்கஸமுதயோ யங் பலங் இதங் துக்கங் தத்த காமச்சந்தஸ்ஸ நெக்கம்மவிதக்கோ படிபக்கோ ப்யாபாதஸ்ஸ அப்யாபாதவிதக்கோ படிபக்கோ திண்ணங் நீவரணானங் அவிஹிங்ஸாவிதக்கோ படிபக்கோ இதி இமே தயோ விதக்கா நெக்கம்மவிதக்கோ ஸமாதிக்கந்தங் பஜதி அப்யாபாதவிதக்கோ ஸீலக்கந்தங் பஜதி அவிஹிங்ஸாவிதக்கோ பஞ்ஞாக்கந்தங் பஜதி இமே தயோ கந்தா அரியோ அட்டங்கிகோ மக்கோ நீவரணப்பஹானாய ஸங்வத்ததி யங் நீவரணப்பஹானங் அயங் நிரோதோ இமானி சத்தாரி ஸச்சானி அயங் சதுப்யூஹோ ஹாரோ>
  text <தத்த கதமோ ஆவட்டோ ஹாரோ பஞ்ச நீவரணானி தஸ பவந்தி யதபி அஜ்ஜத்தங் ஸாரஜ்ஜதி ததபி நீவரணங் யதபி பஹித்தா ஸாரஜ்ஜதி ததபி நீவரணங் ஏவங் யாவ விசிகிச்சா இமே தஸ நீவரணா அஜ்ஜத்தபஹித்தா கிலேஸா இமானி த்வே ஸங்யோஜனானி அஜ்ஜத்தஸங்யோஜனஞ்ச பஹித்தாஸங்யோஜனஞ்ச தத்த அஹந்தி அஜ்ஜத்தங் மமந்தி பஹித்தா ஸக்காயதிட்டி அஜ்ஜத்தங் ஏகஸட்டி திட்டிகதானி பஹித்தா யோ அஜ்ஜத்தங் சந்தராகோ ரூபேஸு அவீதராகோ பவதி அவீதச்சந்தோ ஏவங் யாவ விஞ்ஞாணே அயங் அஜ்ஜத்தா தண்ஹா யங் சஸு பாஹிரேஸு ஆயதனேஸு தீஸு ச பவேஸு அஜ்ஜோஸானங் அயங் பஹித்தா தண்ஹா இமானி த்வே ஸச்சானி ஸங்யோஜனானி ஸங்யோஜனீயா ச தம்மா தத்த ஸங்யோஜனேஸு தம்மேஸு யா நிப்பிதானுபஸ்ஸனா ச அயங் மக்கோ யங் ஸங்யோஜனப்பஹானங் அயங் நிரோதோ அயங் ஆவட்டோ ஹாரோ>
  text <தத்த கதமோ விபத்திஹாரோ ஸங்யோஜனந்தி ந ஏதங் ஏகங்ஸேன மானஸங்யோஜனங் திட்டிபாகியந்தி ந தங் ஏகங்ஸேன அதிட்டமானங் நிஸ்ஸாயமானங் ந பஜஹதி யோ பஞ்ச உத்தம்பாகியோ மானோ கிஞ்சாபி ஸோ திட்டிபக்கே ஸியா ந து ஓரம்பாகியங் ஸங்யோஜனங் தஸ்ஸ பஹானாய ஸங்வத்ததீதி யோ ச அஹங்காரோ ந பவித்தோயங் பனஸ்ஸ ஏவங் ஹோதி கதாஸு நாமாஹங் தங் ஸந்தங் ஆயதனங் ஸச்சிகத்வா உபஸம்பஜ்ஜ விஹரிஸ்ஸாமி யங் அரியா ஸந்தங் ஆயதனங் உபஸம்பஜ்ஜ விஹரிஸ்ஸந்தீதி அயங் அபிஜ்ஜா ந ச தங் நீவரணங் அத்தி பன அரஹதோ காயகிலேஸமித்தஞ்ச ஓக்கமதி ந ச தங் நீவரணங் தஸ்ஸ தினமித்தங் நீவரணந்தி ந ஏகங்ஸேன அயங் விபத்திஹாரோ>
  text <பரிவத்தனோதி பஞ்ச நீவரணா பஞ்சங்கிகேன ஜானேன பஹானங் கச்சந்தி அயங் தேஸங் படிபக்கோ நீவரணோ அஸுகஸ்ஸ பஹீனாதி ந அஞ்ஞானுமினிதப்பங் பரமத்தமஜ்ஜத்தங் அயங் பரிவத்தனா>
  text <தத்த கதமோ வேவசனோ காமச்சந்தோ சந்தராகோ பேமங் நிகந்தீதி வேவசனங் நீவரணங் சதனங் உபக்கிலேஸோ பரியுட்டானந்தி வேவசனங்>
  text <பஞ்ஞத்தீதி அவிஜ்ஜாபச்சயா கிச்சபஞ்ஞத்தியா பஞ்ஞத்தி ப்யாபாதோ விக்கேபபஞ்ஞத்தியா பஞ்ஞத்தி தினமித்தங் அஸமுக்காதபஞ்ஞத்தியா பஞ்ஞத்தி ஏவங் ஸப்பேபி ஏதே பஞ்ச நீவரணா இமம்ஹி ஸுத்தே விக்கேபபஞ்ஞத்தியா பஞ்ஞத்தி>
  text <தத்த கதமோ ஓதரணோ இமே பஞ்ச நீவரணா அவிஜ்ஜா ச தண்ஹா ச தத்த அவிஜ்ஜாமூலா நீவரணா யா தண்ஹா இமே ஸங்காரா தே அவிஜ்ஜாபச்சயா இமே த்வே தம்மா பஞ்சஸு கந்தேஸு ஸங்காரக்கந்தபரியாபன்னா ஆயதனேஸு தம்மாயதனங் தாதூஸு தம்மதாது இந்த்ரியேஸு இமேஸங் தம்மானங் பதட்டானங் ஸுகிந்த்ரியஸ்ஸ ச ஸோமனஸ்ஸிந்த்ரியஸ்ஸ ச இத்திந்த்ரியஸ்ஸ ச புரிஸிந்த்ரியஸ்ஸ ச>
  text <தத்த கதமோ ஸோதனோ ஹாரோ இதங் ஸுத்தங் யதா ஆரப்ப நிக்கித்தங் ஸோ அத்தோ பாஸிதோ இமேஹி பஞ்சஹி பதேஹி>
  text <தத்த காமச்சந்தோ ச ப்யாபாதோ ச விசிகிச்சா ச ந ஏகத்ததாய பஞ்ஞத்தா காமாதி ந ஏகத்ததாய பஞ்ஞத்தா அத கலு வேமத்ததாய பஞ்ஞத்தா அயங் அதிட்டானோ ஹாரோ>
  text <தத்த கதமோ பரிக்காரோ காமச்சந்தஸ்ஸ அயோனிஸோ மனஸிகாரோ ஸுபாரம்மணபச்சயோ ஸுபனிமித்தஞ்ச ஹேது ப்யாபாதஸ்ஸ அயோனிஸோ மனஸிகாரோ ஆகாதவத்தூனி ச பச்சயோ படிகானுஸயோ ஹேது தினமித்தஸ்ஸ படிஸங்ஹாரோ பச்சயோ பவத்தியா கிலமதா சலனா தஞ்ச ஹேது உத்தச்சகுக்குச்சஸ்ஸ ரஜனீயங் ஆரம்மணியங் அஸ்ஸாதியாகிந்த்ரியங் தாவ அபரிபுண்ணஞ்ச ஞாணங் பச்சயோ காமஸஞ்ஞா ச திட்டிஅனுஸயோ ச ஹேது விசிகிச்சாய நவ மானவிதா ஆரம்மணங் மானானுஸயோ ஸோவ பச்சயோ விசிகிச்சானுஸயோ ஹேது ஏதே பஞ்ச தம்மா ஸஹேது ஸப்பச்சயா உப்பஜ்ஜந்தி>
  text <தத்த கதமோ ஸமாரோபனோ ஹாரோ இமே பஞ்ச நீவரணா சத்தாரோபி ஏதே ஆஸவா கண்டாபி ஏதே ஸல்லாபி ஏதே உபாதானானி ஏதே தேஸு ஏவ பாஹிரேஸு தம்மேஸு ஸங்கிலேஸபாகியங் ஸுத்தந்தி பஞ்ஞத்திங் கச்சதி அயங் ஸமாரோபனோ ஹாரோ>
  stand <நித்திட்டங் ஸங்கிலேஸிகபாகியங் ஸுத்தங்>
  text <83>, <மனோபுப்பங்கமா தம்மாதி காதா>
  text <தத்த கதமோ தேஸனா ஹாரோ இமம்ஹி ஸுத்தே கோ அத்தோ கந்தவவத்தானேன விஞ்ஞாணக்கந்தங் தேஸேதி தாதுவவத்தானேன மனோவிஞ்ஞாணதாதுங் ஆயதனவவத்தானேன மனாயதனங் இந்த்ரியவவத்தானேன மனிந்த்ரியங் தஸ்ஸ கிங் புப்பங்கமா தம்மா ஸங்கித்தேன ச தம்மா புப்பங்கமா தம்மா குஸலமூலானி ச அகுஸலமூலானி ச அனிமித்தங் இமம்ஹி ஸுத்தே குஸலமூலங் தேஸிதங் தத்த கதமா மனோபுப்பங்கமா தம்மா மனோ தேஸங் புப்பங்கமங் யதாபி பலஸ்ஸ ராஜா புப்பங்கமோ ஏவமேவ தம்மானங் மனோபுப்பங்கமா தத்த திவிதானங் புப்பங்கமானங் நெக்கம்மச்சந்தேன அப்யாபாதச்சந்தேன அவிஹிங்ஸாசந்தேன அலோபஸ்ஸ நெக்கம்மச்சந்தேன புப்பங்கமா அதோஸஸ்ஸ அப்யாபாதச்சந்தேன புப்பங்கமா அமோஹஸ்ஸ அவிஹிங்ஸாசந்தேன புப்பங்கமா தத்த மனோஸெட்டாதி மனஸா இமே தம்மா உஸ்ஸடா மனேன வா நிம்மிதா மனோவ இமேஸங் தம்மானங் ஸெட்டோதி மனோவ இமேஸங் தம்மானங் ஸெட்டஜெட்டோதி மனோவ இமேஸங் தம்மானங் ஆதிபச்சங் கரோதீதி மனோஸெட்டா மனோஜவாதி யத்த மனோ கச்சதி தத்த இமே தம்மா கச்சந்தீதி மனோஜவா யதா வாதோ ஸீகங் கச்சதி அஞ்ஞோ வா கோசி ஸீகங் காமகோ வுச்சதே வாதஜவோதி பக்கிகாமிகோதி ஏவமேவ இமே தம்மா மனேன ஸம்பஜாயமானா கச்சந்தி தத்த இமே தம்மா கச்சந்தீதி மனோஜவாதி தே திவிதா சந்தஸமுதானிதா அனாவிலதா ச ஸங்கப்போ ஸத்தவிதா ச காயிகங் ஸுசரிதங் வாசஸிகங் ஸுசரிதங் தே தஸ குஸலகம்மபதா தத்த மனஸா சே பஸன்னேனாதி மனோகம்மங் பாஸதி வாதி வசீகம்மங் கரோதி வாதி காயகம்மங் இமேஹி இமஸ்மிங் ஸுத்தே தஸ குஸலகம்மபதா பரமாபி ஸந்தா ஸீலவதா பரமா ஸோ பவதி விவத்தியங் ந லோகனிய்யானாய வாஸனாபாகியங் ஸுத்தங் பவதி அயங் தேஸனா>
  text <தத்த கதமோ விசயோ ஹாரோ மனோபுப்பங்கமா தம்மாதி குஸலமூலானி ச அட்டங்கஸம்மத்தானி இதங் ஸுத்தங்>
  text <யுத்தீதி தஸன்னங் குஸலகம்மபதானங் யோ விபாகோ ஸோ ஸுகவேதனீயோ அப்யாபாதஸ்ஸங்கமானோ சாயாவ அனபாயினீதி அனுகச்சதி அத்தி ஏஸா யுத்தி>
  text <பதட்டானந்தி அட்டாரஸன்னங் மனோபவிசாரானங் பதட்டானங் மனோபுப்பங்கமா தம்மாதி ஸப்பகுஸலபக்கஸ்ஸ இமே தம்மா பதட்டானங் மனஸா சே பஸன்னேனாதி யோ சேதஸோ பஸாதோ இதங் ஸத்திந்த்ரியஸ்ஸ பதட்டானங் பாஸதி வாதி ஸம்மாவாசாய கரோதி வாதி ஸம்மாகம்மந்தஸ்ஸ ச ஸம்மாவாயாமஸ்ஸ ச பதட்டானங்>
  text <லக்கணோதி இதி புப்பங்கமா தம்மாதி வேதனாபுப்பங்கமாபி ஏதே ஸஞ்ஞாபுப்பங்கமாபி ஏதே ஸங்காரபுப்பங்கமாபி ஏதே யே கேசி தம்மா ஸஹஜாதா ஸப்பே புப்பங்கமா ஏதேஸங் தம்மானங் ததோ நங் ஸுகமன்வேதீதி ஸோமனஸ்ஸமபி நங் அன்வேதி யங் ஸுஸுகச்சாயா ததாபி நங் ஸுகங் ததபி அன்வேதி>
  text <84>, <தத்த கதமோ சதுப்யூஹோ ஹாரோ மனோபுப்பங்கமாதி ந இதங் ஏகாதிவசனங் கிங் காரணா ஸப்பே யேவ இமே சவிஞ்ஞாணகாயா இமம்ஹி பகவதோ கோ அதிப்பாயோ யே ஸுகேன அத்திகா தே மனங் பஸாதெந்தீதி அயங் இமம்ஹி ஸுத்தே பகவதோ அதிப்பாயோ அத்தோ புப்பேயேவ நித்திட்டோ>
  text <யானி ஹி குஸலமூலானி தானி அட்டானிஸங்ஸமத்தா ஹேது அயங் அட்டங்கிகோ மக்கோ தஸ டானானி தேஸனாஹேதூனி தேஸனாபச்சயா நித்தேஸனா ச தத்த யங் மஞ்ஞே துக்கேன ஸஹ நாமரூபங் விஞ்ஞாணஸச்சந்தி அங்கேன குஸலமூலங் பஹீயதி அயங் அப்பஹீனபூமியங் ஸமுதயோ யங் தேஸங் பஹானா அயங் நிரோதோ இமானி சத்தாரி ஸச்சானி அயங் ஆவட்டோ ஹாரோ>
  text <விபத்தீதி>
  block
    text <மனோபுப்பங்கமா தம்மா மனோஸெட்டா மனோமயா>
    text <மனஸா சே பஸன்னேன பாஸதி வா கரோதி வா>
    text <ததோ நங் ஸுகமன்வேதி சாயாவ அனபாயினீதி>
    text <கிஞ்சாபி ஸெக்கோ பகரெய்ய பாபங் காயேன வாசாய உத சேதஸா வா>
    text <அபப்போ ஹி தஸ்ஸ பரிகுஹனாய அபப்பதா திட்டபதஸ்ஸ ஹோதீதி>
    text <தததோ புஞ்ஞங் பவட்டதி ஸங்யமதோ வேரங் ந சீயதி>
    text <குஸலோ ச ஜஹாதி பாபகந்தி மக்கோ வுத்தோ>
    text <ராகதோஸமோஹக்கயா ஸ நிப்புதோதி மக்கபலமாஹ>
  text <தங் ந ஏகங்ஸேன ஸமணஸ்ஸ வா ப்ராஹ்மணஸ்ஸ வா பன ஹோதி தஸ்ஸ வா மிச்சாதிட்டிகஸ்ஸ ஸகஸத்தே சித்தங் பஸாதேதி தேன ச பஸன்னேன சித்தேன பாஸதி ப்யாகரோதி ந தங் ஸுகமன்வேதி ந சாயாவ அனுகாமினீ துக்கமேவ தங் அன்வேதி யதா வஹந்தங் சக்கங் பதமன்வேதி இதங் தங் விபஜ்ஜப்யாகரணீயங் மனஸா சே பஸன்னேன காயகம்மங் வசீகம்மங் ஸுகவேதனீயந்தி ஸமக்கதே ஸுகவேதனீயங் மிச்சக்கதே துக்கவேதனீயங் அயங் விபத்தி>
  text <தத்த கதமோ பரிவத்தனோ ஹாரோ மனோபுப்பங்கமா தம்மாதி யங் மனஸா பதுட்டேன பாஸதி வா கரோதி வா துக்கமஸ்ஸானுகாமினீ ஏதானியேவ த்வே ஸுத்தானி பாஸிதானி ஏஸ ஏவ ச படிபக்கோ வேவசனந்தி யதிதங் மனோசித்தங் விஞ்ஞாணங் மனிந்த்ரியங் மனோவிஞ்ஞாணதாது>
  text <பஞ்ஞத்தீதி மனோபுப்பங்கமா தம்மாதி அயங் மனோ கிஞ்சி பஞ்ஞத்தியா பஞ்ஞத்தங் தம்மாதி குஸலகம்மபதபஞ்ஞத்தியா பஞ்ஞத்தங் மனோஸெட்டாதி விஸிட்டபஞ்ஞத்தியா பஞ்ஞத்தங் மனோஜவாதி ஸஹபஞ்ஞத்தியா பஞ்ஞத்தங் சித்தந்தி நெக்கம்மபஞ்ஞத்தியா பஞ்ஞத்தங் மனஸா சே பஸன்னேனாதி ஸத்திந்த்ரியபஞ்ஞத்தியா பஞ்ஞத்தங் மனஸா சே பஸன்னேனாதி அனாவிலஸங்கப்பதுதியஜ்ஜானபஞ்ஞத்தியா பஞ்ஞத்தங் மனஸா சே பஸன்னேனாதி அஸ்ஸத்தானங் படிபக்கபஞ்ஞத்தியா பஞ்ஞத்தங் பாஸதி வாதி ஸம்மாவாசாபஞ்ஞத்தியா பஞ்ஞத்தங் கரோதி வாதி ஸம்மாகம்மந்தபஞ்ஞத்தியா பஞ்ஞத்தங் ததோ நங் ஸுகமன்வேதீதி ஜானஸமாதானங் இந்த்ரியேஸு மனிந்த்ரியங் படிச்சஸமுப்பாதே விஞ்ஞாணங் மனோபுப்பங்கமா தம்மாதி மெத்தா ச முதுதா ச ஜானேஸு துதியங் ஜானங் ததியஞ்ச கந்தேஸு ஸங்காரக்கந்தபரியாபன்னோ தாதூஸு தம்மதாது ஆயதனேஸு தம்மாயதனங் யங் குஸலங் இந்த்ரியேஸு ஸுகிந்த்ரியஞ்ச ஸோமனஸ்ஸிந்த்ரியஞ்ச பதட்டானங் இமேஸங் தம்மானங் படிச்சஸமுப்பன்னானங் பஸ்ஸபச்சயா ஸுகவேதனீயோ பஸ்ஸோ ஸுகவேதனா மனோபவிசாரேஸு ஸோமனஸ்ஸவிசாரோ சத்திங்ஸேஸு படமபதேஸு ச ஸோமனஸ்ஸனெக்கம்மஸ்ஸிதா இதி அயங் ஓதரணோ ஹாரோ>
  text <தத்த கதமோ ஸோதனோ ஹாரோ யங் அத்தங் ஆரப்ப இதங் ஸுத்தங் பாஸிதங் ஸோ அத்தோ நியுத்தோ ஏதமத்தங் ஆரப்ப ஸுத்தங் அயங் ஸோதனோ ஹாரோ>
  text <85>, <தத்த கதமோ அதிட்டானோ ஹாரோ மனோபுப்பங்கமா தம்மாதி வேவசனபஞ்ஞத்தி ந ஏகத்தபஞ்ஞத்தி தம்மாதி ஏகதோ ந வேவசனபஞ்ஞத்தி மனஸா சே பஸன்னேனாதி ஸோ பஸாதோ த்விதோ அஜ்ஜத்தஞ்ச அப்யாபாதாவிக்கம்பனபஹித்தா ச ஓகப்பனதோ ஸோ அஜ்ஜத்தபஸாதோ த்விதோ ஸமுக்காதபஸாதோ ச விக்கம்பனபஸாதோ ச ப்யாபாதபரியுட்டானங் விகாதோ ந மூலபஸாதோ ஜாதமூலம்பி வா பஸாதோ ஸப்யாபாதங் விகாதேன ததோ நங் ஸுகமன்வேதீதி ஸுகங் காயிகஞ்ச சேதஸிகஞ்ச அப்பியவிப்பயோகோபி பியஸம்பயோகோபி நெக்கம்மஸுகம்பி புதுஜ்ஜனஸுகம்பி பீதிஸம்பொஜ்ஜங்கம்பி சேதஸிகங் ஸுகங் யம்பி பஸ்ஸத்தகாயோ ஸுகங் வேதேதி தம்பி காயிகங் ஸுகங் பொஜ்ஜங்கா ச சேதஸிகங் ஸுகங் யம்பி பஸ்ஸத்தகாயோ ஸுகங் வேதேஸி தம்பி தஞ்ச ஸுகபதட்டானங் பஞ்ஞத்தியா யதாவுத்தங் தங் அபராமட்டங் குஸலானங் தம்மானங் அன்வேதீதி அப்பனா ஸந்திஸ்ஸதி ந சாயங் வா பத்தபூதோ அன்வேதி ததிதங் ஸுத்தங் த்வீஹி ஆகாரேஹி அதிட்டாதப்பங் ஹேதுனா ச யோ பஸன்னமானஸோ விபாகேன ச யோ துக்கவேதனீயோ>
  text <பரிக்காரோதி பகவா பஞ்சஸதேன பிக்குஸங்கேன நகரங் பவிஸதி ராஜகஹங் தத்த மனுஸ்ஸோ புக்கலோ பகவந்தங் பரிவிஸதி தஸ்ஸ பஸாதோ உப்பன்னோ குஸலமூலபுப்பயோகாவசரோபி ஸோ அஞ்ஞேஸஞ்ச அக்காதி இதங் வாசங் பாஸதி லாபா தேஸங் யேஸங் நிவேஸனங் பகவா பவிஸதி அம்ஹாகம்பி யதி பவெய்ய மயம்பி பகவதோ ஸங்பஸாதங் லச்சம்ஹாதி யேன பகவா தேனஞ்ஜலிங் பணாமெத்வா நமோ பகவதோ நமோ பகவதோதி அப்யாபாதமானோ ஏகமந்தே அட்டாஸி ததனந்தரே பகவா இமங் ஸுத்தங் அபாஸித்த மனோபுப்பங்கமா தம்மாதி ஸப்பங் ஸுத்தங் ததா யங் பரேஸங் பாஸதி இதங் வாசாகம்மங் யங் அஞ்ஜலிங் பணாமேதி இதங் காயகம்மங் யோ மனோபஸாதோ இதங் மனோகம்மங் தத்த யங் பரேஸங் பகாஸேதி பாஸதி வண்ணங் யேஸங் பகவா நிவேஸனங் கச்சதீதி ஸப்பங் தஸ்ஸ அலோபோ குஸலமூலங் யங் பகவதி மெத்தசித்தோ தஸ்ஸ அதோஸோ குஸலமூலங் யங் அஞ்ஜலிங் பணாமேதி மானஞ்ச நிக்கண்ஹாதி தத்தஸ்ஸ அமோஹோ குஸலமூலங் பாதுபவதி யங் உளாரபஞ்ஞங் படிலபதி இதமஸ்ஸ திட்டிவிபல்லாஸப்பஹானங் யங் ததாயேவ ஸங்வரோ ஹோதி இதமஸ்ஸ ஸஞ்ஞாவிபல்லாஸப்பஹானங் யங் மனஸ்ஸ பஸாதனங் இதமஸ்ஸ சித்தவிபல்லாஸப்பஹானந்தி அகுஸலவிபல்லாஸானங் விக்கம்பனங் பஹானங் பச்சயோ தீணி குஸலமூலானி யோ அனாவிலசித்தஸங்கப்போ ஸோ தஸ்ஸ மனஸிகாரோதி வுச்சதி யங் கிலேஸேஹி விக்கம்பனங் இதி விபல்லாஸா ச ஆரம்மணா ஸப்பச்சயதாய பச்சயோ குஸலமூலானி ச ஸந்திஸ்ஸயதாய பச்சயோ ஸோ ச மனஸிகாரோ ஹேதுனா இமினா பச்சயேன சித்தங் உப்பன்னங் தத்த யங் ஸஸத்தாரம்மணங் சித்தங் பவத்தங் அயங் புத்தானுஸ்ஸதி யம்பி பகவதோ குணே மனஸி கரோதி அயமஸ்ஸ தம்மானுஸ்ஸதி தத்த ஸதிஸம்பஜஞ்ஞங் ஹேது அயஞ்ச பச்சயோ வாசா பஞ்ஞா ஹேது விதக்கவிசாரா பச்சயோ காயஸங்காரா கம்மஸ்ஸ அபிஸங்காரோ நாம ஹேது வா அப்பச்சயோ ஸுகவேதனீயஸ்ஸ கம்மஸ்ஸ உபசயோ ஹேதுகா கம்மஸ்ஸ பச்சயோ>
  text <86>, <தத்த கதமோ ஸமாரோபனோ ஹாரோ மனஸாயேவ பஸன்னேன ஸதோயேவெத்த பஸன்னோ அபி ச சித்தவோதானா ஸத்தா விமுச்சந்தீதி தேன ஸத்தா சித்தபுப்பங்கமா சித்தேன பஸன்னேன சேதனாபி தத்த சித்தபூதா பவந்தீதி படிகா அயங் சேதனானங் பஸாதேன காயோ சஸ்ஸ பஸாதோ ஸோ ச ஆரபதி பஸாதேன பஸன்னோ ஸஞ்ஞானந்தி சஸ்ஸ அவிபரீதா ஸோ பஞ்சவிதோ விக்கம்பனா காயபஸ்ஸம்பனாயேவா பஸாதோ சித்தஸிதோ சித்தங் பன புப்பங்யேவ பஸன்னங் அயங் ஸமாரோபனா ஏவங் பஞ்சன்னம்பி பஸாதோ ததோ நங் ஸுகமன்வேதீதி கதமங் பகவா நித்திஸதி ந ஹி அத்தஸச்சங் தஸ்ஸ கம்மஸ்ஸ விபாகோ அன்வேதி தஸ்ஸ உபாயோ அனுகச்சதி யதா ஸிதபச்சயா உப்பஜ்ஜதே ஸோமனஸ்ஸங் அவிப்படிஸாரோபி அன்வேதி அயங் ஸமாரோபனோ ஹாரோ>
  text <மஹானாம ஸக்கஸ்ஸ ஸுத்தங் தஸ்மிங் சே ஸமயே அஸ்ஸதோ அஸம்பஜானோ காலங் கரெய்ய காமே பவதி அஸ்ஸதோ அபிஸமாஹாரோ யோ மா பாயி மஹானாம யங் தங் சித்தங் தீகரத்தங் ஸத்தாபரிபாவிதங் ஸீலபரிபாவிதங் ஸுதசாகபரிபாவிதந்தி வித்தாரேன காதப்பங் சாகேன ச பஞ்ஞாய ச கிங் தஸ்ஸேதி யா ஸத்தா ஸா சேதஸோ பஸாதோ யா அனாவிலஸங்கப்பிதா ஸா ஸத்தா கிங் காரணா அனாவிலலக்கணா அனாவிலலக்கணா ஹி ஸத்தா அபரே ஆஹு குணபரிஸுத்தினிட்டாகமனலக்கணா யஞ்ச அபரே வா வசனபடிக்கஹலக்கணா ஸத்தா அபரோ பரியாயோ அத்தானங் யதி ஏவங் ஓகப்பேதி நாஹங் கிஞ்சி ஜானாமீதி ஏஸா அஹங் தத்த அனுஞ்ஞத்தா அனஞ்ஞதாதி அயங் ஸத்தாதி அபரோ பரியாயோ ஏகஸட்டியா திட்டிகதானங் ஆதீனவானுபஸ்ஸனா அனிச்சங் துக்கமனத்தாதி தேன ச பதிட்டங் பவதி யதா கம்பீரே உதபானே உதகங் சக்குனா பஸ்ஸதி ந ச காயேன அபிஸம்புனாதி ஏவமஸ்ஸ அரியா நிஜ்ஜானக்கந்தியா திட்டி பவதி ந ச ஸச்சிகதா அயங் வுச்சதி ஸத்தா ஸா ச லோகிகா அபரோ பரியாயோ கமதி புதுஜ்ஜனபூதஸ்ஸ வீஸதி சாதி கோ ஸக்காயாதீனா ந நிவேஸோ ந ஏதங் ஏகந்தி நயஸஞ்ஞா யதாபூதங் திட்டியா து கலு முதூஹி பஞ்சஹி இந்த்ரியேஹி தஸ்ஸனமக்கேன பஹீனா பவந்தி திட்டேகட்டா ச கிலேஸா அயங் ஸத்தா>
  text <ஸோதாபத்தங்கமதுக்காயங் பூமியங் பரிபுண்ணா வுச்சதி தஸ்மிங்யேவ பூமியங் ஸெக்கஸீலங் அரியா தாரந்தி வுச்சதி தஸ்மிங்யேவ பூமியங் முதுபஞ்ஞா பஞ்ஞிந்த்ரியந்தி வுச்சதி தஸ்மிங்யேவ பூமியங் கந்தேஹி அனத்திகதா அயங் சாகோ தஸ்மா ஸத்தா சாகாதிட்டானேன நித்திஸிதப்பா யதிகேன பிய்யோ மனேன ஸா ஹிஸ்ஸ விபரீதா திட்டிகா அஸ்ஸத்தா ஸா நயனஉபதீஸு பமத்தா ஸமாதின்னா தத்த ஸத்திந்த்ரியங் யோ காமங் பரிவிஸ்ஸந்தி இதி ஸந்தபாபபடினிஸ்ஸக்கா ந சாகாதிட்டானங் பஞ்ஞிந்த்ரியேன பஞ்ஞாதிட்டானங் ஸீலேன உபஸமாதிட்டானங் இமே சத்தாரோ தம்மா ஸீலங் பரிபாவயந்தி ஸத்தா ஸீலங் சாகோ ச பஞ்ஞாதி தத்த ஸத்தாய ஓகங் தரதி யங் ஸீலங் அயங் அப்பமாதோ யோ சாகோ இதங் பஞ்ஞாய கம்மங் யா பஞ்ஞா இதங் பஞ்ஞிந்த்ரியங் தத்த யங் ஸத்திந்த்ரியங் தங் தீஸு அவேச்சப்பஸாதேஸு யங் ஸீலங் தங் ஸத்திந்த்ரியேஸு யோ சாகோ ஸோ சதூஸு ஜானேஸு யா பஞ்ஞா ஸா ஸச்சேஸு ஸதி ஸப்பத்தகாமினீ தஸ்ஸ ஸெக்கஸ்ஸ பத்திகா பதி பத்திகோ அபிஸம்பராயோ தஸ்ஸ ஸம்முட்டஸ்ஸதிகஸ்ஸ ஸீலங் கரொந்தஸ்ஸ ந காயஸம்முட்டஸ்ஸதிதாய தானி வா இந்த்ரியானி தங் வா குஸலமூலங் கம்மவிபாகங் பவதி தஸ்ஸ திகஸ்ஸ அத்தனித்தேஸோ தத்த ஸத்தா ஸீலங் சாகோ பஞ்ஞா சத்தாரோ தம்மா யா ஸத்தா யா ச பஞ்ஞா இதங் மனோஸுசரிதங் யங் ஸீலங் இதங் காயிகங் வாசஸிகங் ஸுசரிதங் யோ சாகோ இதங் சேதஸிகங் அலோபோ ஸுசரிதங் இதி சித்தே கஹிதே பஞ்சக்கந்தா கஹிதா பவந்தி இமேஹி தம்மேஹி ஸுசரிதங் இதங் துக்கஞ்ச அரியஸச்சங் பதட்டானங் மக்கஸ்ஸ>
  text <87>, <தத்த கதமோ விசயோ ஹாரோ யா ச ஸத்தா யஞ்ச ஸீலங் தங் கிஸ்ஸ கரோதி யா ஸத்தா தாய பகவந்தங் அனுஸ்ஸரதி மத்தேனபி ஹத்தினா ஸமாகதா அஸ்ஸ போ குக்குரா ஸப்பங் ஸீலேன நப்படிபஜ்ஜதி காயேன வா வாசாய வா டானங் விஸாரதோ பவதீதி அவிப்படிஸாரீ பஞ்ஞா யஸ்ஸ பஞ்ஞத்தங் உபட்டபேதி தஸ்ஸ அகண்டஸ்ஸ ஸீலங் யங் ந பச்சி தஸ்ஸங் மோஹஸ்ஸ அகுஸலசித்தங் உப்பஜ்ஜதி மிச்சாதிட்டிஸஹகதங் வா அயங் விசயோ ஹாரோ தம்மவாதினோ பத்திகாராதி பவிஸ்ஸதி அத்தி ஏஸா யுத்தி>
  text <தத்த கதமோ பதட்டானோ ஹாரோ யமிதங் சித்தங் தீகரத்தங் பரிபாவிதங் ஸத்தாய ஸீலேன சாகேன பஞ்ஞாய ஸமாதினா படமஜ்ஜானஸ்ஸ பதட்டானங் யா ஸத்தா அஸ்ஸ அனாவிலஸங்கப்போ தங் துதியஜ்ஜானஸ்ஸ பதட்டானங் தீணி ச அவேச்சப்பஸாதா யங் ஸீலங் தங் அரியகந்தங் தங் ஸீலக்கந்தஸ்ஸ பதட்டானங் யா பஞ்ஞா ஸா பஞ்ஞாக்கந்தஸ்ஸ பதட்டானங் இமே ச தம்மா இதஞ்ச சித்தங் ஏகோதிபூதஸமாதிஸ்ஸ பதட்டானங் ஸத்தா ஸத்திந்த்ரியஸ்ஸ பதட்டானங் சாகோ ஸமாதிந்த்ரியஸ்ஸ பதட்டானங் பஞ்ஞா பஞ்ஞிந்த்ரியஸ்ஸ பதட்டானங் ஸத்தா ச பஞ்ஞா ச விபஸ்ஸனா பதட்டானங் ஸீலஞ்ச சாகோ ச ஸமதஸ்ஸ பதட்டானங் ஸத்தா ச பஞ்ஞா ச அவிஜ்ஜா விராகாய பஞ்ஞாவிமுத்தியா பதட்டானங் ஸீலஞ்ச சாகோ ச ராகவிராகாய சேதோவிமுத்தியா பதட்டானங்>
  text <தத்த கதமோ லக்கணோ ஹாரோ விஞ்ஞாணே வுத்தே ஸத்தாஸதிபாவிதே ஸப்பே பஞ்சக்கந்தா வுத்தா பவந்தி ஸத்தாய பணிதாய ஸப்பானி ஸத்த தனானி பணிதானி ஹொந்தி ஸத்தாதனங்பே ஸீலக்கந்தே வுத்தே ஸமாதிக்கந்தோ ச பஞ்ஞாக்கந்தோ ச வுத்தா பவந்தி யங் தங் சித்தங் தீகரத்தங் பரிபாவிதங் பச்சிமகே காலே ந ததனுபரிவத்தி பவிஸ்ஸதீதி நேதங் டானங் விஜ்ஜதி தத்த ஸஞ்ஞாபி ததனுபரிவத்தினீ பவதி யேபி தஜ்ஜாதிகா தம்மா தேபி ததனுபரிவத்தினோ பவந்தி ரூபஸஞ்ஞா ரூபஸஞ்சேதனானுபஸ்ஸனமனஸிகாரோ ஏவங் சன்னங் ஆயதனானங் விஞ்ஞாணகாயே அயங் லக்கணோ ஹாரோ>
  text <தத்த கதமோ சதுப்யூஹோ ஹாரோ இத ஸுத்தே பகவதோ கோ அதிப்பாயோ யே பத்திகங் பதிங் ஆகங்கெய்ய பத்திகஞ்ச அபிஸம்பராயங் தே ஸத்தங் ஸீலங் சாகங் பஞ்ஞஞ்ச மனஸி கரிஸ்ஸந்தி அயங் அதிப்பாயோ யே சஞ்ஞேபி ஸத்தா ததாகதஸ்ஸ ஸம்முகங் ந படியுஜ்ஜந்தே இமங் தம்மங் ஸோதா அவிப்படிஸாரதோ காலங் கரிஸ்ஸந்தீதி அயங் அதிப்பாயோ>
  text <88>, <தத்த கதமோ ஆவட்டோ ஹாரோ இதம்பி சத்தாரோ தம்மா ஸத்தா ச பஞ்ஞா ச அஸ்ஸத்தியஞ்ச அவிஜ்ஜஞ்ச ஹனந்தி ஸீலஞ்ச சாகோ ச தண்ஹா ச தோஸஞ்ச ஹனந்தி தஸ்ஸ த்வே மூலானி பஹீயந்தி துக்கங் நிவத்தேதி அப்பஹீனபூமியஞ்ச த்விமூலானி பஞ்சக்கந்தா த்வே அரியஸச்சானி ஸமதோ ச விபஸ்ஸனா ச த்வின்னங் மூலானங் பஹானங் இமானி த்வே ஸச்சானி நிரோதோ ச மக்கோ ச அயங் ஆவட்டோ ஹாரோ>
  text <தத்த கதமோ விபத்தி யங் தங் சித்தங் ஸத்தாபரிபாவிதங்பே ஸசே புதுஜ்ஜனஸ்ஸ தஸ்ஸபி பத்திகா பதி பவிஸ்ஸதீதி ந ஏகங்ஸேன தஸ்ஸ கம்மங் திட்டேயேவ தம்மே விபாகந்தி பச்செஸ்ஸதி அபரம்ஹி வா பரியாயே பவிஸ்ஸதி யங் வா அதீதங் விபாகாய பச்சுபட்டிதங் தப்பச்சயானி சேதானி யே யதா மஹாகம்மவிபங்கே தேனாயங் விபஜ்ஜப்யாகரணியோ நித்தேஸோ தம்மசாரினோ யா பத்திகா பதீதி>
  text <தத்த கதமா பரிவத்தனா அஸ்ஸத்தியங் துஸ்ஸீல்யங் யங் மச்சேரங் துப்பஞ்ஞங் ச யஞ்ச படிபக்கேன பஹீனா பவந்தி அயங் பரிவத்தனா>
  text <தத்த கதமங் வேவசனங் யங் தங் சித்தங் தீகரத்தங் பரிபாவிதங் சித்தங் மனோவிஞ்ஞாணங்பே யங் ஸத்தாபலங் ஸத்திந்த்ரியங் யங் ஸீலங் தங் ஸுசரிதங் ஸங்யமோ நியமோ தமோ கந்ததா இமானி தஸ்ஸ வேவசனானி யோ சாகோ ஸோ படினிஸ்ஸக்கோ அலோபோ வோஸக்கோ சாகோயிட்டானங் யா பஞ்ஞா ஸா பஞ்ஞத்தா பஞ்ஞப்பபா பஞ்ஞிந்த்ரியங் பஞ்ஞாபலங்>
  text <தத்த கதமா பஞ்ஞத்தி யங் தங் சித்தங் பீஜங் பஞ்ஞத்தியா பஞ்ஞத்தங் பரிபாவனா வாஸனா பஞ்ஞத்தியா பஞ்ஞத்தி ஸத்தா பஸாதபஞ்ஞத்தியா பஞ்ஞத்தா ஸீலங் ஸுசரிதபஞ்ஞத்தியா பஞ்ஞத்தங் சாகோ புஞ்ஞகிரியபஞ்ஞத்தியா பஞ்ஞத்தோ பஞ்ஞா வீமங்ஸபஞ்ஞத்தியா பஞ்ஞத்தா இமே தயோ தம்மா ஸத்தா ஸீலங் சாகோ பஞ்ஞவதோ பாரிஸுத்திங் கச்சந்தி>
  text <தத்த கதமோ ஓதரணோ யங் சித்தங் தங் கந்தேஸு விஞ்ஞாணக்கந்தோ தாதூஸு மனோவிஞ்ஞாணதாது ஆயதனேஸு மனாயதனங் யே சத்தாரோ தம்மா தே கந்தேஸு ஸங்காரக்கந்தே பரியாபன்னாபே தாதூஸு ஆயதனேஸு>
  text <தத்த கதமோ ஸோதனோ ஹாரோ இதங் பகவதோ பாஸிதங் மஹானாமேன ஸக்கேன புச்சிதேன ஸப்பங் தங் நியுத்தங்>
  text <தத்த கதமோ அதிட்டானோ இதங் சித்தங் வேமத்ததாய பஞ்ஞத்தங் அகுஸலேஹி சித்தேஹி அபரிபாவிதேஹி பரிபாவிதந்தி யானி புன பரிபாவிதானி அஞ்ஞேஸம்பி தத்த உபாதாய பஞ்ஞத்தங் ஸப்பேபிமே சத்தாரோ தம்மா ஏகத்ததாய பஞ்ஞத்தா பத்திகா பதீதி காமபோகினோ தேவ ரூபதாது அரூபதாது மனுஸ்ஸாதி ஸப்பா பத்திகா பதி ததேவ கதாய பஞ்ஞத்தங் அயங் பஞ்ஞத்தி>
  text <தத்த கதமோ பரிக்காரோ சித்தஸ்ஸ இந்த்ரியானி பச்சயோ ஆதிபதெய்யபச்சயதாய மனஸிகாரோ ஹேதுபச்சயதாய பச்சயோ ஸத்தாய லோகிகா பஞ்ஞா ஹேதுபச்சயதாய பச்சயோ யோனிஸோ ச மனஸிகாரோ பச்சயோ ஸீலஸ்ஸ பதிரூபதேஸவாஸோ பச்சயோ அத்தஸம்மாபணிதானஞ்ச ஹேது சாகஸ்ஸ அலோபோ ஹேது அவிப்படிஸாரோ ச ஹேதுபச்சயோ பஞ்ஞா பரதோ ச கோஸோ அஜ்ஜத்தஞ்ச யோனிஸோ மனஸிகாரோ ஹேதுபச்சயோ ச>
  text <தத்த கதமோ ஸமாரோபனோ யங் தங் சித்தங் தீகரத்தங் பரிபாவிதந்தி சேதஸிகாபி எத்த ஸப்பே தம்மா பரிபாவிதா பத்திகா தே பதி பவிஸ்ஸதி பத்திகா உபபத்திகோ அபிஸம்பராயோ இதி யே கேசி மனுஸ்ஸகா உபபோகபரிபோகா ஸப்பே பத்திகா பதியேவ அயங் ஸமாரோபனோ>
  text <89>, <உத்தங் அதோ ஸப்பதி வீதராகோதி காதா தத்த கிங் உத்தங் நாம யங் இதோ உத்தங் பவிஸ்ஸதி அனாகாமீ இதங் உத்தங் அதோ நாம யமதிக்கந்தமதீதங் இதமவோச அபதானதந்தி உத்தங் தத்த அதீதேன ஸஸ்ஸததிட்டி புப்பந்தாகப்பிகானங் அபரந்ததிட்டி கேஸஞ்சி உச்சேததிட்டிங் யங் வுத்தகப்பிகானங் இமா சேவ திட்டியோ உச்சேததிட்டி ச ஸஸ்ஸததிட்டி ச தத்தாயங் ஸஸ்ஸததிட்டி இமானி பன்னரஸ பதானி ஸக்காயதிட்டி ஸஸ்ஸதங் பஜந்தி ரூபவந்தங் மே அத்தா அத்தனி மே ரூபங் ரூபங் மே அத்தாதி யதுச்சதே பஞ்ஞங் பரிதஹந்தி யா உச்சேததிட்டி ஸா பஞ்சஸதானி உச்சேதங் பஜந்தி தே தங் ஜீவங் தங் ஸரீரந்தி பஸ்ஸந்தி ரூபங் மே அத்தாதி ததாரூபா சதுப்பிதா ஸக்காயதிட்டி உச்சேதேன ச ஸஸ்ஸதேன ச ஏவங் பஞ்சஸு கந்தேஸு வீஸதிவத்துகாய திட்டியா பன்னரஸ பதானி புப்பந்தங் பஜந்தி ஸஸ்ஸததிட்டியா பஞ்ச பதானி அபரந்தங் பஜந்தி உச்சேததிட்டியா தத்த அயமஹமஸ்மீதி பஸ்ஸந்தா ரூபங் அத்ததோ ஸமனுபஸ்ஸதி ஸோ உச்சேதவாதீ ரூபவந்தஞ்ச அத்தானங் அத்தனி ச ரூபங் ரூபஸ்மிங் வா அத்தாதி ஸோ பஸ்ஸதி சாதி இதி உச்சேததிட்டி ச அத்ததோ படிஸ்ஸரதி ஸஸ்ஸததிட்டி புப்பந்ததோ ச படிஸ்ஸரதி அயமஹமஸ்மீதி ந ஸமனுபஸ்ஸதி தஸ்ஸ திட்டாஸவா பஹானங் கச்சந்தி யோ தீஸு அத்தாஸு புப்பந்தே ச அபரந்தே ச தேன தேன நித்திட்டானேன உத்தங் அதோ ஸப்பதி வீதராகோ அஹமஸ்மீதி ந அனுபஸ்ஸதீதி இமினா த்வாரேன இமினா பயோகேன இமினா உபாயேன இதங் தஸ்ஸனபூமி ச ஸோதாபத்திபலஞ்ச ஸோ அரியோ பயோகோ அனபாவங்கதேன ஸங்ஸாரேன அபுனப்பவாதி யோ கோசி அரியோ பயோகோ புனப்பவாய முதூனி வா பஞ்சிந்த்ரியானி மஜ்ஜானி அதிமத்தானி வா ஸப்பங் அபுனப்பவப்பஹானாய ஸங்வத்தந்தி அஹந்தி திட்டோகோ காமோகோ பவோகோ அவிஜ்ஜோகோ ச ஓதிஸோ தத்த தேஸனாஹாரேன சத்தாரி ஸச்சானி பஞ்சஹி இந்த்ரியேஹி ஸோதாபத்திபலேன ச த்வே ஸச்சானி மக்கோ ச நிரோதோ ச ஸக்காயஸமுதயேன த்வே ஸச்சானி துக்கஞ்ச ஸமுதயோ ச அயங் தேஸனா ஹாரோ>
  text <தத்த கதமோ விசயோ அயமஹமஸ்மீதி அஸமனுபஸ்ஸந்தோ தீணி தஸ்ஸனப்பஹாதப்பானி ஸங்யோஜனானி பஜஹதி அயங் விசயோ>
  text <தத்த கதமா யுத்தி திவிதா புக்கலா கோசி உக்கடிதஞ்ஞூ கோசி விபஞ்சிதஞ்ஞூ கோசி நெய்யோ உக்கடிதஞ்ஞூ திக்கிந்த்ரியோ ச ததோ விபஞ்சிதஞ்ஞூ முதிந்த்ரியோ ததோ முதிந்த்ரியேஹி நெய்யோ தத்த உக்கடிதஞ்ஞூ திக்கிந்த்ரியதாய தஸ்ஸனபூமிமாகம்ம ஸோதாபத்திபலங் பாபுணாதி ஏகபீஜகோ பவதி அயங் படமோ ஸோதாபன்னோ விபஞ்சிதஞ்ஞூ முதூஹி இந்த்ரியேஹி தஸ்ஸனபூமிமாகம்ம ஸோதாபத்திபலங் பாபுணாதி கோலங்கோலோ ச ஹோதி அயங் துதியோ ஸோதாபன்னோ தத்த நெய்யோ தஸ்ஸனபூமிமாகம்ம ஸோதாபத்திபலங் பாபுணாதி ஸத்தக்கத்துபரமோ ச பவதி அயங் ததியோ ஸோதாபன்னோ>
  text <அத்தி ஏஸா யுத்தி முதுமஜ்ஜாதிமத்தேஹி இந்த்ரியேஹி முதுமஜ்ஜாதிமத்தங் பூமிங் ஸச்சிகரெய்ய ஸக்காயதிட்டிப்பஹானேன வா திட்டிகதானி பஜஹதி அயங் யுத்தி>
  text <தத்த கதமோ பதட்டானோ தத்த ஸக்காயதிட்டி ஸப்பமிச்சாதிட்டியா பதட்டானங் ஸக்காயோ நாமரூபஸ்ஸ பதட்டானங் நாமரூபங் ஸக்காயதிட்டியா பதட்டானங் பஞ்ச இந்த்ரியானி ரூபீனி ரூபராகஸ்ஸ பதட்டானங் ஸளாயதனங் அஹங்காரஸ்ஸ பதட்டானங் தத்த கதமோ லக்கணோ த்வீஸு திட்டீஸு பஹீனாஸு தத்த ஏகா திட்டி திட்டிகதானி பஹானங் கச்சந்தி உத்தங் ச அதோ ச வீதராகோ ஸப்பரஜனீயேஸு வீதராகோ ஹோதி தஜ்ஜா பரபூமியங் இதங் பச்சயந்தி யதாபூதங் பஸ்ஸதி ஸோ ஸப்பபடிச்சஸமுப்பாதங் ஆமஸதி அயங் லக்கணோ ஹாரோ>
  text <90>, <தத்த கதமோ சதுப்யூஹோ ஹாரோ இமம்ஹி ஸுத்தே பகவதோ கோ அதிப்பாயோ யே ஸத்தா யே நாபிரமிஸ்ஸந்தி தே திட்டிப்பஹானாய வாயமிஸ்ஸந்தி அயமெத்த பகவதோ அதிப்பாயோ அயங் சதுப்யூஹோ ஹாரோ>
  text <தத்த கதமோ ஆவட்டோ ஹாரோ யானிமானி முதூனி பஞ்சிந்த்ரியானி தானி ஓரம்பாகியானி பஞ்சிந்த்ரியானி ஸப்பேன ஸப்பங் ஸமூஹனந்தி அபிஜ்ஜாப்யாபாதோ ச பாவனாகாரேன ஸெக்காய விமுத்தியா பலங் ஸத்தா உத்தம்பாகியானி திட்டிவஸேன பலங் ஸத்தா வீரியிந்த்ரியங் ஆரபிதத்தா ஸதிந்த்ரியங் பக்கஹிதத்தா அச்சந்தங் நிட்டங் கச்சந்தி தத்த யானி இந்த்ரியானி அயங் மக்கோ ஸங்கிலேஸப்பஹானங் அயங் நிரோதோ ஆயதிங் அனுப்பாததம்மோ இதங் துக்கங் அயங் ஆவட்டோ ஹாரோ>
  text <தத்த கதமோ விபத்தி ஹாரோ அயமஹமஸ்மீதி யோ ஸமனுபஸ்ஸதி ஸோ ச கோ அதிமத்தேன லோகிகா யங் பூமியங் ந து அரியேன பயோகேன ஸோ ஸக்காயதிட்டி பஜஹதி யங் வுச்சதி தஜ்ஜாய பூமியா அதிமத்தாய தத்த தஜ்ஜாய பூமியங் பஞ்சஹி ஆகாரேஹி அதிமத்ததங் படிலபதி ஸீலேன வதேன பாஹுஸ்ஸச்சேன ஸமாதினா நெக்கம்மஸுகேன தத்த அப்பத்தே பத்தஸஞ்ஞீ அதிமானங் கண்ஹாதி ஏதஸ்மிங்யேவ வத்துப்பத்தியங் பகவா இதங் ஸுத்தங் பாஸதி ஸீலவா வதமத்தேனாதி தத்த யோ அப்பத்தே பத்தஸஞ்ஞீ தஸ்ஸ யோ ஸமாதி ஸோ ஸாமிஸோ காபுரிஸஸேவிதோ பன ஸோ காபுரிஸா வுச்சந்தி புதுஜ்ஜனா ஆமிஸங் யஞ்ச அரியமக்கமாகம்ம லோகிகா அனரியங் தேன ஸமாதி ஹோதி அனரியோ காபுரிஸஸேவிதோ யோ பன அரியாகாரேன யதாபூதங் ந ஜானாதி ந பஸ்ஸதி ஸோ அதிகமனங் பஜஹதி யோ அரியேன ஸமாதினா அகாபுரிஸஸேவிதேன நிராமிஸேன நீயதி தத்த அகாபுரிஸா வுச்சந்தி அரியபுக்கலா யோ தேஹி ஸேவிதோ ஸமாதி ஸோ அகாபுரிஸஸேவிதோ தஸ்மா ஏகங் விபஜ்ஜப்யாகரணீயங் அயமஹமஸ்மீதி அஸமனுபஸ்ஸந்தோ ததா பாதேதி>
  text <தத்த கதமா பரிவத்தனா இமாய தஸ்ஸனபூமியா கிலேஸா பஹாதப்பா தேஹி பஹீயந்தி அனித்திட்டாபி பகவதா நித்திஸிதப்பா யோ>
  text <தத்த கதமங் வேவசனங் யா ஸக்காயதிட்டியா அத்ததிட்டியா அயங் பூமி யே கிலேஸா பஹாதப்பா தே அப்பஹீயந்தி அனித்திட்டாபி பகவதா ஸஸ்ஸததிட்டி ச உச்சேததிட்டி ச ஸா பரியந்ததிட்டி ச யா அபரியந்ததிட்டி ச ஸா ஸஸ்ஸததிட்டி ச யா உச்சேததிட்டி ஸா நத்திகா திட்டி யா ஸஸ்ஸததிட்டி ஸா அகிரியதிட்டி இதங் வேவசனங்>
  text <தத்த கதமா பஞ்ஞத்தி தண்ஹா ஸங்யோஜனபஞ்ஞத்தியா பஞ்ஞத்தா மக்கோ படிலாபபஞ்ஞத்தியா பஞ்ஞத்தோ இந்த்ரியா படிலாபபஞ்ஞத்தியா பஞ்ஞத்தாதி தத்த கதமோ ஓதரணோ ஸக்காயோ துக்கங் தஸ்ஸனப்பஹாதப்போ ஸமுதயோ மக்கோ இந்த்ரியானி தானி ச நித்திட்டானி கந்ததாதுஆயதனேஸு>
  text <தத்த கதமோ ஸோதனோ ஹாரோ யஞ்ஹி ஆரப்ப பகவதா இதங் ஸுத்தங் பாஸிதங் ஸோ ஆரப்ப நித்திட்டோ தத்த கதமோ பரிக்காரோ நாமரூபஸ்ஸ ஹேதுபச்சயோபி விஞ்ஞாணங் ஹேது பீஜங் தேன அவிஜ்ஜா ச ஸங்காரா ச பச்சயோ நிவத்தினயோ ந அபரோ பரியாயோ ஸப்பபவோ யே ச ஸப்பபவஸ்ஸ ஹேது பரபண்டபச்சயோ இதி ஸம்மாதிட்டி பரதோ ச கோஸோ யோனிஸோ ச மனஸிகாரோ பச்சயோ யா பஞ்ஞா உப்பாதேதி ஏஸா ஹேது ஸம்மாதிட்டியா ஸம்மாஸங்கப்போ பவதி யா ஸம்மாஸமாதி அயங் பரிக்காரோ>
  text <தத்த கதமோ ஸமாரோபனோ அயமஹமஸ்மீதி அஸமனுபஸ்ஸீ துக்கதோ ரோகதோபே பன்னரஸ பதானி ஸீலானி பகவா கிமத்தியானி கிமானிஸங்ஸானி ஸீலானி ஆனந்த அவிப்படிஸாரத்தானி யாவ விமுத்தி தத்த துவிதோ அத்தோ புரிஸத்தோ ச வசனத்தோ ச>
  text <91>, <தத்த கதமோ புரிஸத்தோ யாயங் ந பச்சானுதாபிதா அயங் அவிப்படிஸாரோ அயங் புரிஸத்தோ யதா கோசி ப்ரூஹயதி இமத்தமாஸேவதி ஸோ பணெய்ய கிஞ்சி மமெத்த அதீனங் தஸ்ஸத்தாய இதங் கிரியங் ஆரபாமீதி அயங் புரிஸத்தோ>
  text <தத்த கதமோ வசனத்தோ ஸீலானி காயிகங் வா வாசஸிகங் வா ஸுசரிதங் அவிப்படிஸாரோதி தத்த ஸீலஸ்ஸ வதஸ்ஸ ச பாஸோயேவ அனஞ்ஞா ஸுகதகம்மதா ஸுசரிதங் அயங் அவிப்படிஸாரோ ஏவங் யாவ விமுத்தீதி ஏகமேகஸ்மிங் பதே த்வே அத்தா புரிஸத்தோ ச வசனத்தோ ச யதா இமம்ஹி ஸுத்தே ஏவங் ஸப்பேஸு ஸுத்தேஸு த்வே த்வே அத்தா அயங் ஹி பரமத்தோ உத்தமத்தோ ச யங் நிப்பானஸச்சிகங் நிஸ்ஸாய யங் ஸகங் ஸச்சிகாதப்பங் பவதி ஸோ வுச்சதி கதஸ்ஸ கத்தோதி அயங் புன வேவசனங் ஸம்பஜானாதி இமினா நியுத்தத்தமபிலப்பந்தி வசனத்தோ தத்த யங் அத்தங் ஸாவகோ அபிகங்கதி தஸ்ஸ யோ படிலாபோ அயங் புரிஸத்தோ யங் யங் பகவா தம்மங் தேஸேதி தஸ்ஸ தஸ்ஸ தம்மஸ்ஸ யா அத்தவிஞ்ஞத்தி அயங் அத்தோ தத்த ஸீலானங் அவிப்படிஸாரோ அத்தோபி ஆனிஸங்ஸோபி ஏஸோ ச ஆனிஸங்ஸோ யங் துக்கதிங் ந கச்சதி யதா தங் பகவதா ஏஸானிஸங்ஸோ தம்மே ஸுசிண்ணே ந துக்கதிங் கச்சதி தம்மசாரீ அயங் அத்தோ>
  text <யங் புரிஸோ பாவனாபூமியங் ஸீலானி ஆரப்ப ஸீலேன ஸங்யுத்தோ ஹோதி ஏவங் யாவ விமுத்தி ததா ஸீலக்கந்தோ தத்த யோ ச அவிப்படிஸாரோ அனுஸயவஸேன நித்திட்டோ தஞ்ச ஸீலங் அயங் ஸீலக்கந்தோ பாமோஜ்ஜபீதிபஸ்ஸத்தீதி ச ஸமாதிந்த்ரியேன அயங் ஸமாதிக்கந்தோ யங் ஸமாஹிதோ யதாபூதங் பஜானாதி அயங் பஞ்ஞாக்கந்தோ இமே தயோ கந்தா ஸீலங் ஸமாதி பஞ்ஞா ச ததா ஸீலங் பரிபூரேதி யங் வீரியிந்த்ரியங் தேன காரணேன ஸோ ஸீலங் பரிபூரேதி அனுப்பன்னஸ்ஸ ச அகுஸலஸ்ஸ அனுப்பாதாய வாயமதி உப்பன்னஸ்ஸ ச பஹானாய அனுப்பன்னஸ்ஸ ச குஸலஸ்ஸ உப்பாதாய உப்பன்னஸ்ஸ ச குஸலஸ்ஸ பிய்யோபாவாய இதி வீரியிந்த்ரியங் நித்திட்டங் தத்த யோ ஸமாதிக்கந்தோ இதங் ஸமாதிந்த்ரியங் பஞ்ஞாக்கந்தோ பஞ்ஞிந்த்ரியங் தங் சதூஸு ஸம்மப்பதானேஸு தட்டப்பங் ததா யோ அனுப்பன்னஸ்ஸ ச அகுஸலஸ்ஸ அனுப்பாதாய வாயமதி இதங் படமங் ஸம்மப்பதானங் யங் உப்பன்னஸ்ஸ இதங் துதியங் சத்தாரி ஸம்மப்பதானானி சதூஸு ஜானேஸு பஸ்ஸிதப்பானி ததா ஸீலக்கந்தேன நெக்கம்மதாது ச அதிகா தயோ ச விதக்கா நெக்கம்மவிதக்கோ அப்யாபாதவிதக்கோ அவிஹிங்ஸாவிதக்கோ ச ஸாதாரணபூதா யா பியாயமானஸ்ஸ பாமோஜ்ஜேன இதங் காயிகங் ஸுகங் ஆனிதங் அனியமீதிபேமேன இதங் துக்கங் யோ தத்த அவிக்கேபோ அயங் ஸமாதி இதங் பஞ்சங்கிகங் படமங் ஜானங் யா சேதஸிகா பஸ்ஸத்தி ஸவிதக்கங் ஸவிசாரங் விரோதனங் யோ கிலேஸோ ச பரிதாஹோ ஸோ படமே ஜானே நிருத்தோ ததா யா ச கிலேஸபஸ்ஸத்தி யா ச விதக்கவிசாரானங் பஸ்ஸத்தி உபயேபி ஏதே தம்மே பஸ்ஸத்தாயங் தத்த காயஸ்ஸ சித்தஸ்ஸ ச ஸுகங் ஸுகாயனா இதங் பீதிஸுகினோ பஸ்ஸத்தி யோபி ஏகோதிபாவோ சித்தஸ்ஸ தேன ஏகோதிபாவேன யங் சித்தஸ்ஸ அஜ்ஜத்தங் ஸம்பஸாதனங் இதங் சதுத்தங் ஜானங்கங் இதி அஜ்ஜத்தஞ்ச ஸம்பஸாதோ சேதஸோ ச ஏகோதிபாவோ பீதி ச ஸுகஞ்ச இதங் துதியங் ஜானங் சதுரங்கிகங் யோ பஸ்ஸத்தகாயோ ஸுகங் வேதேதி தேன அதிமத்தேன ஸுகேன பரித்வா ஸுகங் சேதஸிகங் யங் ஸோ பீதிவீதராகோ ஏவங் தஸ்ஸ பீதிவீதராகதாய உபெக்கங் படிலபதி ஸோ பீதியா ச விராகா உபெக்கங் படிலபதி ஸுகஞ்ச படிஸங்வேதேதி ஸதி ச ஸம்மா பஞ்ஞாய படிலபதி ஸசே ஸதி ஏகக்கதா இதங் பஞ்சங்கிகங் ததியங் ஜானங் யங் ஸுகினோ சித்தங் ஸமாதியதி அயங் ஏகக்கதாய பராவிதானபாகியா படமே ஜானே அத்தி சித்தேகக்கதா நோ சக்குஸ்ஸ வேதனா ஸப்பங் பாரிபூரிங் கச்சதி யதா சதுத்தே ஜானே ததா யா உபெக்கா பஸ்ஸம்பயங் ஸதிஸம்பஜஞ்ஞங் சித்தேகக்கதா ச இதங் சதுத்தங் ஜானங்>
  text <92>, <யதா ஸமாதி தஸ்ஸயிதப்பங் ததா பஞ்ஞிந்த்ரியங் தங் சதூஸு அரியஸச்சேஸு பஸ்ஸிதப்பங் யங் ஸமாஹிதோ யதாபூதங் பஜானாதி ஸா பஜானநா சதுப்பிதா அஸுபதோ துக்கதோ அனத்ததோ ச யதாரம்மணங் தங் துக்கங் அரியஸச்சங் யங் பஜானந்தோ நிப்பிந்ததி விமுச்சதி ததா யங் காமாஸவஸ்ஸ பஹானங் பவாஸவஸ்ஸ திட்டாஸவஸ்ஸ அவிஜ்ஜாஸவஸ்ஸ அயங் நிரோதோ அப்பஹீனபூமியங் ஆஸவஸமுதயோ இமானி சத்தாரி அரியஸச்சானி யதா பஞ்ஞிந்த்ரியங் பஸ்ஸிதப்பங் யதாயங் ஸமாஹிதோ யதாபூதங் பஜானாதி அயங் தஸ்ஸனபூமி ஸோதாபத்திபலஞ்ச யதாபூதங் பஜானந்தோ நிப்பிந்ததீதி இதங் தனுகஞ்ச காமராகப்யாபாதங் ஸகதாகாமிபலஞ்ச யங் நிப்பிந்ததி விரஜ்ஜதி அயங் படமஜ்ஜானபாவனாபூமி ச ராகவிராகா சேதோவிமுத்தி அனாகாமிபலஞ்ச யங் விமுத்தி விமுச்சதி அயங் அவிஜ்ஜாவிராகா பஞ்ஞாவிமுத்தி அரஹத்தஞ்ச இமே அவிப்படிஸாரா ச வீரியிந்த்ரியஞ்ச சத்தாரோ ஸம்மப்பதானா அவிப்படிஸாரா தஞ்ச உபரி யாவ ஸமாதி ஏவங் தே சத்தாரி ஜானானி ஸமாதிந்த்ரியஞ்ச யங் ஸமாஹிதோ யதாபூதங் பஜானாதி இமே சத்தாரோ ஸதிபட்டானா ஸீலபாரிபூரிமுபாதாய சாகஸங்ஹிதேன ச நிப்பேதிகானஞ்ச நிமித்தானங் அனாவிலமனா இதங் ஸதிந்த்ரியங் சத்தாரோ ஸதிபட்டானா யங் புன இமாய தம்மதேஸனாய தீஸு டானேஸு திட்டோகமனகிந்த்ரியங் கிலேஸபஹானேன ச ஸெக்கஸீலங் இதங் ஸத்திந்த்ரியங் சத்தாரி ச ஸோதாபத்தியங்கானி பலானி ஸமாதிந்த்ரியானி ஸோபனியாஹாரீனி ஸப்பஸுத்தேஸு நித்திஸிதப்பானி யங் ஜானங் படிலபனங் வீரியகஹிதங்யேவ ஞாணங் படிஸ்ஸரதோ அயங் ஸுதமயீ பஞ்ஞா யோ ஸமாதி புப்பாபரனிமித்தாபாஸோ அனோமகதிதாய யதாகாமோ அயங் சிந்தாமயீ பஞ்ஞா யங் ததாஸமாஹிதோ யதாபூதங் பஜானாதி அயங் பாவனாமயீ பஞ்ஞா அயங் ஸுத்தனித்தேஸோ>
  text <இமங் ஸுத்தங் நிப்பேதபாகியங் புஜ்ஜகாரதிகங் புஜ்ஜிதப்பங் யேஹி அங்கேஹி ஸமன்னாகதங் தங் புஜ்ஜிஸ்ஸந்தி தஸ்ஸ அங்கானி புஜ்ஜிஸ்ஸந்தி தேன பொஜ்ஜங்கா ததா ஆதிதோ யாவ ஸீலங் வதங் சேதனா கரணீயா கிஸ்ஸ ஸீலானி பாரிபூரேதி அனுப்பன்னஸ்ஸ ச அகுஸலஸ்ஸ அனுப்பாதாய உப்பன்னஸ்ஸ ச அகுஸலஸ்ஸ பஹானாய அனுப்பன்னஸ்ஸ குஸலஸ்ஸ உப்பாதாய உப்பன்னஸ்ஸ ச குஸலஸ்ஸ பிய்யோபாவாய இதங் வீரியங் தஸ்ஸ தஸ்ஸ புஜ்ஜிதஸ்ஸ அங்கந்தி அயங் வீரியஸம்பொஜ்ஜங்கோ இமினா வீரியேன த்வே தம்மா ஆதிதோ அவிப்படிஸாரோ பாமோஜ்ஜஞ்ச யா புன பீதி அவிப்படிஸாரபச்சயா பாமோஜ்ஜபச்சயா அயங் பீதிஸம்பொஜ்ஜங்கோ யங் பீதிமனஸ்ஸ காயோ பஸ்ஸம்பதி அயங் பஸ்ஸத்திஸம்பொஜ்ஜங்கோ தேன காயிகஸுகமானிதங் யங் ஸுகினோ சித்தங் ஸமாதியதி அயங் ஸமாதிஸம்பொஜ்ஜங்கோ யங் ஸமாஹிதோ யதாபூதங் பஜானாதி அயங் தம்மவிசயஸம்பொஜ்ஜங்கோ யா ஸீலமுபாதாய பஞ்சன்னங் பொஜ்ஜங்கானங் உபாதாயானுலோமதா நிமித்தாயனா பீதிபாகியானஞ்ச விஸேஸபாகியானஞ்ச அபிலாபனதா ஸஹகதா ஹோதி அனவமக்கோ அயங் ஸதிஸம்பொஜ்ஜங்கோ யங் யதாபூதங் பஜானாதி அச்சாரத்தவீரியங் கரோதி உத்தச்சபூமீதி கதா அபிபத்திதங் பேஸேதி கோஸஜ்ஜபூமீதி கரஹிதோ ரஹிதேஹி அங்கேஹி புஜ்ஜதி யங் சக்குஸமதபதங் ஸா உபெக்காதி தேன ஸா உபெக்கா தஸ்ஸ பொஜ்ஜங்கஸ்ஸ அங்கந்தி கரித்வா உபெக்காஸம்பொஜ்ஜங்கோதி வுச்சதே ஏஸோ ஸுத்தனித்தேஸோ>
  text <93>, <தத்த கதமா தேஸனா அஸ்மிங் ஸுத்தே சத்தாரி அரியஸச்சானி தேஸிதானி தத்த கதமோ விசயோ ஸீலவதோ அவிப்படிஸாரோ யாவ விமுத்தி இமிஸ்ஸாய புச்சாய மினிகிமத்தஸ்ஸமீதி த்வே பதானி புச்சா த்வே பதானி விஸஜ்ஜனானி த்வீஹி பதேஹி த்வே அபிஞ்ஞங் த்வீஹி சேவ பதேஹி விஸஜ்ஜனா கிங் புச்சதி நிப்பாதிகங் காயபூமிங் கம்மஸ்ஸ ததா ஹி பதிட்டா ச அஸெக்கே தம்மே உப்பாதேதி தத்த கதமா யுத்தி ஸீலவதோ அவிப்படிஸாரோ பவதி கிங் நிச்சந்தஸ்ஸ ச விராகோ அத்தி ஏஸா யுத்தி தத்த கதமங் பதட்டானங் வீரியங் வீரியிந்த்ரியஸ்ஸ பதட்டானங் ஸமாதி ஸமாதிந்த்ரியஸ்ஸ பதட்டானங் பஞ்ஞா பஞ்ஞிந்த்ரியஸ்ஸ பதட்டானங் வீரியங் அதோஸஸ்ஸ பதட்டானங் ஸமாதி அலோபஸ்ஸ பதட்டானங் பஞ்ஞா அமோஹஸ்ஸ பதட்டானங் வீரியிந்த்ரியங் திண்ணங் மக்கங்கானங் பதட்டானங் ஸம்மாவாசாய ஸம்மாகம்மந்தஸ்ஸ ஸம்மாஆஜீவஸ்ஸ ஸமாதிந்த்ரியங் திண்ணங் மக்கங்கானங் பதட்டானங் ஸம்மாஸங்கப்பஸ்ஸ ஸம்மாவாசாய ஸம்மாஸமாதினோ பஞ்ஞிந்த்ரியங் த்வின்னங் மக்கங்கானங் பதட்டானங் ஸம்மாஸதியா ஸம்மாதிட்டியா ச>
  text <தத்த கதமோ லக்கணோ ஸீலக்கந்தே வுத்தே ஸப்பே தயோ கந்தா வுத்தா பவந்தி ஸீலமேவ ஹி ஸேலோபமதா யதா ஸேலோ ஸப்பபச்சத்திகேஹி அகரணீயோ ஏவங் தங் சித்தங் ஸப்பகிலேஸேஹி ந கம்பதீதி அயங் அமோஹோ விரத்தங் ரஜனீயேஸூதி அயங் அலோபோ கோபனெய்யே ந குப்பதீதி அயங் அதோஸோ தத்த பஞ்ஞா அமோஹோ குஸலமூலங் அலோபோ அலோபோயேவ அதோஸோ அதோஸோயேவ இமேஹி தீஹி குஸலமூலேஹி ஸெக்கபூமியங் டிதோ அஸெக்கமக்கங் உப்பாதேதி ஸெக்கபூமி ஸம்பத்திகம்மதம்மே உப்பாதேதி ஸா ச ஸம்மாவிமுத்தி யஞ்ச விமுத்திரஸஞாணதஸ்ஸனங் இமே தஸ அஸெக்கானங் அரஹத்தங் தம்மா தத்த அட்டங்கிகேன மக்கேன சதுப்பிதா பாவனாபி லப்பதி ஸீலபாவனா காயபாவனா சித்தபாவனா பஞ்ஞாபாவனா ச தத்த ஸம்மாகம்மந்தேன ஸம்மாஆஜீவேன ச காயோ பாவிதோ ஸம்மாவாசாய ஸம்மாவாயாமேன ச ஸீலங் பாவிதங் ஸம்மாஸங்கப்பேன ஸம்மாஸமாதினா ச சித்தங் பாவிதங் ஸம்மாதிட்டியா ஸம்மாஸதியா ச பஞ்ஞா பாவிதா இமாய சதுப்பிதாய பாவனாய த்வே தம்மா பாவனாபாரிபூரிங் கச்சந்தி சித்தங் பஞ்ஞஞ்ச சித்தங் பாவனாய ஸமதோ பஞ்ஞா பாவனாய விபஸ்ஸனா தத்த பஞ்ஞா அவிஜ்ஜாபஹானேன சித்தங் உபக்கிலேஸேஹி அமிஸ்ஸீகதந்தி பஞ்ஞா பாவனாய சித்தபாவனங்யேவ பரிபூரேதி ஏவங் யஸ்ஸ ஸுபாவிதங் சித்தங் குதோ தங் துக்கமெஸ்ஸதீதி அபி ச கோ பன தஸ்ஸ ஆயஸ்மதோ அப்யாபாததாது அதிமுத்தா ந ஸோ பேதங் ஸமாபன்னோ தஸ்ஸ ஸங்காபஹாரங் தேதி ஸங்காவிதக்கிதே ஸரீரே துக்கங் ந வேதியதி அயங் ஸுத்தத்தோ>
  text <94>, <தத்த கதமா தேஸனா இமம்ஹி ஸுத்தே தஸ அஸெக்கா அரஹத்ததம்மா தேஸிதா அப்பமாணா ச ஸம்மா விபாவனா தத்த கதமோ விசயோ ஸேலோபமதா யே யே தம்மா வேதனீயஸுகதுக்கோபகதா தே ஸப்பே நிரூபங் வானுபஸ்ஸந்தானங் வூபகதா காயதோ வேதயிதபரிக்காரோ அப்பவத்திதோ துக்கங் ந வேதியதி தத்த கதமா யுத்தி யஸ்ஸேவங் பாவிதங் சித்தங் குதோ தங் துக்கமெஸ்ஸதீதி தீஸு பாவனாஸு துக்கங் நக்கமதி சித்தங் சித்தபாவனாய ச நிரோதபாவனாய ச ஆனந்தரிகா ஸமாதிபாவனாய ச இதி யஸ்ஸேவங் பாவிதங் சித்தந்தி ஸமாதி பலஸ்ஸ பதட்டானங்>
  text <தத்த கதமோ லக்கணோ யஸ்ஸேவங் பாவிதங் சித்தந்தி சித்தானி பாவிதானி யதா படமங் நித்திட்டானி பஞ்ஞா ஸீலங் காயோ சித்தங் ஸீலம்பி ஸுபாவிதங் காயிகசேதஸிகஞ்ச டிதத்தா நானுபகம்பதீதி வேதனாபி ததா ஸஞ்ஞாபி ஸங்காராபி குதோ தங் துக்கமெஸ்ஸதீதி ஸுகம்பி நானுகச்சதி அதுக்கமஸுகம்பி நாகதந்தி>
  text <தத்த கதமோ சதுப்யூஹோ ஹாரோ இத பகவதோ கோ அதிப்பாயோ யே துக்கேன அதிகா பவிஸ்ஸந்தி தே ஏவரூபாஹி ஸமாபத்தீஹி விரஹிஸ்ஸந்தி அயமெத்த பகவதோ அதிப்பாயோ யே ச அப்பஸன்னா தே ஹி பவிஸ்ஸந்தி பஸன்னானஞ்ச பீதிபாமோஜ்ஜங் பவிஸ்ஸதி அயங் தத்த பகவதோ அதிப்பாயோ ஆவட்டோதி நத்தி ஆவட்டனஸ்ஸ பூமி>
  text <விபத்தீதி யஸ்ஸேவங் பாவிதங் சித்தங் குதோ தங் துக்கமெஸ்ஸதீதி துவிதோ நித்தேஸோ துக்கஹேதுனித்தேஸோ ச படிபக்கனித்தேஸோ ச கோ ஸோ துக்கஹேது யதோ துக்கங் ஆகச்சதி படிபக்கே வுத்தே ஸேஸதம்மானங் ஸீலங் ஹேது ச பச்சயோ ச தே ஸப்பே தம்மா வுத்தா ஹொந்தி ஏகபோதிபக்கியே தம்மே வுத்தே ஸப்பே போதகமனீயா தம்மா வுத்தா பவந்தி>
  text <தத்த கதமோ சதுப்யூஹோ ஹாரோ இமம்ஹி ஸுத்தே பகவதோ கோ அதிப்பாயோ யே அவிப்படிஸாரேன சந்திகா தே ஸீலபாரிபூரீ பவந்தி பாமோஜ்ஜசந்திகா அவிப்படிஸாரீபாரிபூரீ அயமெத்த பகவதோ அதிப்பாயோபே அயங் சதுப்யூஹோ ஹாரோ>
  text <தத்த கதமோ ஆவட்டோ இதங் ஸுத்தங் நிப்பேதபாகியங் யோ நிப்பேதோ அயங் நிரோதோ யேன நிப்பிஜ்ஜதி ஸோ மக்கோ யங் நிப்பிஜ்ஜதி தங் துக்கங் யங் நிப்பேதகாமினா மக்கேன பஹீயதி ஸமுதயோயங் வுத்தோ>
  text <தத்த கதமா விபத்தி ஸீலவதோ அவிப்படிஸாரோதி விபஜ்ஜப்யாகரணீயங் பராமஸந்தஸ்ஸ நத்தி அவிப்படிஸாரோ யாவ தோஸகதங் காயேன வா வாசாய வா அகுஸலங் ஆரபதி கிஞ்சிபிஸ்ஸ ஏவங் ஹோதி ஸுகதமேதங் ஸுசரிதமேதங் நோ சஸ்ஸ தேன அவிப்படிஸாரேன பாமோஜ்ஜங் ஜாயதி யாவ விமுத்தி தஸ்ஸ ஸீலவதோ அவிப்படிஸாரோதி விபஜ்ஜப்யாகரணீயங் அயங் விபத்திஹாரோ>
  text <தத்த கதமா பரிவத்தனா இமேஹி ஸத்தஹி உபனிஸாஸம்பத்தீஹி ஏகாதஸ உபனிஸா விபத்தியங் பஜஹானங் பஜஹந்தி அயங் பரிவத்தனா>
  text <தத்த கதமா வேவசனா இமேஸங் அரியதம்மானங் பலபொஜ்ஜங்கவிமொக்கஸமாதிஸமாபத்தீனங் இமானி வேவசனானி>
  text <தத்த கதமா பஞ்ஞத்தி ஸீலவதோ அவிப்படிஸாரோதி ஸீலக்கந்தே நெக்கம்மபஞ்ஞத்தியா பஞ்ஞத்தங் நிஸஜ்ஜபஞ்ஞத்தி ச ஏவங் தஸ அங்கானி த்வீஹி த்வீஹி அங்கேஹி பஞ்ஞத்தானி>
  text <தத்த கதமோ ஓதரணோ இதங் நிப்பேதபாகியஸுத்தங் பஞ்சஸு ஓதிண்ணங் யதா யங் படமங் நித்திட்டங் ஏவமிந்த்ரியாதிகந்ததாதுஆயதனேஸு நித்திஸிதப்பானி>
  text <தத்த கதமோ ஸோதனோ ஹாரோ ஸீலவதோ அவிப்படிஸாரோதி ந தாவ ஸுத்தோ ஆரம்போ அவிப்படிஸாரினோ பாமோஜ்ஜந்தி ந தாவ ஸுத்தோ ஆரம்போ யானி ஏகாதஸ பதானி தேஸிதானி யதா ததா ஸுத்தோ ஆரம்போ அயங் ஸோதனோ>
  text <தத்த கதமோ அதிட்டானோ ஸீலவேமத்ததாய பஞ்ஞத்தங் ஏவங் தஸ பதானி ஸப்பானி ஸீலக்கந்தஸ்ஸ ஆனிஸங்ஸோ தே ச பதிரூபதேஸவாஸோ ச பச்சயோ அத்தஸம்மாபணிதானஞ்ச ஹேது ஸமாதிக்கந்தஸ்ஸ ஸுகங் ஹேது பஸ்ஸத்தி பச்சயோ யேன ஜானஸஹஜாதி ச டானந்தி ஜானங்கா அபரோ பரியாயோ காமேஸு ஆதீனவானுபஸ்ஸனா ஸமாதினோ பச்சயோ நெக்கம்மே ஆனிஸங்ஸதஸ்ஸாவிதா ஹேது>
  text <தத்த கதமா ஸமாரோபனா யங் வீரியிந்த்ரியங் ஸோ ஸீலக்கந்தோ யங் ஸீலங் தே சத்தாரோ தம்மா பதானா யங் தம்மானுதம்மபடிபத்தி ஸோ பாதிமொக்கஸங்வரோ>
  text <95>, <யஸ்ஸ ஸேலோபமங் சித்தந்தி காதா ஸேலோபமந்தி உபமா யதா ஸேலோ வாதேன ந கம்பதி ந உண்ஹேன ந ஸீதேன ஸங்கம்பதி யதா அனேகா அசேதனா தே உண்ஹேன மிலாயந்தி ஸீதேன அவஸுஸ்ஸந்தி வாதேன பஜந்தி ந ஏவங் ஸேலோ விரத்தங் ரஜனீயேஸு தோஸனீயே ந துஸ்ஸதீதி காரணங் தோஸனீயே தோமனஸ்ஸந்தங் ந துட்டேன வா கம்பதி உண்ஹேன வா ஸோ மிலாயதி ஸீதேன வா அவஸுஸ்ஸதி ஏவங் சித்தங் ராகேன நானுஸ்ஸதி ஸீதேன கம்பதீதி கிங் காரணங் விரத்தங் ரஜனீயேஸு தோஸனீயே ந துஸ்ஸதி கிங் காரணங் தோஸனீயே பனஸ்ஸந்தி ந துஸ்ஸதி அதுட்டங் தங் ந கோஸிஸ்ஸந்தி தேன குப்பனீயே ந குப்பதி யஸ்ஸேவங் பாவிதங் சித்தங் குதோ தங் துக்கனித்தேஸோ ச குதோ ஏவரூபஸ்ஸ துக்கங் ஆகமிஸ்ஸதீதி நித்திட்டங்>
  text <பரிவத்தனாதி குதோ தங் துக்கமெஸ்ஸதீதி யங் சேதஸிகங் ஸுகங் அனுபாதிஸேஸா அயங் நத்தி ஸோபாதிஸேஸா அயங் அத்தி புன ஏவமாஹங்ஸு தங் கணங் தங் முஹுத்தங் உபயமேவ அவேதயிதங் ஸோபாதிஸேஸங் யஞ்ச அனுபாதிஸேஸங் யஞ்ச தங் கணங் தங் முஹுத்தங் அனுபாதிஸேஸங் யஞ்ச ஸோபாதிஸேஸங் ச அவேதயிதங் ஸுகமாபன்னஸ்ஸ அனாவத்திகந்தி அயமெத்த விஸேஸோ பரிவத்தனா>
  text <தத்த கதமோ வேவசனோ யஸ்ஸேவங் பாவிதங் சித்தங் வா பாவிதங் ஸுபாவிதங் அனுட்டிதங் வத்துகதங் ஸுஸமாரத்தங் சித்தந்தி மனோ விஞ்ஞாணங் மனிந்த்ரியங் மனோவிஞ்ஞாணதாது>
  text <தத்த கதமா பஞ்ஞத்தி சித்தங் மனோ ஸங்காரா வூபஸமபஞ்ஞத்தியா பஞ்ஞத்தங் ஸமாதி அஸெக்கபஞ்ஞத்தியா பஞ்ஞத்தோ துக்கங் உச்சின்னபஞ்ஞத்தியா பஞ்ஞத்தங்>
  text <தத்த கதமோ ஓதரணோ சித்தே நித்திட்டே பஞ்சக்கந்தா நித்திட்டா ஹொந்தி அயங் கந்தேஸு ஓதரணோ மனோவிஞ்ஞாணதாதுயா நித்திட்டாய அட்டாரஸ தாதுயோ நித்திட்டா ஹொந்தி அயங் தாதூஸு ஓதரணோ மனாயதனே நித்திட்டே ஸப்பானி ஆயதனானி நித்திட்டானி ஹொந்தி தத்த மனாயதனங் நாமரூபஸ்ஸ பதட்டானங் நாமரூபபச்சயா ஸளாயதனங் ததா படிச்சஸமுப்பாதே அயங் ஓதரணோ தத்த கதமோ ஸோதனோ ஸுத்தோயேவ ஆரம்போ>
  text <தத்த கதமோ அதிட்டானோ சளிந்த்ரியங் பாவனா ஏகத்தாயங் பஞ்ஞத்தி சட்டிதேன காயோ ஏகத்தாய பஞ்ஞத்தோ>
  text <தத்த கதமோ பரிக்காரோ சித்தஸ்ஸ புப்பஹேது ஸமுப்பாதாய மனஸிகாரோ ச தப்போணதா ச யங் அஸமாஹிதபூமியங் ச விஸேஸதம்மானங் அபாவிதத்தா சித்தஸததங் கச்சதி ஸசே ஸமாதினோ ஸுகங் ஹேது அவிப்படிஸாரோ பச்சயோ அயங் ஹேது அயங் பச்சயோ பரிக்காரோ>
  text <தத்த கதமா ஸமாரோபனா யஸ்ஸேவங் பாவிதந்தி தஸ்ஸ தம்மா ஸமாரோபயிதப்பா காயோ ஸீலங் பஞ்ஞா பாவிதசித்தந்தி அனபிரதங் அனபணதங் அனேகங் அனுதங் அனாபஜ்ஜாஸத்தங் அயங் ஸமஞ்ஞாயதனா ந தஸ்ஸ ஸெக்கஸ்ஸ ஸம்மாஸமாதி ஸப்பே அஸெக்கா தஸ அரஹந்ததம்மா நித்திட்டா ஹொந்தி அஸெக்கபாகியானி ஸுத்தானி>
  text <96>, <யஸ்ஸ நூன பந்தே காயகதாஸதி அபாவிதா அயங் ஸோ அஞ்ஞதரங் ஸப்ரஹ்மசாரிங் ஆஸஜ்ஜ ஸமாபஜ்ஜ அப்படினிஸஜ்ஜ ஜனபதசாரிகங் பக்கமெய்ய ஸோ ஆயஸ்மா இமஸ்மிங் விப்படிஜானாதி த்வே பஜானி படிஜானாதி சித்தபாவனாயஞ்ச திட்டியா பஹானங் காயபாவனாயஞ்ச திட்டிப்பஹானங் காயபாவனாயஞ்ச தண்ஹாபஹானங் யங் படமங் உபமங் கரோதி அஸுசினாபி ஸுசினாபி பதவீ நேவ அட்டியதி ந ஜிகுச்சதி ந பீதிபாமோஜ்ஜங் படிலபதி ஏவமேவ ஹி பதவீஸமேன ஸோ சேதஸா அன்வயேன அப்பகேன அவேரேன அப்யாபஜ்ஜேன விஹராமீதி இதி ஸோ ஆயஸ்மா கிங் படிஜானாதி காயபாவனாய ஸுகிந்த்ரியபஹானங் படிஜானாதி சித்தபாவனாய ஸோமனஸ்ஸிந்த்ரியபஹானங் படிஜானாதி காயிகா வேதனா ராகானுஸயமனுகதானங் ஸுகிந்த்ரியங் படிக்கிபதி ந ஹி வேதனாக்கந்தங் யா சேதஸிகா ஸுகவேதனா தத்த அயங் படிலாபபச்சயா உப்பஜ்ஜதி ஸுகங் ஸோமனஸ்ஸங் ஸோதங் படிக்கிபதி ந ஹி மனோஸம்பஸ்ஸஜங் வேதனங் தத்த சதூஸு மஹாபூதேஸு ரூபக்கந்தஸ்ஸ அனுஸயபடிகபஹானங் பணதி காமே ரூபஞ்ச தஞ்ச அஸெக்கபூமியங் காயே காயானுபஸ்ஸனா திட்டதம்மஸுகவிஹாரஞ்ச பலேன ச உஸ்ஸாஹேன ச ஸப்பங் மனஸி கதத்தானங் பஹானங் மேதங் கதாலிகாய ச புரிஸேன ச மண்டனகஜாதிகேன ச ஏதேஹி இமஸ்ஸ மாதாபிதுஸம்பூதங் பச்சவெக்கணங் ஸோ காயேன ச காயானுபஸ்ஸனாய ச சித்தேன ச சித்தானுபஸ்ஸனாய ச த்வே தம்மே தாரேதி காயகிலேஸவத்துங் சித்தேன ச சித்தஸன்னிஸ்ஸயே சித்தேன ஸுபாவிதேன ஸத்தன்னங் ச ஸமாபத்தீனங் விஹரிதுங் படிஜானாதி>
  text <கஹபதிபுத்தோபமதாய ச யதா கஹபதிபுத்தஸ்ஸ நானாரங்கானங் வத்தகரண்டகோ புண்ணோ பவெய்ய ஸோ யங் யதேவ வத்தயுகங் புப்பண்ஹஸமயே ஆகங்கதி புப்பண்ஹஸமயே நிப்பாபேதி ஏவங் மஜ்ஜன்ஹிகஸமயே ஸாயன்ஹஸமயே ஏவமேவ ஸோ ஆயஸ்மா சித்தஸ்ஸ ஸுபாவிதத்தா யதாரூபேன விஹாரேன ஆகங்கதி புப்பண்ஹஸமயங் விஹரிதுங் ததாரூபேன புப்பண்ஹஸமயங் விஹரதி மஜ்ஜன்ஹிகஸமயே ஸாயன்ஹஸமயே தேன வேஸ ஆயஸ்மதா உபமாய மே ஆஸிதாய பதவீ வா அனுத்தரா இந்த்ரியபாவனா பாவிதசித்தேன தேன ஸோ ஆயஸ்மா இதங் அட்டவிதங் பாவனங் படிஜானாதி சதூஸு மஹாபூதேஸு காயபாவனங் உபகசண்டாலங் புரிஸமேதகங் பவதலாகாஸு சித்தபாவனங் இமாஹி பாவனாஹி தாய பாவனாய ச ஸமதா பாரிபூரிமந்தேஹி இமேஹி சதூஹி பஞ்ஞாபாரிபூரிமந்தேஹி>
  text <97>, <கதங் உபகசண்டாலங் படிகூலேஸு தம்மேஸு அப்படிகூலஸஞ்ஞீ விஹரதி காயோ பகதியா அப்படிகூலங் காயே உத்துமாதகஸஞ்ஞா ஸங்கித்தேன நவ ஸஞ்ஞா இமே படிகூலா தம்மா சேஸோ ஆயஸ்மா படிகூலதோ அஜிகுச்சிதோ காயகதாஸதியா பாவனானுயோகமனுயுத்தோ விஹரதி ந ஹி தஸ்ஸ ஜிகுச்சப்பஹாய சித்தங் படிகூலதி>
  text <கதங் அப்படிகூலேஸு தம்மேஸு படிகூலஸஞ்ஞீ விஹரதீதி காயோ ஸப்பலோகஸ்ஸ அப்படிகூலோ தங் ஸோ ஆயஸ்மா அஸுபஸஞ்ஞாய விஹரதி ஏவங் அப்படிகூலேஸு தம்மேஸு படிகூலஸஞ்ஞீ விஹரதி>
  text <கதங் படிகூலேஸு ச அப்படிகூலேஸு ச அப்படிகூலஸஞ்ஞீ விஹரதீதி அபி ஸப்போயங் லோகஸ்ஸ யமிதங் முண்டோ பத்தபாணீ குலேஸு பிண்டாய விசரதி தேன ச ஸோ ஆயஸ்மா ஸுவண்ணதுப்பண்ணேன அப்படிகூலஸஞ்ஞீ சித்தேன ச காயேன நிப்பிதாஸஹகதேன அப்படிகூலஸஞ்ஞீ ஏவங் படிகூலேஸு அப்படிகூலேஸு ச தம்மேஸு அப்படிகூலஸஞ்ஞீ விஹரதி>
  text <கதங் படிகூலேஸு ச தம்மேஸு அப்படிகூலஸஞ்ஞீ விஹரதி படிகூலேஸு ச தம்மேஸு ஸுபஸஞ்ஞினோ இத்திரூபே படிகூலேஸு ச ஜிகுச்சினோ வினீலகவிபுப்பகே தத்த ஸோ ஆயஸ்மா படிகூலஸஞ்ஞீ விஹரதி>
  text <கதங் படிகூலேஸு தம்மேஸு ததுபயங் அபினிவஜ்ஜயித்வா உபெக்ககோ விஹரதி ஸதோ ச ஸம்பஜானோ ச அப்படிகூலேஸு ச தம்மேஸு ஸுபஸஞ்ஞினோ இத்திரூபே படிகூலேஸு ச ஜிகுச்சினோ வினீலகவிபுப்பகே ததுபயங் அபினிவஜ்ஜயித்வா நேதங் மமநேஸோஹமஸ்மிநேஸோ மே அத்தாதி விஹரதி ஏவங் ததுபயங் அபினிவஜ்ஜயித்வா உபெக்ககோ விஹரதி ஸதோ ஸம்பஜானோ>
  text <அபரோ பரியாயோ தேதாதுகோ லோகஸன்னிவாஸோ ஸப்பபாலபுதுஜ்ஜனானங் அப்படிகூலஸஞ்ஞா தத்த ச ஆயஸ்மா ஸாரிபுத்தோ அப்படிகூலஸஞ்ஞீ விஹரதி ஏவங் அப்படிகூலேஸு தம்மேஸு படிகூலஸஞ்ஞீ விஹரதி>
  text <கதங் படிகூலேஸு தம்மேஸு அப்படிகூலஸஞ்ஞீ விஹரதி படிகூலஸஞ்ஞினோ ஸப்பஸெக்கா இத கா தேதாதுகே ஸப்பலோகே தத்த கதமோ பூமிப்பத்தோ ஸமாதிபலே ஸச்சிகதோ அப்படிகூலஸஞ்ஞீ விஹரதி கிங் காரணங் ந ஹி தங் அத்தி யஸ்ஸ லோகஸ்ஸ பஹானாய படிகூலஸஞ்ஞீ உப்பாதெய்ய>
  text <கதங் படிகூலேஸு ச அப்படிகூலேஸு ச தம்மேஸு படிகூலஸஞ்ஞீ விஹரதி தேதாதுகே லோகஸன்னிவாஸே யாவ காமலோகபூமதா ஹி ராகானங் வீதராகானங் படிகூலஸமதா ரூபாரூபதாதுங் அப்படிகூலஸமதா தத்த ச ஆயஸ்மா ஸாரிபுத்தோ படிகூலஸஞ்ஞீ விஹரதி ஏவங் படிகூலேஸு ச அப்படிகூலேஸு ச தம்மேஸு படிகூலஸஞ்ஞீ விஹரதி>
  text <கதங் படிகூலேஸு ச அப்படிகூலேஸு ச தம்மேஸு அப்படிகூலஸஞ்ஞீ விஹரதி யங் கிஞ்சி பரதோ துருத்தானங் துராகதானங் வசனபதானங் தங் வசனங் அப்படிகூலங் யாவதா வாசஸோ அப்பதிரூபா ததா ஜனஸ்ஸ அப்படிகூலஸஞ்ஞா தத்த ஆயஸ்மா ஸாரிபுத்தோ அபிஞ்ஞாய ஸச்சிகதோ அப்படிகூலஸஞ்ஞீ விஹரதி ஏவங் படிகூலேஸு ச அப்படிகூலேஸு ச தம்மேஸு அப்படிகூலஸஞ்ஞீ விஹரதி>
  text <98>, <கதங் படிகூலேஸு ச அப்படிகூலேஸு ச தம்மேஸு ததுபயங் அபினிவஜ்ஜயித்வா உபெக்ககோ ச விஹரதி ஸதோ ச ஸம்பஜானோ யஞ்ச நேஸங் ஸமனுபஸ்ஸதி யே தம்மா துச்சரிதா தே தம்மா அப்படிகூலா தத்த ஆயஸ்மா ஸாரிபுத்தோ இதி படிஸஞ்சிக்கதி யே தம்மா துச்சரிதா தே தம்மா அனிட்டவிபாகா யே தம்மா ஸுசரிதா தே ஆசயகாமினோ ஸோ ச ஸுசரிதங் ஆசயகாமினிங் கரித்வா துச்சரிதங் அனிட்டவிபாகங் கரித்வா ததுபயங் அபினிவஜ்ஜயித்வா உபெக்ககோ விஹரதி>
  text <அத படிகூலேஸு ச தம்மேஸு அப்படிகூலேஸு ச படிகூலஸஞ்ஞீ விஹரதி தண்ஹா படிகூலதம்மா கிங் காரணங் தண்ஹாவஸேன ஹி ஸத்தா த்வீஹி தம்மேஹி ஸத்தா கபளீகாரே ஆஹாரே ரஸதண்ஹாய ஸத்தா பஸ்ஸே ஸுகஸஞ்ஞாய ஸத்தா தத்தாயஸ்மா ஸாரிபுத்தோ கபளீகாரே ச ஆஹாரே படிகூலஸஞ்ஞீ விஹரதி பஸ்ஸே ச துக்கஸஞ்ஞீ விஹரதி ஏவங் படிகூலேஸு ச அப்படிகூலேஸு ச படிகூலஸஞ்ஞீ விஹரதி>
  text <கதங் படிகூலேஸு ச தம்மேஸு அப்படிகூலேஸு ச தம்மேஸு அப்படிகூலஸஞ்ஞீ விஹரதி தண்ஹாக்கயங் அனுத்தரங் நிப்பானங் ததா பாலபுதுஜ்ஜனானங் படிகூலஸஞ்ஞா பஹதஸஞ்ஞா ச தத்தாயஸ்மதோ ஸாரிபுத்தஸ்ஸ அப்படிகூலஸஞ்ஞா அப்யாபாதஸஞ்ஞா ச ஸாமங் பஞ்ஞாய பஸ்ஸித்வா ஏவங் படிகூலேஸு ச தம்மேஸு அப்படிகூலஸஞ்ஞீ விஹரதி>
  text <கதங் படிகூலேஸு ச அப்படிகூலேஸு ச தம்மேஸு அப்படிகூலஸஞ்ஞீ விஹரதி ததியே ச நிப்பானே படிகூலஸஞ்ஞினோ யஸேன ச கித்தினி ச அப்படிகூலஸஞ்ஞினோ தத்தாயஸ்மா ஸாரிபுத்தோ அஸ்ஸாதஞ்ச ஆதீனவஞ்ச நிஸ்ஸரணஞ்ச யதாபூதங் ஸம்மாபஞ்ஞாய படிஜானந்தோ படிகூலஞ்ச அப்படிகூலஞ்ச தம்மங் ததுபயங் அபினிவஜ்ஜயித்வா அப்படிகூலஸஞ்ஞீ விஹரதி>
  text <கதங் படிகூலங் அப்படிகூலஞ்ச தம்மங் ததுபயங் அபினிவஜ்ஜயித்வா உபெக்ககோ விஹரதி ஸதோ ச ஸம்பஜானோ ச யஞ்ச ஸமனுபஸ்ஸதி அனுனயோ அப்படிகூலோ தம்மோ படிகோ ச படிகூலோ தம்மோ தத்தாயஸ்மா ஸாரிபுத்தோ அனுனயஸ்ஸ படிகப்பஹீனத்தா உபெக்ககோ விஹரதி ஸதோ ஸம்பஜானோ ச யஞ்சஸ்ஸ ஸமனுபஸ்ஸதி அயங் பஞ்சவிதா அனுத்தரா இந்த்ரியபாவனா அயங் ஸுத்தனித்தேஸோ>
  text <99>, <தத்த கதமோ தேஸனாஹாரோ இமம்ஹி ஸுத்தே கிங் தேஸிதப்பங் தத்த வுச்சதே இமம்ஹி ஸுத்தே திட்டதம்மஸுகவிஹாரோ தேஸிதோ ததா விமுத்தங் சித்தங் பச்சவெக்கணா ச அதிபஞ்ஞாதம்மங் தேஸிதங்>
  text <தத்த கதமோ விசயோ யே காயே காயானுபஸ்ஸினோ விஹரந்தி தேஸங் சித்தங் அனுனயப்படிகேன ந விஹரதி அனுனயப்படிகேன சாபிரமமானஸ்ஸ சித்தங் ஸமக்கதங் பவிஸ்ஸதீதி பாவனாய பலமேதங் அயங் விசயோ ஹாரோ>
  text <தத்த கதமோ யுத்திஹாரோ காயபாவனாய ச சித்தபாவனாய ச ந கிஞ்சி ஸப்ரஹ்மசாரீ அதிமஞ்ஞிஸ்ஸதீதி அத்தி ஏஸா யுத்தி அயங் யுத்திஹாரோ>
  text <தத்த கதமோ பதட்டானோ ஹாரோ காயபாவனாய படமஸ்ஸ ஸதி உபட்டானஸ்ஸ பதட்டானங் யா பதவீஸமசித்ததா ஸா அனிச்சானுபஸ்ஸனாய பதட்டானங்>
  text <தத்த கதமோ லக்கணோ யங் பதவீஸமேன சேதஸா விஹரதி அத்தானுபஸ்ஸீ பதவீஸமேன கிஹீ விஹரதி கோ அத்தோ பதவீஸமேனாதி யதா யே ச ஸேலோபமதாய அகம்மயுத்தா ஏவமேவ பதவீஸமோ அயங் ஹிரியதாய அயங் லக்கணோ>
  text <தத்த கதமோ சதுப்யூஹோ ஹாரோ இமம்ஹி ப்யாகரணே கோ தஸ்ஸ ஆயஸ்மதோ அதிப்பாயோ யே கேசி அரஹந்தா இந்த்ரியபாவனங் ஆகங்கியந்தி தே பதவீஸமதங் உப்பாதயிஸ்ஸந்தீதி அயங் அதிப்பாயோ>
  text <தத்த கதமோ ஆவட்டோதி நத்தி ஆவட்டஸ்ஸ பூமி>
  text <தத்த கதமோ விபத்தி யோ காயானுபஸ்ஸீ விஹரதி ஸோ பதவீஸமசித்ததங் படிலபிஸ்ஸதீதி ந ஏகங்ஸேன கிங் காரணங் யே கண்டகாதிசின்னகாதினோ ந தே பதவீஸமசித்ததங் படிலபந்தி ஸப்பா காயகதாஸதி ஸெக்கபாவனாய நிப்பானங் பலங் அயங் விபத்தி>
  text <தத்த கதமோ பரிவத்தனோ ஹாரோ யே காயானுபஸ்ஸினோ விஹரிஸ்ஸந்தி தேஸங்யேவ காயபச்சயா உப்பஜ்ஜெய்ய ஆஸவா விகாதபரிளாஹா அயங் பரிவத்தனோ ஹாரோ>
  text <தத்த கதமோ ஓதரணோ பஞ்சக்கந்தா அவிதிண்ணா பாவீஸதிந்த்ரியானி ததா யங் மனிந்த்ரியங் தங் மனோதாது மனாயதனஞ்ச யங் ஸமாதிந்த்ரியங் தங் தம்மதாது தம்மாயதனஞ்ச அயங் ஓதரணோ ஹாரோ>
  text <தத்த கதமோ ஸோதனோ ஹாரோ யே ச மனஸா சத்தாரோ பாவேதப்பா தே ஸப்பே பாவிதா யங் தங் மனேன பஹீனே பத்தப்பதங் ஸப்பத்த ஏதஸ்ஸ ச அத்தாய ஆரம்போ ஸோ அத்தோ ஸுத்தோ அயங் ஸோதனோ ஹாரோ>
  text <தத்த கதமோ அதிட்டானோ அயங் ஸமாதி ஏகத்ததாய பஞ்ஞத்தோ ச காயா ஏகத்ததாய பஞ்ஞத்தா பஞ்சிந்த்ரியானி ரூபீனி ரூபகாயோ ச வேதனாகாயா வேதனாகாயோ ச ஸஞ்ஞாகாயா ஸஞ்ஞாகாயோ ச சேதனாகாயா சேதனாகாயோ ச விஞ்ஞாணகாயா விஞ்ஞாணகாயோ ஸப்பேபி ஏதே தம்மா தம்மகாயோதியேவ ஸங்கங் கச்சந்தி அயங் அதிட்டானோ>
  text <பரிக்காரோதி ஸமாபத்திகோஸல்லஞ்ச வீதிகோஸல்லஞ்ச ஹேது யஞ்ச கோசரகோஸல்லங் யஞ்ச கல்லங் தங் கோஸல்லங் பச்சயோ வோதானகோஸல்லங் ஹேது கல்லங் பச்சயோ ஸுகங் ஹேது அப்யாபஜ்ஜங் பச்சயோ அயங் பரிக்காரோ>
  text <தத்த கதமோ ஸமாரோபனோதி யதா பதவீ ஸுசிம்பி நிக்கீபந்தே அஸுசிம்பி நிக்கித்தே தாதிஸேயேவ ஏவங் காயோ மனாபிகேஹிபி பஸ்ஸேஹி அமனாபிகேஹிபி பஸ்ஸேஹி தாதிஸோயேவ படிகஸம்பஸ்ஸேன வா ஸுகாய வேதனாய தாதிஸங் யோ சித்தங் இதங் ஸுத்தங் விபத்தங் ஸஓபம்மங் உக்கடிதஞ்ஞுஸ்ஸ புக்கலஸ்ஸ விபாகேன தத்த ஸமாரோபனாய அவகாஸோ நத்தி>
  text <100>, <தத்த கதமங் ஸுத்தங் ஸங்கிலேஸபாகியங் யதோ ச குஸலேஹி தம்மேஹி ந விரோததி ந வட்டதி இமங் ஆதீனவங் பகவா தேஸேதி தஸ்மா சன்னங் விவரெய்ய விவடங் நாதிவஸ்ஸதி ததோ ஆதீனவதோ விவரெய்யாதி தங் தீஹி தம்மேஹி நாபிதங்ஸிதாதி அஸுபஸஞ்ஞாய ராகேன நாபிதங்ஸியதி மெத்தாய தோஸேன நாபிதங்ஸியதி விபஸ்ஸனா மோஹேன நாபிதங்ஸியதி ஏவஞ்சஸ்ஸ யோ யோ தம்மோ படிபக்கோ தம்ஹி தம்ஹி தம்மே பரிபூரிஸ்ஸதி யோ தஸ்ஸ தம்மஸ்ஸ அகுஸலோ தம்மோ படிபக்கோ தேன நாதிவாஸியதி>
  text <அபரோ பரியாயோ யே இமே தம்மா அத்தனா ந ஸக்கோதி வுட்டானங் தே ஏதே தம்மா தேஸிதா சன்னமதிவஸ்ஸதீதி தேஹி விதக்கங் யேன ச ஸக்கா புன தேஸிதங் சித்தங் விபாவேதுங் பரியோதாபேதுங் விவேகனின்னஸ்ஸ விவேகபோணஸ்ஸ விவேகபப்பாரஸ்ஸ வுத்திங் விரூள்ஹிங் வேபுல்லதங் ஆபஜ்ஜதி குஸலேஸு தம்மேஸு ஸெய்யதாபி நாம உப்பலங் வா குமுதங் வா பதுமங் வா உதகே ஸுக்கபக்கே சந்தோ யாவரத்தி யாவதிவஸோ ஆகச்சதி தஸ்ஸ வுத்தியேவ பாடிகங்கிதப்பா ந பரிஹானி ஏவங்விதங் தங் சித்தங் நாபிதங்ஸியதி அபரோபெத்த யோ அகூடோ அஸடோ அமாயாவீ உஜு புரிஸோ யதாபூதங் அத்தானங் ஆவிகரோதி தத்த யோ சாதேதி தஸ்ஸ அகுஸலா தம்மா சித்தங் அனுதாவந்தி சன்னமதிவஸ்ஸதீதி யோ பன ஹோதி அஸடோ அகூடோ அமாயாவீ உஜு புரிஸோ யதாபூதங் அத்தானங் ஆவிகரோதி தஸ்ஸ சித்தங் அகுஸலேஹி தம்மேஹி ந வித்தங்ஸியதி அயங் ஸுத்தத்தோ>
  text <101>, <தத்த கதமா தேஸனா இத தேஸிதா தஸ அகுஸலகம்மபதா அதிவஸ்ஸனதாய தஸ குஸலகம்மபதா அனதிவஸ்ஸனதாய அகுஸலேஹி ந விஸுஜ்ஜதி யதா வுத்தங் பகவதா சித்தஸங்கிலேஸா பிக்கவே ஸத்தா ஸங்கிலிஸ்ஸந்தீதி>
  text <தத்த கதமோ விசயோ யஸ்ஸேவங் சித்தங் அதிவாஸியதி தஸ்ஸ புஜ்ஜிதஸ்ஸ யங் பவெய்ய கூடெய்ய தங் ஆனந்தரியேனபி ஸத்தரி வா குணானுகம்பனதாய அயங் விசயோ>
  text <தத்த கதமா யுத்தீதி ஏவங் அனதிவஸியந்தங் சித்தங் வுட்டாதி வுட்டிதங் பதிட்டஹதி குஸலேஸு தம்மேஸூதி அத்தி ஏஸா யுத்தி>
  text <பதட்டானந்தி சன்னமதிவஸ்ஸதீதி சன்னங் அஸங்வரானங் பதட்டானங் விவடங் நாதிவஸ்ஸதீதி அசன்னங் ஸங்வரணானங் தஸ்மா சன்னங் விவரெய்ய விவடங் நாதிவஸ்ஸதீதி தேஸனாய பதட்டானங்>
  text <லக்கணோதி சன்னமதிவஸ்ஸதீதி யே கேசி விசித்தேன சன்னேன ஏகலக்கணா தம்மா ஸப்பே தே அவித்தங்ஸியந்தி தஸ்மா சன்னங் விவரெய்ய விவடங் நாதிவஸ்ஸதீதி யே கேசி தேன அச்சன்னேன ஏகலக்கணா தம்மா ஸப்பே தே நாதிவஸ்ஸந்தீதி லக்கணோ ஹாரோ>
  text <தத்த கதமோ சதுப்யூஹோ ஹாரோ இமம்ஹி ஸுத்தே பகவதோ கோ அதிப்பாயோ யேஸங் கேஸஞ்சி சித்தங் அகுஸலா தம்மா அதிபடிதேஸிதா தே யதாதம்மங் படிகரிஸ்ஸந்தீதி அயங் தத்த பகவதோ அதிப்பாயோ அயங் சதுப்யூஹோ ஹாரோ>
  text <ஆவட்டோதி யங் சன்னங் தங் துவிதங் கம்பமானங் ஸமுச்சிதப்போ ஆனந்தரியஸமாதீனங் தத்த பஸ்ஸத்தியஞ்ச மானோ ஆஸவே வட்டேதி அஸ்ஸத்தியேன ச பமாதங் கச்சதி பமாதேன ஓனமதி உன்னளபாவங் கச்சதி வுத்தங் சேதங் பகவதா உன்னளானங் பமத்தானங் தேஸங் வட்டந்தி ஆஸவாதி சத்தாரி தானி உபாதானானி யானி சத்தாரி உபாதானானி தே பஞ்சுபாதானக்கந்தா பவந்தி இமானி ஸச்சானி துக்கஞ்ச ஸமுதயோ ச தஸ்மா சன்னங் விவரெய்யாதி யேன ஹேதுனா தே ஆஸவா வட்டந்தி தேஸங் பஹீனத்தா ஆஸவா பஹீயந்தே தத்த அப்பமாதேன அஸ்ஸத்தியங் பஹீயதி உத்தச்சகுக்குச்சப்பஹானேன ஓளாரிகதா தஸ்ஸ த்வே தம்மா ந ஸமதோ ச பாவனா ச பாரிபூரிங் கச்சந்தி யோ தேஸங் ஆஸவானங் கயோ அயங் நிரோதோ இமானி சத்தாரி ஸச்சானி அயங் ஆவட்டோ>
  text <தத்த கதமோ விபத்தி ஹாரோ சன்னமதிவஸ்ஸதீதி ந ஏகங்ஸோ கிங் காரணங் யஸ்ஸ அஸ்ஸா நிவத்தனா யதாபி ஸெக்கானங் யதாவுத்தங் பகவதா>
  text <கிஞ்சாபி தேஸங் நிவாரணங் சித்தங் ஹோதி அபி து அப்பச்சயா ஸமாயே ச தே நித்திஸிதப்பா அயங் விபத்திஹாரோ>
  text <தத்த கதமோ பரிவத்தனோ ஹாரோ சன்னமதிவஸ்ஸதீதி யஸ்ஸ யே தம்மா ஸப்பங் அனவிவடங் அதிவஸ்ஸியதி விவடங் நாதிவஸ்ஸதி அவகுணந்தங் நாதிவஸ்ஸதி அயங் பரிவத்தனோ ஹாரோ>
  text <தத்த கதமோ வேவசனோ ஹாரோ சன்னந்தி ஆவுதங் நிவுதங் பிஹிதங் படிகுஜ்ஜிதங் ஸஞ்சன்னங் பரோதங் விவடங் நாதிவஸ்ஸதீதி யஸ்ஸ தே தம்மா பப்பஜ்ஜிதா வினோதங் நாதிவஸ்ஸிதா வந்திகதாதி அயங் வேவசனோ ஹாரோ>
  text <தத்த கதமோ பஞ்ஞத்தி ஹாரோ சன்னமதிவஸ்ஸதீதி கிலேஸபாகியபஞ்ஞத்தங் விவடங் நாதிவஸ்ஸதீதி ஸதம்மகிச்சங் யங் படிபதா பஞ்ஞத்தியா பஞ்ஞத்தங் தஸ்மா ஹி சன்னங் விவரெய்யாதி அனுஸாஸனபஞ்ஞத்தியா பஞ்ஞத்தங் விவடங் நாதிவஸ்ஸதீதி நித்தானபஞ்ஞத்தியா பஞ்ஞத்தங் அயங் பஞ்ஞத்தி ஹாரோ>
  text <தத்த கதமோ ஓதரணோ ஹாரோ சன்னமதிவஸ்ஸதீதி தயோ கிலேஸா ராகோ தோஸோ மோஹோ தே கந்தேஸு ஸங்காரக்கந்தோபே தே புரா யதா நித்திட்டங் கந்ததாதுஆயதனேஸு அயங் ஓதரணோ ஹாரோ>
  text <தத்த கதமோ ஸோதனோ ஹாரோ யேனாரம்பேன இதங் ஸுத்தங் பாஸதி ஸோ ஆரம்போ நியுத்தோ>
  text <அதிட்டானோதி சன்னமதிவஸ்ஸதீதி ஏகத்ததாய பஞ்ஞத்தங் கிங்காரணங் இதங் ஹி அதிவஸ்ஸதீதி இமஸ்ஸ ச அதிவஸ்ஸதி ஏவஞ்ச அதிவஸ்ஸதீதி அயங் வேமத்ததாய யா ஸுணஸாதாரணேஹி லக்கணேஹி பஞ்ஞாபியதி ஸா ஏகத்தபஞ்ஞத்தி>
  text <தத்த கதமோ பரிக்காரோ யஞ்ச தங் அதிவஸ்ஸியந்தி தஸ்ஸ த்வே ஹேதூ த்வே பச்சயா அகுஸலபஸுதேவ வாசகத்தாபிரதி ச இமே த்வே அயோனிஸோமனஸிகாரோ ச குஸலா தம்மா வோபஸக்கா ச இமே த்வே பச்சயா>
  text <தத்த கதமோ ஸமாரோபனோ சன்னமதிவஸ்ஸதீதி வேமதி பஸ்ஸதீதி சன்னங் யங் பரிக்கஹிதுங் யங் அதேஸிதுங் அப்பஸ்ஸுதங் யங் கதங்கதா விபூதேன அகுஸலமூலேன யங் தண்ஹாய ச தே வட்டதி தோஸாதி ஸன்னித்வா தே அப்பஸக்கயேன ஸங்காரா ஸங்காரபச்சயா விஞ்ஞாணங் யாவ ஜராமரணங் அயங் ஸமாரோபனோ யங் புன ததா தேஸனா தஸ்ஸேவ அகுஸலா தம்மா வுத்திங் விரூள்ஹிங் வேபுல்லதமாபஜ்ஜதி தஸ்ஸ ஸங்காரா நிரோதா அயங் ஸமாரோபனோ>
  text <102>, <சத்தாரோ புக்கலா தமோ தமபராயனோதிபே தத்த கதமோ வுச்சதே தமோ நாம யோ தமோ அந்தகாரோ யதா வுத்தங் பகவதா யதா அந்தகாரே தஸ்மிங் பயானகே ஸகம்பிதாதுபுரிஸோ ந பஸ்ஸதி ஏவமேவ அஞ்ஞாணதோ தமோபனந்தகாரோ பாபகஸகம்மஸவிபாகங் ந ஸத்தோ ஹோதி இதி ஏவங் லக்கணதா அஞ்ஞாணங் தமோ அவிஜ்ஜா மோஹோ யேன ஸத்தா யதாபூதங் நப்பஜானந்தி இதி வுச்சதி தமோதி ஸோ திண்ணங் சக்கூனங் தமோ மங்ஸசக்குனோ திப்பசக்குனோ பஞ்ஞாசக்குனோ இமேஸங் சக்கூனங் இத தமோ நித்திஸியதி அஞ்ஞாணந்தி தத்த கதமங் அஞ்ஞாணங் அதஸ்ஸனங் அத நிஸ்ஸயே யங் புப்பந்தே அஞ்ஞாணங் அபரந்தே அஞ்ஞாணங் புப்பந்தாபரந்தே அஞ்ஞாணங் ஹேதும்ஹி அஞ்ஞாணங் பச்சயம்ஹி அஞ்ஞாணங் தஸ்ஸ அஞ்ஞாணினோ ஸமாதிபூதஸ்ஸ ஏஸோ நிஸ்ஸந்தோ யங் ந ஜானாதி இதங் ஸேவிதப்பங் இதங் ந மனஸிகாதப்பந்தி ஸோ தேன தமேன நித்திஸியதி தமோபி யதா வுச்சதி மூள்ஹோதி ஏவங் சேதனா தேன தமேன ஸோ புக்கலோ வுச்சதி தமோதி ஸோ தேன தமேன அஸமூஹதேன அஸமுச்சின்னேன தப்பரமோ பவதி தப்பராயனோ அயங் வுச்சதி புக்கலோ தமோ தமபராயனோதி பராயனோயேவ தம்மோ மனஸிகாதப்போ ஸோ தமோ தஹதி அஞ்ஞசித்தங் உபட்டபேதி தே சஸ்ஸ தம்மா நிஜ்ஜானக்கமந்தி ஸோ ஸுதமயாய பஞ்ஞாய ஸமனுபஸ்ஸதி>
  text <தத்த கதமோ தமோ ஜோதிபராயனோ ஸோ தேன பஞ்ஞாவஸேன இரியதி ஏவங் தஸ்ஸேவ இரியந்தஸ்ஸ பராயனோ பவதி அயங் வுச்சதே புக்கலோ தமோ ஜோதிபராயனோ>
  text <தத்த கதமோ புக்கலோ ஜோதி ஜோதிபராயனோ தத்த வுச்சதி ஜோதி நாம யங் தஸ்ஸ சே தமஸ்ஸ படிபக்கேன யே ச தம்மே அந்தமஸோ ஞாணாலோகோ ஸோ ஸுணதம்மோ புக்கலோ தமோ ஜோதிபராயனோ தத்த வுச்சதே யோயங் புக்கலோ தமோ ஜோதிபராயனோ ஸோ யதி ததாரூபங் கல்யாணமித்தங் படிலபதி யோ நங் அகுஸலதோ ச நிவாரேதி பாவிதகுஸலதாவ பாவீ நியோஜேதீதி ஏவஞ்ச ஸத்தம்மங் தேஸேதி இமே தம்மா குஸலா இமே தம்மா அகுஸலா இமே தம்மா ஸாவஜ்ஜா இமே தம்மா அனவஜ்ஜா இமே தம்மா ஸேவிதப்பா இமே தம்மா ந ஸேவிதப்பா இமே தம்மா பஜிதப்பா இமே தம்மா ந பஜிதப்பா இமே தம்மா உபஸம்பஜ்ஜ விஹாதப்பா இமே தம்மா ந உபஸம்பஜ்ஜ விஹாதப்பா இமே தம்மா மனஸிகாதப்பா இமே தம்மா ந மனஸிகாதப்பாதி பச்சதே ஸஞ்ஞாய யதா ஸஞ்ஞாயதி ஸதிந்த்ரியானி ஸோ ஏவங் பஜானாதி இமே தம்மா குஸலா இமே தம்மா அகுஸலா இமே தம்மா ஸாவஜ்ஜா இமே தம்மா அனவஜ்ஜா இமே தம்மா ஸேவிதப்பா இமே தம்மா ந ஸேவிதப்பா இமே தம்மா பாவேதப்பா இமே தம்மா ந பாவேதப்பா இமே தம்மா உபஸம்பஜ்ஜ விஹாதப்பா இமே தம்மா ந உபஸம்பஜ்ஜ விஹாதப்பா இமே தம்மா மனஸிகாதப்பா இமே தம்மா ந மனஸிகாதப்பாதி ஸோ தே தம்மே ஸுஸுய்யதி ஸோதங் ஓதஹதி அஞ்ஞங் சித்தங் உபட்டபேதி தே சஸ்ஸ தம்மா நிஜ்ஜானக்கமந்தி ஸோ ஸுதமயாய பஞ்ஞாய ஸமன்னாகதோ ஸோ தேன பச்சயவஸேன இரியதி ஏவங் தஸ்ஸேவ இரியந்தி தப்பரமோ பவதி தப்பராயனோ அயங் வுச்சதே புக்கலோ தமோ தமபராயனோ>
  text <தத்த கதமோ புக்கலோ ஜோதி தமபராயனோ ஜோதி நாம யா தஸ்ஸேவ தமஸ்ஸ படிபக்கேன யே தம்மா அந்தமஸோ ஞாணாலோகோ ஸோ புன தம்மோ கதமா உச்சதே பஞ்ஞாயதோ பண்டிதோதி வுச்சதே ஸோ ஏவங் பஜானாதி இமே தம்மா குஸலா இமே தம்மா அகுஸலா இமே தம்மா ஸாவஜ்ஜா இமே தம்மா அனவஜ்ஜா இமே தம்மா ஸேவிதப்பா இமே தம்மா ந ஸேவிதப்பா இமே தம்மா பாவிதப்பா இமே தம்மா ந பாவிதப்பா இமே தம்மா உபஸம்பஜ்ஜ விஹாதப்பா இமே தம்மா ந உபஸம்பஜ்ஜ விஹாதப்பா இமே தம்மா மனஸிகாதப்பா இமே தம்மா ந மனஸிகாதப்பா இத பன பாபமித்தஸங்ஸேவனோ பாபமித்தவஸானுகோ அகுஸலே தம்மே அபிவட்டேதி குஸலே தம்மே பஜஹதி ஸோ தேன பமாதேன பச்சயஸஞ்ஞா அமனஸிகத்வா அஸ்ஸதிஅஸம்பஜஞ்ஞங் ஆஸேவதி தயா யோ படிபக்கோ தமோ ஸோ பவட்டேதி ஸோ தமாபிபூதோ பராயனோ தமபரமோ சேவ பவதி அயங் வுச்சதி புக்கலோ ஜோதி தமபராயனோ>
  text <103>, <தத்த கதமோ புக்கலோ ஜோதி ஜோதிபராயனோ தத்த வுச்சதே ஸோயங் புக்கலோ கல்யாணமித்தஸ்ஸ ஸன்னிஸ்ஸிதோ பவதி ஸக்கா ஸங்யோகீ குஸலங் கவேஸீ ஸோ கல்யாணமித்தே உபஸங்கமித்வா பரிபுச்சதி பரிபஞ்ஹயதி கிங் குஸலங் கிங் அகுஸலங் கிங் ஸாவஜ்ஜங் கிங் அனவஜ்ஜங் கிங் ஸேவிதப்பங் கிங் ந ஸேவிதப்பங் கிங் பாவிதப்பங் கிங் ந பாவிதப்பங் கிங் உபஸம்பஜ்ஜ விஹாதப்பங் கிங் ந உபஸம்பஜ்ஜ விஹாதப்பங் கிங் மனஸிகாதப்பங் கிங் ந மனஸிகாதப்பங் கதங் ஸங்கிலேஸோ ஹோதி கதங் வோதானங் ஹோதி கதங் பவத்தி ஹோதி கதங் நிவத்தி ஹோதி கதங் பந்தோ ஹோதி கதங் மொக்கோ ஹோதி கதங் ஸக்காயஸமுதயோ ஹோதி கதங் ஸக்காயனிரோதோ ஹோதி ஸோ எத்த தேஸிதங் யதா உபட்டிதங் ததா ஸம்படிபஜ்ஜந்தோ ஸோ ஏவங் பஜானாதி இமே தம்மா குஸலா இமே தம்மா அகுஸலா ஏவங்பே யாவ கதங் ஸக்காயஸமுதயோ ஹோதி கதங் ஸக்காயனிரோதோ ஹோதீதி வித்தாரேன காதப்பங் ஸோ தே தம்மே அதிபாடிகங்காதி ஏவங் லக்கணங் ஞாணங் விஜ்ஜா ஆலோகங் வட்டேதி ஸோ புக்கலோ தப்பரமோ பவதி தப்பராயனோ அயங் வுச்சதே புக்கலோ ஜோதி ஜோதிபராயனோ>
  text <தத்த கதமோ புக்கலோ தமோ தமபராயனோ யோ அகுஸலங் தம்மங் தீபேதி தங் பாவனாய ஹீனாஸு கதீஸு உபபத்திங் தஸ்ஸேதி தப்பரமோ பவதி தப்பராயனோ அயங் வுச்சதே புக்கலோ தமோ தமபராயனோ>
  text <தத்த யோ புக்கலோ தமோ ஜோதிபராயனோ ஸோ தமேன அகுஸலஸ்ஸ கம்மஸ்ஸ விபாகங் தஸ்ஸேதி தமேதி யங் சக்கு கல்யாணமித்தஸ்ஸ யேன அகுஸலே தம்மே பஜஹதி குஸலே தம்மே அபிவட்டதி>
  text <தத்த யோ ச பணீதாஸு கதீஸு உபபத்திங் தஸ்ஸேதி தப்பரமோ தேன வுச்சதே தமோ ஜோதிபராயனோ>
  text <தத்த யோ புக்கலோ ஜோதி தமபராயனோ குஸலஸ்ஸ கம்மவிபாகங் தஸ்ஸேதி யங் சக்கு பாபமித்தஸங்ஸக்கேன பாபமித்துபஸேவேன பாபமித்தவஸானுகோ அகுஸலங் தம்மங் அபிவட்டதி தங் பாவனாய ஹீனாஸு கதீஸு உபபத்திங் தஸ்ஸேதி தப்பரமோ தேன வுச்சதே ஜோதி தமபராயனோ>
  text <தத்த யோ புக்கலோ ஜோதி ஜோதிபராயனோ ஸோ ஜோதிதா பபாதா யாவ பணீதாஸு கதீஸு உபபத்திங் தஸ்ஸேதி தப்பரமோ தேனாஹ ஜோதி ஜோதிபராயனோ>
  text <ஜோதிதமபராயனேன தஸ அகுஸலானங் கம்மானங் உதயங் தஸ்ஸேதி தமேன புக்கலேன அகுஸலானங் கம்மானங் விபாகங் தஸ்ஸேதி ந அகுஸலானங் தம்மானங் விபாகங் தஸ்ஸேதி தமேன அட்ட மிச்சத்தானி தஸ்ஸேதி ஜோதினா அட்ட ஸம்மத்தானி தஸ்ஸேதி ஜோதினா தமபராயனேன தஸ அகுஸலகம்மபதே தஸ்ஸேதி ஜோதினா பணீதத்தங் தஸ்ஸேதி தமேன ஜோதிபராயனேன அதபனீயங் தம்மங் தஸ்ஸேதி ஜோதினா தமபராயனேன தபனீயங் தம்மங் தஸ்ஸேதி அயங் ஸுத்தத்தோ>
  text <104>, <தத்த கதமோ தேஸனா ஹாரோ இமம்ஹி ஸுத்தே கிங் தேஸிதங் தத்த வுச்சதே இமம்ஹி ஸுத்தே குஸலாகுஸலா தம்மா தேஸிதா குஸலாகுஸலானஞ்ச தம்மானங் விபாகோ தேஸிதோ ஹீனப்பணீதானஞ்ச ஸத்தானங் கதி நானாகாரணங் தேஸிதங் அயங் தேஸனா ஹாரோ>
  text <தத்த கதமோ விசயோ ஹாரோ அகுஸலஸ்ஸ கம்மஸ்ஸ யோ விபாகங் பச்சனுபோதி தத்த டிதோ அகுஸலே தம்மே உப்பாதியதி விசயந்தங் யுஜ்ஜதி குஸலஸ்ஸ கம்மஸ்ஸ யோ விபாகங் பச்சனுபோதி தத்த டிதோ குஸலே தம்மே உப்பாதியதி விசயந்தங் யுஜ்ஜதி அயங் விசயோ யுத்தி ச>
  text <தத்த கதமோ பதட்டானோ ஹாரோ யோ புக்கலோ ஜோதி ஸோ பச்சவெக்கணாய பதட்டானங் யோ புக்கலோ தமோ ஸோ தமாதின்னங் வானுபஸ்ஸனாய பதட்டானந்தி தஸ்ஸேதி தமேன ஜோதிபராயனேன அப்பமாதஸ்ஸ பதட்டானங் தஸ்ஸேதி தமோ அவிஜ்ஜாய ச திட்டியா ச பதட்டானங் தஸ்ஸேதி ஜோதினா தமபராயனேன பமாதஸ்ஸ ச திட்டியா ச பதட்டானங் தஸ்ஸேதி அயங் பதட்டானோ>
  text <தத்த கதமோ லக்கணோ ஹாரோ தமேன தமபராயனேன தமோதி அவிஜ்ஜாய நித்திட்டாய ஸப்பகிலேஸதம்மா நித்திட்டா ஹொந்தி தமேன ஜோதிபராயனேன ஜோதிவிஜ்ஜாய நித்திட்டாய ஸப்பே போதிபக்கியதம்மா நித்திட்டா ஹொந்தி ஜோதிதமபராயனேன பமாதோ நித்திட்டோ ஹோதி தமேன ஜோதிபராயனேன அப்பமாதோ நித்திட்டோ ஹோதி அயங் லக்கணோ ஹாரோ>
  text <தத்த கதமோ சதுப்யூஹோ ஹாரோ இமம்ஹி ஸுத்தே பகவதோ கோ அதிப்பாயோ யே ஸத்தா நீசகுலினோ ந தே இமங் ஸுத்வா குஸலே தம்மே ஸமாதாய வத்திஸ்ஸந்தி யே ஸத்தா உச்சகுலினோ தே இமங் தம்மதேஸனங் ஸுத்வா பிய்யோஸோ மத்தாய குஸலே தம்மே ஸமாதாய வத்திஸ்ஸந்தீதி அயங் சதுப்யூஹோ ஹாரோ பூமியங் உபதேஸோ>
  text <தத்த கதமோ ஆவட்டோ ஹாரோ யா அவிஜ்ஜாதோ பபூதி தண்ஹா அயங் ஸமுதயோ யோ தமோ தமபராயனோ இதங் துக்கங் இமானி த்வே ஸச்சானி துக்கஞ்ச ஸமுதயோ ச ஜோதி யேன ஸுத்தேன தம்மேன பஞ்ஞாபியதி ஸோ தம்மோ பஞ்ஞிந்த்ரியஸ்ஸ பதட்டானங் தேன அமோஹேன தீணி குஸலமூலானி பாரிபூரிங் கச்சந்தி ஸக்கஸ்ஸ பதட்டானங்>
  text <தத்த கதமா விபத்தி தமோ தமபராயனோதி ந ஏகங்ஸேன கிங் காரணங் அத்தி தமோ ச பவோ அபராபரியவேதனீயேன ச குஸலேன ஜோதினா புக்கலேன ஸஹோபத்திபாவே அத்தி ஜோதி ச பவோ அபராபரியவேதனீயேன ச அகுஸலேன தமேன புக்கலேன ஸஹோபத்திபாவே பரிவத்தனா தமேஸு படிபக்கோதி ஜோதினா தமபராயனோ>
  text <தத்த கதமோ வேவசனோ யோ தமோ ஸோ ஏவங் அத்தப்யாபாதாய படிபன்னோ ஸோ அஸ்ஸத்தாய பாலோ அகுஸலோ அப்யத்தோ அனாதீனவதஸ்ஸீ யோ ஜோதி ஸோ அத்தஹிதாய படிபன்னோ பண்டிதோ குஸலோ ப்யத்தோ ஆதீனவதஸ்ஸீ அயங் வேவசனோ>
  text <தத்த கதமா பஞ்ஞத்தி ஸோ புக்கலோ விபாகபஞ்ஞத்தியா பஞ்ஞாபியதி அகுஸலே பரியாதின்னதா பஞ்ஞாபியதி ஜோதிகுஸலதம்முபபத்திபஞ்ஞத்தியா பஞ்ஞாபியதி குஸலதம்மவிபாகபஞ்ஞத்தியா சாதி>
  text <ஓதரணோதி யே அவிஜ்ஜாபச்சயா ஸங்காரா யஞ்ச ஜராமரணங் யா ச அவிஜ்ஜா தங் பதட்டானங் நித்தேஸேன விஜ்ஜுப்பாதோ அவிஜ்ஜானிரோதோ யோ யாவ ஜராமரணனிரோதோ இமே த்வே தம்மா ஸங்காரக்கந்தபரியாபன்னா தம்மதாது தம்மாயதனஞ்ச பதட்டானங் நித்தேஸேன தாதூஸு>
  text <தத்த கதமோ ஸோதனோ இமஸ்ஸ ஸுத்தஸ்ஸ தேஸிதஸ்ஸ ஆரம்போ அதிட்டானோதி தமோதி பகவா ப்ரவீதி ந ஏகங் புக்கலங் தேஸேதி யாவதா ஸத்தானங் கதி தத்த யே துச்சரிததம்மேன உபபன்னா தே பஹுலாதிவசனேன தமோ நித்திஸதி யா ஜோதி ஸப்பஸத்தேஸு குஸலதம்மோபபத்தி ஸப்பங் தங் ஜோதீதி அபிலபதி அயமேகதா பச்சயோ யோனிஸோமனஸிகாரபஞ்ஞத்தி சதுன்னங் மஹாபூதானங் புக்கலானங்>
  text <தத்த கதமோ பரிக்காரோ அகுஸலஸ்ஸ பாபமித்ததா பச்சயோ அயோனிஸோ மனஸிகாரோ ஹேது குஸலஸ்ஸ கல்யாணமித்ததா பச்சயோ யோனிஸோ மனஸிகாரோ ஹேது>
  text <தத்த கதமா ஸமாரோபனாதி இதேகச்சோ நீசே குலே பச்சாஜாதோ ஹோதீதி நீசே குலே பச்சாஜாதோ ரூபேஸு ஸத்தேஸு கந்தேஸு ரஸேஸு பஸ்ஸேஸு ஸோ உபபன்னோ ஸப்பம்ஹி மானுஸ்ஸகே உபபோகபரிபோகே ஜோதி பணீதேஸு குஸலேஸு உபபன்னோ ஸப்பம்ஹி மானுஸ்ஸகே உபபோகபரிபோகே உபபன்னோதி>
  text <105>, <தத்த கதமங் ஸங்கிலேஸபாகியங் நிப்பேதபாகியங் ச ஸுத்தங் ந தங் தள்ஹங் பந்தனமாஹு தீராதி காதா கேன காரணேன தங் பந்தனங் தள்ஹங் சதூஹி காரணேஹி இஸ்ஸரியேன ஸக்கா மோசேதுங் தனேன வா அஞ்ஞேன வா யாசனாய வா பராயனேன வா யேஸு ச அயங் ராகோ மணிகுண்டலேஸு புத்தேஸு தாரேஸு ச யா அபெக்கா இதமஸ்ஸ சேதஸிகபந்தனங் தங் ந ஸக்கா இஸ்ஸரியேன வா தனேன வா அஞ்ஞேன வா யாசனாய வா பராயனேன வா மோசேதுங் ந ச தத்த கோசி அத்தி பாடிபோகோ இமினா பந்தனதோ மோசயித்தாதி தேவோ வா மனுஸ்ஸோ வா ததிதங் பந்தனங் ராகானுஸயேன ச சஸு பாஹிரேஸு ச ஆயதனேஸு பந்ததி ரூபேஸு ரூபதண்ஹா பந்ததி யாவ தம்மேஸு தம்மதண்ஹா யோ இத லோகே பந்தோ பரலோகஸ்மிங் பந்தோ நீயதி ஸோ பந்தோ ஜாயதி பந்தோ மீயதி பந்தோ அஸ்மா லோகா பரங் லோகங் கச்சதி ந ஸக்கா மோசேதுங் அஞ்ஞத்ர அரியமக்கேன இமஞ்ச பந்தனங் மரணபாவஞ்ச உபபத்திபாவஞ்ச பயதோ விதித்வா சந்தராகங் பஜஹதி ஸோ இமங் சந்தராகங் பஜஹித்வா அதிக்கமதி அயஞ்ச லோகோ இதோ பரங் துதியோ>
  text <தத்த யங் பந்தனாஸங்காரானங் பஹானங் இதங் வுச்சதி உபயேஸு டானேஸு வீரியங் கந்தபரிவாதோ ஸுமுனி நோபலிம்பதி ததேவ பரிக்கஹேஸு புத்தேஸு தாரேஸு ச அவூள்ஹோ ஸல்லோதி தஸ்ஸேவ தண்ஹாய பஹானங் தஸ்ஸேதி அயங் தண்ஹாமூலஸ்ஸ பஹானா வரே அப்பமத்தோதி காமோ பமாதவத்ததி பஹானாய நெக்கம்மாபிரதோ அப்பமாதவிஹாரீ பவதி தஸ்ஸ ஆஸயங் பஹானாய நேவ இமங் லோகங் ஆஸீஸதி ந பரலோகங் ந இதலோகங் நிஸ்ஸிதங் பியரூபங் ஸாதரூபங் ஆகங்கதி நாபி பரலோகங் நிஸ்ஸிதங் பியரூபங் ஸாதரூபங் ஆகங்கதி தேன வுச்சதே நாஸீஸதே லோகமிமங் பரங் லோகஞ்சாதி யங் தஸ்ஸ பஹானங் தங் சேதனங் அட்டகவக்கியேஸு முனி நித்திட்டோ ஸோ இத விரோதோ அட்டகவக்கியேஸு நாஸீஸனங் இத அனாதா ததாயங் தண்ஹாய தஸ்ஸ பரிக்கஹஸ்ஸ வத்துகாமஸ்ஸ ஏககாதாய ஏதே ஸப்பே காமா தஸ்ஸிதா தேன பகவா தேஸேதி ஏதம்பி செத்வான பரிப்பஜந்தி அனபெக்கினோ ஸப்பகாமே பஹாயாதி இமிஸ்ஸா காதாய த்விதா நித்தேஸோ ஸங்ஸந்தனநித்தேஸோ ச ஸமயனித்தேஸோ ச யதா அயங் காதா ஸங்கிலேஸபாகியஞ்ச நிப்பேதபாகியஞ்ச ஏவங் தாய காதாய ஸங்கிலேஸபாகியஞ்ச நிப்பேதபாகியஞ்ச விஸஜ்ஜனா ஏவங் காதா ஸப்பகாதாஸு ப்யாகரணேஸு வா நித்திட்டங் ஸுத்தங்>
  text <106>, <தத்த கதமா தேஸனா இமங் ஸுத்தங் கேனாதிப்பாயேன தேஸிதங் யே ராகசரிதா ஸத்தா தே காமே பஜஹிஸ்ஸந்தீதி அயங் தத்த பகவதோ அதிப்பாயோ>
  text <தத்த கதமோ விசயோ யஸ்ஸ தஸவத்துகா கிலேஸா உத்திண்ணா வந்தா விதிதா கதமே தஸவிதாதி கிலேஸகாமா ச ஓரம்பாகியஉத்தம்பாகியா ச ஸங்யோஜனா தஸவத்துகானி ஆயதனானி அயங் விசயோ>
  text <தத்த கதமா யுத்தி யே ஸாரத்தா தே காள்ஹபந்தனேன பந்தந்தி அத்தி ஏஸா யுத்தி>
  text <தத்த கதமோ பதட்டானோ ஸாரத்தோ மணிகுண்டலேஸு மமங்காரஸ்ஸ பதட்டானங் அபெக்காதி அதீதவத்துஸ்ஸ ஸராகஸ்ஸ பதட்டானங் ஏதம்பி செத்வாதி பாவனாய பதட்டானங்>
  text <தத்த கதமோ லக்கணோ ஸாரத்தசித்தோ மணிகுண்டலேஸு யோ அஹங்காரே விஸத்தோ மமங்காரே விஸத்தோ யோ புத்ததாரே ஸாரத்தோ கெத்தவத்துஸ்மிங் ஸாரத்தோ அயங் லக்கணோ ஹாரோ>
  text <தத்த கதமோ சதுப்யூஹோ ஹாரோ இத ஸுத்தே பகவதோ கோ அதிப்பாயோ யே நிப்பானேன சந்திகா பவிஸ்ஸந்தி தே புத்ததாரே தண்ஹங் பஜஹிஸ்ஸந்தி அயங் தத்த பகவதோ அதிப்பாயோ இமானி சத்தாரி ஸச்சானி>
  text <தத்த கதமோ ஆவட்டோ யா புத்ததாரே தண்ஹா அயங் ஸமுதயோ யே உபாதின்னக்கந்தா தே யே ச பாஹிரேஸு ரூபேஸு ரூபபரிக்கஹோ இதங் துக்கங் யங் தத்த சேதனீயங் அயங் நிரோதோ யேன பிஜ்ஜதி அயங் மக்கோ விபத்தீதி நத்தி விபத்தியா பூமி பரிவத்தனோதி படிபக்கோ நித்திட்டோ>
  text <தத்த கதமோ வேவசனோ நித்திட்டோ வேவசனோ தத்த கதமோ ஓதரணோ அத்தி தண்ஹா ஏகோ ஸத்தோ ஓதிண்ணோ தப்பச்சயா விஞ்ஞாணங் யாவ ஜராமரணங் யா தத்த வேதனா அயங் அவிஜ்ஜா விஜ்ஜுப்பாதா அவிஜ்ஜானிரோதோ யாவ ஜராமரணனிரோதோ>
  text <தத்த கதமோ ஸோதனோ ஸுத்தோ காதாய ஆரம்போ தத்த கதமோ அதிட்டானோ ந தங் தள்ஹங் பந்தனமாஹு தீராதி ஏகத்ததாய பஞ்ஞத்தா ந வேமத்ததாய சத்தாரோ ராகா காமராகோ ரூபராகோ பவராகோ திட்டிராகோ சாதி ஏகத்ததாய பஞ்ஞத்தா>
  text <தத்த கதமோ பரிக்காரோ யேஸங் ராகோ மணிகுண்டலேஸு தஸ்ஸ ஸுபஸஞ்ஞா ஹேது அனுப்யஞ்ஜனஸோ ச நிமித்தக்காஹிதா பச்சயோ யாய தே சின்னானி தஸ்ஸ அஸுபஸஞ்ஞா ஹேது நிமித்தக்கஹணஅனுப்யஞ்ஜனக்கஹணவினோதனங் பச்சயோ>
  text <தத்த கதமோ ஸமாரோபனோ ஸாரத்தோ மணிகுண்டலேஸு ஸம்மூள்ஹவிதோ துட்டாதிபி ஏதம்பி செத்வான பரிப்பஜந்தீதி தங் பரிஞ்ஞாதத்தங் பரிவஜ்ஜிதத்தங் பஜஹிதா அயங் ஸமாரோபனோ>
  text <107>, <யங் சேதஸிகங் யங் பகப்பிதங் வித்தாரேன பச்சயோ யங் வா சேதஸிகங் காயிகங் சேதஸிகங் கம்மங் கிங்காரணா சேதஸிகா ஹி சேதனா மனோகம்மாதி வுச்சதே ஸா சேதனாகம்மங் யங் சேதஸிகங் இமங் காயிகஞ்ச வாசஸிகஞ்ச இமானி தீணி கம்மானி நித்திட்டானி காயகம்மங் வசீகம்மஞ்ச தானி குஸலானி பியங் காயேன ச வாசாய ச ஆரபதி பராமஸதி அயங் வுச்சதி ஸீலப்பதபராமாஸோ ஸங்கப்பனா தே திவிதா ஸங்காரா புஞ்ஞமயா அபுஞ்ஞமயா ஆனேஞ்ஜமயா தப்பச்சயா விஞ்ஞாணங் தே ஆரம்மணமேதங் ஹோதி விஞ்ஞாணஸ்ஸ டிதியா யா ஸுபஸஞ்ஞா ஸுகஸஞ்ஞா அத்தஸஞ்ஞா ச இதங் சேதஸிகங் யங் ரூபூபகங் விஞ்ஞாணங் திட்டதி ரூபாரம்மணங் ரூபபதிட்டிதங் நந்தூபஸேசனங் வுத்திங் விரூள்ஹிங் வேபுல்லதங் கச்சதி அயங் ஸங்கப்பனா இதி யங் விஞ்ஞாணட்டிதீஸு டிதங் படமாபினிப்பத்திஆரம்மணவஸேன உபாதானங் இதங் வுச்சதி சேதஸிகந்தி>
  text <தத்த டிதஸ்ஸ அரூபஸ்ஸ யா நிகந்தி அஜ்ஜோஸானங் இதம்பி ஸகம்பிதங் மனாபிகேஸு ரூபேஸு பியரூபஸாதரூபேஸு ஆபோகோ இதங் சேதஸிகங் யங் சேதேதி ஸத்தேஸு மனாபிகேஸு அபிஜ்ஜாகாயகந்தோ படிகானுஸயேஸு ப்யாபாதகாயகந்தோ ஸப்பே சத்தாரோ கந்தா அயங் பஞ்சஸு காமகுணேஸு படமாபினிபாதோ சித்தஸ்ஸ யா சேதனா யஸ்ஸ தத்த அஸ்ஸாதானுபஸ்ஸிஸ்ஸ அனேகா பாபகா அகுஸலா தம்மா சித்தங் அரூபவதியோ ஹொந்தி புக்கலோ ராகானுபந்திபூதோ தேஹி கிலேஸகாமேஹி யதா காமகரணீயோ அயங் வுச்சதே காமேஸு பகப்பனா ஏவங் ஸப்பே சத்தாரோ ஓகா யங் தேஹி காமேஹி ஸங்யுத்தோ விஹரதி பாவிதோ அஜ்ஜோஸன்னோ அயங் சேதனா யஸ்ஸ ததாயங் அவீதராகஸ்ஸ அதிகதபேமஸ்ஸ தஸ்ஸ விபரிணாமஞ்ஞதாபாவா உப்பஜ்ஜந்தி ஸோகபரிதேவதுக்கதோமனஸ்ஸுபாயாஸா துக்கானுபரிவத்திதங் விஞ்ஞாணங் ஹோதி ஸரிதஸ்ஸ வயதம்மஸமுப்பாதோ சித்தங் பரியாதியதி இதங் வுச்சதி பகப்பிதந்தி>
  text <ஏகமேகஸ்ஸ சேதேதி ச பகப்பேதி ச விஞ்ஞாணஸ்ஸ டிதி யா ஹோதி ஸா ச டிதி த்விதா ஆரம்மணட்டிதி ச ஆஹாரட்டிதி ச தத்த யா ஆரம்மணட்டிதி அயங் நாமரூபஸ்ஸ பச்சயோ யா ஆஹாரட்டிதி யா புனப்பவாபினிப்பத்திகா டிதி யா ச போனோபவிகா டிதி அயங் வுச்சதி ஆரம்மணங் தங் ஹோதி விஞ்ஞாணஸ்ஸ டிதியா தஸ்ஸ விஞ்ஞாணபச்சயா நாமரூபங் யாவ ஜராமரணஞ்ச சேதேதி அத ச புன பத்தயதே யதோ ந போனோபவிகா அனாகதவத்தும்ஹி அயங் படிபக்கோ நித்திட்டோ ந சேதேதி ந பத்தயதி அத ச தூஸேதீதி துவிதோ நித்தேஸோ அஸ்ஸ புப்பே ஹோதி தங் சேதஸிகங் தங் பகப்பிதங் அஸமூஹதங் தப்பச்சயா அயங் விஞ்ஞாணஸ்ஸ டிதி ஹோதி>
  text <108>, <அத வா தஸ்ஸ அனுஸயா ஆவிபவந்தி தப்பச்சயா தஸ்ஸ புனப்பவோ நிப்பத்ததி அத வா நங் ஸங்கியதே அப்பேது ஆகாரே வா ஸுகுமா வா ஸந்தி வா ந ஸங்கியதே காமே தங் ஏவங் நிச்சேஸுபி ஆகாரேஸு ஜாதோ ஹோதி தங் நயதி யங் நோ கப்பேதுங் ஏவங் ஸங்காரா சேதிதா பகப்பிதா ச ஆரம்மணபூதா ஹொந்தி யா ச சேதனா யா ச பகப்பனா யஞ்ச வத்து நிப்பத்தங் உபோபி ஏதே ஆரம்மணங் விஞ்ஞாணஸ்ஸ ததா சேதனாய ச ஸங்கப்பனாய ச பத்தனாய ச பூதா ஸத்தா சேதேதி ச ஸங்கப்பேதி ச யங் கவேஸனா ந ச சேதேதி ந ச ஸங்கப்பேதி கதமே ச ஸத்தா பூதா யே ச தனுஜாதஅண்டஜாபி அண்டகா அனுபின்னா ஸங்ஸேதஜா ந ச ஸம்பின்னா இமே பூதா கதமே ஸம்பவேஸினோ கப்பகதா அண்டகதா ஸங்ஸரந்தோ இமே ந சேதேதி ந பத்தேதி ந ச ஸங்கப்பேதி அனுஸயே ந ச புனப்பவோ நிப்பத்தீதி யே பூதா ஸத்தா யே ஸம்பவேஸினோ தே தாவரா யே வா ஸதோ சேதெந்தி பத்தெந்தி ச யே தாவரா தே ந ச சேதெந்தி ந ச பத்தெந்தி ந ச ஸங்கப்பெந்தி அனுஸயேன ச ஸங்ஸரந்தி>
  text <அபரோ பரியாயோ யே அரியபுக்கலா ஸெக்கா தத்த தே ந ச சேதெந்தி ந ச ஸங்கப்பெந்தி அனுஸயேன புன உப்பஜ்ஜந்தி>
  text <அபரோ பரியாயோ ஸுகுமா பாணா பூமிகதா உதககதா சக்குனோ ஆபாதங் நாகச்சந்தி தே ந ச சேதெந்தி ந ச ஸங்கப்பெந்தி அனுஸயேன ச ஸங்ஸரந்தி>
  text <அபரோ பரியாயோ பாஹிகா ஸப்பே பிக்கூ அபிமானிகா தே ந ச சேதெந்தி ந ச பத்தயந்தி அனுஸயேன ச ஸங்ஸரந்தி ந ச சேதெந்தி ந ச ஸங்கப்பெந்தி ந ச அனுஸெந்தி ஆரம்மணம்பேதங் ந ஹோதி விஞ்ஞாணஸ்ஸ டிதியா>
  text <ந ச சேதேதீதி பரியுட்டானஸமுக்காதங் தஸ்ஸேதி ந ச அனுஸேதீதி அனுஸயஸமுக்காதங் தஸ்ஸேதி ந ச சேதேதீதி ஓளாரிகானங் கிலேஸானங் பஹானங் தஸ்ஸேதி ந ச அனுஸேதீதி ஸுகுமானங் கிலேஸானங் பஹானங் தஸ்ஸேதி ந ச சேதேதீதி யேன பூமி ச ந ச பத்தயந்தீதி ஸகதாகாமீ அனாகாமீ ந ச அனுஸேதீதி அரஹங் ந ச சேதேதீதி ஸீலக்கந்தஸ்ஸ படிபக்கேன பஹானங் தஸ்ஸேதி ந ச பத்தயதீதி ஸமாதிக்கந்தஸ்ஸ படிபக்கேன பஹானங் தஸ்ஸேதி ந ச அனுஸயதீதி பஞ்ஞாக்கந்தஸ்ஸ படிபக்கேன பஹானங் தஸ்ஸேதி ந ச சேதேதீதி அபுஞ்ஞமயானங் ஸங்காரானங் பஹானங் தஸ்ஸேதி ந ச பத்தயதீதி புஞ்ஞமயானங் ஸங்காரானங் பஹானங் தஸ்ஸேதி ந ச அனுஸேதீதி ஆனேஞ்ஜமயானங் ஸங்காரானங் பஹானங் தஸ்ஸேதி ந ச சேதேதீதி அனஞ்ஞாதஞ்ஞஸ்ஸாமீதிந்த்ரியங் ந ச பத்தயதீதி அஞ்ஞிந்த்ரியங் ந ச அனுஸயதீதி அஞ்ஞாதாவினோ இந்த்ரியங் ந ச சேதேதீதி முதுகா இந்த்ரியபாவனா ந ச பத்தயதீதி மஜ்ஜஇந்த்ரியபாவனா ந ச அனுஸேதீதி அதிமத்தா இந்த்ரியபாவனா அயங் ஸுத்தத்தோ>
  text <109>, <தத்த கதமா தேஸனா இத ஸுத்தே சத்தாரி ஸச்சானி தேஸிதானி யஞ்ச சேதயிதங் யஞ்ச பகப்பிதங் அத்தி ஏதங் ஆரம்மணங் சித்தங் பதிட்டதி விசினதி யுஜ்ஜதி ந ச சேதேதீதி ந ச பத்தயதீதி அத்தி ஏவங் ஆரம்மணங் அனுஸயே விஞ்ஞாணமிதி விசினியதி யுஜ்ஜதி ந ச சேதேதி ந ச பத்தயதி அனுஸயப்பஹானா விஞ்ஞாணட்டிதிங் ந கவேஸந்தி விசியந்தங் யுஜ்ஜதி அயங் யுத்திவிசயோ>
  text <தத்த கதமோ பதட்டானோ சேதனா பரியுட்டானங் சேதனாபரியுட்டானஸ்ஸ பதட்டானங் ஸங்கப்பனங் உபாதானஸ்ஸ பதட்டானங் அனுஸயோ பரியுட்டானஸ்ஸ பதட்டானங் தேஸங் சந்தராகவினாஸாய பாவனா பவராகஸ்ஸ பஹானங்>
  text <தத்த கதமோ லக்கணோ யங் சேதஸிகந்தி வேதயிதங் பகப்பிதங் உக்கஹிதங் விஞ்ஞாதங் தப்பிஞ்ஞாணங் ஆரம்மணம்பி பச்சயோபி>
  text <தத்த கதமோ சதுப்யூஹோ இத ஸுத்தே பகவதோ கோ அதிப்பாயோ யே புனப்பவங் ந இச்சந்தி தே ந சேதயிஸ்ஸந்தி ந ச பத்தயிஸ்ஸந்தீதி அயங் அதிப்பாயோ>
  text <ஆவட்டோதி யா ச சேதனா பத்தனா ச அனுஸயோ ச விஞ்ஞாணட்டிதிபஹானா ச இமானி த்வே ஸச்சானி விபத்தீதி நத்தி விபத்தியா பூமி பரிவத்தனா பன படிபக்கங் ஸுத்தங்>
  text <தத்த கதமோ வேவசனோ சேதனா ரூபஸஞ்சேதனா யாவதம்மஸஞ்சேதனா யோ அனுஸயோ தே ஸத்த அனுஸயா>
  text <பஞ்ஞத்தீதி சேதனாபரியுட்டானங் பஞ்ஞத்தியா பஞ்ஞத்தா ஸங்கப்பனங் உபாதானபஞ்ஞத்தியா பஞ்ஞத்தங் அனுஸயோ ஹேதுபஞ்ஞத்தியா பஞ்ஞத்தோ விஞ்ஞாணட்டிதி உபபத்திஹேதுபஞ்ஞத்தியா பஞ்ஞத்தா சேதனா ஸங்கப்பனா அனுஸயோ ஸமுச்சேதோ சந்தராகவினயபஞ்ஞத்தியா பஞ்ஞத்தோ படமே கேசி த்வீஹி பரிவத்தகேஹி படிச்சஸமுப்பாதோ இதப்பச்சயதாய மஜ்ஜபஞ்ஞத்தி>
  text <ஓதரணோதி த்வீஹி பரிவத்தகேஹி துக்கஞ்ச ஸமுதயோ ச மஜ்ஜிமகேஹி மக்கோ ச நிரோதோ ச ஸோதனோதி ஸுத்தே ஸுத்தஸ்ஸ ஆரம்போ>
  text <அதிட்டானோதி யஞ்சேதயிதங் ஸப்பங் அதிட்டானேன ஏகத்தாய பஞ்ஞத்தங் ஸங்கப்பிதந்தி உபாதானேகத்தாய பஞ்ஞத்தங் விஞ்ஞாணங் ஏகத்தாய பஞ்ஞத்தங்>
  text <பரிக்காரோதி ஸுபஞ்ச ஆரம்மணங் அயோனிஸோ மனஸிகாரோ சேதனா ஹேதுபச்சயதாய பச்சயோ விஞ்ஞாணஸ்ஸ பதிட்டானோ தம்மோ ஆரம்மணபச்சயதாய பச்சயோ தஸ்ஸ மனஸிகாரோ ஹேதுபச்சயதாய பச்சயோ>
  text <தத்த கதமோ ஸமாரோபனோ இதங் ஸுத்தங் ஸஞ்ஞிதங் தத்த சேதேதி விஸஜ்ஜனா இதி நித்திஸிதப்பா தஸ்ஸ திட்டியா விஞ்ஞாணபச்சயா நாமரூபங் யாவ ஜராமரணங் அயங் ஸமாரோபனோ ஆரம்மணமேதங் ந ஹோதி விஞ்ஞாணஸ்ஸ டிதியா விஞ்ஞாணனிரோதா நாமரூபனிரோதோ நாமரூபனிரோதா யாவ ஜராமரணனிரோதோ>
  text <110>, <தத்த கதமங் ஸங்கிலேஸபாகியஞ்ச நிப்பேதபாகியஞ்ச அஸெக்கபாகியஞ்ச ஸுத்தங் அயங் லோகோ ஸந்தாபஜாதோ யாவ யே ஹி கேசி ஸமணா வா ப்ராஹ்மணா வா பவேன பவஸ்ஸ விப்பமொக்கமாஹங்ஸு ஸங்கிலேஸபாகியங் உபதிங் ஹி படிச்ச துக்கமிதங் ஸம்போதி யா தா பன தண்ஹா பஹீயந்தி பவங் நாபினந்ததீதி நிப்பேதஸ்ஸ நிப்புதஸ்ஸ பிக்குனோ அனுபாதாய புனப்பவோ ந ஹோதி உபச்சகா ஸப்பபவானி தாதீதி அஸெக்கபாகியங்>
  text <தத்த ஸந்தாபஜாதோதி ராகஜோ ஸந்தாபோ தோஸஜோ மோஹஜோதி தேஸங் ஸத்தானங் டானங் தஸ்ஸேதி லோகோ ஸந்தாபஜாதோதி பஸ்ஸோ திவிதோ ஸுகவேதனீயோ துக்கவேதனீயோ அதுக்கமஸுகவேதனீயோ தத்த ஸுகவேதனீயோ பஸ்ஸோ ராகஸந்தாபோ துக்கவேதனீயோ தோஸஸந்தாபோ அதுக்கமஸுகவேதனீயோ மோஹஸந்தாபோ யதா ச பகவா ஆஹ படமகஸ்ஸ வலாஹகஸ்ஸ கோமக்கே யேஹி கஹபதிபுத்த ராகஜேஹி தோஸஜேஹி மோஹஜேஹி ஸந்தாபேஹி துக்கங் ஸுபதி தே மம ஸந்தாபா ந ஸந்தி>
  text <ரோகங் வததி அத்ததோதி தேஹி ஸந்தாபேஹி ஸந்தாபிதோ திவிதங் விபல்லாஸங் படிலபதி ஸஞ்ஞாவிபல்லாஸங் சித்தவிபல்லாஸங் திட்டிவிபல்லாஸங் தத்த அஸுபே ஸுபந்தி ஸஞ்ஞாவிபல்லாஸோ துக்கே ஸுகந்தி சித்தவிபல்லாஸோ அனிச்சே நிச்சந்தி அனத்தனி அத்தாதி திட்டிவிபல்லாஸோ>
  text <யதா சித்தஸ்ஸ விபல்லாஸோ ஸஞ்ஞாதிட்டிதே திவிதா விதக்கா சித்தவிதக்கோ விபல்லாஸோ ஸஞ்ஞாவிதக்கோ விபல்லாஸோ திட்டிவிதக்கோ விபல்லாஸோபி தத்த அவிஜ்ஜா விபல்லாஸோ கோசரா கதிபதெய்யபூமி யதா ஹி தங் ஸஞ்ஜானாதி யதா விஜானாதி யதா ஸஞ்ஜானாதி ச விஜானாதி ச யதா கந்தி சேதேதி இமே சத்தாரோ விபல்லாஸா ஸத்தா யேஹி சதுப்பிதங் அத்தபாவவத்துங் ரோகபூதங் கண்டபூதங் அத்தாதி வதந்தி ரோகங் வததி அத்ததோதி அயங் ஆவட்டோ யேன யேன ஹி மஞ்ஞதி ததோ தங் ஹோதி அஞ்ஞதாதி ஸுபந்தி மஞ்ஞதி ந ததா ஹோதி ஏவங் ஸுகந்தி நிச்சங் அத்தாதி ஸோ அஞ்ஞதா பவமேவ ஸந்தங் அனாகதங் பவங் பத்தயதி தேன வுச்சதி பவராகோதி பவமேவாபினந்ததி யங் அபினந்ததி தங் துக்கந்தி பஞ்சக்கந்தே நித்திஸியதி யஞ்ச தப்பச்சயா ஸோகபரிதேவதுக்கங் தஸ்ஸ ஹி பாவெஸ்ஸதி எத்தாவதா ஸங்கிலேஸோ ஹோதி பஹானத்தங் கோ பன ப்ரஹ்மசரியங் வுஸ்ஸதி திண்ணங் ஸந்தாபானங் சந்தராகவினயோ ஹோதி>
  text <உபதிங் ஹி படிச்ச துக்கமிதங் பவதீதி யே பவமேவாபினந்தந்தி யஸ்ஸ பாவெஸ்ஸதி தங் துக்கங் தஸ்ஸ துக்கஸ்ஸ பஹானமாஹ ஸப்பஸோ உபாதானஞ்ச யங் நத்தி துக்கஸ்ஸ ஸம்பவோதி சத்தாரோ விபல்லாஸா யதா நித்திட்டஉபாதானமாஹ தஸ்ஸ படமோ விபல்லாஸோ காமுபாதானங் துதியங் திட்டுபாதானங் ததியங் ஸீலப்பதுபாதானங் சதுத்தங் அத்தவாதுபாதானங் தேஸங் யோ கயோ நத்தி துக்கஸ்ஸ ஸம்பவோ உபதி நிதானங் துக்கனிரோதமாஹ ஏவமேதங் யதாபூதங் ஸம்மப்பஞ்ஞாய பஸ்ஸதோ விபவதண்ஹா ந ஹோதி விபவங் நாபினந்ததீதி தஸ்ஸனபூமிங் மந்தேதி ஸப்பஸோ தண்ஹக்கயங் நிப்பானந்தி த்வே விமுத்தியோ கதேதி ராகவிராகஞ்ச அவிஜ்ஜாவிராகஞ்ச தஸ்ஸ பிக்குனோதி அனுபாதிஸேஸனிப்பானதாதுங் மந்தேதி அயங் ஸுத்தஸ்ஸ அத்தனித்தேஸோ>
  text <111>, <தத்த கதமோ விசயோ யஸ்ஸ யத்த பரிளாஹேதி தஸ்ஸ பரிடய்ஹந்தஸ்ஸ ஸோ யதாபூதங் நத்தி நிப்பிந்ததி ச அயங் விசயோ ச யுத்தி ச பதட்டானோ ராகஜோ பரிளாஹோ ஸுகிந்த்ரியஸ்ஸ தோமனஸ்ஸிந்த்ரியஸ்ஸ ச பதட்டானங் தோஸஜோ பரிளாஹோ ஸுகிந்த்ரியஸ்ஸ தோமனஸ்ஸிந்த்ரியஸ்ஸ ச பதட்டானங் மோஹஜோ பரிளாஹோ உபெக்கிந்த்ரியஸ்ஸ தோமனஸ்ஸிந்த்ரியஸ்ஸ ச பதட்டானங்>
  text <தத்த கதமோ லக்கணோ ஹாரோ பஸ்ஸபரேதோ வேதனாபரேதோ ஸஞ்ஞாபரேதோபி ஸங்காரபரேதோபி யேன யேன மஞ்ஞதி யதி ஸுபனிமித்தேன யதி ஸுகனிமித்தேன யதி நிச்சனிமித்தேன யதி அத்தனிமித்தேன அஸுபே ஸுபந்தி மஞ்ஞதி ஏவங் ஸப்பங் ராகஜே பரிளாஹே வுத்தே சத்தாரோ பரிளாஹா வுத்தா பவந்தி ராகஜோ தோஸஜோ மோஹஜோ திட்டிஜோ ச ராகங் வதாமீதி அத்ததோ வததி ஸப்பானி பன்னரஸ பதானி அனிச்சங் துக்கந்தி>
  text <தத்த கதமோ சதுப்யூஹோ இத ஸுத்தே பகவதோ கோ அதிப்பாயோ யே பரிளாஹேன ந அச்சந்தி தே பவங் நாபினந்தந்தி யே பவங் நாபினந்தந்தி தே பரினிப்பாயிஸ்ஸந்தி அயங் அதிப்பாயோ>
  text <தத்த கதமோ ஆவட்டோ ஸங்கிலேஸபாகியேன துக்கஞ்ச ஸமுதயஞ்ச நித்திஸதி நிப்பேதபாகியேன மக்கஞ்ச நிரோதஞ்ச>
  text <தத்த கதமா விபத்தி ஸந்தாபஜாதோ ரோகஜாதோ ரோகங் வததி அத்ததோ தங் ந ஏகங்ஸேன ஹோதி அமனஸிகாரா ஸந்தாபஜாதோ கோ ந ச ரோகங் அத்ததோ வததி>
  text <தத்த கதமோ பரிவத்தனோ பக்கபடிபக்கனிதஸ்ஸனத்தங் பூமி பரிவத்தனாய>
  text <தத்த கதமோ வேவசனோ ஹாரோ ரோகஞ்ச அத்ததோ வததி ஸல்லங் அத்ததோ வததி பன்னரஸ பதானி ஸப்பானி வத்தப்பானி>
  text <தத்த கதமா பஞ்ஞத்தி ஸந்தாபஜாதோதி தோமனஸ்ஸபதட்டானங் ஸப்பே வசனபஞ்ஞத்தியா பஞ்ஞபேதி ரோகங் வததி அத்ததோ விபல்லாஸோ ஸங்கிலேஸபஞ்ஞத்தியா பஞ்ஞபேதி யங் நாபினந்ததி தங் துக்கந்தி விபல்லாஸனிக்கேபபஞ்ஞத்தியா பஞ்ஞத்தா தே அகதஸத்தா லோகா மஜ்ஜேன வேமத்ததாய பஞ்ஞத்தா>
  text <தத்த கதமோ ஓதரணோ ஸந்தாபஜாதோதி தீணி அகுஸலமூலானி தே ஸங்காரா ஸங்காரக்கந்தபரியாபன்னா தாதூஸு தம்மதாது ஆயதனேஸு தம்மாயதனங் இந்த்ரியேஸு இத்திந்த்ரியங் புரிஸிந்த்ரியஞ்ச பதட்டானங்>
  text <தத்த கதமோ ஸோதனோ ஸுத்தோ ஸுத்தஸ்ஸ ஆரம்போ>
  text <தத்த கதமோ அதிட்டானோ ஹாரோ பரிளாஹோதி யே ஸத்தா லோகா ஏகத்தபஞ்ஞத்தியா பஞ்ஞத்தா தே அகதஸத்தா லோகா மஜ்ஜேன வேமத்ததாய பஞ்ஞத்தா>
  text <தத்த கதமோ பரிக்காரோ ஸந்தாபஜாதோதி அயோனிஸோ மனஸிகாரோ ஹேது விபல்லாஸஞ்ச பச்சயோ தத்த த்வீஹி தம்மேஹி அத்தா அபினிவிட்டா சித்தஞ்ச சேதஸிகஞ்ச தம்மே உபயானி தஸ்ஸ விபரீதேன பராமஸதோ அபரோ பரியாயோ சேதஸிகேஹி தம்மேஹி அத்தஸஞ்ஞா அனத்தஸஞ்ஞா ஸமுக்காதேதி அபரோ பரியாயோ அனிச்சஸஞ்ஞா சேதஸிகேஸு தம்மேஸு ந து அத்தஸஞ்ஞா இதங் வுச்சதி சித்தந்தி வா மனோதி வா விஞ்ஞாணந்தி வா இதங் தீகரத்தங் அப்புக்கதங் ஏதங் மம ஏஸோஹமஸ்மி ஏஸோ மே அத்தாதி தத்த சேதஸிகா தம்மானுபஸ்ஸனா ஏஸாபி தம்மஸஞ்ஞா தஸ்ஸ கோ ஹேது கோ பச்சயோ அஹங்காரோ ஹேது மமங்காரோ பச்சயோ>
  text <தத்த கதமோ ஸமாரோபனோ அயங் லோகோ ஸந்தாபஜாதோதி அகுஸலங் மந்தேதி விஞ்ஞாணங் நாமரூபஸ்ஸ பச்சயோ யாவ ஜராமரணந்தி அயங் ஸமாரோபனோ>
  text <112>, <ஏவமேதங் யதாபூதங் ஸம்மப்பஞ்ஞாய பஸ்ஸதி அகுஸலமூலானங் பஹானங் தத்த அவிஜ்ஜானிரோதோ அவிஜ்ஜானிரோதா யாவ ஜராமரணனிரோதோ அயங் ஸமாரோபனோ>
  text <சத்தாரோ புக்கலா அனுஸோதகாமீ படிஸோதகாமீ டிதத்தோ திண்ணோ பாரங்கதோ தலே திட்டதி ப்ராஹ்மணோதி>
  text <தத்த யோ அனுஸோதகாமீ அயங் காமே ஸேவதி பாபஞ்ச கம்மங் கரோதி யாவ காமே படிஸேவதி இதங் லோபோ அகுஸலமூலங் ஸோ யேவ தண்ஹா ஸோ தேஹி காமேஹி வுய்ஹதி அனுஸோதகாமீதி வுச்சதி யோ புக்கலோ தாஹி கமிதோ தப்பச்சயா தஸ்ஸ ஹேது அகுஸலகம்மங் கரோதி காயேன ச வாசாய ச அயங் வுச்சதி பாபகம்மங் கரோதீதி தஸ்ஸ தீணி ஸோதானி ஸக்காயதிட்டி விசிகிச்சா ஸீலப்பதபராமாஸோ இமேஹி தீஹி ஸோதேஹி திவிததாதுயங் உப்பஜ்ஜதி காமதாதுயங் ரூபதாதுயங் அரூபதாதுயங் தேன படிபக்கேன யோ காமே ந படிஸேவதி யோ ஸீலவதங் ந பராமஸதி யோ ஸக்காயதிட்டீனங் பஹானாய காமேஸு யதாபூதங் ஆதீனவங் பஸ்ஸதி யேன ச தே தம்மே படிஸேவதி யஞ்ச தப்பச்சயா திட்டதி ப்ராஹ்மணோதி அரஹங் கிர தத்த அரஹங் தஸ்ஸ பாரங்கதோ ஹோதி பாரங்கதஸ்ஸ தலே திட்டதி ஸோபாதிஸேஸா நிப்பானதாது அனுஸோதகாமினீதி தஸ்ஸனப்பஹாதப்பானங் ஸங்யோஜனானங் அப்பஹானமாஹ படிஸோதகாமினீதி பலே திட்டேகட்டானஞ்ச கிலேஸானங் பஹானமாஹ டிதத்தேன பஞ்சன்னங் ஓரம்பாகியானங் ஸங்யோஜனானங் பஹானமாஹ தத்த அனுஸோதகாமினா மக்கரூபிமாஹ படிஸோதகாமினா டிதத்தேன ச மக்கமிதிமாஹ பாரங்கதேன ஸாவகா அஸெக்கா ச ஸம்மாஸம்புத்தா ச வுத்தா அனுஸோதகாமினா ஸக்காயஸமுதயகாமினிங் படிபதமாஹ படிஸோதகாமினா டிதத்தேன ஸக்காயனிரோதகாமினிங் படிபதமாஹ பாரங்கதேன தஸ அஸெக்கா அரஹந்தா தம்மா வுத்தா அயங் ஸுத்தத்தோ>
  text <113>, <தத்த கதமா தேஸனா இமஸ்மிங் ஹி ஸுத்தே சத்தாரி அரியஸச்சானி தேஸிதானி தேதாதுகலோகஸமதிக்கமனஞ்ச>
  text <தத்த கதமோ விசயோ ஹாரோ யோ காமே படிஸேவதி பாபங் கரெய்யாதி யோ ச காமே ந படிஸேவதி ஸோ பாபகம்மங் ந கரெய்யாதி யோ ச இமேஹி த்வீஹி பூமீஹி உத்திண்ணோ பாரங்கதோதி யா வீமங்ஸா அயங் விசயோ>
  text <யுத்தீதி யுஜ்ஜதி ஸுத்தேஸு நாயுஜ்ஜதீதி யா வீமங்ஸாய அயங் யுத்தி பதட்டானோதி அனுஸோதகாமினா ஸத்தன்னங் ஸங்யோஜனானங் பதட்டானங் அகுஸலஸ்ஸ கிரியா அகுஸலஸ்ஸ மூலானங் பதட்டானங் படிஸோதகாமினா யதாபூததஸ்ஸனஸ்ஸ பதட்டானங் டிதத்தேன அஸங்ஹாரியாய பதட்டானங் பாரங்கதோதி கதாசி பூமியா பதட்டானங்>
  text <தத்த கதமோ லக்கணோ ஹாரோ யோ அனுஸோதங் கச்சதி தண்ஹாவஸேன ஸப்பேஸம்பி கிலேஸானங் வஸேன கச்சதி யோ படிஸோதங் வாயமதி தண்ஹாய ஸப்பேஸம்பி ஸோ கிலேஸானங் வாயமதி படிஸோதங் யோ அத்தனா டிதோ காயேனபி ஸோ டிதோ வாசாசித்தேனபி ஸோ டிதோ அயங் லக்கணோ ஹாரோ>
  text <தத்த கதமோ சதுப்யூஹோ இத ஸுத்தே பகவதோ கோ அதிப்பாயோ யே அனுஸோதகாமினியா படிபதாய நாபிரமிஸ்ஸந்தி தே படிஸோதங் வாயமிஸ்ஸந்தீதி யாவ கதாசி பூமியங் அயங் அதிப்பாயோ ஆவட்டோதி இத ஸுத்தே சத்தாரி ஸுத்தானி தேஸிதானி>
  text <தத்த கதமோ விபத்தி ஹாரோ யோ காமே படிஸேவதி பாபஞ்ச கம்மங் கரோதி ஸோ அனுஸோதகாமீதி ந ஏகங்ஸேன ஸோதாபன்னோபி காமே படிஸேவதி தங் பாகியஞ்ச பாபகம்மங் கரோதி கிஞ்சாபி ஸெக்கோபி கரெய்ய பாபங் யதா ஸுத்தே நித்திட்டோ ந ச ஸோ அனுஸோதகாமீ இதங் விபஜ்ஜப்யாகரணீயங் ந ச காமே படிஸேவதி ந ச பாபகம்மங் கரோதி படிஸோதகாமீ ந ச ஏகங்ஸேன ஸப்பே பாஹிரகோ காமேஸு வீதராகோ ந ச காமே படிஸேவதி தேன ச பாபகம்மங் கரோதி அனுஸோதகாமீ படிஸோதகாமீ அயங் விபத்தி>
  text <தத்த கதமோ பரிவத்தனோ ஹாரோ நித்திட்டோ படிபக்கோ வேவசனோதி காமேஸு வத்துகாமாபி கிலேஸகாமாபி ரூபஸத்தகந்தரஸபஸ்ஸபுத்ததாரதாஸகம்மகரபோரிஸஞ்ச பரிக்கஹா>
  text <பஞ்ஞத்தீதி ஸப்பே புதுஜ்ஜனா ஏகத்தாய பஞ்ஞத்தா அனுஸோதகாமீதி கிலேஸஸமுதாசாரபஞ்ஞத்தியா பஞ்ஞத்தா யே பன ஸெக்கா புக்கலா தே நிப்பானபஞ்ஞத்தியா பஞ்ஞத்தா யே பன அனாகாமீ தே அஸங்ஹாரிய பஞ்ஞத்தியா பஞ்ஞத்தா அயங் பஞ்ஞத்தி>
  text <ஓதரணோதி யோ அனுஸோதகாமீ ஸோ துக்கங் யே தஸ்ஸ தம்மா தே துக்கஸ்ஸ ஸமுதயோ யங் ரூபங் அயங் ரூபக்கந்தோ ஏவங் பஞ்சபி கந்தா படிச்சஸமுப்பாதோ தே கிலேஸா ஸங்காரக்கந்தபரியாபன்னா தம்மாயதனங் தம்மதாது இந்த்ரியேஸு ச பஞ்ஞத்தா>
  text <ஸோதனோதி யேனாரம்பேன இதங் ஸுத்தங் தேஸிதங் ஸோ ஆரம்போ ஸப்போ ஸுத்தோ>
  text <அதிட்டானோதி படிஸோதகாமினா ஸப்பே ஸோதாபன்னா ஏகத்தேன வா நித்திட்டா ராகானுஸயபடிஸோதகாமினோ ஸெக்காவ மக்கோ ச ஸெக்கோ ச புக்கலோ டிதத்தோதி>
  text <வீதராகோ ஏகத்தாய பஞ்ஞத்தோ பாரங்கதோதி ஸப்பே அரஹந்தோ ஸப்பே பச்சேகபுத்தா ஸம்மாஸம்புத்தா ச ஏகத்தாய பஞ்ஞத்தா>
  text <பரிக்காரோதி அனுஸோதகாமினோ பாபமித்தபச்சயோ காமபரியுட்டானங் ஹேது படிஸோதகாமினோ த்வே ஹேதூ த்வே பச்சயா ச யாவ ஸம்மாதிட்டியா உப்பாதாயதிட்டி தஸ்ஸ படிலத்தமக்கோ ஹேது ஆரம்போ பச்சயோ காயிகோ சேதஸிகஸ்ஸ கொட்டாஸோ ச ஸமாரோபனோதி விபத்தி இதங் ஸுத்தங் நத்தி ஸமாரோபனாய பூமி>
  text <114>, <பஞ்சானிஸங்ஸா ஸோதானுகதானங் தம்மானங் யாவ திட்டியா ஸுப்படிவித்தானங் ஸுத்தங் வித்தாரேன காதப்பங் யுஞ்ஜதோ கடெந்தஸ்ஸ வாயமதோ கிலானோ மரணகாலே தேவபூதோ பச்சேகபோதிங் பாபுணாதி ஸோதானுகதாதி ஸத்தம்மஸ்ஸவனேன கதங் ஹோதி ந ச அதிபஞ்ஞாதம்மவிபஸ்ஸனாய தஸ்ஸ சித்தங் தஸிதங் ஹோதி ந ச அனிப்பித்தத்தங் இதங் ச ஸுத்தங் பஞ்சன்னங் புக்கலானங் தேஸிதங் ஸத்தானுஸாரினோ முதிந்த்ரியஸ்ஸ திக்கிந்த்ரியஸ்ஸ ச தம்மானுஸாரினோ திக்கிந்த்ரியஸ்ஸ முதிந்த்ரியஸ்ஸ ச யோ பன மோஹசரிதோ புக்கலோ ந ஸக்கோதி யுஞ்ஜிதுங் கடிதுங் வாயமிதுங் யதாபூதங் யதாஸமாதிகா விமுத்தி தங் கணங் தங் லயங் தங் முஹுத்தங் பலங் தஸ்ஸேதி ஸாது பரிஹாயதி பரோ தங் துய்ஹதி நோ து ஸுகஅவிபாகினீ பவதி தஸ்ஸ திட்டே யேவ ச தம்மே உபபஜ்ஜஅபராபரியவேதனீயங் தத்த யோ புக்கலோ தம்மானுஸாரீ தஸ்ஸ யதி ஸோதானுகதா தம்மா ஹொந்தி ஸோ யுஞ்ஜந்தோ பாபுணாதி யோ தம்மானுஸாரீ முதிந்த்ரியோ ஸோ கிலானோ பாபுணாதி யோ ஸத்தானுஸாரீ திக்கிந்த்ரியோ ஸோ மரணகாலஸமயே பாபுணாதி யோ முதிந்த்ரியோ ஸோ தேவபூதோ பாபுணாதி யதா தேவபூதோ ந பாபுணாதி ந ஸோ தேனேவ தம்மராகேன தாய தம்மனந்தியா பச்சேகபோதிங் பாபுணாதி யோ ஸோதானுகதேஸு யுஞ்ஜதி கடேதி வாயமதி ஸோ புப்பாபன்னேன விஸேஸங் ஸஞ்ஜானாதி ஸஞ்ஜானந்தோ பாபுணாதி ஸசே பன கிலானஸ்ஸ மனஸிகாரோ ஹோதி தத்த யுஞ்ஜந்தோ பாபுணாதி ஸசே பனஸ்ஸ மரணகாலே ஸங்விக்கோ ஹோதி தத்த யுஞ்ஜந்தோ பாபுணாதி ஸசே பன ந கத்தசி ஸங்வேகோ ஹோதி தஸ்ஸ தேவபூதஸ்ஸ ஸுகினோ தம்மபூதா பாதா ஏவங் அவிலபதி ஸோ ஏவங் ஜானாதி அயங் ஸோ தம்மவினயோ யத்த மயங் புப்பே மனுஸ்ஸபூதா ப்ரஹ்மசரியங் சரிம்ஹாதி அத தேவபூதோ பாபுணாதி திப்பேஸு வா பஞ்சஸு காமகுணேஸு அஜ்ஜோஸிதோ ஹோதி பமாதவிஹாரீ ஸோ தேன குஸலமூலேன பச்சேகபோதிங் பாபுணாதி>
  text <யா பரதோகோஸேன வசஸா ஸுபரிசிதா அயங் ஸுதமயீ பஞ்ஞா யே பன தம்மா ஹொந்தி மனஸா அனுபெக்கிதா அயங் சிந்தாமயீ பஞ்ஞா யங் திட்டியா ஸுப்படிவித்தா அயங் பாவனாமயீ பஞ்ஞா யங் ஸோதானுகதா வசஸா பரிசிதா ஹொந்தி ஸோ ச திட்டே யேவ தம்மே பரினிப்பாயீ அயங் அரஹங் புக்கலோ யோ உபபஜ்ஜதி தேவபூதோ பாபுணாதி தத்த ச பரினிப்பாயதி அயங் அனாகாமீ யோ தேன குஸலமூலேன பச்சேகபோதிங் பாபுணாதி அயங் புப்பயோகஸம்பாரஸம்பூதோ புக்கலோ>
  text <ஸோதானுகதா தம்மாதி படமங் விமுத்தாயதனங் வசஸா பரிசிதாதி துதியங் ததியஞ்ச விமுத்தாயதனங் மனஸா அனுபெக்கிதாதி சதுத்தங் விமுத்தாயதனங் திட்டியா ஸுப்படிவித்தாதி பஞ்சமங் விமுத்தாயதனங்>
  text <ஸோதானுகதாய விமுத்தியா வசஸா யா வாசா ஸுப்படிவித்தா அனுபுப்பதம்மஸ்ஸ ஸோதேன ஸுத்வா ஸீலக்கந்தே பரிபூரேதி மனஸா அனுபெக்கிதா ஸமாதிக்கந்தங் பரிபூரேதி திட்டியா ஸுப்படிவித்தா பஞ்ஞாக்கந்தங் பரிபூரேதி>
  text <ஸோதானுகதா தம்மா பஹுஸ்ஸுதா ஹொந்தீதி வித்தாரேன காதப்பங் இதங் படமங் ஸத்தாபதானங் மனஸா அனுபெக்கிதாதி படிஸல்லானபஹுலோ விஹரதி வித்தாரேன காதப்பங் இதங் துதியங் ஸத்தாபதானங் திட்டியா ஸுப்படிவித்தாதி அனாஸவா சேதோவிமுத்தியா நாபரங் இத்தத்தாயாதி பஜானாதீதி இதங் ததியங் ஸத்தாபதானங்>
  text <ஸோதானுகதா தம்மாதி ஸெக்கங் ஸத்தா தஸ்ஸேதி மனஸா அனுபெக்கிதாதி அரஹத்தங் ஸத்தா தஸ்ஸேதி திட்டியா ஸுப்படிவித்தாதி ததாகதங் அரஹந்தங் ஸம்மாஸம்புத்தங் ஸத்தா தஸ்ஸேதி>
  text <ஸோதானுகதா தம்மாதி காமானங் நிஸ்ஸரணங் தஸ்ஸேதி மனஸா அனுபெக்கிதாதி ரூபதாதுயா நிஸ்ஸரணங் தஸ்ஸேதி திட்டியா ஸுப்படிவித்தாதி தேதாதுகானங் நிஸ்ஸரணங் தஸ்ஸேதி அயங் ஸுத்தத்தோ>
  text <115>, <தத்த கதமோ தேஸனாஹாரோ இமம்ஹி ஸுத்தே தயோ ஏஸனா தேஸிதா ஸோதானுகதேஹி தம்மேஹி வசஸா பரிசிதேஹி காமேஸனாய ஸமதமக்கோ திட்டியா ஸுப்படிவித்தேஹி ப்ரஹ்மசரியேஸனாய ஸமதமக்கோ>
  text <விசயோதி யதா ஸுத்தங் மனஸிகரொந்தோ விசினந்தோ ஸுதமயிபஞ்ஞங் படிலபதி யதா ச ஸோ மனஸிகரோதீதி யதா ஸுததம்மா ததா சிந்தாமயிபஞ்ஞங் படிலபதி யதா திட்டேவ தம்மே மனஸிகரோதி ததா பாவனாமயிபஞ்ஞங் படிலபதி அயங் விசயோ>
  text <ஸுதேன ஸுதமயிபஞ்ஞங் படிலபதி சிந்தாய சிந்தாமயிபஞ்ஞங் பாவனாய பாவனாமயிபஞ்ஞங் படிலபதி அத்தி ஏஸா யுத்தி>
  text <பதட்டானோதி ஸோதானுகதா தம்மாதி தம்மஸ்ஸவனஸ்ஸ பதட்டானங் வசஸா பரிசிதாதி யுஞ்ஜனாய பதட்டானங் மனஸா அனுபெக்கிதாதி தம்மானுதம்மாய விபஸ்ஸனாய பதட்டானங் திட்டியா அனுபெக்கிதாதி பஞ்ஞாயபி அனுபெக்கிதா திட்டியாபி அனுபெக்கிதா>
  text <சதுப்யூஹோதி இமம்ஹி ஸுத்தே பகவதோ கோ அதிப்பாயோ யே இமாஹி த்வீஹி பஞ்ஞாஹி ஸமன்னாகதா தேஹி>
  text <ஸ நிப்புதோதி மக்கபலங் அனுபாதிஸேஸஞ்ச நிப்பானதாதுங் மந்தேதி தானேன ஓளாரிகானங் கிலேஸானங் பஹானங் மந்தேதி ஸீலேன மஜ்ஜிமானங் பஞ்ஞாய ஸுகுமகிலேஸானங் மந்தேதி ராகதோஸமோஹக்கயா ஸ நிப்புதோதி கதா ச பூமி>
  text <தததோ புஞ்ஞங் பவட்டதி ஸங்யமதோதி தீஹி பதேஹி லோகிகங் குஸலமூலங் வுத்தங் ராகதோஸமோஹக்கயா ஸ நிப்புதோதி லோகுத்தரங் குஸலமூலங் வுத்தங்>
  text <தததோ புஞ்ஞங் பவட்டதி ஸங்யமதோ வேரங் ந சீயதீதி புதுஜ்ஜனபூமிங் மந்தேதி குஸலோ ச ஜஹாதி பாபகந்தி ஸெக்கபூமிங் மந்தேதி ராகதோஸமோஹக்கயா ஸ நிப்புதோதி அஸெக்கபூமி வுத்தா>
  text <தததோ புஞ்ஞங் பவட்டதி ஸங்யமதோ வேரங் ந சீயதீதி மக்கனியா படிபதா வுத்தா குஸலோ ச ஜஹாதி பாபகந்தி ஸெக்கவிமுத்தி ராகதோஸமோஹக்கயா ஸ நிப்புதோதி அஸெக்கவிமுத்தி>
  text <தததோ புஞ்ஞங் பவட்டதி ஸங்யமதோ வேரங் ந சீயதீதி தானகதங் ஸீலகதங் மக்ககதங் லோகிகானங் தம்மானங் தேஸனமாஹ குஸலோ ச ஜஹாதி பாபகந்தி லோகே ஆதீனவானுபஸ்ஸனா ராகதோஸமோஹக்கயா ஸ நிப்புதோதி ஸாமுக்கங்ஸிகாய தம்மதேஸனாயபி படிவித்தா>
  text <தததோ புஞ்ஞங் பவட்டதீதி பாணானங் அபயதானேன பாணாதிபாதா வேரமணிஸத்தானங் அபயங் தேதி ஏவங் ஸப்பானி ஸிக்காபதானி காதப்பானி ஸங்யமதோ வேரங் ந சீயதீதி ஸீலே பதிட்டாய சித்தங் ஸங்யமேதி தஸ்ஸ ஸங்யமதோ பாரிபூரிங் கச்சதி ராகதோஸமோஹக்கயா ஸ நிப்புதோதி த்வே விமுத்தியோ அயங் ஸுத்தனித்தேஸோ>
  text <116>, <தத்த கதமா தேஸனா இமம்ஹி ஸுத்தே கிங் தேஸிதங் த்வே ஸுகதியோ தேவா ச மனுஸ்ஸா ச திப்பா ச பஞ்சகாமகுணா மானுஸ்ஸகா ச த்வீஹி பதேஹி நித்தேஸோ தததோ புஞ்ஞங் பவட்டதி ஸங்யமதோ வேரங் ந சீயதி குஸலோ ச ஜஹாதி பாபகந்தி மக்கோ வுத்தோ ராகதோஸமோஹக்கயா ஸ நிப்புதோதி த்வே நிப்பானதாதுயோ தேஸிதா ஸோபாதிஸேஸா ச அனுபாதிஸேஸா ச அயங் தேஸனா>
  text <விசயோதி தததோ புஞ்ஞங் பவட்டதீதி இமினா படமேன பதேன தானமயிகபுஞ்ஞகிரியவத்து வுத்தங் தேனஸ்ஸ ஆனந்தரியானங் குஸலானங் தம்மானங் துதியேன பதேன யந்தி நிய்யானிகங் ஸாஸனந்தி அயங் அதிப்பாயோ அஸ்ஸவனேன ச அமனஸிகாரேன ச அப்படிவேதேன ச ஸக்காயஸமுதயகாமினீ படிபதா வுத்தா ஸவனேன ச மனஸிகாரேன ச படிவேதேன ச ஸக்காயனிரோதகாமினீ படிபதா வுத்தா அயங் ஆவட்டோ>
  text <விபத்தீதி ஏகங்ஸப்யாகரணீயோ நத்தி தத்த விபத்தியா பூமி பரிவத்தனாதி யே பஞ்சானிஸங்ஸா தே பஞ்சாதினா படிபக்கேன தேனேவ திட்டேவ தம்மே பாபுணாதி தங் உபபஜ்ஜமானா அபரோ பரியாயோ>
  text <வேவசனந்தி ஸோதானுகதா தம்மாதி யங் ஸுத்தங் திட்டம்பி பஞ்ஞிந்த்ரியங் விஞ்ஞத்தம்பி திட்டியா ஸுப்படிவித்தம்பி விபாவிதம்பி>
  text <பஞ்ஞத்தீதி ஸோதானுகதாதம்மாதி தேஸனா அவிஜ்ஜாபஞ்ஞத்தியா பஞ்ஞத்தங் மனஸிகாரோ பாமோஜ்ஜபஞ்ஞத்தியா பஞ்ஞத்தோ திட்டதம்மாபி ஆனிஸங்ஸபஞ்ஞத்தியா பஞ்ஞத்தா>
  text <ஓதரணோதி திஸ்ஸோ பஞ்ஞா வசஸா பரிசிதேஸு ஸுதமயீபஞ்ஞா மனஸா அனுபெக்கிதேஸு சிந்தாமயீபஞ்ஞா திட்டியா ஸுப்படிவித்தாஸு பாவனாமயீபஞ்ஞா இமானி அரியஸச்சானி இந்த்ரியானி விஜ்ஜுப்பாதா அவிஜ்ஜானிரோதோ படிச்சஸமுப்பாதோ இந்த்ரியேஸு தீணி இந்த்ரியானி ஆயதனேஸு தம்மாயதனபரியாபன்னா தாதூஸு தம்மதாதுபரியாபன்னாதி ஸோதனோதி யோ ஆரம்போ ஸுத்தஸ்ஸ பவேஸோ நியுத்தோ>
  text <அதிட்டானோதி பஞ்சானிஸங்ஸாதி வேமத்ததாய பஞ்ஞத்தா ஆனிஸங்ஸா ஸோதா அனுகதாதி வேமத்ததாய அரியவோஹாரோ பஞ்ஞத்தோ தம்மே ச ஸவனந்தி ஏகத்ததாய பஞ்ஞத்தங்>
  text <பரிக்காரோதி தம்மஸ்ஸவனஸ்ஸ பயிருபாஸனா பச்சயோ ஸத்தா ஹேது மனஸா அனுபெக்கிதாதி அத்தப்படிஸங்வேதிதா பச்சயோ தம்மப்படிஸங்வேதிதா ஹேது திட்டியா ஸுப்படிவித்தாதி ஸத்தம்மஸ்ஸவனஞ்ச மனஸிகாரோ ச பச்சயோ ஸுதமயீ சிந்தாமயீ பஞ்ஞா ஹேது ஸமாரோபனோதி விபத்தங் ஸுத்தங் அபரோ பரியாயோ நிப்பத்தி பலே நத்தி தத்த ஸமாரோபனாய பூமி>
  text <117>, <தத்த கதமங் வாஸனாபாகியஞ்ச நிப்பேதபாகியஞ்ச ஸுத்தங் தததோ புஞ்ஞங் பவட்டதீதி காதா தததோதி தானமயிகபுஞ்ஞகிரியவத்து வுத்தங் ஸங்யமதோ வேரங் ந சீயதீதி ஸீலமயிகபுஞ்ஞகிரியவத்து வுத்தங் குஸலோ ச ஜஹாதி பாபகந்தி லோபஸ்ஸ ச மோஹஸ்ஸ ச ப்யாபாதஸ்ஸ ச பஹானமாஹ ராகதோஸமோஹக்கயா ஸ நிப்புதோதி லோபஸ்ஸ ச மோஹஸ்ஸ ச ப்யாபாதஸ்ஸ ச சந்தராகவினயமாஹாதி தததோ புஞ்ஞங் பவட்டதீதி காதா அலோபோ குஸலமூலங் பவதி ஸங்யமதோ வேரங் ந சீயதீதி அதோஸோ குஸலமூலங் பவதி ஸங்யமதோ வேரங் ந சீயதீதி அவேரா அஸபத்தா அப்யாபாததாய ஸதா குஸலோ ச ஜஹாதி பாபகந்தி ஞாணுப்பாதா அஞ்ஞாணனிரோதோ சதுத்தபதேன ராகதோஸமோஹக்கயேன ராகவிராகா சேதோவிமுத்திமோஹக்கயேன அவிஜ்ஜாவிராகா பஞ்ஞாவிமுத்தி அயங் விசயோ>
  text <யுத்தீதி தானே டிதோ உபயங் ஹி பரிபூரேதி மச்சரியஞ்ச பஜஹதி புஞ்ஞஞ்ச பவட்டதி அத்தி ஏஸா யுத்தி>
  text <பதட்டானந்தி தததோ புஞ்ஞங் பவட்டதீதி சாகாதிட்டானஸ்ஸ பதட்டானங் ஸங்யமதோ வேரங் ந சீயதீதி பஞ்ஞாதிட்டானஸ்ஸ பதட்டானங் குஸலோ ச ஜஹாதி பாபகந்தி ஸச்சாதிட்டானஸ்ஸ பதட்டானங் ராகதோஸமோஹக்கயா ஸ நிப்புதோதி உபஸமாதிட்டானஸ்ஸ பதட்டானங் அயங் பதட்டானோ>
  text <தத்த கதமோ லக்கணோ தததோ புஞ்ஞங் பவட்டதி ஸங்யமதோ வேரங் ந சீயதி தததோபி வேரங் ந கரியாதி குஸலோ ச ஜஹாதி பாபகங் ராகதோஸமோஹக்கயா ஸ நிப்புதோ ரூபக்கயாபி வேதனக்கயாபி யேன ரூபேன திட்டங் தேன ததாகதோ பஞ்ஞபெந்தோ பஞ்ஞபெய்ய ரூபஸ்ஸ கயா விராகனிரோதாதி ஏவங் பஞ்சக்கந்தா>
  text <சதுப்யூஹோ இத பகவதோ கோ அதிப்பாயோ யே மஹாபோகானங் பத்தயிஸ்ஸந்தி தே தானங் தஸ்ஸந்தி பரிஸ்ஸயபஹானாய யே அவேராபிசந்தகா தே பஞ்ச வேரானி பஜஹிஸ்ஸந்தி யே குஸலாபிசந்தகா தே அட்டங்கிகங் மக்கங் பாவெஸ்ஸந்தி அட்டன்னங் மிச்சத்தானங் பஹானாய யே நிப்பாயிதுகாமா தே ராகதோஸமோஹங் பஜஹிஸ்ஸந்தீதி அயங் பகவதோ அதிப்பாயோ>
  text <ஆவட்டோதி யஞ்ச அதததோ மச்சரியங் யஞ்ச அஸங்யமதோ வேரங் யஞ்ச அகுஸலஸ்ஸ பாபஸ்ஸ அப்பஹானங் அயங் துக்கனித்தேஸோ ந ஸமுதயோ அலோபேன ச அதோஸேன ச அமோஹேன ச குஸலேன இமானி தீணி குஸலமூலானி தேஸங் பச்சயோ அட்ட ஸம்மத்தானி அயங் மக்கோ தேஸங் ராகதோஸமோஹானங் கயா அயங் நிரோதோ>
  text <விபத்தீதி தததோ புஞ்ஞங் பவட்டதீதி ந ஏகங்ஸேன யோ ராஜதண்டபயேன தேதி யோ ச அகப்பியஸ்ஸ பரிபோகேன ஸீலவந்தேஸு தேதி ந தஸ்ஸ புஞ்ஞங் பவட்டதீதி ஸோ சேதங் தானங் அகுஸலேன தேதி தண்டதானங் ஸத்ததானங் அபுஞ்ஞமயங் பவட்டதி ந புஞ்ஞங் ஸங்யமதோ வேரங் ந சீயதீதி ந ஏகங்ஸேன கிங் காரணங் யஞ்ச யோ பதங் திட்டதம்மிகங் பஸ்ஸதி யதி மம ராஜானோ கஹெத்வா ஹத்தங் வா சிந்தெய்யபே ந தேன ஸங்யமேன வேரங் ந கரோதி யோ து ஏவங் ஸமாதியதி பாணாதிபாதஸ்ஸ பாபகோ விபாகோதி திட்டே யேவ தம்மே அபிஸம்பராயே ச ஏவங் ஸப்பஸ்ஸ அகுஸலஸ்ஸ ஹேதுதோ ஆரதி இமினா ஸங்யமேன வேரங் ந சீயதி>
  text <பரிவத்தனாதி தததோ புஞ்ஞங் பவட்டதீதி அதததோ புஞ்ஞங் ந பவட்டதி யங் தானமயங் தங் ஸங்யமதோ வேரங் ந சீயதி அஸங்யமதோ வேரங் கரீயதி குஸலோ ச ஜஹாதி பாபகங் அகுஸலோ ந ஜஹாதி ராகதோஸமோஹக்கயா ஸனிப்புதோதி தூதங் பேஸெத்வா பணீதங் பேஸெத்வாபி ந பக்கோஸாமி ஸோ ஸயமேவ பன மஹாபிக்குஸங்கபரிவாரோ அம்ஹாகங் வஸனட்டானங் ஸம்பத்தோ அம்ஹேஹி ச ஸந்தாகாரஸாலா காரிதா எத்த மயங் தஸபலங் ஆனெத்வா மங்கலங் பணாபேமாதி சிந்தெத்வா உபஸங்கமிங்ஸு யேன ஸந்தாகாரங் தேனுபஸங்கமிங்ஸூதி தங் திவஸங் கிர ஸந்தாகாரே சித்தகம்மங் நிட்டாபெத்வா அட்டகா முத்தமத்தா ஹொந்தி புத்தா நாம அரஞ்ஞஜ்ஜாஸயா அரஞ்ஞாராமா அந்தோகாமே வஸெய்யுங் வா நோ வாதி தஸ்மா பகவதோ மனங் ஜானித்வாவ படிஜக்கிஸ்ஸாமாதி சிந்தெத்வா தே பகவந்தங் உபஸங்கமிங்ஸு இதானி பன மனங் லபித்வா படிஜக்கிதுகாமா யேன ஸந்தாகாரங் தேனுபஸங்கமிங்ஸு ஸப்பஸந்தரிந்தி யதா ஸப்பங் ஸந்ததங் ஹோதி ஏவங் யேன பகவா தேனுபஸங்கமிங்ஸூதி எத்த பன தே மல்லராஜானோ ஸந்தாகாரங் படிஜக்கித்வா நகரவீதியோபி ஸம்மஜ்ஜாபெத்வா தஜே உஸ்ஸாபெத்வா ஸுவண்ணகடிகதலியோ ச டபாபெத்வா ஸகலனகரங் தீபமாலாஹி விப்பகிண்ணதாரகங் விய கத்வா கீரபகே தாரகே கீரங் பாயேத தஹரே குமாரே லஹுங் லஹுங் போஜாபெத்வா ஸயாபேத உச்சாஸத்தங் மாகரி அஜ்ஜ ஏகரத்திங் ஸத்தா அந்தோகாமேவ வஸிஸ்ஸதி புத்தா நாம அப்பஸத்தகாமா ஹொந்தீதி பேரிங் சராபெத்வா ஸயங் தண்டகதீபிகா ஆதாய யேன பகவா தேனுபஸங்கமிங்ஸு பகவந்தங் யேவ புரக்கத்வாதி பகவந்தங் புரதோ கத்வா தத்த பகவா பிக்கூனஞ்சேவ உபாஸகானஞ்ச மஜ்ஜே நிஸின்னோ அதிவிய விரோசதி ஸமந்தபாஸாதிகோ ஸுவண்ணவண்ணோ அபிரூபோ தஸ்ஸனீயோ புரத்திமகாயதோ ஸுவண்ணவண்ணா ரஸ்மி உட்டஹித்வா ககனதலே அஸீதிஹத்தங் டானங் கண்ஹாதி பச்சிமகாயதோ தக்கிணஹத்ததோ வாமஹத்ததோ ஸுவண்ணவண்ணா ஹெட்டா பாததலேஹி பவாளவண்ணரஸ்மி உட்டஹித்வா கனபதவியங் அஸீதிஹத்தங் டானங் கண்ஹாதி ஏவங் ஸமந்தா அஸீதிஹத்தமத்தங் டானங் சப்பண்ணபுத்தரஸ்மியோ விஜ்ஜோதமானா விதண்டமானா விதாவந்தி ஸப்பே திஸாபாகா ஸுவண்ணசம்பகபுப்பேஹி விகிரியமானா விய ஸுவண்ணகடதோ நிக்கந்தஸுவண்ணரஸதாராஹி ஸிஞ்சமானா விய பஸாரிதஸுவண்ணபடபரிக்கித்தா வ்விய வேரம்பவாதஸமுட்டிதகிங்ஸுககிங்ஸுகாரகணிகாரபுப்பசுண்ணஸமோகிண்ணா விய விப்பகஸந்தங் அஸீதிஅனுப்யஞ்ஜனப்யாமப்பபா த்வத்திங்ஸவரலக்கணஸமுஜ்ஜலங் ஸரீரங் ஸமுக்கததாரகங் விய ககனதலங் விகஸிதமிவ பதுமவனங் ஸப்பபாலிபுல்லோ விய யோஜனஸதிகோ பாரிச்சத்தகோ படிபாடியா டபிதானங் த்வத்திங்ஸசந்தானங் த்வத்திங்ஸஸூரியானங் த்வத்திங்ஸசக்கவத்தீனங் த்வத்திங்ஸதேவராஜானங் த்வத்திங்ஸமஹாப்ரஹ்மானங் நிப்புதோ அஸெக்கஸ்ஸ நத்தி நிப்புதி>
  text <வேவசனந்தி தததோ புஞ்ஞங் பவட்டதி அனுமோததோபி புஞ்ஞங் பவட்டதி சித்தஸ்ஸ ஸமாதஹதோபி வெய்யாவச்சகிரியாயபி புஞ்ஞங் பவட்டதீதி>
  text <பஞ்ஞத்தீதி தததோ புஞ்ஞங் பவட்டதி அலோபஸ்ஸ படினிஸ்ஸயகாதபஞ்ஞத்தியா பஞ்ஞத்தங் ஸங்யமதோ வேரங் ந சீயதீதி அதோஸஸ்ஸ படினிஸ்ஸயகாதபஞ்ஞத்தியா பஞ்ஞத்தங் குஸலோ ச ஜஹாதி பாபகந்தி அமோஹஸ்ஸ படினிஸ்ஸயகாதபஞ்ஞத்தியா பஞ்ஞத்தங்>
  text <ஓதரணோதி பஞ்சஸு இந்த்ரியேஸு தததோ புஞ்ஞங் பவட்டதி ஸங்யமதோ வேரங் ந சீயதி ஸங்யமேன ஸீலக்கந்தோ ஓதிண்ணோ சஸு இந்த்ரியேஸு ஸங்வரோ அயங் ஸமாதிக்கந்தோ யங் குஸலோ ச ஜஹாதி பாபகங் அயங் பஞ்ஞாக்கந்தோ ராகதோஸமோஹக்கயா ஸ நிப்புதோதி விமுத்திக்கந்தோ தாதூஸு தம்மதாது ஆயதனேஸு மனாயதனங்>
  text <ஸோதனோதி யேனாரம்பேன இதங் ஸுத்தங் தேஸிதங் ஸோ ஆரம்போ ஸுத்தோ>
  text <அதிட்டானோ தானந்தி ஏகத்ததாய பஞ்ஞத்தங் சாகோ பரிச்சாகோ தம்மதானங் ஆமிஸதானங் அட்ட தானானி வித்தாரேன காதப்பானி அயங் வேமத்ததா ந ச தததோ ஏகத்தபஞ்ஞத்தியா பஞ்ஞத்தங் கந்தீ அனவஜ்ஜந்தி பஞ்ஞத்தியா பஞ்ஞத்தங் ராகதோஸமோஹக்கயா ஸ நிப்புதோதி ரோதவீரியபஞ்ஞத்தியா பஞ்ஞத்தா>
  text <பரிக்காரோதி தானஸ்ஸ பாமோஜ்ஜங் பச்சயோ அலோபோ ஹேது ஸங்யமதோ யோனிஸோ மனஸிகாரோ ஹேது பரிச்சாகோ பச்சயோ குஸலோ ச ஜஹாதி பாபகந்தி யதாபூததஸ்ஸனங் பச்சயோ ஞாணப்படிலாபோ ஹேது ராகதோஸமோஹக்கயா ஸ நிப்புதோதி பரதோ ச கோஸோ அஜ்ஜத்தஞ்ச யோனிஸோ மனஸிகாரோ மக்கோ ச ஹேது ச பச்சயோ ச>
  text <ஸமாரோபனோதி தததோ புஞ்ஞங் பவட்டதீதி காதா தஸ்ஸ ஸீலம்பி வட்டதி ஸங்யமோபி வட்டதி ஸங்யமதோ வேரங் ந சீயதீதி அஞ்ஞேபி கிலேஸா ந சீயந்தி யேபிஸ்ஸ தப்பச்சயா உப்பஜ்ஜெய்யுங் ஆஸவா விகாதா தேபிஸ்ஸ ந உப்பஜ்ஜந்தி ராகதோஸமோஹக்கயா ஸ நிப்புதோதி ராகதோஸஸ்ஸாபி கயா ராகானுஸயஸ்ஸபி கயா தோஸஸ்ஸ மோஹஸ்ஸாபி ஸ நிப்புதோதி ஸோபாதிஸேஸா நிப்பானதாது அனுபாதிஸேஸாபி அயங் ஸமாரோபனோ>
  stand <தேரஸ்ஸ மஹாகச்சாயனஸ்ஸ பேடகோபதேஸே>
  stand <ஹாரஸ்ஸ ஸம்பாதபூமி ஸமத்தா>
