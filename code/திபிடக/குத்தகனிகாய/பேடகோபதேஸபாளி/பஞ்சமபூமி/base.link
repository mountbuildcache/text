text <பஞ்சமபூமி>
  text <43>, <தத்த கதமோ ஹாரவிபங்கோ யத்த ஸோளஸ ஹாரா அக்கரஸோ பேதங் கச்சந்தி தத்த ஆதிம்ஹி தேஸனாஹாரோ தத்த அயங் காதா குஸலா வா அகுஸலா வா ஸச்சானி வா ஸச்சேகதேஸோ வா கிங் தேஸிதந்தி ஸுத்தே வீமங்ஸா தேஸனாஹாரோ யதா அரியஸச்சானி நிக்கேபோ சத்தாரி ஸச்சானி ஸாதாரணானி அஸாதாரணானி ச யானி ச அட்டாரஸ பதானி துக்கதோ ஸத்த பதானி ஸங்கேபேன காயிகேன சேதஸிகேன துக்கேன அப்பியஸம்பயோகேன பியவிப்பயோகேன ச தீஹி ச ஸங்கதாஹி தத்த தீணி ஸங்கதலக்கணானி திஸ்ஸோ துக்கதா உப்பாதோ ஸங்கதலக்கணங் ஸங்காரதுக்கதாய துக்கதா ச ஸங்கதலக்கணங் விபரிணாமதுக்கதாய துக்கதாதி அஞ்ஞதத்தங் ச ஸங்கதலக்கணங் துக்கதுக்கதாய ச துக்கதா இமேஸங் திண்ணங் ஸங்கதலக்கணானங் தீஸு வேதனாபூமீஸு அதுக்கமஸுகா வேதனா உப்பாதோ ஸங்கதலக்கணங் ஸங்காரதுக்கதாய ச துக்கதா தயோ ஸங்கதலக்கணங் ஸுகா வேதனாய ச விபரிணாமதுக்கதாய ச துக்கதாதி அஞ்ஞதத்தங் ஸங்கதலக்கணங் துக்காவேதனா துக்கதுக்கதா ச துக்கதா இமம்ஹி இமேஸு நவபதேஸு படமகேஸு ஸத்தஸு பதேஸு ஸோளஸஸு பதேஸு துக்கா பரியேஸிதப்பா ஏகாதஸ துக்கதாய ச லக்கணங் நித்தேஸே நித்திட்டங் பாதுபாவலக்கணா ஜாதியா ச பாதுபாவசுதிலக்கணோ சுதோதி வித்தாரேன பன்னரஸபதானி கத்தப்பானி ஏவங் ஸாதாரணானி அஸாதாரணானி ச ஸத்தஸு தஸஸு பதேஸு ஸஞ்ஞாஸ திவிதே ச ஸாஸனப்பட்டானே அட்டாரஸவிதேஸு ச ஸுத்தாதிட்டானேஸு தஸவிதேஸு ச ஸுத்தவிதெய்யேஸு ஸோளஸவிதேஸு ச ஹாரேஸு ஏகவீஸதிவிதாய ச பவிசயவீமங்ஸாயாதி இதங் தேஸிதங் யதாபூதஞ்ச தேஸிதந்தி அயங் வுச்சதி தேஸனாஹாரோ>
  text <44>, <தத்த கதமோ விசயோ ஹாரோ>
  block
    text <பதங் பஞ்ஹா ச புச்சா ச கிங் புப்பங் கிஞ்ச பச்சிமங்>
    text <அனுகீதி ஸா ச விசயோ ஹாரோ விசயோதி நித்திட்டோ>
    text <யானி ஸோதானி லோகஸ்மிங் ஸதி தேஸங் நிவாரணங்>
    text <ஸோதானங் ஸங்வரங் ப்ரூமி பஞ்ஞாயேதே பிதீயரே>
    text <யமேதங் பஞ்ஹங் அபுச்சி அஜித தங் வதாமி தேபே>
    text <விஞ்ஞாணஸ்ஸ நிரோதேன எத்தேதங் உபஸம்மதி>
    text <யே ச ஸங்காததம்மாஸே யே ச ஸேகா புதூ இத>
    text <தேஸங் மே நிபகோ இரியங் புட்டோ பப்ரூஹி மாரிஸ>
    text <யோ வே ந ப்யததி பத்வா பரிஸங் உக்கவாதினிங்>
    text <ந ச ஹாபேதி வசனங் ந ச சாதேதி ஸாஸனங்>
    text <அஸந்தித்திங் ச பணதி புச்சிதோ ந ச குப்பதி>
    text <ஸ வே தாதிஸகோ பிக்கு தூதெய்யங் கந்துமரஹதீதி>
    text <ஸப்பேஸங் ஹாரானங் யா பூமீ யோ ச கோசரோ தேஸங்>
    text <யுத்தாயுத்தி பரிக்கா ஹாரோ யுத்தீதி நித்திட்டோ>
    text <தம்மங் தேஸேதி ஜினோ தஸ்ஸ ச தம்மஸ்ஸ யங் பதட்டானங்>
    text <இதி யாவ ஸப்பதம்மா ஏஸோ ஹாரோ பதட்டானோ>
    text <வுத்தம்ஹி ஏகதம்மே யே தம்மா ஏகலக்கணா தேன>
    text <ஸப்பே பவந்தி வுத்தா ஸோ ஹாரோ லக்கணோ நாம>
    text <நிருத்தி அதிப்பாயோ ச ப்யஞ்ஜனா தேஸனாய ச>
    text <ஸுத்தத்தோ புப்பாபரஸந்தி ஏஸோ ஹாரோ சதுப்யூஹோ>
    text <யோகஸ்ஸ காலங் ந நிவத்ததி யா ச ஸோ ந தத்த பாபிந்தவே பவந்தி>
    text <வேதனாமக்கஇஸினா பவேதிதங் துதரஜாஸவா துக்கா பமொக்காதா>
    text <ஏகம்ஹி பதட்டானே பரியேஸதி ஸேஸகங் பதட்டானங்>
    text <ஆவட்டதி படிபக்கே ஆவட்டோ நாம ஸோ ஹாரோ>
    text <வேவசனேஹி அனேகேஹி ஏகங் தம்மங் பகாஸிதங்>
    text <ஸுத்தே யோ ஜானாதி ஸுத்தவிதூ வேவசனோ நாம ஸோ ஹாரோ>
    text <ஏவங் விஸேஸதோ ஞத்வா அப்பமாதம்ஹி பண்டிதா>
    text <அப்பமாதே பமோதந்தி அரியானங் கோசரே ரதாதி>
  text <பதந்தி படமங் பதங் தஸ்ஸ கோ அத்தோ யங் பகவா புட்டோ ஆயஸ்மதா அஜிதேன தங் கஹேதப்பங் கதிபதானி புட்டானி யதாகிங் கேனஸ்ஸு நிவுதோ லோகோதி காதா இமானி கதிபதானி சத்தாரி இதி விஸஜ்ஜனாய புச்சா யத்தகேஹி பதேஹி பகவதா விஸஜ்ஜிதானி பதானி இதி புச்சாய ச யா பதானங் ஸங்காஸனா இதங் வுச்சதி பதந்தி>
  text <பஞ்ஹாதி இமானி சத்தாரி பதானி கதி பஞ்ஹா ஏகோ வா த்வே வா ததுத்தரி வா இமானி சத்தாரி பதானி ஏகோ பஞ்ஹோ அத்தானுபரிவத்தி ப்யஞ்ஜனங் ஹோதி ஸம்பஹுலானிபி பதானி ஏகமேவத்தங் புச்சதி இமானி சத்தாரி பதானி அனுபரிவத்தீனி தங் ப்யஞ்ஜனேன ஏகோ பஞ்ஹோவ ஹோதி கேனஸ்ஸு நிவுதோ லோகோதி லோகங் ஸந்தாய புச்சதி கேனஸ்ஸு நப்பகாஸதி கிஸ்ஸாபிலேபனங் ப்ரூஸீதி தங்யேவ புச்சதி கிங்ஸு தஸ்ஸ மஹப்பயந்தி தங்யேவ புச்சதி ஏவங் அத்தானுபரிவத்தி ப்யஞ்ஜனங் ஏகோ பஞ்ஹோ ஹோதி ஸோ பஞ்ஹோ சதுப்பிதோ ஏகங்ஸப்யாகரணீயோ விபஜ்ஜப்யாகரணீயோ படிபுச்சாப்யாகரணீயோ டபனியோதி தத்த சக்கு அனிச்சந்தி ஏகங்ஸப்யாகரணீயோ யங் அனிச்சங் தங் துக்கந்தி விபஜ்ஜப்யாகரணீயோ ஸியா அனிச்சங் ந சக்கு யானிபி ஆயதனானி ச ந சக்கு தானிபி அனிச்சந்தி ந சக்குயேவ அயங் விபஜ்ஜப்யாகரணீயோ யங் சக்கு தங் சக்குந்த்ரியங் நேதி படிபுச்சாப்யாகரணீயோ தங் சக்கு ததாகதோதி டபனியோ அஞ்ஞத்ர சக்குனாதி டபனியோ பஞ்ஹோ இதங் பஞ்ஹங் பகவா கிங் புச்சிதோ லோகஸ்ஸ ஸங்கிலேஸோ புச்சிதோ கிங் காரணங் திவிதோ ஹி ஸங்கிலேஸோ தண்ஹாஸங்கிலேஸோ ச திட்டிஸங்கிலேஸோ ச துச்சரிதஸங்கிலேஸோ ச தத்த அவிஜ்ஜாய நிவுதோதி அவிஜ்ஜங் தஸ்ஸேதி ஜப்பாதி தண்ஹங் தஸ்ஸேதி மஹப்பயந்தி அகுஸலஸ்ஸ கம்மஸ்ஸ விபாகங் தஸ்ஸேதி ஸோதங் நாம ஸுகவேதனீயஸ்ஸ கம்மஸ்ஸ துக்கவேதனீயோ விபாகோ பவிஸ்ஸதீதி நேதங் டானங் விஜ்ஜதீதி பகவா விஸஜ்ஜேதி சதூஹி யோ பதேஹி அவிஜ்ஜாய நிவுதோ லோகோதிபே ஏவங் வுச்சதி>
  text <45>, <ததுத்தரி படிபுச்சதி ஸவந்தி ஸப்பதி ஸோதாதி காதா சத்தாரி பதானி புச்சதி தங் பகவா த்வீஹி பதேஹி விஸஜ்ஜேதி>
  text <இமானி சத்தாரி பதானி த்வீஹி பதேஹி விஸஜ்ஜேதி இதங் பதந்தி புச்சிதோ தஸ்ஸ ஸங்கிலிட்டஸ்ஸ லோகஸ்ஸ வோதானங் புச்சிதோ ஸோதானி ச தண்ஹாகாயா பஹுலாதிவசனேன நித்திட்டா பவந்தி ஸப்பேஹி ஆயதனேஹி தானி ஸோதானி கேன நிவாரியந்தீதி பரியுட்டானபஹானங் புச்சதி கேன ஸோதா பிதீயரேதி அனுஸயஸமுக்காதங் புச்சதி தத்த பகவா சஸு த்வாரேஸு ஸதியா தேஸேதி யோ ஹி ஸம்பஜானோ விஹரதி ஸதிதோவாரிகே ச தஸ்ஸ இந்த்ரியானி குத்தானி ஸம்பவந்தி தத்த குத்தேஸு இந்த்ரியேஸு யா யா விபஸ்ஸனா ஸா ஸா தேஸங் தேஸங் ஸோதானங் தஸ்ஸா ச அவிஜ்ஜாய யோ லோகோ நிவுதோ அச்சந்தபஹானாய ஸங்வத்ததி ஏவங் ஸோதானி பிஹிதானிபி பவந்தி ததோ உத்தரி புச்சதி>
  text <பஞ்ஞா ச ஸதி ச நாமரூபஸ்ஸ கோ தஸ்ஸ பகவந்தங் புட்டுமாகம்ம கத்தேதங் உபஸம்மதி இமானி சத்தாரி பதானி பகவா ஏகேன பதேன விஸஜ்ஜேதி>
  text <இமினா பஞ்ஹேன கிங் புச்சதி அனுபாதிஸேஸனிப்பானதாதுங் புச்சதி தங் பகவா அனுபாதிஸேஸாய நிப்பானதாதுயா விஸஜ்ஜேதி தத்த படமேன பஞ்ஹேன ஸங்கிலேஸங் புச்சதி துதியேன பஞ்ஹேன வோதானங் புச்சதி ததியேன பஞ்ஹேன ஸோபாதிஸேஸனிப்பானதாதுங் புச்சதி சதுத்தேன பஞ்ஹேன அனுபாதிஸேஸனிப்பானதாதுங் படிபுச்சதி ததோ உத்தரி படிபுச்சதி>
  text <இமானி சத்தாரி பதானி புச்சதி கதி ச பன தே பஞ்ஹே ஸங்காததம்மா ச அரஹந்தா ஸெக்கா ச கிங் புப்பங் கிஞ்ச பச்சிமந்தி அயமத்தோ தத்த கதரங் படமங் புச்சதி கதரங் பச்சா அரஹந்தங் படமங் புச்சதி ஸெக்கதம்மே தத்த கேன பதேன ஸங்காததம்மாதி அரஹந்தோ கஹிதா புதூதி ஸெக்கா கஹிதா தேஸங் மே நிபகோதி ஸாதாரணங் பதங் பகவந்தங் புச்சதி தஸ்ஸ ஸாதாரணானி ச அஸாதாரணானி ச பஞ்ஹேஸு புச்சிதப்பானி தங் பகவா விஸஜ்ஜேதி ந ததா புட்டங் படமங் புட்டங் தங் பச்சா விஸஜ்ஜேதி யங் பச்சா புச்சிதங் படமங் விஸஜ்ஜேதி கிஞ்ச இதங் புச்சிதங் விஸுத்தானங் விஸுஜ்ஜந்தானஞ்ச கா இரியாதி இதங் புச்சி தங் காமேஸு நாபிகிஜ்ஜெய்ய மனஸானாவிலோ ஸியாதி பரியுட்டானானி விதக்கேன ச பகவா நிவாரேதி த்வே பன விதக்கஅனாவிலதாய பரியுட்டானங் யதா நீவரணேஸு நித்திட்டங் குஸலா ஸப்பதம்மேஸூதி அரஹந்தங் விஸஜ்ஜேதி>
  text <கேனஸ்ஸு தரதி ஓகந்தி காதா இமானி சத்தாரி பதானி சத்தாரோயேவ பஞ்ஹா கிங் காரணங் ந ஹி எத்த அத்தானுபரிவத்தி ப்யஞ்ஜனங் யதா படமங் அஜிதபஞ்ஹேஸு தஸ்ஸ ந ஏகங்ஸேன பஹூனி விஸஜ்ஜனானி பஹுகா பஞ்ஹா ஏகோவ ந சாபி ஸப்பே புச்சதி புப்பே விஸஜ்ஜிதோ யதா சதுத்தோ அஜிதோபஞ்ஹே யங் எத்த யதாபூதங் பரியேஸனாபதபந்தேன விஸஜ்ஜனாயோ ஏவங் யதாபூதங் பரியேஸதி யோ புன எத்த யங் ஏவங் புச்சதி தத்த அயமாகாரோ புச்சனாயங் அந்தோஜடா பஹிஜடாதி காதா புச்சிதவிஸஜ்ஜனாய மக்கிதப்பா கதங் விஸஜ்ஜிதாதி பகவாதி விஸஜ்ஜேதி ஸீலே பதிட்டாய நரோ ஸபஞ்ஞோதி காதா தத்த சித்தபாவனாய ஸமதா பஞ்ஞாபாவனாய விபஸ்ஸனா தத்த ஏவங் அனுமீயதி யே தம்மா ஸமதேன ச விபஸ்ஸனாய ச பஹீயந்தி தே இமே அந்தோஜடா பஹிஜடா தத்த விஸஜ்ஜனங் ஸமதேன ராகோ பஹீயதி விபஸ்ஸனாய அவிஜ்ஜா அஜ்ஜத்தவத்துகோ ராகோ அந்தோஜடா பாஹிரவத்துகோ ராகோ பஹிஜடா அஜ்ஜத்தவத்துகா ஸக்காயதிட்டி அயங் அந்தோஜடா ஏகஸட்டி திட்டிகதானி ச பாஹிரவத்துகானி பஹிஜடா யா ஹி அஜ்ஜத்தவத்துகா யா திட்டிபாகியேன பவிஸ்ஸதி அயங் ஜடா ததா ஸங்கித்தேன யா காசி அஜ்ஜத்தவத்துகா தண்ஹா ச திட்டி ச அயங் அந்தோஜடா யா காசி பாஹிரவத்துகா தண்ஹா ச திட்டி ச அயங் பஹிஜடா>
  text <யதா தேவதா பகவந்தங் புச்சதி சதுசக்கங் நவத்வாரந்தி காதா தத்த பகவா விஸஜ்ஜேதி செத்வா நத்திங் வரத்தங் சாதி காதா இதங் பகவா துக்கனிரோதகாமினிங் படிபதங் விஸஜ்ஜேதி இமாய விஸஜ்ஜனாய பகவா அனுமீயதி கிலேஸே எத்த புரிமாய காதாய நித்திஸிதப்பேன தங் ஹி சதுசக்கந்தி சத்தாரோ வா ஹத்தபாதா நவத்வாரந்தி நவ வணமுகானி யதா சதுசக்கந்தி சத்தாரோ உபாதானா உபாதானப்பச்சயா பவோ உபாதானநிரோதா பவனிரோதோ நவத்வாரந்தி நவ மானவிதா மானஜாதிகாய ஹி துக்கங் ஸெய்யேனம்ஹி பரஸோ தீணி திகானி புண்ணங் திகேன ஸங்யுத்தங் ஹி பஞ்சகாமகுணிகோ ராகோ தத்த நத்தீதி தண்ஹா விஸஜ்ஜீயதி வரத்தந்தி மானங் விஸஜ்ஜேதி இச்சா லோபோ ச பாபகோதி பஞ்சகாமகுணிகோ ராகோ தத்த விஸமலோபோ பாபகோதி நித்திஸியதி ஸமூலதண்ஹந்தி அஞ்ஞாணமூலகா தண்ஹாதி அஞ்ஞாணமூலகா தண்ஹா தண்ஹாய ச திட்டியா ச பஹானங் யே ச புன அஞ்ஞேபி கேசி சதுசக்கயோகேன தேனேவ காரணேன ச யுஜ்ஜந்தி ஸங்ஸாரகாமினோ தம்மா ஸப்பே நித்திஸிதப்பா தத்தாயங் காதா விஸஜ்ஜனா புச்சாய ச விஸஜ்ஜனாய ஸமேதி யங் யதி ஸந்தேன அத ஸஹ ப்யாகரணேன அனுகீதியங் ச ஸோ விசயோதி பகவா யத்தகானி பதானி நிக்கிபதி தத்தகேஹி அனுகாயதி>
  text <46>, <அட்டஹி பிக்கவே அங்கேஹி ஸமன்னாகதோ பிக்கு தூதெய்யங் கந்துமரஹதி இமானி அட்ட பதானி நிக்கித்தானி சஹி பதேஹி பகவா அனுகாயதி>
  text <தத்த பன பகவா யத்தகானி பதானி நிக்கிபதி தத்தகேஹி அனுகாயதி ஸத்தஹி பிக்கவே அங்கேஹி ஸமன்னாகதோ கல்யாணமித்தோ பியோ கருபாவனீயோதி வித்தாரேன இதங் பகவா ஸத்தஹி பதேஹி அனுகாயதி இதி பஹுஸ்ஸுதவா அனுகாயதி அப்பதரகதங் பதங் வா நிக்கேபோ பஹுஸ்ஸுதவா நவ பதானி நிக்கேபோ அப்பதரிகா அனுகீதியா பஹுதரிகா அனுகாயதி அயங் வுச்சதி தே அனுகீதி ச விசயோ அயங் விசயோ நாம ஹாரோ>
  text <தத்த கதமோ யுத்திஹாரோ>
  text <ஹாரானங் ஸோளஸன்னங் யதா தேஸனா யதா விசயோ யோ ச நித்திஸியதி அயங் நித்தேஸோ அயங் புச்சா ஸுத்தேஸு ந யுஜ்ஜதீதி யா தத்த வீமங்ஸா அயங் யுத்தி>
  text <யதா ஹி ஸஹேதூ ஸப்பச்சயா ஸத்தா ஸங்கிலிஸ்ஸந்தி அத்தி ஹேது அத்தி பச்சயோ ஸத்தானங் ஸங்கிலேஸாய ஸஹேதூ ஸப்பச்சயா ஸத்தா விஸுஜ்ஜந்தி அத்தி ஹேது அத்தி பச்சயோ ஸத்தானங் விஸுத்தியா ஸீலவதா ஆனந்த புக்கலேன ந வெய்யாகரணியா கிந்தி மே விப்படிஸாரோ உப்பாதெய்யபே அப்யாகரணங் கத்தப்பங் அயங் விஸுத்தியா மக்கோ தஸ்ஸ ஹேது கோ பச்சயோ ஸீலக்கந்தஸ்ஸ சத்தாரி சத்தாரி ஹேது ச பச்சயோ ச ஸப்புரிஸஸங்ஸேவோ யோ ச பதிரூபதேஸவாஸோ ச அயங் உபாதாபச்சயதா ஸப்பச்சயோ யங் போராணகம்மங் அஸ்ஸ விபாகோ பச்சயோ தாய பச்சயாய அத்தஸம்மாபணிதி அயங் ஹேது இதி ஸீலக்கந்தோ ஸஹேது ஸப்பச்சயோதி இதங் லோகிகங் ஸீலங்>
  text <யங் பன லோகுத்தரங் ஸீலங் தஸ்ஸ தீணி இந்த்ரியானி பச்சயோ ஸத்திந்த்ரியங் வீரியிந்த்ரியங் ஸமாதிந்த்ரியங் அயங் பச்சயோ ஸதிந்த்ரியஞ்ச பஞ்ஞிந்த்ரியஞ்ச ஹேது பஞ்ஞாய நிப்பேதகாமினியா யங் ஸீலங் ஜாயதி ஸோதாபன்னஸ்ஸ ச ஸீலங் தேனாயங் ஹேது அயங் பச்சயோ யங் புன ஸமாதினோ பஸ்ஸத்தி ச பீதி ச பாமோஜ்ஜங் பச்சயோ யங் ஸுகங் ஹேது தேன ஸமாதிக்கந்தோ ஸஹேது ஸப்பச்சயோ யங் ஸமாஹிதோ யதாபூதங் பஜானாதி அயங் பஞ்ஞா தஸ்ஸ பரதோகோஸோ அஜ்ஜத்தங் ச யோனிஸோ மனஸிகாரோ ஹேது ச பச்சயோ ச இதி இமே தயோ கந்தா ஸஹேதூ ஸப்பச்சயா ஏவங் ஸத்த பஞ்ஞா ஸத்தப்யாகரணீஸு ச ஸுத்தேஸு ந யுஜ்ஜதி அயங் யுத்திஹாரோ ஸோ சதூஸு மஹாபதேஸேஸு தட்டப்போ>
  text <47>, <தத்த கதமங் பதட்டானங்>
  text <தத்த பஞ்சகாமகுணா காமராகஸ்ஸ பதட்டானங் யேஸங் கேஸஞ்சி காமராகோ உப்பஜ்ஜதி உப்பன்னோ வா உப்பஜ்ஜிஸ்ஸதி வா ஏதேஸு யேபி பஞ்சஸு ரூபேஸு ஆயதனேஸு நாஞ்ஞத்ர ஏதேஹி காமராகஸ்ஸ பதட்டானந்தி வுச்சதே தேன பஞ்ச காமகுணா காமராகஸ்ஸ பதட்டானங் பஞ்சிந்த்ரியானி ரூபராகஸ்ஸ பதட்டானங் மனிந்த்ரியங் பவராகஸ்ஸ பதட்டானங் பஞ்சக்கந்தா ஸக்காயதிட்டியா பதட்டானங் ஏகஸட்டி திட்டிகதானி திட்டிராகஸ்ஸ பதட்டானங் காமதாது காமராகஸ்ஸ பதட்டானங் அரூபதாது அரூபராகஸ்ஸ பதட்டானங் ஸுகஸஞ்ஞா காமராகஸ்ஸ பதட்டானங் ப்யாபாதஸஞ்ஞா ப்யாபாதஸ்ஸ பதட்டானங் அஸம்பஜஞ்ஞதா ஸம்மோஹஸ்ஸ பதட்டானங் நவ ஆகாதவத்தூனி ப்யாபாதஸ்ஸ பதட்டானங் நவவிதங் மானங் மானஸ்ஸ பதட்டானங் ஸுகா வேதனா ராகானுஸயஸ்ஸ பதட்டானங் துக்கா வேதனா படிகானுஸயஸ்ஸ பதட்டானங் அதுக்கமஸுகா வேதனா அவிஜ்ஜானுஸயஸ்ஸ பதட்டானங் அத்தவாதுபாதானஞ்ச முஸாவாதோ ச லோபஸ்ஸ பதட்டானங் பாணாதிபாதோ ச பிஸுணவாசா ச பருஸவாசா ச ப்யாபாதஸ்ஸ பதட்டானங் மிச்சத்தஞ்ச ஸம்பப்பலாபோ ச மோஹஸ்ஸ பதட்டானங் பவங் போகஞ்ச வோகாரோ அஹங்காரஸ்ஸ பதட்டானங் பாஹிரானங் பரிக்கஹோ மமங்காரஸ்ஸ பதட்டானங் காயஸ்ஸ ஸங்கங் திட்டியா பதட்டானங் காயிகதோஸோ தோஸஸ்ஸ பதட்டானங் காயிககாஸாவோ லோபஸ்ஸ பதட்டானங் யோ யோ வா பன தம்மோ யேன யேன ஆரம்மணேன உப்பஜ்ஜதி ஸச்சாதிட்டானேன வா தம்மாதிட்டானேன வா அனுஸயனேன வா ஸோ தம்மோ தஸ்ஸ பதட்டானங் தேன ஸாரம்மணேன ஸோ தம்மோ உப்பஜ்ஜதி>
  text <யதா மனுஸ்ஸோ புரிமஸ்ஸ பதஸ்ஸ பதட்டானங் அலபந்தோ துதியங் பதங் உத்தரதி ஸோ பச்சானுபதங் ஸங்ஹரதி யதி பன யோ ந துதியபதஸ்ஸ பதட்டானங் லபதி அபரங் பதங் உத்தரதி தஸ்ஸ யோ சேஸோ பச்சயோ பவதி ஏவங் தம்மோ குஸலோ வா அகுஸலோ வா அப்யாகதோ வா பதட்டானங் அலபந்தோ ந பவத்ததி யதா பயுத்தஸ்ஸ தம்மஸ்ஸ யோனிலாபோ அயங் வுச்சதி பதட்டானோ ஹாரோ>
  text <48>, <தத்த கதமோ லக்கணோ ஹாரோ>
  text <யேஸஞ்ச ஸுஸமாரத்தா நிச்சங் காயகதாஸதீதி காதாய வுத்தாய காயகதாஸதியா வுத்தா வேதனாகதா சித்தகதா தம்மகதா ச ஸதி சதுன்னங் ஸதிபட்டானானங் ஏகேன ஸதிபட்டானேன ந ஹி சித்தங் ஏகஸ்மிங் விஞ்ஞாணட்டிதியா பவத்ததி நானாஸு கதீஸு பவத்ததி காயகதாஸதியா வுத்தாய வுத்தா வேதனாகதா சித்ததம்மகதா ச ந ஹி காயகதாஸதியா பாவிதாய ஸதிபட்டானா சத்தாரோ பாவனாபாரிபூரிங் ந கச்சந்தி ஏவங் தஸ்ஸதிஸேஸு தம்மேஸு வுத்தேஸு ஸப்பதம்மா வுத்தா ச பவந்தி>
  text <ஸசித்தபரியோதாபனங் ஏதங் புத்தான ஸாஸனந்தி காதா சேதஸிகா தம்மா வுத்தா சித்தே ரூபங் வுத்தங் இதங் நாமரூபங் துக்கங் அரியஸச்சங் ததோ ஸசித்தபரியோதாபனா யங் யங் ஓதபேதி தங் துக்கங் யேன ஓதபேதி ஸோ மக்கோ யதோ ஓதபனா ஸோ நிரோதோ சக்குங் ச படிச்ச ரூபே ச உப்பஜ்ஜதி சக்குவிஞ்ஞாணங் தத்த ஸஹஜாதா வேதனா ஸஞ்ஞா சேதனா பஸ்ஸோ மனஸிகாரோ ஏதே தே தம்மா ஏகலக்கணா உப்பாதலக்கணேன யோ ச ரூபே நிப்பிந்ததி வேதனாய ஸோ நிப்பிந்ததி ஸஞ்ஞாஸங்காரவிஞ்ஞாணேஸுபி ஸோ நிப்பிந்ததி இதி யே ஏகலக்கணா தம்மா தேஸங் ஏகம்ஹி தம்மே நித்திட்டே ஸப்பே தம்மா நித்திட்டா ஹொந்தி அயங் வுச்சதி லக்கணோ ஹாரோ>
  text <தத்த கதமோ சதுப்யூஹோ ஹாரோ>
  text <தத்த கதமா நிருத்தி ஸா கதங் பரியேஸிதப்பா யதா வுத்தங் பகவதா ஏகாதஸஹி அங்கேஹி ஸமன்னாகதோ பிக்கு கிப்பங் தம்மேஸு மஹத்தங் பாபுணாதி அத்தகுஸலோ ச ஹோதி தம்மகுஸலோ ச ஹோதி நிருத்திகுஸலோ ச ஹோதி இத்தாதிவசனகுஸலோ ச ஹோதி புரிஸாதிவசனகுஸலோ ச விபுரிஸாதிவசனகுஸலோ ச அதீதாதிவசனகுஸலோ ச அனாகதாதிவசனகுஸலோ ச பச்சுப்பன்னாதிவசனகுஸலோ ச ஏகாதிப்பாயேன குஸலோ நானாதிப்பாயேன குஸலோ கிம்ஹி தேஸிதங் அதீதானாகதபச்சுப்பன்னங் இத்தாதிவசனேன புரிஸாதிவசனேன விபுரிஸாதிவசனேன ஸப்பங் யதாஸுத்தங் நித்திட்டங் தங் ப்யஞ்ஜனதோ நிருத்திகோஸல்லதோ யோ யங் ஸுத்தஸ்ஸ ஸுனிருத்திதுன்னிருத்திதங் அவெக்கதி இதங் ஏவங் நிரோபயிதப்பங் இதம்பி ந நிரோபயிதப்பங் இதங் வுச்சதே நிருத்திகோஸல்லங்>
  text <49>, <தத்த கதமங் அதிப்பாயகோஸல்லங் யதாதேஸிதஸ்ஸ ஸுத்தஸ்ஸ ஸப்பஸ்ஸ வாரங் கச்சதி இமேன பகவதா தேஸிதப்பந்தி யதா கிங் அப்பமாதோ அமதங் பதங் பமாதோ மச்சுனோ பதந்தி காதா எத்த பகவதோ கோ அதிப்பாயோ யே அஸீதிமேவ ஆகங்கந்தி தே அப்பமத்தா விஹரிஸ்ஸந்தி அயங் அதிப்பாயோ>
  text <எத்த பகவதோ கோ அதிப்பாயோ யே துக்கே நாஸ்ஸாதகா தே வீரியமாரபிஸ்ஸந்தி துக்கக்கயாயாதி அயங் தத்த பகவதோ அதிப்பாயோ இதி காதாய வா ப்யாகரணேன வா தேஸிதே இமினா ஸுத்தேன ஸாதகா யோ ஏவங் தம்மானுதம்மங் படிபஜ்ஜதீதி ஸோ அதிப்பாயோ அயங் வுச்சதி தேஸனாதிப்பாயோ>
  text <தத்த கதமோ புப்பாபரஸந்தி யங் காதாயங் வா ஸுத்தேஸு வா பதானி அஸீதி தானி பவந்தி ஏவங் வா ஏவமேதி தஸ்ஸா காதாய ஸுத்தஸ்ஸ வா யானி புரிமானி பதானி யானி ச பச்சிமகானி தானி ஸமோஸாரேதப்பானி ஏவங் ஸோ புப்பாபரேன ஸந்தி ஞாயதி யா ஏகா ஸமாரத்தா காதா த்வே தீணி வா தஸ்ஸ மேகதேஸே பாஸிதானங் அபாஸிதாஹி காதாஹி அனித்திட்டோ அத்தோ பவதி ததுபதாரிதப்பங் யங்வ ஸப்பா இதிஸ்ஸ பரியேஸமானஸ்ஸ பரியேஸனா கங்கா தஸ்ஸ வா புக்கலஸ்ஸ பஞ்ஞத்தீனங் அபரே பரியேஸிதப்பங் இதங் வுச்சதே புப்பாபரேன ஸந்தி கோஸல்லந்தி வத்துதோ நிதானகோஸல்லங் ப்யஞ்ஜனதோ நிருத்திகோஸல்லங் தேஸனாதிப்பாயகோஸல்லங் புப்பாபரேன ஸந்திகோஸல்லங் தத்த தஸ்ஸ காதா பரியேஸிதா நிதானங் வா உபலப்பிதுங் ந அத்தோ நித்திஸிதப்போ வத்துதோ நிதானகோஸல்லங் அத்தகோஸல்லங் இமேஹி சதூஹி பதேஹி அத்தோ பரியேஸியந்தோ யதாபூதங் பரியிட்டோ ஹோதி அத ச ஸப்போ வத்துதோ வா நிதானேன வா யோ அதிப்பாயோ ப்யஞ்ஜனோ நிருத்தி ஸந்தி ச அனுத்தரோ ஏஸோ புப்பாபரேன ஏவங் ஸுத்தத்தேன தேஸிதப்பங் அயங் சதுப்யூஹோ ஹாரோ>
  text <50>, <தத்த கதமோ ஆவட்டோ ஹாரோ>
  text <யதா கிங் உன்னளானங் பமத்தானந்தி காதாயோ யங் பமாதோ இதங் கிஸ்ஸ பதட்டானங் குஸலானங் தம்மானங் ஓஸக்கஸ்ஸ குஸலதம்மோஸக்கோ பன கிஸ்ஸ பதட்டானங் அகுஸலதம்மபடிஸேவனாய கிஸ்ஸ பதட்டானங் குஸலதம்மபடிஸேவனாய கிஸ்ஸ பதட்டானங் கிலேஸவத்துபடிஸேவனாய இதி பமாதேன மோஹபக்கியா திட்டி அவிஜ்ஜா சந்தராகபக்கியா தத்த தண்ஹா ச திட்டி சத்தாரோ ஆஸவா தண்ஹா காமாஸவோ ச பவாஸவோ ச திட்டாஸவோ ச அவிஜ்ஜாஸவோ ச தத்த சித்தே அத்தீதி திட்டி சேதஸிகேஸு நிச்சந்தி பஞ்சஸு காமகுணேஸு அஜ்ஜாவஹனேன காமாஸவோ உபபத்தீஸு ஆஸத்தி பவாஸவோ தத்த ரூபகாயோ காமாஸவஸ்ஸ பவாஸவஸ்ஸ ச பதட்டானங் நாமகாயோ திட்டாஸவஸ்ஸ அவிஜ்ஜாஸவஸ்ஸ ச பதட்டானங்>
  text <தத்த அல்லியனாய அஜ்ஜத்தவாஹனங் காமாஸவஸ்ஸ லக்கணங் பத்தனகந்தனஅபிஸங்காரகாயஸங்காரணங் பவாஸவஸ்ஸ லக்கணங் அபினிவேஸோ ச பராமாஸோ ச திட்டாஸவஸ்ஸ லக்கணங் அப்படிவேதோ தம்மேஸு அஸம்பஜஞ்ஞா ச அவிஜ்ஜாஸவஸ்ஸ லக்கணங் இமே சத்தாரோ ஆஸவா சத்தாரி உபாதானானி காமாஸவோ காமுபாதானங் பவாஸவோ பவுபாதானங் திட்டாஸவோ திட்டுபாதானங் அவிஜ்ஜாஸவோ அத்தவாதுபாதானங் இமேஹி சதூஹி உபாதானேஹி பஞ்சக்கந்தா தத்த அவிஜ்ஜாஸவோ சித்தே பஹாதப்போ ஸோ சித்தே சித்தானுபஸ்ஸிஸ்ஸ பஹீயதி திட்டாஸவோ தம்மேஸு பஹாதப்போ ஸோ தம்மேஸு தம்மானுபஸ்ஸிஸ்ஸ பஹீயதி பவாஸவோ ஆஸத்தியா பஹாதப்போ ஸோ வேதனாஸு வேதனானுபஸ்ஸிஸ்ஸ பஹீயதி காமாஸவோ பஞ்சஸு காமகுணேஸு பஹாதப்போ ஸோ காயே காயானுபஸ்ஸிஸ்ஸ பஹீயதி தத்த காயானுபஸ்ஸனா துக்கமரியஸச்சங் பஜதி வேதனானுபஸ்ஸனா பஞ்சன்னங் இந்த்ரியானங் பச்சயோ ஸுகிந்த்ரியஸ்ஸ துக்கிந்த்ரியஸ்ஸ ஸோமனஸ்ஸிந்த்ரியஸ்ஸ தோமனஸ்ஸிந்த்ரியஸ்ஸ உபெக்கிந்த்ரியஸ்ஸ ஸத்தகிலேஸோபசாரோ தேன ஸமுதயங் பஜதி சித்தே சித்தானுபஸ்ஸனா நிரோதங் பஜதி தம்மேஸு தம்மானுபஸ்ஸனா மக்கங் பஜதி தேனஸ்ஸ சதூஸு ச தஸ்ஸனேன தஸ்ஸேவ ஸப்பே பஹீயந்தி யேன நித்திட்டா படமங் உன்னளானங் பமத்தானங் தேஸங் வட்டந்தி ஆஸவா ஜானதோ ஹி பஸ்ஸதோ ஆஸவானங் கயோ துக்கங் ஸமுதயோ நிரோதோ மக்கோ ஹி அகுஸலா தம்மா ஏவங் பரியேஸிதப்பா யாவ தஸ்ஸ அகுஸலஸ்ஸ கதி ததோ படிபக்கேன அகுஸலே தம்மே பரியேஸதி தேஸங் கிலேஸானங் ஹாரேன ஆவட்டதி அயங் வுச்சதே ஆவட்டோ ஹாரோ ஏவங் ஸுக்காபி தம்மா பரியேஸிதப்பா அகுஸலதம்மே ஆகமிஸ்ஸ>
  text <தத்த ஆவட்டஸ்ஸ ஹாரஸ்ஸ அயங் பூமி ஸதி உபட்டானா ச விபல்லாஸா ச சத்தாரி ஞாணானி ஸக்காயஸமுப்பாதாயகாமினீ ச படிபதா ஸக்காயனிரோதகாமினீ படிபதா>
  text <51>, <தத்த கதமோ விபத்தி ஹாரோ யங் கிஞ்சி விபஜ்ஜப்யாகரணீயங் வுச்சதி விபத்தி ஹாரோ யதா கிங் ஆகந்த்வா ச புன புக்கலோ ஹோதி நோ வாகதங் ந பரிபாஸதி பரிபுச்சதாய பஞ்ஹாய அதியனங் ஏகஸ்ஸ கிஞ்சி அயங் வுச்சதே விபத்தி ஹாரோ>
  text <தத்த கதமோ பரிவத்தனோ ஹாரோ யங் கிஞ்சி படிபக்கனித்தேஸோ அயங் வுச்சதி பரிவத்தனோ ஹாரோ யதா வுத்தங் பகவதா ஸம்மாதிட்டிகஸ்ஸ புரிஸபுக்கலஸ்ஸ மிச்சாதிட்டி நிஜ்ஜிண்ணா ஹோதீதி வித்தாரேன ஸப்பானி மக்கங்கானி அயங் வுச்சதே பரிவத்தனோ ஹாரோ>
  text <தத்த கதமோ வேவசனோ ஹாரோ>
  text <யதா ஆயஸ்மா ஸாரிபுத்தோ ஏகம்ஹி வத்தும்ஹி வேவசனேன நானாவுத்தேன பகவதா பஸங்ஸிதோ மஹாபஞ்ஞோ ஸாரிபுத்தோ ஹாஸபஞ்ஞோ ஜவனபஞ்ஞோதி இதங் பஞ்ஞாய வேவசனங் யதா ச மக்கவிபங்கே நிய்யானத்தோ ஏகமேகங் மக்கங்கங் வேவசனேஹி நித்திட்டங் ஏவங் அவிஜ்ஜாய வேவசனா ஏகங் அகுஸலமூலங் ததேவ ஸந்தங் தேஸு தேஸு ஜனபதேஸு தேன தேன பஜானந்தி ந ஹி அனேன ததேவபி ஆலபியந்தி அஞ்ஞங் பஜதி ஸப்பகாமஜஹஸ்ஸ பிக்குனோதி காமா ஆலபிதா யஸ்ஸ நித்திண்ணோ ஸங்கோதி தேயேவ காமே ஸங்காதி ஆலபதி ஸுணமானஸ்ஸ புரேதரங் ரஜ்ஜந்தி தேயேவ காமே ரஜ்ஜந்தி ஆலபதி ஏவங் ஸுத்தம்ஹி யோ தம்மோ தேஸியதி தஸ்ஸ பரியெட்டி கதமஸ்ஸ தம்மஸ்ஸ இதங் நாமங் கதமஸ்ஸ இதங் வேவசனந்தி ஸப்பஞ்ஞூ ஹி யேஸங் யேஸங் யா நிருத்தி ஹோதி யதாகாமி தேன தேன தேஸேதீதி தஸ்ஸ வேவசனங் பரியேஸிதப்பங் அயங் வேவசனோ ஹாரோ>
  text <52>, <தத்த கதமோ பஞ்ஞத்தி ஹாரோ சத்தாரி அரியஸச்சானீதி ஸுத்தங் நித்திஸதி நிக்கேபபஞ்ஞத்தி யா ஸமுதயபஞ்ஞத்தி கபளீகாரே ஆஹாரே அத்தி சந்தோ அத்தி ராகோ யாவ பதிட்டிதங் தத்த விஞ்ஞாணங் பபவபஞ்ஞத்திங் பஞ்ஞபேதி கபளீகாரே ஆஹாரே நத்தி சந்தோபே ஸமுக்காதி பஞ்ஞத்தி>
  text <தஸ்ஸ காமாஸவாபி சித்தங் விமுச்சதி பவாஸவாபி சித்தங் விமுச்சதி அவிஜ்ஜாஸவாபி சித்தங் விமுச்சதீதி பஹானபஞ்ஞத்திங் பஞ்ஞபேதி தண்ஹா யஸ்ஸ புரக்கதா பஞ்ஞா பரிவத்ததி காதா மனாபபஞ்ஞத்திங் பஞ்ஞபேதி ஏவங் பன மனாபபஞ்ஞத்தீதி ஏகதம்மங் பகவா பஞ்ஞபேதி ந ஹி தண்ஹா துக்கஸமுதயோதி காரெத்வா ஸப்பத்த தண்ஹாஸமுதயோ நித்திஸிதப்போ யதா உப்பன்னங் காமவிதக்கங் நாதிவாஸேதி வினோதேதி பஜஹதீதி படிக்கேபபஞ்ஞத்தி ஏவங் ஸப்பேஸங் தம்மானங் குஸலானஞ்ச அகுஸலானஞ்ச யஞ்சஸ்ஸ தம்மக்கெத்தங் பவதி ஸோ சேவ தம்மோ தத்த பவத்ததி ததவஸிட்டா தம்மா தஸ்ஸானுவத்தகா ஹொந்தி ஸா துவிதா பஞ்ஞத்தி பராதீனபஞ்ஞத்தி ச ஸாதீனபஞ்ஞத்தி ச கதமா ஸாதீனபஞ்ஞத்தி ஸமாதிங் பிக்கவே பாவேத ஸமாஹிதோ பிக்கவே பிக்கு யதாபூதங் பஜானாதி ரூபங் அனிச்சந்தி யதாபூதங் பஜானாதி அயங் ஸாதீனபஞ்ஞத்தி பராதீனபஞ்ஞத்தி ச ஸா பஞ்ஞத்தி பஞ்ஞாய ச ஸீலஸ்ஸ ச யதா சத்தாரி ஜானானி பாவேத தஸ்ஸ அத்தி ஸமாதிந்த்ரியங் முதூனி சத்தாரி இந்த்ரியானி தானி சதுபராதீனானி தீணி அவேச்சப்பஸாதேதி பராதீனங் ஸமாதிந்த்ரியங் சத்தாரி இந்த்ரியானி பராதீனாதி சதூஸு அரியஸச்சேஸு அபராதீனங் பஞ்ஞிந்த்ரியங் ஸதிபட்டானேஸு ஸம்மப்பதானேஸு வீரியிந்த்ரியங் இதி ஸகே பதட்டானே ஸகே கெத்தஸாதீனோ ஸோ தம்மோ ஸோ ச தத்த பஞ்ஞாபேதப்போ தஸ்ஸ படிபக்கா நிகாதோ நித்திஸிதப்போ எத்தாயங் அனேகாகாரபஞ்ஞத்தி கேன காரணேன அயங் தம்மோ பஞ்ஞத்தோதி அயங் வுச்சதே பஞ்ஞத்தி>
  text <53>, <தத்த கதமோ ஓதரணோ ஹாரோ சஸு தம்மேஸு ஓதாரேதப்பங் கதமேஸு சஸு கந்தேஸு தாதூஸு ஆயதனேஸு இந்த்ரியேஸு ஸச்சேஸு படிச்சஸமுப்பாதேஸு நத்தி தங் ஸுத்தங் வா காதா வா ப்யாகரணங் வா இமேஸு சன்னங் தம்மானங் அஞ்ஞதரஸ்மிங் ந ஸந்திஸ்ஸதி எத்தாவதா ஏஸ ஸப்பா தேஸனா யா தா கந்தா வா தாதுயோ வா ஆயதனானி வா ஸச்சானி வா படிச்சஸமுப்பாதோ வா தத்த பஞ்சன்னங் கந்தானங் வேதனாக்கந்தோ ராகதோஸமோஹானங் பதட்டானங் தத்த திஸ்ஸோ வேதனாயோ தஸ்ஸ ஸுகாய வேதனாய ஸோமனஸ்ஸோ ஸவிசாரோ துக்காய வேதனாய தோமனஸ்ஸோ ஸவிசாரோ அதுக்கமஸுகாய வேதனாய உபெக்கோ ஸவிசாரோ யங் புன தத்த வேதயிதங் இதங் துக்கஸச்சங் கந்தேஸு ஸங்காரக்கந்தோ தத்த காயோ பமத்தங் ஸஉபவத்ததி தஞ்ச ஸங்காரகதோ த்விதா ச பவங்கோதரணங் கம்மங் தீணி ச ஸங்காரானி புஞ்ஞாபிஸங்காரா வா அபுஞ்ஞா வா ஆனேஞ்ஜா வா ஹேது ஸப்பஸராகஸ்ஸ நோ வீதராகஸ்ஸ தோஸஸ்ஸ அபிஸங்காரானி ச அவீதராகோ சேதேதி ச பகப்பேதி ச வீதராகோ பன சேதேதி ச நோ அபிஸங்கரோதி யங் உண்ஹங் வஜிரங் கட்டே வா ருக்கே வா அஞ்ஞத்த வா பதந்தங் பிந்ததி ச டஹதி ச ஏவங் ஸராகசேதனா சேதேதி ச அபிஸங்கரோதி ச யதா ஸதங் வஜிரங் ந பிந்ததி ந ச டஹதி ஏவங் வீதராகசேதனா சேதேதி ந ச அபிஸங்கரோதி தத்த பஞ்சன்னங் கந்தானங் ஏகோ கந்தோ அனிந்த்ரியஸரீரங் ஸஞ்ஞாக்கந்தோ>
  text <தத்த தாதூனங் அட்டாரஸ தாதுயோ தத்த யா ரூபீ தஸ தாதுயோ தாஸு தேஸியமானாஸு ரூபக்கந்தோ நித்திஸிதப்போ துக்கங் அரியஸச்சங் யேபி ச ச விஞ்ஞாணகாயா மனோதாதுஸத்தமா தத்த விஞ்ஞாணக்கந்தோ ச நித்திஸிதப்போ துக்கங் அரியஸச்சங் தம்மதாது பன தம்மஸமோஸரணா ஸோ தம்மோ ஹேதுனா ச நிஸ்ஸந்தேன ச பலேன ச கிச்சேன ச வேவசனேன ச யேன யேன உபலப்பதி தேன தேன நித்திஸிதப்போ யதி வா குஸலா யதி வா அகுஸலா யதி வா அப்யாகதா யதி வா அஸங்கதா த்வாதஸன்னங் ஆயதனானங் தஸ ஆயதனானி ரூபானி தங் துக்கங் அரியஸச்சங் நித்திஸிதப்பங் ரூபக்கந்தோ ச மனாயதனஞ்ச விஞ்ஞாணக்கந்தேன நித்திஸிதப்பங் துக்கங் அரியஸச்சங் தம்மாயதனங் நானாதம்மஸமோஸரணங் தத்த யே தம்மா இந்த்ரியானங் இந்த்ரியேஸு நித்திஸிதப்பா யே அனிந்த்ரியானங் அனிந்த்ரியேஸு நித்திஸிதப்பா பரியாயதோ ச ஓதாரேதப்பா யதா ஸா தம்மதாது ததா தம்மாயதனங் பரியேஸிதப்பங் யாயேவ ஹி தம்மதாது ததேவ தம்மாயதனங் அனூனங் அனதிகங்>
  text <தத்த படிச்சஸமுப்பாதோ அத்தி திவிதோ அத்தி சதுப்பிதோ அத்தி துவிதோ தத்த திவிதோ படிச்சஸமுப்பாதோ ஹேதுபலனிஸ்ஸந்தோ அவிஜ்ஜா ஸங்காரா தண்ஹா உபாதானங் ச அயங் ஹேது விஞ்ஞாணங் நாமரூபங் ஸளாயதனங் பஸ்ஸோ வேதனா ச அயங் பச்சயோ யோ பவோ அயங் விபாகோ யா ஜாதி மரணங் அயங் நிஸ்ஸந்தோ>
  text <கதங் சதுப்பிதோ ஹேது பச்சயோ விபாகோ நிஸ்ஸந்தோ ச அவிஜ்ஜா ச தண்ஹாஸங்காரா ச உபாதானங் ச அயங் ஹேது விஞ்ஞாணங் நாமரூபஸ்ஸ பச்சயோ நாமரூபங் உபபஜ்ஜதி ததா உபபன்னஸ்ஸ ஸளாயதனங் பஸ்ஸோ வேதனா ச அயங் பச்சயோ யோ பவோ அயங் விபாகோ யா ஜாதி யா ச ஜராமரணங் அயங் நிஸ்ஸந்தோ>
  text <கதங் துவிதோ படிச்சஸமுப்பாதோ அவிஜ்ஜா ஸங்காரா தண்ஹா உபாதானங் அயங் ஸமுதயோ விஞ்ஞாணங் நாமரூபங் ஸளாயதனங் பஸ்ஸோ வேதனா பவோ ஜாதி மரணஞ்ச இதங் துக்கங் யங் பன அவிஜ்ஜானிரோதா ஸங்காரனிரோதோ இமானி தப்படிபக்கேன த்வே ஸச்சானி தஸ்மா படிச்சஸமுப்பாதோ யேன ஆகாரேன நித்திட்டோ தேன தேன நித்திஸிதப்போ>
  text <ததா பாவீஸதி இந்த்ரியானி த்வாதஸ இந்த்ரியானி சக்குந்த்ரியானி சக்குந்த்ரியங் யேன தோமனஸ்ஸிந்த்ரியங் இதங் துக்கங் புரிஸிந்த்ரியங் ச திட்டியா ச தண்ஹாபதட்டானங் யதோ புரிஸோ புரிஸகானங் தங் ஏவங் காதப்பதா அத அஜ்ஜத்தங் ஸாரஜ்ஜதி அயங் அஹங்காரோ தங் யஸா ஸாரத்தோ பஹித்தா பரியேஸதி அயங் மமங்காரோ ஏவங் இத்தீ தத்த ஸுகிந்த்ரியங் ச ஸோமனஸ்ஸிந்த்ரியங் ச புரிஸிந்த்ரியஸ்ஸானுவத்தகா ஹொந்தி தஸ்ஸ அதிப்பாயபரிபுண்ணா லோபதம்மா குஸலமூலே பவட்டெந்தி தஸ்ஸ சே அயமதிப்பாயோ ந பாரிபூரிங் கச்சதி தஸ்ஸ துக்கிந்த்ரியங் ச தோமனஸ்ஸிந்த்ரியங் ச வத்ததி தோஸோ ச அகுஸலமூலங் பவட்டதி ஸசே பன உபெக்கா பாவேதி உபெக்கிந்த்ரியஸ்ஸ அனுவத்தகாமா பவதி அமோஹோ ச குஸலமூலங் பவட்டதி இதி ஸத்த இந்த்ரியானி கிலேஸவத்துமுபாதாய அனந்வேமானி அவமானி ஸப்பஸ்ஸ வேதனா இத்திந்த்ரியங் புரிஸிந்த்ரியங் தத்த அட்ட இந்த்ரியானி ஸத்திந்த்ரியங் யாவ அஞ்ஞாதாவினோ இந்த்ரியங் அயங் துக்கனிரோதகாமினீ படிபதா தஸன்னங் பஞ்ஞிந்த்ரியானங் காமராகஸ்ஸ பதட்டானங் மனிந்த்ரியங் பவராகஸ்ஸ பதட்டானங் பஞ்ஞிந்த்ரியானி ரூபராகஸ்ஸ பதட்டானங் இத்திந்த்ரியங் ச புரிஸிந்த்ரியங் ச ஸத்த பஞ்ஞத்தியா பதட்டானங் தத்த யேன யேன இந்த்ரியேன யுத்தங் வா காதாய ஓதாரேதுங் ஸக்கோதி தேன தேன நித்திஸிதப்போ ஏவங் கந்தேஸு தாதூஸு ஆயதனேஸு ஸச்சேஸு படிச்சஸமுப்பாதேஸு அயங் ஓதரணோ ஹாரோ>
  text <54>, <தத்த கதமோ ஸோதனோ ஹாரோ யோ காதா ஏகேன ஆரம்போ பாஸிஸ்ஸந்தி தத்த ஏகிஸ்ஸா பாஸிதாய அவஸிட்டாஸு பாஸிதாஸு ஸோ அத்தோ ந நித்திஸிதப்போ கிங் காரணங் ந ஹி தாவ ஸோ அத்தோ பாஸிதோ ஸோ அபாஸிதோ ந ஸக்கா நித்திஸிதுங் யதா கிங் அப்பமாதோ அமதங் பதந்தி காதா அயமேகா காதா நித்திஸிதப்பா கிங் காரணங் அத்திக்காதாவ இமஸ்ஸ ஆரம்பஸ்ஸ அனபாஸிதங்>
  text <இதங் அபாஸிதங் இமிஸ்ஸாபி காதாய பாஸிதாய அத்தோ நித்திஸிதப்போ கிங் காரணங் அத்தி தத்த அவஸிட்டங் தே ஜாயினோ ஸாததிகா நிச்சங் தள்ஹபரக்கமாதி காதா ஏவங் இமா காதாயோ உபதாரிதா யதா பவந்தி ததா அத்தோ நித்திஸிதப்போ ஏவங் அஸ்ஸுதபுப்பேஸு ஸுத்தேஸு ப்யாகரணேஸு வா ஏகுத்தேஸோ பாஸிதோ யா வீமங்ஸா துலனா இதங் அத்தி கிச்சங் இதங் ஸுத்தங் பாஸிதங் தஸ்ஸ வேவசனங் நித்திட்டங் வா ந வாதி தத்த யா வீமங்ஸா அயங் வுச்சதே ஸோதனோ ஹாரோ>
  text <55>, <தத்த கதமோ அதிட்டானோ ஹாரோ ஏகத்ததா ச வேமத்ததா ச தத்த கிதபஞ்ஞத்தி ச கிச்சபஞ்ஞத்தி ச ஸா ஏகத்ததா ச வேமத்ததா ச யதா பஞ்ஞத்தி ஏகவேவசனேன வேமத்ததா பஜானாதீதி பஞ்ஞா ஸா ச ஆதிபதெய்யட்டேன பஞ்ஞத்தி யங் அனோமத்தியட்டேன பஞ்ஞத்தந்தி தங் அனோமத்தியட்டேன பஞ்ஞாபலங் தனுபூதா கோசரத்தவஸா ஸேவஸதி தீஸு ரதனேஸு அனுஸ்ஸதி புத்தானுஸ்ஸதி தம்மானுஸ்ஸதி ஸங்கானுஸ்ஸதி அவிபரீதானுஸ்ஸரணதாய ஸம்மாதிட்டி தம்மானங் பவிசயேன தம்மவிசயஸம்பொஜ்ஜங்கோ அபினீஹாரதோ அபிஞ்ஞாதி ஸங்கேபேன மக்கா கா வத்து அவிகோபனதாய ஏகத்தா யதா உண்ஹேன ஸங்ஸட்டங் உண்ஹோதகங் ஸீதேன ஸங்ஸட்டங் ஸீதோதகங் காரோதகங் குள்ஹோதகந்தி இதங் ஏகத்ததா வேமத்ததா ச>
  text <அத்தி புன தம்மோ நானாதம்மஸங்கதோ ஏகதோ யதாரூபங் சத்தாரோ வாரேதப்பா தஞ்ச ரூபந்தி ஏகத்ததா பதவீதாது ஆபோ தேஜோ வாயோதாதூதி வேமத்ததா ஏவங் ஸப்பா சதஸ்ஸோ தாதுயோ ரூபந்தி ஏகத்ததா பதவீதாது ஆபோ தேஜோ வாயோதாதூதி வேமத்ததா பதவீதாதூதி லக்கணதோ ஏகத்ததா ஸங்கிண்ணவத்துதோ வேமத்ததா யங் கிஞ்சி கக்களலக்கணங் ஸப்பங் தங் பதவீதாதூதி ஏகத்ததா கேஸா லோமா நகா தந்தா சவி சம்மந்தி வேமத்ததா ஏவங் ஸப்பங் சதஸ்ஸோ தாதுயோ ரூபந்தி ஏகத்தங் ஸத்தா கந்தா ரஸா பொட்டப்பாதி வேமத்ததா>
  text <அத்தி புன தம்மோ வேமத்ததா அஞ்ஞோ நாமங் லபதி யதா காயானுபஸ்ஸனாய நவஸஞ்ஞா வினீலகஸஞ்ஞா உத்துமாதகஸஞ்ஞா அயங் அஸுபஸஞ்ஞா யா ஏகத்ததா ஆரம்மணதோ வேமத்ததோ ஸா ஏவங் ஸஞ்ஞாவேதனாஸு ஆதீனவங் ஸமனுபஸ்ஸதோ ததாதிட்டானங் ஸமாதிந்த்ரியங் ச ஸாயேவ தம்மேஸு தத்த ஸஞ்ஞாபாவனா வீரியிந்த்ரியங் ச தம்மேஸு தம்மானுபஸ்ஸனா சித்தே அத்தஸஞ்ஞங் பஜஹதோ பஞ்ஞிந்த்ரியங் ச சித்தே சித்தானுபஸ்ஸனா இதி யோ கோசி ஞாணபசாரோ ஸப்பஸோ பஞ்ஞாய கோசரோ பஞ்ஞா அயங் வேமத்ததா யதா காமராகோ பவராகோ திட்டிராகோதி வேமத்ததா தண்ஹாய இதி யங் ஏகத்ததாய ச வேமத்ததாய ச ஞாணங் வீமங்ஸனா துலனா அயங் அதிட்டானோ ஹாரோ>
  text <56>, <தத்த கதமோ பரிக்காரோ ஹாரோ ஸஹேது ஸப்பச்சயங் வோதானஞ்ச ஸங்கிலேஸோ ச யங் ததுபயங் பரியெட்டி ஸ பரிக்காரோ ஹாரோ இதி தம்மானங் ஸஹேதுகானங் ஹேது பரியேஸிதப்போ ஸப்பச்சயானங் பச்சயோ பரியேஸிதப்போ>
  text <தத்த கிங் நானாகரணங் ஹேதுஸ்ஸ ச பச்சயஸ்ஸ ச ஸபாவோ ஹேது பரபாவோ பச்சயோ பரபாவஸ்ஸ பச்சயோ ஹேதுபி ஸபாவஸ்ஸ ஹேதுயா பரபாவஸ்ஸ கஸ்ஸசி பச்சயோ அவுத்தோ ஹேது வுத்தோ பச்சயோ அஜ்ஜத்திகோ ஹேது பாஹிரோ பச்சயோ ஸபாவோ ஹேது பரபாவோ பச்சயோ நிப்பத்தகோ ஹேது படிக்காஹகோ பச்சயோ நேவாஸிகோ ஹேது ஆகந்துகோ பச்சயோ அஸாதாரணோ ஹேது ஸாதாரணோ பச்சயோ ஏகோயேவ ஹேது அபராபரோ பச்சயோ>
  text <ஹேதுஸ்ஸ உபகரணங் ஸமுதானேதப்போ ஸமுதானங் ஹேது தத்த துவிதோ ஹேது துவிதோ பச்சயோ ஸமனந்தரபச்சயோ ச பரம்பரபச்சயோ ச ஹேதுபி துவிதோ ஸமனந்தரஹேது ச பரம்பரஹேது ச தத்த கதமோ பரம்பரபச்சயோ அவிஜ்ஜா நாமரூபஸ்ஸ பரம்பரபச்சயோ விஞ்ஞாணங் ஸமனந்தரபச்சயதாய பச்சயோ யதி ஆதிம்ஹி அவிஜ்ஜானிரோதோ பவதி நாமரூபஸ்ஸ நிரோதோபி தத்த ஸமனந்தரங் கிங் காரணங் பரம்பரபச்சயோ ஸமனந்தரபச்சயோ ஸமுத்தானிதோ அயங் பச்சயதோ தத்த கதமோ பரம்பரஹேது விஜானந்தஸ்ஸ பரம்பரஹேதுதாய ஹேது அஞ்ஞாகாரோ ஸமனந்தரஹேதுதாய ஹேது யஸ்ஸ ஹி யங் ஸமனந்தரங் நிப்பத்ததி ஸோ தஸ்ஸ ஹேதுபி ஜாதினிரோதா பஹி ஆகாரனிரோதோ ஆகாரனிரோதா தண்டனிரோதோ தண்டனிரோதா கண்டனிரோதோ ஏவங் ஹேதுபி த்விதா ஸோ தாஹி பஸ்ஸிதப்போ>
  text <படிச்சஸமுப்பாதோ யதா அவிஜ்ஜாபச்சயோ தஸ்ஸ புன கிங்பச்சயோ அயோனிஸோ மனஸிகாரோ ஸோ கஸ்ஸ பச்சயோ ஸங்காரானங் இதி பச்சயோ ச ஸமுப்பன்னங் ச தஸ்ஸ கோ ஹேது அவிஜ்ஜாயேவ ததா ஹி புரிமா கோடி ந பஞ்ஞாயதி தத்த அவிஜ்ஜானுஸயோ அவிஜ்ஜாபரியுட்டானஸ்ஸ ஹேது புரிமா ஹேது பச்சா பச்சயோ ஸாபி அவிஜ்ஜாஸங்காரானங் பச்சயோ சதூஹி காரணேஹி ஸஹஜாதபச்சயதாய ஸமனந்தரபச்சயதாய அபிஸந்தனபச்சயதாய பதிட்டானபச்சயதாய>
  text <57>, <கதங் ஸஹஜாதபச்சயதாய அவிஜ்ஜாஸங்காரானங் பச்சயோ யங் சித்தங் ராகபரியுட்டங் தத்த அவிஜ்ஜாபரியுட்டானேன ஸப்பங் பஞ்ஞாய கோசரங் ஹந்தி தத்த ஸங்காரா திபச்சயட்டிகா அத்தாபூமிகாரமஹத்தஸ்ஸ அயங் அவிஜ்ஜாஸஹஸமுப்பன்னங் வுத்திங் விரூள்ஹிங் வேபுல்லதமாபஜ்ஜந்தீ சதூஹி காரணேஹி பஞ்ஞா பஹீயதி கதமேஹி சதூஹி அனுஸயோ பரியுட்டானங் ஸங்யோஜனங் உபாதானங் தத்த அனுஸயோ பரியுட்டானங் ஜாதி பரியுட்டிதா ஸங்யுஜ்ஜதி ஸங்யுத்தா உபாதியதி உபாதானபச்சயா பவோ ஏவங் தே ஸங்காரா திவிதா உப்பன்னா பூமிகதா நாஸஞ்ஞத்த அயங் மக்கேன வினீதத்தாயாதி தே தாமகதா அபதிவினீதாதிபி தே ஸங்காராதி வுச்சதி ஏவங் ஸஹேதுஸமுப்பன்னட்டேன அத்தி மேவ பச்சயா ஸங்காரானங் பச்சயோ நித்திட்டங் அபனெத்வா குஸலங் அகுஸலங் குஸலோ ச அகுஸலோ ச பக்கிபிதப்போ விபாகதம்மா அபனெத்வா வசனீயங் அவசனீயங் வசனீயஞ்ச அவசனீயஞ்ச பக்கிபிதப்பங் பவஅபேவிரித்தா ஸப்பஸுத்தங் பரிக்கிபிதப்பங்>
  text <தஸ ததாகதபலானி சத்தாரி வேஸாரஜ்ஜானி புஞ்ஞானி அனஞ்ஞாகதங் அவிஜ்ஜா ஸமனந்தரபச்சயதாய ஸங்காரானங் பச்சயோ யேன சித்தேன ஸஹ ஸமுப்பன்னா அவிஜ்ஜா தஸ்ஸ சித்தஸ்ஸ ஸமனந்தரசித்தங் ஸமுப்பன்னந்தி தஸ்ஸ யங் ஸமனந்தரசித்தங் ஸமுப்பன்னந்தி தஸ்ஸ பச்சிமஸ்ஸ சித்தஸ்ஸ புரிமசித்தங் ஹேதுபச்சயதாய பச்சயோ தேன அவிஜ்ஜா ஹேது தேன சித்தேன உபாதானங் அனோகாஸகதா ஞாணங் ந உப்பஜ்ஜந்தி யா தஸ்ஸ அப்பமாதா தாது அபிஜ்ஜாபிஸந்திதா தஹிங் விபல்லாஸா உப்பஜ்ஜந்தி அஸுபே ஸுபந்தி துக்கே ஸுகந்தி தத்த ஸங்காரா உப்பஜ்ஜந்தி ரத்தா துட்டா மூலஸ்ஸ சேதனா ராகபரியுட்டானேன ப்யாபாதபரியுட்டானேன அவிஜ்ஜாபரியுட்டானேன திட்டிவிபல்லாஸோ வத்துனித்தேஸே நித்திஸிதப்போ யங் விபரீதசித்தோ விஜானாதி அயங் சித்தவிபல்லாஸோ யா விபரீதஸஞ்ஞா உபக்கண்ஹாதி அயங் ஸஞ்ஞாவிபல்லாஸோ யங் விபரீததிட்டி அபினிவிஸதி அயங் திட்டிவிபல்லாஸோ அட்ட மிச்சத்தானி வட்டந்தி தீணி அகுஸலானி அயோனிஸோ மனஸிகாரே உப்பன்னங் விஞ்ஞாணஞ்ச விஜ்ஜஞ்ச கரொந்தி இதி புப்பாபரந்தே அகுஸலானாதரிதரோ ஸங்காரா வுத்திங் வேபுல்லதங் கச்சந்தி தே ச மஹதா ச அப்படிவிதிதா போனோபவிகா ஸங்காரா பவந்தி இதி ஏவங் அவிஜ்ஜா ஸஹஜாதபச்சயதாய ஸங்காரானங் பச்சயோ ஸமனந்தரபச்சயதாய ச>
  text <58>, <கதங் அபிஸந்தனாகாரேன அவிஜ்ஜா ஸங்காரானங் பச்சயோ ஸா அவிஜ்ஜா தே ஸங்காரே அபிஸன்னேதி பரிப்பரதி ஸெய்யதாபி நாம உப்பலங் வா பதுமங் வா தங் உதகே வட்டங் அஸ்ஸ ஸீதேன வாரினா அபிஸன்னங் பரிஸந்தனங் வுத்திங் விரூள்ஹிங் வேபுல்லதங் ஆபஜ்ஜதி ஏவங் அபிஸந்தனட்டேன அவிஜ்ஜா ஸங்காரானங் பச்சயோ>
  text <கதங் பதிட்டஹனட்டேன அவிஜ்ஜா ஸங்காரானங் பச்சயோ தே ஸங்காரா அவிஜ்ஜாயங் நிஸ்ஸாய வுத்திங் விரூள்ஹிங் வேபுல்லதங் ஆபஜ்ஜந்தி ஸெய்யதாபி நாம உப்பலங் வா பதுமங் வா பதவிங் நிஸ்ஸாய பதவிங் பதிட்டாய வுத்திங் விரூள்ஹிங் வேபுல்லதங் ஆபஜ்ஜதி ஏதே ஸங்காரா அவிஜ்ஜாயங் பதிட்டிதா அவிஜ்ஜாயங் நிஸ்ஸாய வுத்திங் விரூள்ஹிங் வேபுல்லதங் கச்சந்தி ஏவங் பதிட்டஹனட்டேன அவிஜ்ஜா ஸங்காரானங் பச்சயோ>
  text <புன ராகஸஹகதஸ்ஸ கம்மஸ்ஸ விபாகேன படிஸந்திம்ஹி பவோ நிப்பத்ததி தங் கம்மஸ்ஸ ஸப்பங் அபினிவிட்டங் அஞ்ஞாணவஸேன போனோபவிகா ஸங்காராதி வுச்சந்தி ஏவம்பி அவிஜ்ஜாபச்சயா ஸங்காரா அத்தி புன பஞ்சஸு யே ச ஸெக்கா புக்கலா யே ச அஸஞ்ஞிஸமாபத்திங் ஸமாபன்னா யே ச பவகதா யே ச அந்தோகதாயேவ ஸங்ஸேதஜா யே ச வா பன அஞ்ஞோ ஹி கோசி அனாகாமிபூதா ந சேதெந்தி ந ச பத்தெந்தி தேஸங் கிங் பச்சயா ஸங்காரா புன ராகா அத்தி தேஸங் ஸங்காரானி உபாதானானி சித்தமனுஸ்ஸரந்தியேவ அவிபக்கவிபாகஸமூஹதா அஸமுச்சின்னபச்சயா தேஸங் புன ச கதோ பவதி ஏவம்பி ஹி அவிஜ்ஜாபச்சயா ஸங்காரா புன ஸா தே ந உபாதானா நபி ஸங்காரா அத்தி புன தேஸங் ஸத்த அனுஸயா அஸமூஹதா அஸமுச்சின்னா ததாரம்மணங் பவதி விஞ்ஞாணஸ்ஸ பதிட்டாய விஞ்ஞாணபச்சயா நாமரூபங் ஏவம்பி அவிஜ்ஜாபச்சயா ஸங்காரா புன ஸா யங் கிஞ்சி கம்மங் ஆசயகாமி ஸப்பங் தங் அவிஜ்ஜாவஸேன அபிஸங்கரியதி தண்ஹாவஸேன ச அல்லீயதி அஞ்ஞாணவஸேன ச தத்த ஆதீனவம்பி ந ஜானாதி ததேவ விஞ்ஞாணபீஜங் பவதி ஸாயேவ தண்ஹாஸினேஹோ பவதி ஸாயேவ அவிஜ்ஜா ஸம்மோஹோதி ஏவம்பி அவிஜ்ஜாபச்சயா ஸங்காரா வத்தப்பா இதி இமேஹி ஆகாரேஹி அவிஜ்ஜா ஸங்காரானங் பச்சயோ>
  text <தத்த அவிஜ்ஜாய ஹேது அயோனிஸோ மனஸிகாரோ பச்சயோ ஹோதி தத்த அபிச்சேதோ அயங் தத்த ததியங் பலங் நிவத்தி அயங் படிஸந்தி தத்த புனப்பவோ யோ அவெச்சேதோ அஸமுக்காதனட்டேன அயங் அனுஸயோ யதா படாகங் வா ஸாடகங் வா த்வே ஜனா பீளேஸு ச ஏகா வா பலங் வா அஸ்ஸ நிவாடஸ்ஸேஸு ந பன பீளேஸு ஸோஸெய்ய தத்த யங் ஸினேஹா ஆபோதாது அனுபுல்லனா ஸோஸேதப்பா உண்ஹதாதுமாகம்ம ஸசே புன தங் ஆகாஸே நிக்கிபெய்ய தங் உஸ்ஸாவேன யேபுய்யதரங் ஸினேஹமாபஜ்ஜெய்ய ந ஹி அனாகம்ம தேஜோதாதுங் பரிஸேஸங் கச்செய்ய ஏவமேவ பவக்கபரமாபி ஸமாபத்தி ந அனுரூபஸ்ஸ ஸமுக்காதாய ஸங்வத்ததி தே ஹி ஆலயந்தி ஸம்மஸந்தி ந ச தண்ஹாய தண்ஹாபஹானங் கச்சந்தி தத்த ஸோ அஸமுக்காதோ அவிஜ்ஜாய அனுஸயோ ச சித்தஸ்ஸ ஸம்பலிபோதோ இதங் பரியுட்டானங் யதாபூதங் விஞ்ஞாணஸ்ஸ அப்படிவேதோ அயங் அவிஜ்ஜாஆஸவோ அவிஜ்ஜாவிஞ்ஞாணபீஜங் பவதி யங் பீஜங் ஸோ ஹேது ந ஸமுச்சிஜ்ஜதி அஸமுச்சிஜ்ஜந்தோ படிஸந்தேஹதி படிஸந்தஹந்தோ ந ஸமுக்காதங் கச்சதி அஸமுக்காதங் சித்தங் பரியோனஹதி பரியோனத்தசித்தோ யதாபூதங் நப்பஜானாதி இதி ஸஞ்ஞாணஸ்ஸ ஸாஸவத்தோ அவிஜ்ஜத்தோ ஹேதுஅத்தோ அவச்சேதத்தோ அனிவத்திஅத்தோ பலத்தோ படிஸந்திஅத்தோ புனப்பவத்தோ அஸமுக்காதத்தோ அனுஸயத்தோ பரியுட்டானத்தோ அபடிவேதனத்தோ எத்தாவதா அவிஜ்ஜாய கெத்தங் நித்திட்டங் பவதி அயங் வுச்சதே பரிக்காரோ நாம ஹாரோ>
  text <59>, <தத்த கதமோ ஸமாரோபனோ ஹாரோ உக்கடிதம்ஹி தம்ஹி ஸந்தஞ்சேவ ச நங் வித்தாரங் பன வத்தப்பங் வித்தாரவிதங் சித்தஞ்ஞா அயங் ஸமாரோபனோ ஹாரோ தத்த நாமனித்தேஸோ உபகடகா வத்துனித்தேஸோ வேவசனங் வத்துபூதோ வித்தாரோ யதா கிங் யா பிக்கூனங் வத்ததோ பஹாதப்போ அயங் உபகடனா>
  text <தத்த கதமோ ஸமாரோபனோ கிஞ்சி ந வத்தப்பங் ரூபராகங் வா நாமவந்தபஹாதப்பங் யாவ விஞ்ஞாணந்தி வித்தாரேன காதப்பானி அவிஜ்ஜா தா ஓபம்மேன பஞ்ஞாபேதப்பா அயங் ஸமாரோபனோ நிஸ்ஸிதசித்தஸ்ஸ ச மத்திகோ ச நிஸ்ஸயோ தண்ஹா ச திட்டி ச தத்த திட்டி அவிஜ்ஜா தண்ஹா ஸங்காரா தத்த திட்டிபச்சயா தண்ஹா இமே அவிஜ்ஜாபச்சயா ஸங்காரா தத்த நிஸ்ஸிதங் விஞ்ஞாணங் இதங் ஸங்காரபச்சயா விஞ்ஞாணங் யாவ ஜராமரணங் இதங் ஸங்கித்தேன பாஸிதே அவஸிட்டங் பரோபயதி>
  text <அனிஸ்ஸிதஸ்ஸ சலிதங் நத்தீதி தஸ்ஸ ஏவங் திட்டியா தண்ஹாய ச பஹானங் தத்த திட்டிஅவிஜ்ஜானிரோதாய பூதங் விஞ்ஞாணங் ஸராகட்டானியேஸு தம்மேஸு தங் தங் தம்மங் உபேச்ச அஞ்ஞங் தம்மங் தாவதி மக்கடோபமதாய அத க்வஸ்ஸ பரித்தேஸு தம்மேஸு ஸராகட்டானியேஸு சந்தராகோ நத்தி குதோ ததோ சலனா அதிமத்தேஸு ஸத்தேஸு சித்தங் நிவெஸ்ஸயதி தங் அபதிட்டிதங் விஞ்ஞாணங் அனாஹாரங் நிருஜ்ஜதி விஞ்ஞாணனிரோதா நாமரூபனிரோதோ யாவ ஜராமரணனிரோதோ அயங் ஸமாரோபனோ>
  text <தத்த ராகவஸேன விஞ்ஞாணஸ்ஸ சலிதங் ஸபரிக்கஹோ தஸ்மிங் சலிதே அஸதி யோ பரிகிலேஸோபசாரோ திவிதோ அக்கி படிப்பஸ்ஸத்தோ பவதி தேனாஹ சலிதே அஸந்தே பஸ்ஸத்தி ஹோதி தத்த யங் ஸமாரோபனா பஸ்ஸத்தகாயோ ஸுகங் வேதேதி ஸுகினோ சித்தங் ஸமாதியதி யாவ விமுத்திதமிதி ஞாணதஸ்ஸனங் பவதி ஸோ ஆஸவானங் கயா ச விமுத்தி நோ உபபஜ்ஜதி தஸ்ஸ உபபத்திஸ்ஸ ஆகதிகதியா அஸந்தியா நேவித ந ஹுரங் ந உபயமந்தரேன ஏஸேவந்தோ துக்கஸ்ஸாதி அனுபாதிஸேஸா நிப்பானதாது இதமஸ்ஸ ஸுத்தஸ்ஸ மஜ்ஜே ஸமாரோபிதங் படிச்சஸமுப்பாதே ச விமுத்தியங் ச யோகோ ந ச ஏதங் தஸ்ஸ ஸங்கித்தேன பாஸிதஸ்ஸ வித்தாரேன அத்தங் விபஜ்ஜந்தி அயங் வுச்சதே ஸமாரோபனோ ஹாரோ ந ச ஸங்கிலேஸபாகியேன ஸுத்தேன ஸங்கிலேஸபாகியோ யே ச தம்மா ஸமாரோபயிதப்பா நாஞ்ஞே ஏவங் வாஸனாபாகியே நிப்பேதபாகியே அயங் ஸமாரோபனோ ஹாரோ இமே ஸோளஸ ஹாரா>
  stand <ஸுவீரஸ்ஸ மஹாகச்சாயனஸ்ஸ ஜம்புவனவாஸினோ பேடகோபதேஸே>
  text <பஞ்சமா பூமி>
