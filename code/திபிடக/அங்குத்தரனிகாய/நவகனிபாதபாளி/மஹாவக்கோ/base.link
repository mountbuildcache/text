text <மஹாவக்கோ>
  text <அனுபுப்பவிஹாரஸுத்தங்>
    text <32>, <நவயிமே பிக்கவே அனுபுப்பவிஹாரா கதமே நவ படமங் ஜானங் துதியங் ஜானங் ததியங் ஜானங் சதுத்தங் ஜானங் ஆகாஸானஞ்சாயதனங் விஞ்ஞாணஞ்சாயதனங் ஆகிஞ்சஞ்ஞாயதனங் நேவஸஞ்ஞானாஸஞ்ஞாயதனங் ஸஞ்ஞாவேதயிதனிரோதோ இமே கோ பிக்கவே நவ அனுபுப்பவிஹாராதி படமங்>
  text <அனுபுப்பவிஹாரஸமாபத்திஸுத்தங்>
    text <33>, <நவயிமா பிக்கவே அனுபுப்பவிஹாரஸமாபத்தியோ தேஸெஸ்ஸாமி தங் ஸுணாதபே கதமா ச பிக்கவே நவ அனுபுப்பவிஹாரஸமாபத்தியோ யத்த காமா நிருஜ்ஜந்தி யே ச காமே நிரோதெத்வா நிரோதெத்வா விஹரந்தி அத்தா தே ஆயஸ்மந்தோ நிச்சாதா நிப்புதா திண்ணா பாரங்கதா ததங்கேனாதி வதாமி கத்த காமா நிருஜ்ஜந்தி கே ச காமே நிரோதெத்வா நிரோதெத்வா விஹரந்தி அஹமேதங் ந ஜானாமி அஹமேதங் ந பஸ்ஸாமீதி இதி யோ ஏவங் வதெய்ய ஸோ ஏவமஸ்ஸ வசனீயோ இதாவுஸோ பிக்கு விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி எத்த காமா நிருஜ்ஜந்தி தே ச காமே நிரோதெத்வா நிரோதெத்வா விஹரந்தீதி அத்தா பிக்கவே அஸடோ அமாயாவீ ஸாதூதி பாஸிதங் அபினந்தெய்ய அனுமோதெய்ய ஸாதூதி பாஸிதங் அபினந்தித்வா அனுமோதித்வா நமஸ்ஸமானோ பஞ்ஜலிகோ பயிருபாஸெய்ய>
    text <யத்த விதக்கவிசாரா நிருஜ்ஜந்தி யே ச விதக்கவிசாரே நிரோதெத்வா நிரோதெத்வா விஹரந்தி அத்தா தே ஆயஸ்மந்தோ நிச்சாதா நிப்புதா திண்ணா பாரங்கதா ததங்கேனாதி வதாமி கத்த விதக்கவிசாரா நிருஜ்ஜந்தி கே ச விதக்கவிசாரே நிரோதெத்வா நிரோதெத்வா விஹரந்தி அஹமேதங் ந ஜானாமி அஹமேதங் ந பஸ்ஸாமீதி இதி யோ ஏவங் வதெய்ய ஸோ ஏவமஸ்ஸ வசனீயோ இதாவுஸோ பிக்கு விதக்கவிசாரானங் வூபஸமாபே துதியங் ஜானங் உபஸம்பஜ்ஜ விஹரதி எத்த விதக்கவிசாரா நிருஜ்ஜந்தி தே ச விதக்கவிசாரே நிரோதெத்வா நிரோதெத்வா விஹரந்தீதி அத்தா பிக்கவே அஸடோ அமாயாவீ ஸாதூதி பாஸிதங் அபினந்தெய்ய அனுமோதெய்ய ஸாதூதி பாஸிதங் அபினந்தித்வா அனுமோதித்வா நமஸ்ஸமானோ பஞ்ஜலிகோ பயிருபாஸெய்ய>
    text <யத்த பீதி நிருஜ்ஜதி யே ச பீதிங் நிரோதெத்வா நிரோதெத்வா விஹரந்தி அத்தா தே ஆயஸ்மந்தோ நிச்சாதா நிப்புதா திண்ணா பாரங்கதா ததங்கேனாதி வதாமி கத்த பீதி நிருஜ்ஜதி கே ச பீதிங் நிரோதெத்வா நிரோதெத்வா விஹரந்தி அஹமேதங் ந ஜானாமி அஹமேதங் ந பஸ்ஸாமீதி இதி யோ ஏவங் வதெய்ய ஸோ ஏவமஸ்ஸ வசனீயோ இதாவுஸோ பிக்கு பீதியா ச விராகாபே ததியங் ஜானங் உபஸம்பஜ்ஜ விஹரதி எத்த பீதி நிருஜ்ஜதி தே ச பீதிங் நிரோதெத்வா நிரோதெத்வா விஹரந்தீதி அத்தா பிக்கவே அஸடோ அமாயாவீ ஸாதூதி பாஸிதங் அபினந்தெய்ய அனுமோதெய்ய ஸாதூதி பாஸிதங் அபினந்தித்வா அனுமோதித்வா நமஸ்ஸமானோ பஞ்ஜலிகோ பயிருபாஸெய்ய>
    text <யத்த உபெக்காஸுகங் நிருஜ்ஜதி யே ச உபெக்காஸுகங் நிரோதெத்வா நிரோதெத்வா விஹரந்தி அத்தா தே ஆயஸ்மந்தோ நிச்சாதா நிப்புதா திண்ணா பாரங்கதா ததங்கேனாதி வதாமி கத்த உபெக்காஸுகங் நிருஜ்ஜதி கே ச உபெக்காஸுகங் நிரோதெத்வா நிரோதெத்வா விஹரந்தி அஹமேதங் ந ஜானாமி அஹமேதங் ந பஸ்ஸாமீதி இதி யோ ஏவங் வதெய்ய ஸோ ஏவமஸ்ஸ வசனீயோ இதாவுஸோ பிக்கு ஸுகஸ்ஸ ச பஹானாபே சதுத்தங் ஜானங் உபஸம்பஜ்ஜ விஹரதி எத்த உபெக்காஸுகங் நிருஜ்ஜதி தே ச உபெக்காஸுகங் நிரோதெத்வா நிரோதெத்வா விஹரந்தீதி அத்தா பிக்கவே அஸடோ அமாயாவீ ஸாதூதி பாஸிதங் அபினந்தெய்ய அனுமோதெய்ய ஸாதூதி பாஸிதங் அபினந்தித்வா அனுமோதித்வா நமஸ்ஸமானோ பஞ்ஜலிகோ பயிருபாஸெய்ய>
    text <யத்த ரூபஸஞ்ஞா நிருஜ்ஜதி யே ச ரூபஸஞ்ஞங் நிரோதெத்வா நிரோதெத்வா விஹரந்தி அத்தா தே ஆயஸ்மந்தோ நிச்சாதா நிப்புதா திண்ணா பாரங்கதா ததங்கேனாதி வதாமி கத்த ரூபஸஞ்ஞா நிருஜ்ஜதி கே ச ரூபஸஞ்ஞங் நிரோதெத்வா நிரோதெத்வா விஹரந்தி அஹமேதங் ந ஜானாமி அஹமேதங் ந பஸ்ஸாமீதி இதி யோ ஏவங் வதெய்ய ஸோ ஏவமஸ்ஸ வசனீயோ இதாவுஸோ பிக்கு ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரதி எத்த ரூபஸஞ்ஞா நிருஜ்ஜதி தே ச ரூபஸஞ்ஞங் நிரோதெத்வா நிரோதெத்வா விஹரந்தீதி அத்தா பிக்கவே அஸடோ அமாயாவீ ஸாதூதி பாஸிதங் அபினந்தெய்ய அனுமோதெய்ய ஸாதூதி பாஸிதங் அபினந்தித்வா அனுமோதித்வா நமஸ்ஸமானோ பஞ்ஜலிகோ பயிருபாஸெய்ய>
    text <யத்த ஆகாஸானஞ்சாயதனஸஞ்ஞா நிருஜ்ஜதி யே ச ஆகாஸானஞ்சாயதனஸஞ்ஞங் நிரோதெத்வா நிரோதெத்வா விஹரந்தி அத்தா தே ஆயஸ்மந்தோ நிச்சாதா நிப்புதா திண்ணா பாரங்கதா ததங்கேனாதி வதாமி கத்த ஆகாஸானஞ்சாயதனஸஞ்ஞா நிருஜ்ஜதி கே ச ஆகாஸானஞ்சாயதனஸஞ்ஞங் நிரோதெத்வா நிரோதெத்வா விஹரந்தி அஹமேதங் ந ஜானாமி அஹமேதங் ந பஸ்ஸாமீதி இதி யோ ஏவங் வதெய்ய ஸோ ஏவமஸ்ஸ வசனீயோ இதாவுஸோ பிக்கு ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரதி எத்த ஆகாஸானஞ்சாயதனஸஞ்ஞா நிருஜ்ஜதி தே ச ஆகாஸானஞ்சாயதனஸஞ்ஞங் நிரோதெத்வா நிரோதெத்வா விஹரந்தீதி அத்தா பிக்கவே அஸடோ அமாயாவீ ஸாதூதி பாஸிதங் அபினந்தெய்ய அனுமோதெய்ய ஸாதூதி பாஸிதங் அபினந்தித்வா அனுமோதித்வா நமஸ்ஸமானோ பஞ்ஜலிகோ பயிருபாஸெய்ய>
    text <யத்த விஞ்ஞாணஞ்சாயதனஸஞ்ஞா நிருஜ்ஜதி யே ச விஞ்ஞாணஞ்சாயதனஸஞ்ஞங் நிரோதெத்வா நிரோதெத்வா விஹரந்தி அத்தா தே ஆயஸ்மந்தோ நிச்சாதா நிப்புதா திண்ணா பாரங்கதா ததங்கேனாதி வதாமி கத்த விஞ்ஞாணஞ்சாயதனஸஞ்ஞா நிருஜ்ஜதி கே ச விஞ்ஞாணஞ்சாயதனஸஞ்ஞங் நிரோதெத்வா நிரோதெத்வா விஹரந்தி அஹமேதங் ந ஜானாமி அஹமேதங் ந பஸ்ஸாமீதி இதி யோ ஏவங் வதெய்ய ஸோ ஏவமஸ்ஸ வசனீயோ இதாவுஸோ பிக்கு ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி எத்த விஞ்ஞாணஞ்சாயதனஸஞ்ஞா நிருஜ்ஜதி தே ச விஞ்ஞாணஞ்சாயதனஸஞ்ஞங் நிரோதெத்வா நிரோதெத்வா விஹரந்தீதி அத்தா பிக்கவே அஸடோ அமாயாவீ ஸாதூதி பாஸிதங் அபினந்தெய்ய அனுமோதெய்ய ஸாதூதி பாஸிதங் அபினந்தித்வா அனுமோதித்வா நமஸ்ஸமானோ பஞ்ஜலிகோ பயிருபாஸெய்ய>
    text <யத்த ஆகிஞ்சஞ்ஞாயதனஸஞ்ஞா நிருஜ்ஜதி யே ச ஆகிஞ்சஞ்ஞாயதனஸஞ்ஞங் நிரோதெத்வா நிரோதெத்வா விஹரந்தி அத்தா தே ஆயஸ்மந்தோ நிச்சாதா நிப்புதா திண்ணா பாரங்கதா ததங்கேனாதி வதாமி கத்த ஆகிஞ்சஞ்ஞாயதனஸஞ்ஞா நிருஜ்ஜதி கே ச ஆகிஞ்சஞ்ஞாயதனஸஞ்ஞங் நிரோதெத்வா நிரோதெத்வா விஹரந்தி அஹமேதங் ந ஜானாமி அஹமேதங் ந பஸ்ஸாமீதி இதி யோ ஏவங் வதெய்ய ஸோ ஏவமஸ்ஸ வசனீயோ இதாவுஸோ பிக்கு ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரதி எத்த ஆகிஞ்சஞ்ஞாயதனஸஞ்ஞா நிருஜ்ஜதி தே ச ஆகிஞ்சஞ்ஞாயதனஸஞ்ஞங் நிரோதெத்வா நிரோதெத்வா விஹரந்தீதி அத்தா பிக்கவே அஸடோ அமாயாவீ ஸாதூதி பாஸிதங் அபினந்தெய்ய அனுமோதெய்ய ஸாதூதி பாஸிதங் அபினந்தித்வா அனுமோதித்வா நமஸ்ஸமானோ பஞ்ஜலிகோ பயிருபாஸெய்ய>
    text <யத்த நேவஸஞ்ஞானாஸஞ்ஞாயதனஸஞ்ஞா நிருஜ்ஜதி யே ச நேவஸஞ்ஞானாஸஞ்ஞாயதனஸஞ்ஞங் நிரோதெத்வா நிரோதெத்வா விஹரந்தி அத்தா தே ஆயஸ்மந்தோ நிச்சாதா நிப்புதா திண்ணா பாரங்கதா ததங்கேனாதி வதாமி கத்த நேவஸஞ்ஞானாஸஞ்ஞாயதனஸஞ்ஞா நிருஜ்ஜதி கே ச நேவஸஞ்ஞானாஸஞ்ஞாயதனஸஞ்ஞங் நிரோதெத்வா நிரோதெத்வா விஹரந்தி அஹமேதங் ந ஜானாமி அஹமேதங் ந பஸ்ஸாமீதி இதி யோ ஏவங் வதெய்ய ஸோ ஏவமஸ்ஸ வசனீயோ இதாவுஸோ பிக்கு ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரதி எத்த நேவஸஞ்ஞானாஸஞ்ஞாயதனஸஞ்ஞா நிருஜ்ஜதி தே ச நேவஸஞ்ஞானாஸஞ்ஞாயதனஸஞ்ஞங் நிரோதெத்வா நிரோதெத்வா விஹரந்தீதி அத்தா பிக்கவே அஸடோ அமாயாவீ ஸாதூதி பாஸிதங் அபினந்தெய்ய அனுமோதெய்ய ஸாதூதி பாஸிதங் அபினந்தித்வா அனுமோதித்வா நமஸ்ஸமானோ பஞ்ஜலிகோ பயிருபாஸெய்ய இமா கோ பிக்கவே நவ அனுபுப்பவிஹாரஸமாபத்தியோதி துதியங்>
  text <நிப்பானஸுகஸுத்தங்>
    text <34>, <ஏகங் ஸமயங் ஆயஸ்மா ஸாரிபுத்தோ ராஜகஹே விஹரதி வேளுவனே கலந்தகனிவாபே தத்ர கோ ஆயஸ்மா ஸாரிபுத்தோ பிக்கூ ஆமந்தேஸி ஸுகமிதங் ஆவுஸோ நிப்பானங் ஸுகமிதங் ஆவுஸோ நிப்பானந்தி ஏவங் வுத்தே ஆயஸ்மா உதாயீ ஆயஸ்மந்தங் ஸாரிபுத்தங் ஏததவோச கிங் பனெத்த ஆவுஸோ ஸாரிபுத்த ஸுகங் யதெத்த நத்தி வேதயிதந்தி ஏததேவ க்வெத்த ஆவுஸோ ஸுகங் யதெத்த நத்தி வேதயிதங் பஞ்சிமே ஆவுஸோ காமகுணா கதமே பஞ்ச சக்குவிஞ்ஞெய்யா ரூபா இட்டா கந்தா மனாபா பியரூபா காமூபஸங்ஹிதா ரஜனீயா ஸோதவிஞ்ஞெய்யா ஸத்தாபே கானவிஞ்ஞெய்யா கந்தா ஜிவ்ஹாவிஞ்ஞெய்யா ரஸா காயவிஞ்ஞெய்யா பொட்டப்பா இட்டா கந்தா மனாபா பியரூபா காமூபஸங்ஹிதா ரஜனீயா இமே கோ ஆவுஸோ பஞ்ச காமகுணா யங் கோ ஆவுஸோ இமே பஞ்ச காமகுணே படிச்ச உப்பஜ்ஜதி ஸுகங் ஸோமனஸ்ஸங் இதங் வுச்சதாவுஸோ காமஸுகங்>
    text <இதாவுஸோ பிக்கு விவிச்சேவ காமேஹிபே படமங் ஜானங் உபஸம்பஜ்ஜ விஹரதி தஸ்ஸ சே ஆவுஸோ பிக்குனோ இமினா விஹாரேன விஹரதோ காமஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ ஸெய்யதாபி ஆவுஸோ ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ தே காமஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ யோ கோ பனாவுஸோ ஆபாதோ துக்கமேதங் வுத்தங் பகவதா இமினாபி கோ ஏதங் ஆவுஸோ பரியாயேன வேதிதப்பங் யதா ஸுகங் நிப்பானங்>
    text <புன சபரங் ஆவுஸோ பிக்கு விதக்கவிசாரானங் வூபஸமாபே துதியங் ஜானங் உபஸம்பஜ்ஜ விஹரதி தஸ்ஸ சே ஆவுஸோ பிக்குனோ இமினா விஹாரேன விஹரதோ விதக்கஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ ஸெய்யதாபி ஆவுஸோ ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ தே விதக்கஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ யோ கோ பனாவுஸோ ஆபாதோ துக்கமேதங் வுத்தங் பகவதா இமினாபி கோ ஏதங் ஆவுஸோ பரியாயேன வேதிதப்பங் யதா ஸுகங் நிப்பானங்>
    text <புன சபரங் ஆவுஸோ பிக்கு பீதியா ச விராகாபே ததியங் ஜானங் உபஸம்பஜ்ஜ விஹரதி தஸ்ஸ சே ஆவுஸோ பிக்குனோ இமினா விஹாரேன விஹரதோ பீதிஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ ஸெய்யதாபி ஆவுஸோ ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ தே பீதிஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ யோ கோ பனாவுஸோ ஆபாதோ துக்கமேதங் வுத்தங் பகவதா இமினாபி கோ ஏதங் ஆவுஸோ பரியாயேன வேதிதப்பங் யதா ஸுகங் நிப்பானங்>
    text <புன சபரங் ஆவுஸோ பிக்கு ஸுகஸ்ஸ ச பஹானாபே சதுத்தங் ஜானங் உபஸம்பஜ்ஜ விஹரதி தஸ்ஸ சே ஆவுஸோ பிக்குனோ இமினா விஹாரேன விஹரதோ உபெக்காஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ ஸெய்யதாபி ஆவுஸோ ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ தே உபெக்காஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ யோ கோ பனாவுஸோ ஆபாதோ துக்கமேதங் வுத்தங் பகவதா இமினாபி கோ ஏதங் ஆவுஸோ பரியாயேன வேதிதப்பங் யதா ஸுகங் நிப்பானங்>
    text <புன சபரங் ஆவுஸோ பிக்கு ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரதி தஸ்ஸ சே ஆவுஸோ பிக்குனோ இமினா விஹாரேன விஹரதோ ரூபஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ ஸெய்யதாபி ஆவுஸோ ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ தே ரூபஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ யோ கோ பனாவுஸோ ஆபாதோ துக்கமேதங் வுத்தங் பகவதா இமினாபி கோ ஏதங் ஆவுஸோ பரியாயேன வேதிதப்பங் யதா ஸுகங் நிப்பானங்>
    text <புன சபரங் ஆவுஸோ பிக்கு ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரதி தஸ்ஸ சே ஆவுஸோ பிக்குனோ இமினா விஹாரேன விஹரதோ ஆகாஸானஞ்சாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ ஸெய்யதாபி ஆவுஸோ ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ தே ஆகாஸானஞ்சாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ யோ கோ பனாவுஸோ ஆபாதோ துக்கமேதங் வுத்தங் பகவதா இமினாபி கோ ஏதங் ஆவுஸோ பரியாயேன வேதிதப்பங் யதா ஸுகங் நிப்பானங்>
    text <புன சபரங் ஆவுஸோ பிக்கு ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி தஸ்ஸ சே ஆவுஸோ பிக்குனோ இமினா விஹாரேன விஹரதோ விஞ்ஞாணஞ்சாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ ஸெய்யதாபி ஆவுஸோ ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ தே விஞ்ஞாணஞ்சாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ யோ கோ பனாவுஸோ ஆபாதோ துக்கமேதங் வுத்தங் பகவதா இமினாபி கோ ஏதங் ஆவுஸோ பரியாயேன வேதிதப்பங் யதா ஸுகங் நிப்பானங்>
    text <புன சபரங் ஆவுஸோ பிக்கு ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரதி தஸ்ஸ சே ஆவுஸோ பிக்குனோ இமினா விஹாரேன விஹரதோ ஆகிஞ்சஞ்ஞாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ ஸெய்யதாபி ஆவுஸோ ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ தே ஆகிஞ்சஞ்ஞாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ ஹோதி ஆபாதோ யோ கோ பனாவுஸோ ஆபாதோ துக்கமேதங் வுத்தங் பகவதா இமினாபி கோ ஏதங் ஆவுஸோ பரியாயேன வேதிதப்பங் யதா ஸுகங் நிப்பானங்>
    text <புன சபரங் ஆவுஸோ பிக்கு ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரதி பஞ்ஞாய சஸ்ஸ திஸ்வா ஆஸவா பரிக்கீணா ஹொந்தி இமினாபி கோ ஏதங் ஆவுஸோ பரியாயேன வேதிதப்பங் யதா ஸுகங் நிப்பானந்தி ததியங்>
  text <காவீஉபமாஸுத்தங்>
    text <35>, <ஸெய்யதாபி பிக்கவே காவீ பப்பதெய்யா பாலா அப்யத்தா அகெத்தஞ்ஞூ அகுஸலா விஸமே பப்பதே சரிதுங் தஸ்ஸா ஏவமஸ்ஸ யங்னூனாஹங் அகதபுப்பஞ்சேவ திஸங் கச்செய்யங் அகாதிதபுப்பானி ச திணானி காதெய்யங் அபீதபுப்பானி ச பானீயானி பிவெய்யந்தி ஸா புரிமங் பாதங் ந ஸுப்பதிட்டிதங் பதிட்டாபெத்வா பச்சிமங் பாதங் உத்தரெய்ய ஸா ந சேவ அகதபுப்பங் திஸங் கச்செய்ய ந ச அகாதிதபுப்பானி திணானி காதெய்ய ந ச அபீதபுப்பானி பானீயானி பிவெய்ய யஸ்மிங் சஸ்ஸா பதேஸே டிதாய ஏவமஸ்ஸ யங்னூனாஹங் அகதபுப்பஞ்சேவ திஸங் கச்செய்யங் அகாதிதபுப்பானி ச திணானி காதெய்யங் அபீதபுப்பானி ச பானீயானி பிவெய்யந்தி தஞ்ச பதேஸங் ந ஸொத்தினா பச்சாகச்செய்ய தங் கிஸ்ஸ ஹேது ததா ஹி ஸா பிக்கவே காவீ பப்பதெய்யா பாலா அப்யத்தா அகெத்தஞ்ஞூ அகுஸலா விஸமே பப்பதே சரிதுங் ஏவமேவங் கோ பிக்கவே இதேகச்சோ பிக்கு பாலோ அப்யத்தோ அகெத்தஞ்ஞூ அகுஸலோ விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி ஸோ தங் நிமித்தங் ந ஆஸேவதி ந பாவேதி ந பஹுலீகரோதி ந ஸ்வாதிட்டிதங் அதிட்டாதி>
    text <தஸ்ஸ ஏவங் ஹோதி யங்னூனாஹங் விதக்கவிசாரானங் வூபஸமா அஜ்ஜத்தங் ஸம்பஸாதனங் சேதஸோ ஏகோதிபாவங் அவிதக்கங் அவிசாரங் ஸமாதிஜங் பீதிஸுகங் துதியங் ஜானங் உபஸம்பஜ்ஜ விஹரெய்யந்தி ஸோ ந ஸக்கோதி விதக்கவிசாரானங் வூபஸமாபே துதியங் ஜானங் உபஸம்பஜ்ஜ விஹரிதுங் தஸ்ஸ ஏவங் ஹோதி யங்னூனாஹங் விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரெய்யந்தி ஸோ ந ஸக்கோதி விவிச்சேவ காமேஹிபே படமங் ஜானங் உபஸம்பஜ்ஜ விஹரிதுங் அயங் வுச்சதி பிக்கவே பிக்கு உபதோ பட்டோ உபதோ பரிஹீனோ ஸெய்யதாபி ஸா காவீ பப்பதெய்யா பாலா அப்யத்தா அகெத்தஞ்ஞூ அகுஸலா விஸமே பப்பதே சரிதுங்>
    text <ஸெய்யதாபி பிக்கவே காவீ பப்பதெய்யா பண்டிதா ப்யத்தா கெத்தஞ்ஞூ குஸலா விஸமே பப்பதே சரிதுங் தஸ்ஸா ஏவமஸ்ஸ யங்னூனாஹங் அகதபுப்பஞ்சேவ திஸங் கச்செய்யங் அகாதிதபுப்பானி ச திணானி காதெய்யங் அபீதபுப்பானி ச பானீயானி பிவெய்யந்தி ஸா புரிமங் பாதங் ஸுப்பதிட்டிதங் பதிட்டாபெத்வா பச்சிமங் பாதங் உத்தரெய்ய ஸா அகதபுப்பஞ்சேவ திஸங் கச்செய்ய அகாதிதபுப்பானி ச திணானி காதெய்ய அபீதபுப்பானி ச பானீயானி பிவெய்ய யஸ்மிங் சஸ்ஸா பதேஸே டிதாய ஏவமஸ்ஸ யங்னூனாஹங் அகதபுப்பஞ்சேவ திஸங் கச்செய்யங் அகாதிதபுப்பானி ச திணானி காதெய்யங் அபீதபுப்பானி ச பானீயானி பிவெய்யந்தி தஞ்ச பதேஸங் ஸொத்தினா பச்சாகச்செய்ய தங் கிஸ்ஸ ஹேது ததா ஹி ஸா பிக்கவே காவீ பப்பதெய்யா பண்டிதா ப்யத்தா கெத்தஞ்ஞூ குஸலா விஸமே பப்பதே சரிதுங் ஏவமேவங் கோ பிக்கவே இதேகச்சோ பிக்கு பண்டிதோ ப்யத்தோ கெத்தஞ்ஞூ குஸலோ விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி ஸோ தங் நிமித்தங் ஆஸேவதி பாவேதி பஹுலீகரோதி ஸ்வாதிட்டிதங் அதிட்டாதி>
    text <தஸ்ஸ ஏவங் ஹோதி யங்னூனாஹங் விதக்கவிசாரானங் வூபஸமா அஜ்ஜத்தங் ஸம்பஸாதனங் சேதஸோ ஏகோதிபாவங் அவிதக்கங் அவிசாரங் ஸமாதிஜங் பீதிஸுகங் துதியங் ஜானங் உபஸம்பஜ்ஜ விஹரெய்யந்தி ஸோ துதியங் ஜானங் அனபிஹிங்ஸமானோ விதக்கவிசாரானங் வூபஸமா துதியங் ஜானங் உபஸம்பஜ்ஜ விஹரதி ஸோ தங் நிமித்தங் ஆஸேவதி பாவேதி பஹுலீகரோதி ஸ்வாதிட்டிதங் அதிட்டாதி>
    text <தஸ்ஸ ஏவங் ஹோதி யங்னூனாஹங் பீதியா ச விராகா உபெக்ககோ ச விஹரெய்யங் ஸதோ ச ஸம்பஜானோ ஸுகஞ்ச காயேன படிஸங்வேதெய்யங் யங் தங் அரியா ஆசிக்கந்தி உபெக்ககோ ஸதிமா ஸுகவிஹாரீதி ததியங் ஜானங் உபஸம்பஜ்ஜ விஹரெய்யந்தி ஸோ ததியங் ஜானங் அனபிஹிங்ஸமானோ பீதியா ச விராகாபே ததியங் ஜானங் உபஸம்பஜ்ஜ விஹரதி ஸோ தங் நிமித்தங் ஆஸேவதி பாவேதி பஹுலீகரோதி ஸ்வாதிட்டிதங் அதிட்டாதி>
    text <தஸ்ஸ ஏவங் ஹோதி யங்னூனாஹங் ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹரெய்யந்தி ஸோ சதுத்தங் ஜானங் அனபிஹிங்ஸமானோ ஸுகஸ்ஸ ச பஹானாபே சதுத்தங் ஜானங் உபஸம்பஜ்ஜ விஹரதி ஸோ தங் நிமித்தங் ஆஸேவதி பாவேதி பஹுலீகரோதி ஸ்வாதிட்டிதங் அதிட்டாதி>
    text <தஸ்ஸ ஏவங் ஹோதி யங்னூனாஹங் ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரெய்யந்தி ஸோ ஆகாஸானஞ்சாயதனங் அனபிஹிங்ஸமானோ ஸப்பஸோ ரூபஸஞ்ஞானங் ஸமதிக்கமா பே ஆகாஸானஞ்சாயதனங் உபஸம்பஜ்ஜ விஹரதி ஸோ தங் நிமித்தங் ஆஸேவதி பாவேதி பஹுலீகரோதி ஸ்வாதிட்டிதங் அதிட்டாதி>
    text <தஸ்ஸ ஏவங் ஹோதி யங்னூனாஹங் ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரெய்யந்தி ஸோ விஞ்ஞாணஞ்சாயதனங் அனபிஹிங்ஸமானோ ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரதி ஸோ தங் நிமித்தங் ஆஸேவதி பாவேதி பஹுலீகரோதி ஸ்வாதிட்டிதங் அதிட்டாதி>
    text <தஸ்ஸ ஏவங் ஹோதி யங்னூனாஹங் ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரெய்யந்தி ஸோ ஆகிஞ்சஞ்ஞாயதனங் அனபிஹிங்ஸமானோ ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி ஸோ தங் நிமித்தங் ஆஸேவதி பாவேதி பஹுலீகரோதி ஸ்வாதிட்டிதங் அதிட்டாதி>
    text <தஸ்ஸ ஏவங் ஹோதி யங்னூனாஹங் ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரெய்யந்தி ஸோ நேவஸஞ்ஞானாஸஞ்ஞாயதனங் அனபிஹிங்ஸமானோ ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரதி ஸோ தங் நிமித்தங் ஆஸேவதி பாவேதி பஹுலீகரோதி ஸ்வாதிட்டிதங் அதிட்டாதி>
    text <தஸ்ஸ ஏவங் ஹோதி யங்னூனாஹங் ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரெய்யந்தி ஸோ ஸஞ்ஞாவேதயிதனிரோதங் அனபிஹிங்ஸமானோ ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரதி>
    text <யதோ கோ பிக்கவே பிக்கு தங் ததேவ ஸமாபத்திங் ஸமாபஜ்ஜதிபி வுட்டாதிபி தஸ்ஸ முது சித்தங் ஹோதி கம்மஞ்ஞங் முதுனா கம்மஞ்ஞேன சித்தேன அப்பமாணோ ஸமாதி ஹோதி ஸுபாவிதோ ஸோ அப்பமாணேன ஸமாதினா ஸுபாவிதேன யஸ்ஸ யஸ்ஸ அபிஞ்ஞாஸச்சிகரணீயஸ்ஸ தம்மஸ்ஸ சித்தங் அபினின்னாமேதி அபிஞ்ஞாஸச்சிகிரியாய தத்ர தத்ரேவ ஸக்கிபப்பதங் பாபுணாதி ஸதி ஸதி ஆயதனே>
    text <ஸோ ஸசே ஆகங்கதி அனேகவிஹிதங் இத்திவிதங் பச்சனுபவெய்யங் ஏகோபி ஹுத்வா பஹுதா அஸ்ஸங் பஹுதாபி ஹுத்வா ஏகோ அஸ்ஸங்பே யாவ ப்ரஹ்மலோகாபி காயேன வஸங் வத்தெய்யந்தி தத்ர தத்ரேவ ஸக்கிபப்பதங் பாபுணாதி ஸதி ஸதி ஆயதனே>
    text <ஸோ ஸசே ஆகங்கதி திப்பாய ஸோததாதுயாபே ஸதி ஸதி ஆயதனே>
    text <ஸோ ஸசே ஆகங்கதி பரஸத்தானங் பரபுக்கலானங் சேதஸா சேதோ பரிச்ச பஜானெய்யங் ஸராகங் வா சித்தங் ஸராகங் சித்தந்தி பஜானெய்யங் வீதராகங் வா சித்தங் வீதராகங் சித்தந்தி பஜானெய்யங் ஸதோஸங் வா சித்தங் ஸதோஸங் சித்தந்தி பஜானெய்யங் வீததோஸங் வா சித்தங் வீததோஸங் சித்தந்தி பஜானெய்யங் ஸமோஹங் வா சித்தங் ஸமோஹங் சித்தந்தி பஜானெய்யங் வீதமோஹங் வா சித்தங் ஸங்கித்தங் வா சித்தங் விக்கித்தங் வா சித்தங் மஹக்கதங் வா சித்தங் அமஹக்கதங் வா சித்தங் ஸஉத்தரங் வா சித்தங் அனுத்தரங் வா சித்தங் ஸமாஹிதங் வா சித்தங் அஸமாஹிதங் வா சித்தங் விமுத்தங் வா சித்தங் அவிமுத்தங் வா சித்தங் அவிமுத்தங் சித்தந்தி பஜானெய்யந்தி தத்ர தத்ரேவ ஸக்கிபப்பதங் பாபுணாதி ஸதி ஸதி ஆயதனே>
    text <ஸோ ஸசே ஆகங்கதி அனேகவிஹிதங் புப்பேனிவாஸங் அனுஸ்ஸரெய்யங் ஸெய்யதிதங் ஏகம்பி ஜாதிங் த்வேபி ஜாதியோபே இதி ஸாகாரங் ஸஉத்தேஸங் அனேகவிஹிதங் புப்பேனிவாஸங் அனுஸ்ஸரெய்யந்தி தத்ர தத்ரேவ ஸக்கிபப்பதங் பாபுணாதி ஸதி ஸதி ஆயதனே>
    text <ஸோ ஸசே ஆகங்கதி திப்பேன சக்குனா விஸுத்தேன அதிக்கந்தமானுஸகேனபே யதாகம்மூபகே ஸத்தே பஜானெய்யந்தி தத்ர தத்ரேவ ஸக்கிபப்பதங் பாபுணாதி ஸதி ஸதி ஆயதனே>
    text <ஸோ ஸசே ஆகங்கதி ஆஸவானங் கயா அனாஸவங் சேதோவிமுத்திங் பஞ்ஞாவிமுத்திங் திட்டேவ தம்மே ஸயங் அபிஞ்ஞா ஸச்சிகத்வா உபஸம்பஜ்ஜ விஹரெய்யந்தி தத்ர தத்ரேவ ஸக்கிபப்பதங் பாபுணாதி ஸதி ஸதி ஆயதனேதி சதுத்தங்>
  text <ஜானஸுத்தங்>
    text <36>, <படமம்பாஹங் பிக்கவே ஜானங் நிஸ்ஸாய ஆஸவானங் கயங் வதாமி துதியம்பாஹங் பிக்கவே ஜானங் நிஸ்ஸாய ஆஸவானங் கயங் வதாமி ததியம்பாஹங் பிக்கவே ஜானங் நிஸ்ஸாய ஆஸவானங் கயங் வதாமி சதுத்தம்பாஹங் பிக்கவே ஜானங் நிஸ்ஸாய ஆஸவானங் கயங் வதாமி ஆகாஸானஞ்சாயதனம்பாஹங் பிக்கவே நிஸ்ஸாய ஆஸவானங் கயங் வதாமி விஞ்ஞாணஞ்சாயதனம்பாஹங் பிக்கவே நிஸ்ஸாய ஆஸவானங் கயங் வதாமி ஆகிஞ்சஞ்ஞாயதனம்பாஹங் பிக்கவே நிஸ்ஸாய ஆஸவானங் கயங் வதாமி நேவஸஞ்ஞானாஸஞ்ஞாயதனம்பாஹங் பிக்கவே நிஸ்ஸாய ஆஸவானங் கயங் வதாமி ஸஞ்ஞாவேதயிதனிரோதம்பாஹங் பிக்கவே நிஸ்ஸாய ஆஸவானங் கயங் வதாமி>
    text <படமம்பாஹங் பிக்கவே ஜானங் நிஸ்ஸாய ஆஸவானங் கயங் வதாமீதி இதி கோ பனேதங் வுத்தங் கிஞ்சேதங் படிச்ச வுத்தங் இத பிக்கவே பிக்கு விவிச்சேவ காமேஹிபே படமங் ஜானங் உபஸம்பஜ்ஜ விஹரதி ஸோ யதேவ தத்த ஹோதி ரூபகதங் வேதனாகதங் ஸஞ்ஞாகதங் ஸங்காரகதங் விஞ்ஞாணகதங் தே தம்மே அனிச்சதோ துக்கதோ ரோகதோ கண்டதோ ஸல்லதோ அகதோ ஆபாததோ பரதோ பலோகதோ ஸுஞ்ஞதோ அனத்ததோ ஸமனுபஸ்ஸதி ஸோ தேஹி தம்மேஹி சித்தங் படிவாபேதி ஸோ தேஹி தம்மேஹி சித்தங் படிவாபெத்வா அமதாய தாதுயா சித்தங் உபஸங்ஹரதி ஏதங் ஸந்தங் ஏதங் பணீதங் யதிதங் ஸப்பஸங்காரஸமதோ ஸப்பூபதிபடினிஸ்ஸக்கோ தண்ஹாக்கயோ விராகோ நிரோதோ நிப்பானந்தி ஸோ தத்த டிதோ ஆஸவானங் கயங் பாபுணாதி நோ சே ஆஸவானங் கயங் பாபுணாதி தேனேவ தம்மராகேன தாய தம்மனந்தியா பஞ்சன்னங் ஓரம்பாகியானங் ஸங்யோஜனானங் பரிக்கயா ஓபபாதிகோ ஹோதி தத்த பரினிப்பாயீ அனாவத்திதம்மோ தஸ்மா லோகா>
    text <ஸெய்யதாபி பிக்கவே இஸ்ஸாஸோ வா இஸ்ஸாஸந்தேவாஸீ வா திணபுரிஸரூபகே வா மத்திகாபுஞ்ஜே வா யொக்கங் கரித்வா ஸோ அபரேன ஸமயேன தூரேபாதீ ச ஹோதி அக்கணவேதீ ச மஹதோ ச காயஸ்ஸ பதாலேதா ஏவமேவங் கோ பிக்கவே பிக்கு விவிச்சேவ காமேஹிபே படமங் ஜானங் உபஸம்பஜ்ஜ விஹரதி ஸோ யதேவ தத்த ஹோதி ரூபகதங் வேதனாகதங் ஸஞ்ஞாகதங் ஸங்காரகதங் விஞ்ஞாணகதங் தே தம்மே அனிச்சதோ துக்கதோ ரோகதோ கண்டதோ ஸல்லதோ அகதோ ஆபாததோ பரதோ பலோகதோ ஸுஞ்ஞதோ அனத்ததோ ஸமனுபஸ்ஸதி ஸோ தேஹி தம்மேஹி சித்தங் படிவாபேதி ஸோ தேஹி தம்மேஹி சித்தங் படிவாபெத்வா அமதாய தாதுயா சித்தங் உபஸங்ஹரதி ஏதங் ஸந்தங் ஏதங் பணீதங் யதிதங் ஸப்பஸங்காரஸமதோ ஸப்பூபதிபடினிஸ்ஸக்கோ தண்ஹாக்கயோ விராகோ நிரோதோ நிப்பானந்தி ஸோ தத்த டிதோ ஆஸவானங் கயங் பாபுணாதி நோ சே ஆஸவானங் கயங் பாபுணாதி தேனேவ தம்மராகேன தாய தம்மனந்தியா பஞ்சன்னங் ஓரம்பாகியானங் ஸங்யோஜனானங் பரிக்கயா ஓபபாதிகோ ஹோதி தத்த பரினிப்பாயீ அனாவத்திதம்மோ தஸ்மா லோகா படமம்பாஹங் பிக்கவே ஜானங் நிஸ்ஸாய ஆஸவானங் கயங் வதாமீதி இதி யங் தங் வுத்தங் இதமேதங் படிச்ச வுத்தங்>
    text <துதியம்பாஹங் பிக்கவே ஜானங் நிஸ்ஸாயபே ததியம்பாஹங் பிக்கவே ஜானங் நிஸ்ஸாய சதுத்தம்பாஹங் பிக்கவே ஜானங் நிஸ்ஸாய ஆஸவானங் கயங் வதாமீதி இதி கோ பனேதங் வுத்தங் கிஞ்சேதங் படிச்ச வுத்தங் இத பிக்கவே பிக்கு ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹரதி ஸோ யதேவ தத்த ஹோதி ரூபகதங் வேதனாகதங் ஸஞ்ஞாகதங் ஸங்காரகதங் விஞ்ஞாணகதங் தே தம்மே அனிச்சதோ துக்கதோ ரோகதோ கண்டதோ ஸல்லதோ அகதோ ஆபாததோ பரதோ பலோகதோ ஸுஞ்ஞதோ அனத்ததோ ஸமனுபஸ்ஸதி ஸோ தேஹி தம்மேஹி சித்தங் படிவாபேதி ஸோ தேஹி தம்மேஹி சித்தங் படிவாபெத்வா அமதாய தாதுயா சித்தங் உபஸங்ஹரதி ஏதங் ஸந்தங் ஏதங் பணீதங் யதிதங் ஸப்பஸங்காரஸமதோ ஸப்பூபதிபடினிஸ்ஸக்கோ தண்ஹாக்கயோ விராகோ நிரோதோ நிப்பானந்தி ஸோ தத்த டிதோ ஆஸவானங் கயங் பாபுணாதி நோ சே ஆஸவானங் கயங் பாபுணாதி தேனேவ தம்மராகேன தாய தம்மனந்தியா பஞ்சன்னங் ஓரம்பாகியானங் ஸங்யோஜனானங் பரிக்கயா ஓபபாதிகோ ஹோதி தத்த பரினிப்பாயீ அனாவத்திதம்மோ தஸ்மா லோகா>
    text <ஸெய்யதாபி பிக்கவே இஸ்ஸாஸோ வா இஸ்ஸாஸந்தேவாஸீ வா திணபுரிஸரூபகே வா மத்திகாபுஞ்ஜே வா யொக்கங் கரித்வா ஸோ அபரேன ஸமயேன தூரேபாதீ ச ஹோதி அக்கணவேதீ ச மஹதோ ச காயஸ்ஸ பதாலேதா ஏவமேவங் கோ பிக்கவே பிக்கு ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹரதி ஸோ யதேவ தத்த ஹோதி ரூபகதங் வேதனாகதங்பே அனாவத்திதம்மோ தஸ்மா லோகா சதுத்தம்பாஹங் பிக்கவே ஜானங் நிஸ்ஸாய ஆஸவானங் கயங் வதாமீதி இதி யங் தங் வுத்தங் இதமேதங் படிச்ச வுத்தங்>
    text <ஆகாஸானஞ்சாயதனம்பாஹங் பிக்கவே ஜானங் நிஸ்ஸாய ஆஸவானங் கயங் வதாமீதி இதி கோ பனேதங் வுத்தங் கிஞ்சேதங் படிச்ச வுத்தங் இத பிக்கவே பிக்கு ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரதி ஸோ யதேவ தத்த ஹோதி வேதனாகதங் ஸஞ்ஞாகதங் ஸங்காரகதங் விஞ்ஞாணகதங் தே தம்மே அனிச்சதோ துக்கதோ ரோகதோ கண்டதோ ஸல்லதோ அகதோ ஆபாததோ பரதோ பலோகதோ ஸுஞ்ஞதோ அனத்ததோ ஸமனுபஸ்ஸதி ஸோ தேஹி தம்மேஹி சித்தங் படிவாபேதி ஸோ தேஹி தம்மேஹி சித்தங் படிவாபெத்வா அமதாய தாதுயா சித்தங் உபஸங்ஹரதி ஏதங் ஸந்தங் ஏதங் பணீதங் யதிதங் ஸப்பஸங்காரஸமதோ ஸப்பூபதிபடினிஸ்ஸக்கோ தண்ஹாக்கயோ விராகோ நிரோதோ நிப்பானந்தி ஸோ தத்த டிதோ ஆஸவானங் கயங் பாபுணாதி நோ சே ஆஸவானங் கயங் பாபுணாதி தேனேவ தம்மராகேன தாய தம்மனந்தியா பஞ்சன்னங் ஓரம்பாகியானங் ஸங்யோஜனானங் பரிக்கயா ஓபபாதிகோ ஹோதி தத்த பரினிப்பாயீ அனாவத்திதம்மோ தஸ்மா லோகா>
    text <ஸெய்யதாபி பிக்கவே இஸ்ஸாஸோ வா இஸ்ஸாஸந்தேவாஸீ வா திணபுரிஸரூபகே வா மத்திகாபுஞ்ஜே வா யொக்கங் கரித்வா ஸோ அபரேன ஸமயேன தூரேபாதீ ச ஹோதி அக்கணவேதீ ச மஹதோ ச காயஸ்ஸ பதாலேதா ஏவமேவங் கோ பிக்கவே பிக்கு ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரதி ஸோ யதேவ தத்த ஹோதி வேதனாகதங் ஸஞ்ஞாகதங்பே அனாவத்திதம்மோ தஸ்மா லோகா ஆகாஸானஞ்சாயதனம்பாஹங் பிக்கவே நிஸ்ஸாய ஆஸவானங் கயங் வதாமீதி இதி யங் தங் வுத்தங் இதமேதங் படிச்ச வுத்தங்>
    text <விஞ்ஞாணஞ்சாயதனம்பாஹங் பிக்கவே நிஸ்ஸாயபே ஆகிஞ்சஞ்ஞாயதனம்பாஹங் பிக்கவே நிஸ்ஸாய ஆஸவானங் கயங் வதாமீதி இதி கோ பனேதங் வுத்தங் கிஞ்சேதங் படிச்ச வுத்தங் இத பிக்கவே பிக்கு ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி ஸோ யதேவ தத்த ஹோதி வேதனாகதங் ஸஞ்ஞாகதங் ஸங்காரகதங் விஞ்ஞாணகதங் தே தம்மே அனிச்சதோ துக்கதோ ரோகதோ கண்டதோ ஸல்லதோ அகதோ ஆபாததோ பரதோ பலோகதோ ஸுஞ்ஞதோ அனத்ததோ ஸமனுபஸ்ஸதி ஸோ தேஹி தம்மேஹி சித்தங் படிவாபேதி ஸோ தேஹி தம்மேஹி சித்தங் படிவாபெத்வா அமதாய தாதுயா சித்தங் உபஸங்ஹரதி ஏதங் ஸந்தங் ஏதங் பணீதங் யதிதங் ஸப்பஸங்காரஸமதோ ஸப்பூபதிபடினிஸ்ஸக்கோ தண்ஹாக்கயோ விராகோ நிரோதோ நிப்பானந்தி ஸோ தத்த டிதோ ஆஸவானங் கயங் பாபுணாதி நோ சே ஆஸவானங் கயங் பாபுணாதி தேனேவ தம்மராகேன தாய தம்மனந்தியா பஞ்சன்னங் ஓரம்பாகியானங் ஸங்யோஜனானங் பரிக்கயா ஓபபாதிகோ ஹோதி தத்த பரினிப்பாயீ அனாவத்திதம்மோ தஸ்மா லோகா>
    text <ஸெய்யதாபி பிக்கவே இஸ்ஸாஸோ வா இஸ்ஸாஸந்தேவாஸீ வா திணபுரிஸரூபகே வா மத்திகாபுஞ்ஜே வா யொக்கங் கரித்வா ஸோ அபரேன ஸமயேன தூரேபாதீ ச ஹோதி அக்கணவேதீ ச மஹதோ ச காயஸ்ஸ பதாலேதா ஏவமேவங் கோ பிக்கவே பிக்கு ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி ஸோ யதேவ தத்த ஹோதி வேதனாகதங் ஸஞ்ஞாகதங் ஸங்காரகதங் விஞ்ஞாணகதங் தே தம்மே அனிச்சதோ துக்கதோ ரோகதோ கண்டதோ ஸல்லதோ அகதோ ஆபாததோ பரதோ பலோகதோ ஸுஞ்ஞதோ அனத்ததோ ஸமனுபஸ்ஸதி ஸோ தேஹி தம்மேஹி சித்தங் படிவாபேதி ஸோ தேஹி தம்மேஹி சித்தங் படிவாபெத்வா அமதாய தாதுயா சித்தங் உபஸங்ஹரதி ஏதங் ஸந்தங் ஏதங் பணீதங் யதிதங் ஸப்பஸங்காரஸமதோ ஸப்பூபதிபடினிஸ்ஸக்கோ தண்ஹாக்கயோ விராகோ நிரோதோ நிப்பானந்தி ஸோ தத்த டிதோ ஆஸவானங் கயங் பாபுணாதி நோ சே ஆஸவானங் கயங் பாபுணாதி தேனேவ தம்மராகேன தாய தம்மனந்தியா பஞ்சன்னங் ஓரம்பாகியானங் ஸங்யோஜனானங் பரிக்கயா ஓபபாதிகோ ஹோதி தத்த பரினிப்பாயீ அனாவத்திதம்மோ தஸ்மா லோகா ஆகிஞ்சஞ்ஞாயதனம்பாஹங் நிஸ்ஸாய ஆஸவானங் கயங் வதாமீதி இதி யங் தங் வுத்தங் இதமேதங் படிச்ச வுத்தங்>
    text <இதி கோ பிக்கவே யாவதா ஸஞ்ஞாஸமாபத்தி தாவதா அஞ்ஞாபடிவேதோ யானி ச கோ இமானி பிக்கவே நிஸ்ஸாய த்வே ஆயதனானி நேவஸஞ்ஞானாஸஞ்ஞாயதனஸமாபத்தி ச ஸஞ்ஞாவேதயிதனிரோதோ ச ஜாயீஹேதே பிக்கவே ஸமாபத்திகுஸலேஹி ஸமாபத்திவுட்டானகுஸலேஹி ஸமாபஜ்ஜித்வா வுட்டஹித்வா ஸம்மா அக்காதப்பானீதி வதாமீதி பஞ்சமங்>
  text <ஆனந்தஸுத்தங்>
    text <37>, <ஏகங் ஸமயங் ஆயஸ்மா ஆனந்தோ கோஸம்பியங் விஹரதி கோஸிதாராமே தத்ர கோ ஆயஸ்மா ஆனந்தோ பிக்கூ ஆமந்தேஸி ஆவுஸோ பிக்கவேதி ஆவுஸோதி கோ தே பிக்கூ ஆயஸ்மதோ ஆனந்தஸ்ஸ பச்சஸ்ஸோஸுங் ஆயஸ்மா ஆனந்தோ ஏததவோச>
    text <அச்சரியங் ஆவுஸோ அப்புதங் ஆவுஸோ யாவஞ்சிதங் தேன பகவதா ஜானதா பஸ்ஸதா அரஹதா ஸம்மாஸம்புத்தேன ஸம்பாதே ஓகாஸாதிகமோ அனுபுத்தோ ஸத்தானங் விஸுத்தியா ஸோகபரிதேவானங் ஸமதிக்கமாய துக்கதோமனஸ்ஸானங் அத்தங்கமாய ஞாயஸ்ஸ அதிகமாய நிப்பானஸ்ஸ ஸச்சிகிரியாய ததேவ நாம சக்குங் பவிஸ்ஸதி தே ரூபா தஞ்சாயதனங் நோ படிஸங்வேதிஸ்ஸதி ததேவ நாம ஸோதங் பவிஸ்ஸதி தே ஸத்தா தஞ்சாயதனங் நோ படிஸங்வேதிஸ்ஸதி ததேவ நாம கானங் பவிஸ்ஸதி தே கந்தா தஞ்சாயதனங் நோ படிஸங்வேதிஸ்ஸதி ஸாவ நாம ஜிவ்ஹா பவிஸ்ஸதி தே ரஸா தஞ்சாயதனங் நோ படிஸங்வேதிஸ்ஸதி ஸோவ நாம காயோ பவிஸ்ஸதி தே பொட்டப்பா தஞ்சாயதனங் நோ படிஸங்வேதிஸ்ஸதீதி>
    text <ஏவங் வுத்தே ஆயஸ்மா உதாயீ ஆயஸ்மந்தங் ஆனந்தங் ஏததவோச ஸஞ்ஞீமேவ நு கோ ஆவுஸோ ஆனந்த ததாயதனங் நோ படிஸங்வேதேதி உதாஹு அஸஞ்ஞீதி ஸஞ்ஞீமேவ கோ ஆவுஸோ ததாயதனங் நோ படிஸங்வேதேதி நோ அஸஞ்ஞீதி>
    text <கிங்ஸஞ்ஞீ பனாவுஸோ ததாயதனங் நோ படிஸங்வேதேதீதி இதாவுஸோ பிக்கு ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரதி ஏவங்ஸஞ்ஞீபி கோ ஆவுஸோ ததாயதனங் நோ படிஸங்வேதேதி>
    text <புன சபரங் ஆவுஸோ பிக்கு ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரதி ஏவங்ஸஞ்ஞீபி கோ ஆவுஸோ ததாயதனங் நோ படிஸங்வேதேதி>
    text <புன சபரங் ஆவுஸோ பிக்கு ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி ஏவங்ஸஞ்ஞீபி கோ ஆவுஸோ ததாயதனங் நோ படிஸங்வேதேதீதி>
    text <ஏகமிதாஹங் ஆவுஸோ ஸமயங் ஸாகேதே விஹராமி அஞ்ஜனவனே மிகதாயே அத கோ ஆவுஸோ ஜடிலவாஸிகா பிக்குனீ யேனாஹங் தேனுபஸங்கமி உபஸங்கமித்வா மங் அபிவாதெத்வா ஏகமந்தங் அட்டாஸி ஏகமந்தங் டிதா கோ ஆவுஸோ ஜடிலவாஸிகா பிக்குனீ மங் ஏததவோச யாயங் பந்தே ஆனந்த ஸமாதி ந சாபினதோ ந சாபனதோ ந ச ஸஸங்காரனிக்கய்ஹவாரிதகதோ விமுத்தத்தா டிதோ டிதத்தா ஸந்துஸிதோ ஸந்துஸிதத்தா நோ பரிதஸ்ஸதி அயங் பந்தே ஆனந்த ஸமாதி கிங்பலோ வுத்தோ பகவதாதி>
    text <ஏவங் வுத்தே ஸோஹங் ஆவுஸோ ஜடிலவாஸிகங் பிக்குனிங் ஏததவோசங் யாயங் பகினி ஸமாதி ந சாபினதோ ந சாபனதோ ந ச ஸஸங்காரனிக்கய்ஹவாரிதகதோ விமுத்தத்தா டிதோ டிதத்தா ஸந்துஸிதோ ஸந்துஸிதத்தா நோ பரிதஸ்ஸதி அயங் பகினி ஸமாதி அஞ்ஞாபலோ வுத்தோ பகவதாதி ஏவங்ஸஞ்ஞீபி கோ ஆவுஸோ ததாயதனங் நோ படிஸங்வேதேதீதி சட்டங்>
  text <லோகாயதிகஸுத்தங்>
    text <38>, <அத கோ த்வே லோகாயதிகா ப்ராஹ்மணா யேன பகவா தேனுபஸங்கமிங்ஸு உபஸங்கமித்வா பகவதா ஸத்திங் ஸம்மோதிங்ஸு ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதிங்ஸு ஏகமந்தங் நிஸின்னா கோ தே ப்ராஹ்மணா பகவந்தங் ஏததவோசுங்>
    text <பூரணோ போ கோதம கஸ்ஸபோ ஸப்பஞ்ஞூ ஸப்பதஸ்ஸாவீ அபரிஸேஸங் ஞாணதஸ்ஸனங் படிஜானாதி சரதோ ச மே திட்டதோ ச ஸுத்தஸ்ஸ ச ஜாகரஸ்ஸ ச ஸததங் ஸமிதங் ஞாணதஸ்ஸனங் பச்சுபட்டிதந்தி ஸோ ஏவமாஹ அஹங் அனந்தேன ஞாணேன அனந்தங் லோகங் ஜானங் பஸ்ஸங் விஹராமீதி அயம்பி போ கோதம நிகண்டோ நாடபுத்தோ ஸப்பஞ்ஞூ ஸப்பதஸ்ஸாவீ அபரிஸேஸங் ஞாணதஸ்ஸனங் படிஜானாதி சரதோ ச மே திட்டதோ ச ஸுத்தஸ்ஸ ச ஜாகரஸ்ஸ ச ஸததங் ஸமிதங் ஞாணதஸ்ஸனங் பச்சுபட்டிதந்தி ஸோ ஏவமாஹ அஹங் அனந்தேன ஞாணேன அனந்தங் லோகங் ஜானங் பஸ்ஸங் விஹராமீதி இமேஸங் போ கோதம உபின்னங் ஞாணவாதானங் உபின்னங் அஞ்ஞமஞ்ஞங் விபச்சனீகவாதானங் கோ ஸச்சங் ஆஹ கோ முஸாதி>
    text <அலங் ப்ராஹ்மணா திட்டதேதங் இமேஸங் உபின்னங் ஞாணவாதானங் உபின்னங் அஞ்ஞமஞ்ஞங் விபச்சனீகவாதானங் கோ ஸச்சங் ஆஹ கோ முஸாதி தம்மங் வோ ப்ராஹ்மணா தேஸெஸ்ஸாமி தங் ஸுணாத ஸாதுகங் மனஸி கரோத பாஸிஸ்ஸாமீதி ஏவங் போதி கோ தே ப்ராஹ்மணா பகவதோ பச்சஸ்ஸோஸுங் பகவா ஏததவோச>
    text <ஸெய்யதாபி ப்ராஹ்மணா சத்தாரோ புரிஸா சதுத்திஸா டிதா பரமேன ஜவேன ச ஸமன்னாகதா பரமேன ச பதவீதிஹாரேன தே ஏவரூபேன ஜவேன ஸமன்னாகதா அஸ்ஸு ஸெய்யதாபி நாம தள்ஹதம்மா தனுக்கஹோ ஸிக்கிதோ கதஹத்தோ கதூபாஸனோ லஹுகேன அஸனேன அப்பகஸிரேன திரியங் தாலச்சாயங் அதிபாதெய்ய ஏவரூபேன ச பதவீதிஹாரேன ஸெய்யதாபி நாம புரத்திமா ஸமுத்தா பச்சிமோ ஸமுத்தோ அத புரத்திமாய திஸாய டிதோ புரிஸோ ஏவங் வதெய்ய அஹங் கமனேன லோகஸ்ஸ அந்தங் பாபுணிஸ்ஸாமீதி ஸோ அஞ்ஞத்ரேவ அஸிதபீதகாயிதஸாயிதா அஞ்ஞத்ர உச்சாரபஸ்ஸாவகம்மா அஞ்ஞத்ர நித்தாகிலமதபடிவினோதனா வஸ்ஸஸதாயுகோ வஸ்ஸஸதஜீவீ வஸ்ஸஸதங் கந்த்வா அப்பத்வாவ லோகஸ்ஸ அந்தங் அந்தரா காலங் கரெய்ய அத பச்சிமாய திஸாயபே அத உத்தராய திஸாய அத தக்கிணாய திஸாய டிதோ புரிஸோ ஏவங் வதெய்ய அஹங் கமனேன லோகஸ்ஸ அந்தங் பாபுணிஸ்ஸாமீதி ஸோ அஞ்ஞத்ரேவ அஸிதபீதகாயிதஸாயிதா அஞ்ஞத்ர உச்சாரபஸ்ஸாவகம்மா அஞ்ஞத்ர நித்தாகிலமதபடிவினோதனா வஸ்ஸஸதாயுகோ வஸ்ஸஸதஜீவீ வஸ்ஸஸதங் கந்த்வா அப்பத்வாவ லோகஸ்ஸ அந்தங் அந்தரா காலங் கரெய்ய தங் கிஸ்ஸ ஹேது நாஹங் ப்ராஹ்மணா ஏவரூபாய ஸந்தாவனிகாய லோகஸ்ஸ அந்தங் ஞாதெய்யங் தட்டெய்யங் பத்தெய்யந்தி வதாமி ந சாஹங் ப்ராஹ்மணா அப்பத்வாவ லோகஸ்ஸ அந்தங் துக்கஸ்ஸ அந்தகிரியங் வதாமி>
    text <பஞ்சிமே ப்ராஹ்மணா காமகுணா அரியஸ்ஸ வினயே லோகோதி வுச்சதி கதமே பஞ்ச சக்குவிஞ்ஞெய்யா ரூபா இட்டா கந்தா மனாபா பியரூபா காமூபஸங்ஹிதா ரஜனீயா ஸோதவிஞ்ஞெய்யா ஸத்தாபே கானவிஞ்ஞெய்யா கந்தா ஜிவ்ஹாவிஞ்ஞெய்யா ரஸா காயவிஞ்ஞெய்யா பொட்டப்பா இட்டா கந்தா மனாபா பியரூபா காமூபஸங்ஹிதா ரஜனீயா இமே கோ ப்ராஹ்மணா பஞ்ச காமகுணா அரியஸ்ஸ வினயே லோகோதி வுச்சதி>
    text <இத ப்ராஹ்மணா பிக்கு விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி அயங் வுச்சதி ப்ராஹ்மணா பிக்கு லோகஸ்ஸ அந்தமாகம்ம லோகஸ்ஸ அந்தே விஹரதி தமஞ்ஞே ஏவமாஹங்ஸு அயம்பி லோகபரியாபன்னோ அயம்பி அனிஸ்ஸடோ லோகம்ஹாதி அஹம்பி ஹி ப்ராஹ்மணா ஏவங் வதாமி அயம்பி லோகபரியாபன்னோ அயம்பி அனிஸ்ஸடோ லோகம்ஹாதி>
    text <புன சபரங் ப்ராஹ்மணா பிக்கு விதக்கவிசாரானங் வூபஸமாபே துதியங் ஜானங் ததியங் ஜானங் சதுத்தங் ஜானங் உபஸம்பஜ்ஜ விஹரதி அயங் வுச்சதி ப்ராஹ்மணா பிக்கு லோகஸ்ஸ அந்தமாகம்ம லோகஸ்ஸ அந்தே விஹரதி தமஞ்ஞே ஏவமாஹங்ஸு அயம்பி லோகபரியாபன்னோ அயம்பி அனிஸ்ஸடோ லோகம்ஹாதி அஹம்பி ஹி ப்ராஹ்மணா ஏவங் வதாமி அயம்பி லோகபரியாபன்னோ அயம்பி அனிஸ்ஸடோ லோகம்ஹாதி>
    text <புன சபரங் ப்ராஹ்மணா பிக்கு ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரதி அயங் வுச்சதி ப்ராஹ்மணா பிக்கு லோகஸ்ஸ அந்தமாகம்ம லோகஸ்ஸ அந்தே விஹரதி தமஞ்ஞே ஏவமாஹங்ஸு அயம்பி லோகபரியாபன்னோ அயம்பி அனிஸ்ஸடோ லோகம்ஹாதி அஹம்பி ஹி ப்ராஹ்மணா ஏவங் வதாமி அயம்பி லோகபரியாபன்னோ அயம்பி அனிஸ்ஸடோ லோகம்ஹாதி>
    text <புன சபரங் ப்ராஹ்மணா பிக்கு ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரதிபே ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதிபே ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரதி அயங் வுச்சதி ப்ராஹ்மணா பிக்கு லோகஸ்ஸ அந்தமாகம்ம லோகஸ்ஸ அந்தே விஹரதி தமஞ்ஞே ஏவமாஹங்ஸு அயம்பி லோகபரியாபன்னோ அயம்பி அனிஸ்ஸடோ லோகம்ஹாதி அஹம்பி ஹி ப்ராஹ்மணா ஏவங் வதாமி அயம்பி லோகபரியாபன்னோ அயம்பி அனிஸ்ஸடோ லோகம்ஹாதி>
    text <புன சபரங் ப்ராஹ்மணா பிக்கு ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரதி பஞ்ஞாய சஸ்ஸ திஸ்வா ஆஸவா பரிக்கீணா ஹொந்தி அயங் வுச்சதி ப்ராஹ்மணா பிக்கு லோகஸ்ஸ அந்தமாகம்ம லோகஸ்ஸ அந்தே விஹரதி திண்ணோ லோகே விஸத்திகந்தி ஸத்தமங்>
  text <தேவாஸுரஸங்காமஸுத்தங்>
    text <39>, <பூதபுப்பங் பிக்கவே தேவாஸுரஸங்காமோ ஸமுபப்யூள்ஹோ அஹோஸி தஸ்மிங் கோ பன பிக்கவே ஸங்காமே அஸுரா ஜினிங்ஸு தேவா பராஜயிங்ஸு பராஜிதா ச பிக்கவே தேவா அபயிங்ஸுயேவ உத்தரேனாபிமுகா அபியிங்ஸு அஸுரா அத கோ பிக்கவே தேவானங் ஏததஹோஸி அபியந்தேவ கோ அஸுரா யங்னூன மயங் துதியம்பி அஸுரேஹி ஸங்காமெய்யாமாதி துதியம்பி கோ பிக்கவே தேவா அஸுரேஹி ஸங்காமேஸுங் துதியம்பி கோ பிக்கவே அஸுராவ ஜினிங்ஸு தேவா பராஜயிங்ஸு பராஜிதா ச பிக்கவே தேவா அபயிங்ஸுயேவ உத்தரேனாபிமுகா அபியிங்ஸு அஸுரா>
    text <அத கோ பிக்கவே தேவானங் ஏததஹோஸி அபியந்தேவ கோ அஸுரா யங்னூன மயங் ததியம்பி அஸுரேஹி ஸங்காமெய்யாமாதி ததியம்பி கோ பிக்கவே தேவா அஸுரேஹி ஸங்காமேஸுங் ததியம்பி கோ பிக்கவே அஸுராவ ஜினிங்ஸு தேவா பராஜயிங்ஸு பராஜிதா ச பிக்கவே தேவா பீதா தேவபுரங்யேவ பவிஸிங்ஸு தேவபுரகதானஞ்ச பன பிக்கவே தேவானங் ஏததஹோஸி பீருத்தானகதேன கோ தானி மயங் ஏதரஹி அத்தனா விஹராம அகரணீயா அஸுரேஹீதி அஸுரானம்பி பிக்கவே ஏததஹோஸி பீருத்தானகதேன கோ தானி தேவா ஏதரஹி அத்தனா விஹரந்தி அகரணீயா அம்ஹேஹீதி>
    text <பூதபுப்பங் பிக்கவே தேவாஸுரஸங்காமோ ஸமுபப்யூள்ஹோ அஹோஸி தஸ்மிங் கோ பன பிக்கவே ஸங்காமே தேவா ஜினிங்ஸு அஸுரா பராஜயிங்ஸு பராஜிதா ச பிக்கவே அஸுரா அபயிங்ஸுயேவ தக்கிணேனாபிமுகா அபியிங்ஸு தேவா அத கோ பிக்கவே அஸுரானங் ஏததஹோஸி அபியந்தேவ கோ தேவா யங்னூன மயங் துதியம்பி தேவேஹி ஸங்காமெய்யாமாதி துதியம்பி கோ பிக்கவே அஸுரா தேவேஹி ஸங்காமேஸுங் துதியம்பி கோ பிக்கவே தேவா ஜினிங்ஸு அஸுரா பராஜயிங்ஸு பராஜிதா ச பிக்கவே அஸுரா அபயிங்ஸுயேவ தக்கிணேனாபிமுகா அபியிங்ஸு தேவா>
    text <அத கோ பிக்கவே அஸுரானங் ஏததஹோஸி அபியந்தேவ கோ தேவா யங்னூன மயங் ததியம்பி தேவேஹி ஸங்காமெய்யாமாதி ததியம்பி கோ பிக்கவே அஸுரா தேவேஹி ஸங்காமேஸுங் ததியம்பி கோ பிக்கவே தேவா ஜினிங்ஸு அஸுரா பராஜயிங்ஸு பராஜிதா ச பிக்கவே அஸுரா பீதா அஸுரபுரங்யேவ பவிஸிங்ஸு அஸுரபுரகதானஞ்ச பன பிக்கவே அஸுரானங் ஏததஹோஸி பீருத்தானகதேன கோ தானி மயங் ஏதரஹி அத்தனா விஹராம அகரணீயா தேவேஹீதி தேவானம்பி பிக்கவே ஏததஹோஸி பீருத்தானகதேன கோ தானி அஸுரா ஏதரஹி அத்தனா விஹரந்தி அகரணீயா அம்ஹேஹீதி>
    text <ஏவமேவங் கோ பிக்கவே யஸ்மிங் ஸமயே பிக்கு விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி தஸ்மிங் பிக்கவே ஸமயே பிக்குஸ்ஸ ஏவங் ஹோதி பீருத்தானகதேன கோ தானாஹங் ஏதரஹி அத்தனா விஹராமி அகரணீயோ மாரஸ்ஸாதி மாரஸ்ஸாபி பிக்கவே பாபிமதோ ஏவங் ஹோதி பீருத்தானகதேன கோ தானி பிக்கு ஏதரஹி அத்தனா விஹரதி அகரணீயோ மய்ஹந்தி>
    text <யஸ்மிங் பிக்கவே ஸமயே பிக்கு விதக்கவிசாரானங் வூபஸமாபே துதியங் ஜானங் ததியங் ஜானங் சதுத்தங் ஜானங் உபஸம்பஜ்ஜ விஹரதி தஸ்மிங் பிக்கவே ஸமயே பிக்குஸ்ஸ ஏவங் ஹோதி பீருத்தானகதேன கோ தானாஹங் ஏதரஹி அத்தனா விஹராமி அகரணீயோ மாரஸ்ஸாதி மாரஸ்ஸாபி பிக்கவே பாபிமதோ ஏவங் ஹோதி பீருத்தானகதேன கோ தானி பிக்கு ஏதரஹி அத்தனா விஹரதி அகரணீயோ மய்ஹந்தி>
    text <யஸ்மிங் பிக்கவே ஸமயே பிக்கு ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரதி அயங் வுச்சதி பிக்கவே பிக்கு அந்தமகாஸி மாரங் அபதங் வதித்வா மாரசக்குங் அதஸ்ஸனங் கதோ பாபிமதோ திண்ணோ லோகே விஸத்திகந்தி>
    text <யஸ்மிங் பிக்கவே ஸமயே பிக்கு ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரதி ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரதி ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரதி பஞ்ஞாய சஸ்ஸ திஸ்வா ஆஸவா பரிக்கீணா ஹொந்தி அயங் வுச்சதி பிக்கவே பிக்கு அந்தமகாஸி மாரங் அபதங் வதித்வா மாரசக்குங் அதஸ்ஸனங் கதோ பாபிமதோ திண்ணோ லோகே விஸத்திகந்தி அட்டமங்>
  text <நாகஸுத்தங்>
    text <40>, <யஸ்மிங் பிக்கவே ஸமயே ஆரஞ்ஞிகஸ்ஸ நாகஸ்ஸ கோசரபஸுதஸ்ஸ ஹத்தீபி ஹத்தினியோபி ஹத்திகலபாபி ஹத்திச்சாபாபி புரதோ புரதோ கந்த்வா திணக்கானி சிந்தந்தி தேன பிக்கவே ஆரஞ்ஞிகோ நாகோ அட்டீயதி ஹராயதி ஜிகுச்சதி யஸ்மிங் பிக்கவே ஸமயே ஆரஞ்ஞிகஸ்ஸ நாகஸ்ஸ கோசரபஸுதஸ்ஸ ஹத்தீபி ஹத்தினியோபி ஹத்திகலபாபி ஹத்திச்சாபாபி ஓபக்கோபக்கங் ஸாகாபங்கங் காதந்தி தேன பிக்கவே ஆரஞ்ஞிகோ நாகோ அட்டீயதி ஹராயதி ஜிகுச்சதி யஸ்மிங் பிக்கவே ஸமயே ஆரஞ்ஞிகஸ்ஸ நாகஸ்ஸ ஓகாஹங் ஓதிண்ணஸ்ஸ ஹத்தீபி ஹத்தினியோபி ஹத்திகலபாபி ஹத்திச்சாபாபி புரதோ புரதோ கந்த்வா ஸொண்டாய உதகங் ஆலோளெந்தி தேன பிக்கவே ஆரஞ்ஞிகோ நாகோ அட்டீயதி ஹராயதி ஜிகுச்சதி யஸ்மிங் பிக்கவே ஸமயே ஆரஞ்ஞிகஸ்ஸ நாகஸ்ஸ ஓகாஹா உத்திண்ணஸ்ஸ ஹத்தினியோ காயங் உபனிகங்ஸந்தியோ கச்சந்தி தேன பிக்கவே ஆரஞ்ஞிகோ நாகோ அட்டீயதி ஹராயதி ஜிகுச்சதி>
    text <தஸ்மிங் பிக்கவே ஸமயே ஆரஞ்ஞிகஸ்ஸ நாகஸ்ஸ ஏவங் ஹோதி அஹங் கோ ஏதரஹி ஆகிண்ணோ விஹராமி ஹத்தீஹி ஹத்தினீஹி ஹத்திகலபேஹி ஹத்திச்சாபேஹி சின்னக்கானி சேவ திணானி காதாமி ஓபக்கோபக்கஞ்ச மே ஸாகாபங்கங் காதந்தி ஆவிலானி ச பானீயானி பிவாமி ஓகாஹா ச மே உத்திண்ணஸ்ஸ ஹத்தினியோ காயங் உபனிகங்ஸந்தியோ கச்சந்தி யங்னூனாஹங் ஏகோ கணஸ்மா வூபகட்டோ விஹரெய்யந்தி ஸோ அபரேன ஸமயேன ஏகோ கணஸ்மா வூபகட்டோ விஹரதி அச்சின்னக்கானி சேவ திணானி காததி ஓபக்கோபக்கஞ்சஸ்ஸ ஸாகாபங்கங் ந காதந்தி அனாவிலானி ச பானீயானி பிவதி ஓகாஹா சஸ்ஸ உத்திண்ணஸ்ஸ ந ஹத்தினியோ காயங் உபனிகங்ஸந்தியோ கச்சந்தி>
    text <தஸ்மிங் பிக்கவே ஸமயே ஆரஞ்ஞிகஸ்ஸ நாகஸ்ஸ ஏவங் ஹோதி அஹங் கோ புப்பே ஆகிண்ணோ விஹாஸிங் ஹத்தீஹி ஹத்தினீஹி ஹத்திகலபேஹி ஹத்திச்சாபேஹி சின்னக்கானி சேவ திணானி காதிங் ஓபக்கோபக்கஞ்ச மே ஸாகாபங்கங் காதிங்ஸு ஆவிலானி ச பானீயானி அபாயிங் ஓகாஹா ச மே உத்திண்ணஸ்ஸ ஹத்தினியோ காயங் உபனிகங்ஸந்தியோ அகமங்ஸு ஸோஹங் ஏதரஹி ஏகோ கணஸ்மா வூபகட்டோ விஹராமி அச்சின்னக்கானி சேவ திணானி காதாமி ஓபக்கோபக்கஞ்ச மே ஸாகாபங்கங் ந காதந்தி அனாவிலானி ச பானீயானி பிவாமி ஓகாஹா ச மே உத்திண்ணஸ்ஸ ந ஹத்தினியோ காயங் உபனிகங்ஸந்தியோ கச்சந்தீதி ஸோ ஸொண்டாய ஸாகாபங்கங் பஞ்ஜித்வா ஸாகாபங்கேன காயங் பரிமஜ்ஜித்வா அத்தமனோ ஸொண்டங் ஸங்ஹரதி>
    text <ஏவமேவங் கோ பிக்கவே யஸ்மிங் ஸமயே பிக்கு ஆகிண்ணோ விஹரதி பிக்கூஹி பிக்குனீஹி உபாஸகேஹி உபாஸிகாஹி ரஞ்ஞா ராஜமஹாமத்தேஹி தித்தியேஹி தித்தியஸாவகேஹி தஸ்மிங் பிக்கவே ஸமயே பிக்குஸ்ஸ ஏவங் ஹோதி அஹங் கோ ஏதரஹி ஆகிண்ணோ விஹராமி பிக்கூஹி பிக்குனீஹி உபாஸகேஹி உபாஸிகாஹி ரஞ்ஞா ராஜமஹாமத்தேஹி தித்தியேஹி தித்தியஸாவகேஹி யங்னூனாஹங் ஏகோ கணஸ்மா வூபகட்டோ விஹரெய்யந்தி ஸோ விவித்தங் ஸேனாஸனங் பஜதி அரஞ்ஞங் ருக்கமூலங் பப்பதங் கந்தரங் கிரிகுஹங் ஸுஸானங் வனபத்தங் அப்போகாஸங் பலாலபுஞ்ஜங் ஸோ அரஞ்ஞகதோ வா ருக்கமூலகதோ வா ஸுஞ்ஞாகாரகதோ வா நிஸீததி பல்லங்கங் ஆபுஜித்வா உஜுங் காயங் பணிதாய பரிமுகங் ஸதிங் உபட்டபெத்வா>
    text <ஸோ அபிஜ்ஜங் லோகே பஹாய விகதாபிஜ்ஜேன சேதஸா விஹரதி அபிஜ்ஜாய சித்தங் பரிஸோதேதி ப்யாபாதபதோஸங் பஹாய அப்யாபன்னசித்தோ விஹரதி ஸப்பபாணபூதஹிதானுகம்பீ ப்யாபாதபதோஸா சித்தங் பரிஸோதேதி தினமித்தங் பஹாய விகததினமித்தோ விஹரதி ஆலோகஸஞ்ஞீ ஸதோ ஸம்பஜானோ தினமித்தா சித்தங் பரிஸோதேதி உத்தச்சகுக்குச்சங் பஹாய அனுத்ததோ விஹரதி அஜ்ஜத்தங் வூபஸந்தசித்தோ உத்தச்சகுக்குச்சா சித்தங் பரிஸோதேதி விசிகிச்சங் பஹாய திண்ணவிசிகிச்சோ விஹரதி அகதங்கதீ குஸலேஸு தம்மேஸு விசிகிச்சாய சித்தங் பரிஸோதேதி ஸோ இமே பஞ்ச நீவரணே பஹாய சேதஸோ உபக்கிலேஸே பஞ்ஞாய துப்பலீகரணே விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹரதி ஸோ அத்தமனோ ஸொண்டங் ஸங்ஹரதி விதக்கவிசாரானங் வூபஸமாபே துதியங் ஜானங் ததியங் ஜானங் சதுத்தங் ஜானங் உபஸம்பஜ்ஜ விஹரதி ஸோ அத்தமனோ ஸொண்டங் ஸங்ஹரதி>
    text <ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரதி ஸோ அத்தமனோ ஸொண்டங் ஸங்ஹரதி ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரதி ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரதி ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரதி பஞ்ஞாய சஸ்ஸ திஸ்வா ஆஸவா பரிக்கீணா ஹொந்தி ஸோ அத்தமனோ ஸொண்டங் ஸங்ஹரதீதி நவமங்>
  text <தபுஸ்ஸஸுத்தங்>
    text <41>, <ஏகங் ஸமயங் பகவா மல்லேஸு விஹரதி உருவேலகப்பங் நாம மல்லானங் நிகமோ அத கோ பகவா புப்பண்ஹஸமயங் நிவாஸெத்வா பத்தசீவரமாதாய உருவேலகப்பங் பிண்டாய பாவிஸி உருவேலகப்பே பிண்டாய சரித்வா பச்சாபத்தங் பிண்டபாதபடிக்கந்தோ ஆயஸ்மந்தங் ஆனந்தங் ஆமந்தேஸி இதேவ தாவ த்வங் ஆனந்த ஹோஹி யாவாஹங் மஹாவனங் அஜ்ஜோகாஹாமி திவாவிஹாராயாதி ஏவங் பந்தேதி கோ ஆயஸ்மா ஆனந்தோ பகவதோ பச்சஸ்ஸோஸி அத கோ பகவா மஹாவனங் அஜ்ஜோகாஹெத்வா அஞ்ஞதரஸ்மிங் ருக்கமூலே திவாவிஹாரங் நிஸீதி>
    text <அத கோ தபுஸ்ஸோ கஹபதி யேனாயஸ்மா ஆனந்தோ தேனுபஸங்கமி உபஸங்கமித்வா ஆயஸ்மந்தங் ஆனந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ தபுஸ்ஸோ கஹபதி ஆயஸ்மந்தங் ஆனந்தங் ஏததவோச>
    text <மயங் பந்தே ஆனந்த கிஹீ காமபோகினோ காமாராமா காமரதா காமஸம்முதிதா தேஸங் நோ பந்தே அம்ஹாகங் கிஹீனங் காமபோகீனங் காமாராமானங் காமரதானங் காமஸம்முதிதானங் பபாதோ விய காயதி யதிதங் நெக்கம்மங் ஸுதங் மேதங் பந்தே இமஸ்மிங் தம்மவினயே தஹரானங் தஹரானங் பிக்கூனங் நெக்கம்மே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ தயிதங் பந்தே இமஸ்மிங் தம்மவினயே பிக்கூனங் பஹுனா ஜனேன விஸபாகோ யதிதங் நெக்கம்மந்தி>
    text <அத்தி கோ ஏதங் கஹபதி கதாபாபதங் பகவந்தங் தஸ்ஸனாய ஆயாம கஹபதி யேன பகவா தேனுபஸங்கமிஸ்ஸாம உபஸங்கமித்வா பகவதோ ஏதமத்தங் ஆரோசெஸ்ஸாம யதா நோ பகவா ப்யாகரிஸ்ஸதி ததா நங் தாரெஸ்ஸாமாதி>
    text <ஏவங் பந்தேதி கோ தபுஸ்ஸோ கஹபதி ஆயஸ்மதோ ஆனந்தஸ்ஸ பச்சஸ்ஸோஸி அத கோ ஆயஸ்மா ஆனந்தோ தபுஸ்ஸேன கஹபதினா ஸத்திங் யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ ஆயஸ்மா ஆனந்தோ பகவந்தங் ஏததவோச>
    text <அயங் பந்தே தபுஸ்ஸோ கஹபதி ஏவமாஹ மயங் பந்தே ஆனந்த கிஹீ காமபோகினோ காமாராமா காமரதா காமஸம்முதிதா தேஸங் நோ பந்தே அம்ஹாகங் கிஹீனங் காமபோகீனங் காமாராமானங் காமரதானங் காமஸம்முதிதானங் பபாதோ விய காயதி யதிதங் நெக்கம்மங் ஸுதங் மேதங் பந்தே இமஸ்மிங் தம்மவினயே தஹரானங் தஹரானங் பிக்கூனங் நெக்கம்மே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ தயிதங் பந்தே இமஸ்மிங் தம்மவினயே பிக்கூனங் பஹுனா ஜனேன விஸபாகோ யதிதங் நெக்கம்மந்தி>
    text <ஏவமேதங் ஆனந்த ஏவமேதங் ஆனந்த மய்ஹம்பி கோ ஆனந்த புப்பேவ ஸம்போதா அனபிஸம்புத்தஸ்ஸ போதிஸத்தஸ்ஸேவ ஸதோ ஏததஹோஸி ஸாது நெக்கம்மங் ஸாது பவிவேகோதி தஸ்ஸ மய்ஹங் ஆனந்த நெக்கம்மே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி கோ நு கோ ஹேது கோ பச்சயோ யேன மே நெக்கம்மே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி காமேஸு கோ மே ஆதீனவோ அதிட்டோ ஸோ ச மே அபஹுலீகதோ நெக்கம்மே ச ஆனிஸங்ஸோ அனதிகதோ ஸோ ச மே அனாஸேவிதோ தஸ்மா மே நெக்கம்மே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஸசே கோ அஹங் காமேஸு ஆதீனவங் திஸ்வா தங் பஹுலங் கரெய்யங் நெக்கம்மே ஆனிஸங்ஸங் அதிகம்ம தமாஸேவெய்யங் டானங் கோ பனேதங் விஜ்ஜதி யங் மே நெக்கம்மே சித்தங் பக்கந்தெய்ய பஸீதெய்ய ஸந்திட்டெய்ய விமுச்செய்ய ஏதங் ஸந்தந்தி பஸ்ஸதோ ஸோ கோ அஹங் ஆனந்த அபரேன ஸமயேன காமேஸு ஆதீனவங் திஸ்வா தங் பஹுலமகாஸிங் நெக்கம்மே ஆனிஸங்ஸங் அதிகம்ம தமாஸேவிங் தஸ்ஸ மய்ஹங் ஆனந்த நெக்கம்மே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ ஸோ கோ அஹங் ஆனந்த விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹராமி தஸ்ஸ மய்ஹங் ஆனந்த இமினா விஹாரேன விஹரதோ காமஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ ஸெய்யதாபி ஆனந்த ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ மே காமஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ>
    text <தஸ்ஸ மய்ஹங் ஆனந்த ஏததஹோஸி யங்னூனாஹங் விதக்கவிசாரானங் வூபஸமாபே துதியங் ஜானங் உபஸம்பஜ்ஜ விஹரெய்யந்தி தஸ்ஸ மய்ஹங் ஆனந்த அவிதக்கே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி கோ நு கோ ஹேது கோ பச்சயோ யேன மே அவிதக்கே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி விதக்கேஸு கோ மே ஆதீனவோ அதிட்டோ ஸோ ச மே அபஹுலீகதோ அவிதக்கே ச ஆனிஸங்ஸோ அனதிகதோ ஸோ ச மே அனாஸேவிதோ தஸ்மா மே அவிதக்கே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஸசே கோ அஹங் விதக்கேஸு ஆதீனவங் திஸ்வா தங் பஹுலங் கரெய்யங் அவிதக்கே ஆனிஸங்ஸங் அதிகம்ம தமாஸேவெய்யங் டானங் கோ பனேதங் விஜ்ஜதி யங் மே அவிதக்கே சித்தங் பக்கந்தெய்ய பஸீதெய்ய ஸந்திட்டெய்ய விமுச்செய்ய ஏதங் ஸந்தந்தி பஸ்ஸதோ ஸோ கோ அஹங் ஆனந்த அபரேன ஸமயேன விதக்கேஸு ஆதீனவங் திஸ்வா தங் பஹுலமகாஸிங் அவிதக்கே ஆனிஸங்ஸங் அதிகம்ம தமாஸேவிங் தஸ்ஸ மய்ஹங் ஆனந்த அவிதக்கே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ ஸோ கோ அஹங் ஆனந்த விதக்கவிசாரானங் வூபஸமாபே துதியங் ஜானங் உபஸம்பஜ்ஜ விஹராமி தஸ்ஸ மய்ஹங் ஆனந்த இமினா விஹாரேன விஹரதோ விதக்கஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ ஸெய்யதாபி ஆனந்த ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ மே விதக்கஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ>
    text <தஸ்ஸ மய்ஹங் ஆனந்த ஏததஹோஸி யங்னூனாஹங் பீதியா ச விராகா உபெக்ககோ ச விஹரெய்யங் ஸதோ ச ஸம்பஜானோ ஸுகஞ்ச காயேன படிஸங்வேதெய்யங் யங் தங் அரியா ஆசிக்கந்தி உபெக்ககோ ஸதிமா ஸுகவிஹாரீதி ததியங் ஜானங் உபஸம்பஜ்ஜ விஹரெய்யந்தி தஸ்ஸ மய்ஹங் ஆனந்த நிப்பீதிகே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி கோ நு கோ ஹேது கோ பச்சயோ யேன மே நிப்பீதிகே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி பீதியா கோ மே ஆதீனவோ அதிட்டோ ஸோ ச மே அபஹுலீகதோ நிப்பீதிகே ச ஆனிஸங்ஸோ அனதிகதோ ஸோ ச மே அனாஸேவிதோ தஸ்மா மே நிப்பீதிகே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஸசே கோ அஹங் பீதியா ஆதீனவங் திஸ்வா தங் பஹுலங் கரெய்யங் நிப்பீதிகே ஆனிஸங்ஸங் அதிகம்ம தமாஸேவெய்யங் டானங் கோ பனேதங் விஜ்ஜதி யங் மே நிப்பீதிகே சித்தங் பக்கந்தெய்ய பஸீதெய்ய ஸந்திட்டெய்ய விமுச்செய்ய ஏதங் ஸந்தந்தி பஸ்ஸதோ ஸோ கோ அஹங் ஆனந்த அபரேன ஸமயேன பீதியா ஆதீனவங் திஸ்வா தங் பஹுலமகாஸிங் நிப்பீதிகே ஆனிஸங்ஸங் அதிகம்ம தமாஸேவிங் தஸ்ஸ மய்ஹங் ஆனந்த நிப்பீதிகே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ ஸோ கோ அஹங் ஆனந்த பீதியா ச விராகாபே ததியங் ஜானங் உபஸம்பஜ்ஜ விஹராமி தஸ்ஸ மய்ஹங் ஆனந்த இமினா விஹாரேன விஹரதோ பீதிஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ ஸெய்யதாபி ஆனந்த ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ மே பீதிஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ>
    text <தஸ்ஸ மய்ஹங் ஆனந்த ஏததஹோஸி யங்னூனாஹங் ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹரெய்யந்தி தஸ்ஸ மய்ஹங் ஆனந்த அதுக்கமஸுகே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி கோ நு கோ ஹேது கோ பச்சயோ யேன மே அதுக்கமஸுகே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி உபெக்காஸுகே கோ மே ஆதீனவோ அதிட்டோ ஸோ ச மே அபஹுலீகதோ அதுக்கமஸுகே ச ஆனிஸங்ஸோ அனதிகதோ ஸோ ச மே அனாஸேவிதோ தஸ்மா மே அதுக்கமஸுகே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஸசே கோ அஹங் உபெக்காஸுகே ஆதீனவங் திஸ்வா தங் பஹுலங் கரெய்யங் அதுக்கமஸுகே ஆனிஸங்ஸங் அதிகம்ம தமாஸேவெய்யங் டானங் கோ பனேதங் விஜ்ஜதி யங் மே அதுக்கமஸுகே சித்தங் பக்கந்தெய்ய பஸீதெய்ய ஸந்திட்டெய்ய விமுச்செய்ய ஏதங் ஸந்தந்தி பஸ்ஸதோ ஸோ கோ அஹங் ஆனந்த அபரேன ஸமயேன உபெக்காஸுகே ஆதீனவங் திஸ்வா தங் பஹுலமகாஸிங் அதுக்கமஸுகே ஆனிஸங்ஸங் அதிகம்ம தமாஸேவிங் தஸ்ஸ மய்ஹங் ஆனந்த அதுக்கமஸுகே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ ஸோ கோ அஹங் ஆனந்த ஸுகஸ்ஸ ச பஹானாபே சதுத்தங் ஜானங் உபஸம்பஜ்ஜ விஹராமி தஸ்ஸ மய்ஹங் ஆனந்த இமினா விஹாரேன விஹரதோ உபெக்காஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ ஸெய்யதாபி ஆனந்த ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ மே உபெக்காஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ>
    text <தஸ்ஸ மய்ஹங் ஆனந்த ஏததஹோஸி யங்னூனாஹங் ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹரெய்யந்தி தஸ்ஸ மய்ஹங் ஆனந்த ஆகாஸானஞ்சாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி கோ நு கோ ஹேது கோ பச்சயோ யேன மே ஆகாஸானஞ்சாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ரூபேஸு கோ மே ஆதீனவோ அதிட்டோ ஸோ ச அபஹுலீகதோ ஆகாஸானஞ்சாயதனே ச ஆனிஸங்ஸோ அனதிகதோ ஸோ ச மே அனாஸேவிதோ தஸ்மா மே ஆகாஸானஞ்சாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஸசே கோ அஹங் ரூபேஸு ஆதீனவங் திஸ்வா தங் பஹுலங் கரெய்யங் ஆகாஸானஞ்சாயதனே ஆனிஸங்ஸங் அதிகம்ம தமாஸேவெய்யங் டானங் கோ பனேதங் விஜ்ஜதி யங் மே ஆகாஸானஞ்சாயதனே சித்தங் பக்கந்தெய்ய பஸீதெய்ய ஸந்திட்டெய்ய விமுச்செய்ய ஏதங் ஸந்தந்தி பஸ்ஸதோ ஸோ கோ அஹங் ஆனந்த அபரேன ஸமயேன ரூபேஸு ஆதீனவங் திஸ்வா தங் பஹுலமகாஸிங் ஆகாஸானஞ்சாயதனே ஆனிஸங்ஸங் அதிகம்ம தமாஸேவிங் தஸ்ஸ மய்ஹங் ஆனந்த ஆகாஸானஞ்சாயதனே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ ஸோ கோ அஹங் ஆனந்த ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனங் உபஸம்பஜ்ஜ விஹராமி தஸ்ஸ மய்ஹங் ஆனந்த இமினா விஹாரேன விஹரதோ ரூபஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ ஸெய்யதாபி ஆனந்த ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ மே ரூபஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ>
    text <தஸ்ஸ மய்ஹங் ஆனந்த ஏததஹோஸி யங்னூனாஹங் ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹரெய்யந்தி தஸ்ஸ மய்ஹங் ஆனந்த விஞ்ஞாணஞ்சாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி கோ நு கோ ஹேது கோ பச்சயோ யேன மே விஞ்ஞாணஞ்சாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஆகாஸானஞ்சாயதனே கோ மே ஆதீனவோ அதிட்டோ ஸோ ச அபஹுலீகதோ விஞ்ஞாணஞ்சாயதனே ச ஆனிஸங்ஸோ அனதிகதோ ஸோ ச மே அனாஸேவிதோ தஸ்மா மே விஞ்ஞாணஞ்சாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஸசே கோ அஹங் ஆகாஸானஞ்சாயதனே ஆதீனவங் திஸ்வா தங் பஹுலங் கரெய்யங் விஞ்ஞாணஞ்சாயதனே ஆனிஸங்ஸங் அதிகம்ம தமாஸேவெய்யங் டானங் கோ பனேதங் விஜ்ஜதி யங் மே விஞ்ஞாணஞ்சாயதனே சித்தங் பக்கந்தெய்ய பஸீதெய்ய ஸந்திட்டெய்ய விமுச்செய்ய ஏதங் ஸந்தந்தி பஸ்ஸதோ ஸோ கோ அஹங் ஆனந்த அபரேன ஸமயேன ஆகாஸானஞ்சாயதனே ஆதீனவங் திஸ்வா தங் பஹுலமகாஸிங் விஞ்ஞாணஞ்சாயதனே ஆனிஸங்ஸங் அதிகம்ம தமாஸேவிங் தஸ்ஸ மய்ஹங் ஆனந்த விஞ்ஞாணஞ்சாயதனே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ ஸோ கோ அஹங் ஆனந்த ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனங் உபஸம்பஜ்ஜ விஹராமி தஸ்ஸ மய்ஹங் ஆனந்த இமினா விஹாரேன விஹரதோ ஆகாஸானஞ்சாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ ஸெய்யதாபி ஆனந்த ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ மே ஆகாஸானஞ்சாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ>
    text <தஸ்ஸ மய்ஹங் ஆனந்த ஏததஹோஸி யங்னூனாஹங் ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரெய்யந்தி தஸ்ஸ மய்ஹங் ஆனந்த ஆகிஞ்சஞ்ஞாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி கோ நு கோ ஹேது கோ பச்சயோ யேன மே ஆகிஞ்சஞ்ஞாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி விஞ்ஞாணஞ்சாயதனே கோ மே ஆதீனவோ அதிட்டோ ஸோ ச மே அபஹுலீகதோ ஆகிஞ்சஞ்ஞாயதனே ச ஆனிஸங்ஸோ அனதிகதோ ஸோ ச மே அனாஸேவிதோ தஸ்மா மே ஆகிஞ்சஞ்ஞாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஸசே கோ அஹங் விஞ்ஞாணஞ்சாயதனே ஆதீனவங் திஸ்வா தங் பஹுலங் கரெய்யங் ஆகிஞ்சஞ்ஞாயதனே ஆனிஸங்ஸங் அதிகம்ம தமாஸேவெய்யங் டானங் கோ பனேதங் விஜ்ஜதி யங் மே ஆகிஞ்சஞ்ஞாயதனே சித்தங் பக்கந்தெய்ய பஸீதெய்ய ஸந்திட்டெய்ய விமுச்செய்ய ஏதங் ஸந்தந்தி பஸ்ஸதோ ஸோ கோ அஹங் ஆனந்த அபரேன ஸமயேன விஞ்ஞாணஞ்சாயதனே ஆதீனவங் திஸ்வா தங் பஹுலமகாஸிங் ஆகிஞ்சஞ்ஞாயதனே ஆனிஸங்ஸங் அதிகம்ம தமாஸேவிங் தஸ்ஸ மய்ஹங் ஆனந்த ஆகிஞ்சஞ்ஞாயதனே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ ஸோ கோ அஹங் ஆனந்த ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹராமி தஸ்ஸ மய்ஹங் ஆனந்த இமினா விஹாரேன விஹரதோ விஞ்ஞாணஞ்சாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ ஸெய்யதாபி ஆனந்த ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ மே விஞ்ஞாணஞ்சாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ>
    text <தஸ்ஸ மய்ஹங் ஆனந்த ஏததஹோஸி யங்னூனாஹங் ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹரெய்யந்தி தஸ்ஸ மய்ஹங் ஆனந்த நேவஸஞ்ஞானாஸஞ்ஞாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி கோ நு கோ ஹேது கோ பச்சயோ யேன மே நேவஸஞ்ஞானாஸஞ்ஞாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஆகிஞ்சஞ்ஞாயதனே கோ மே ஆதீனவோ அதிட்டோ ஸோ ச மே அபஹுலீகதோ நேவஸஞ்ஞானாஸஞ்ஞாயதனே ச ஆனிஸங்ஸோ அனதிகதோ ஸோ ச மே அனாஸேவிதோ தஸ்மா மே நேவஸஞ்ஞானாஸஞ்ஞாயதனே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஸசே கோ அஹங் ஆகிஞ்சஞ்ஞாயதனே ஆதீனவங் திஸ்வா தங் பஹுலங் கரெய்யங் நேவஸஞ்ஞானாஸஞ்ஞாயதனே ஆனிஸங்ஸங் அதிகம்ம தமாஸேவெய்யங் டானங் கோ பனேதங் விஜ்ஜதி யங் மே நேவஸஞ்ஞானாஸஞ்ஞாயதனே சித்தங் பக்கந்தெய்ய பஸீதெய்ய ஸந்திட்டெய்ய விமுச்செய்ய ஏதங் ஸந்தந்தி பஸ்ஸதோ ஸோ கோ அஹங் ஆனந்த அபரேன ஸமயேன ஆகிஞ்சஞ்ஞாயதனே ஆதீனவங் திஸ்வா தங் பஹுலமகாஸிங் நேவஸஞ்ஞானாஸஞ்ஞாயதனே ஆனிஸங்ஸங் அதிகம்ம தமாஸேவிங் தஸ்ஸ மய்ஹங் ஆனந்த நேவஸஞ்ஞானாஸஞ்ஞாயதனே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ ஸோ கோ அஹங் ஆனந்த ஸப்பஸோ ஆகிஞ்சஞ்ஞாயதனங் ஸமதிக்கம்ம நேவஸஞ்ஞானாஸஞ்ஞாயதனங் உபஸம்பஜ்ஜ விஹராமி தஸ்ஸ மய்ஹங் ஆனந்த இமினா விஹாரேன விஹரதோ ஆகிஞ்சஞ்ஞாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ ஸெய்யதாபி ஆனந்த ஸுகினோ துக்கங் உப்பஜ்ஜெய்ய யாவதேவ ஆபாதாய ஏவமேவஸ்ஸ மே ஆகிஞ்சஞ்ஞாயதனஸஹகதா ஸஞ்ஞாமனஸிகாரா ஸமுதாசரந்தி ஸ்வஸ்ஸ மே ஹோதி ஆபாதோ>
    text <தஸ்ஸ மய்ஹங் ஆனந்த ஏததஹோஸி யங்னூனாஹங் நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹரெய்யந்தி தஸ்ஸ மய்ஹங் ஆனந்த ஸஞ்ஞாவேதயிதனிரோதே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி கோ நு கோ ஹேது கோ பச்சயோ யேன மே ஸஞ்ஞாவேதயிதனிரோதே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி நேவஸஞ்ஞானாஸஞ்ஞாயதனே கோ மே ஆதீனவோ அதிட்டோ ஸோ ச மே அபஹுலீகதோ ஸஞ்ஞாவேதயிதனிரோதே ச ஆனிஸங்ஸோ அனதிகதோ ஸோ ச மே அனாஸேவிதோ தஸ்மா மே ஸஞ்ஞாவேதயிதனிரோதே சித்தங் ந பக்கந்ததி நப்பஸீததி ந ஸந்திட்டதி ந விமுச்சதி ஏதங் ஸந்தந்தி பஸ்ஸதோ தஸ்ஸ மய்ஹங் ஆனந்த ஏததஹோஸி ஸசே கோ அஹங் நேவஸஞ்ஞானாஸஞ்ஞாயதனே ஆதீனவங் திஸ்வா தங் பஹுலங் கரெய்யங் ஸஞ்ஞாவேதயிதனிரோதே ஆனிஸங்ஸங் அதிகம்ம தமாஸேவெய்யங் டானங் கோ பனேதங் விஜ்ஜதி யங் மே ஸஞ்ஞாவேதயிதனிரோதே சித்தங் பக்கந்தெய்ய பஸீதெய்ய ஸந்திட்டெய்ய விமுச்செய்ய ஏதங் ஸந்தந்தி பஸ்ஸதோ ஸோ கோ அஹங் ஆனந்த அபரேன ஸமயேன நேவஸஞ்ஞானாஸஞ்ஞாயதனே ஆதீனவங் திஸ்வா தங் பஹுலமகாஸிங் ஸஞ்ஞாவேதயிதனிரோதே ஆனிஸங்ஸங் அதிகம்ம தமாஸேவிங் தஸ்ஸ மய்ஹங் ஆனந்த ஸஞ்ஞாவேதயிதனிரோதே சித்தங் பக்கந்ததி பஸீததி ஸந்திட்டதி விமுச்சதி ஏதங் ஸந்தந்தி பஸ்ஸதோ ஸோ கோ அஹங் ஆனந்த ஸப்பஸோ நேவஸஞ்ஞானாஸஞ்ஞாயதனங் ஸமதிக்கம்ம ஸஞ்ஞாவேதயிதனிரோதங் உபஸம்பஜ்ஜ விஹராமி பஞ்ஞாய ச மே திஸ்வா ஆஸவா பரிக்கயங் அகமங்ஸு>
    text <யாவகீவஞ்சாஹங் ஆனந்த இமா நவ அனுபுப்பவிஹாரஸமாபத்தியோ ந ஏவங் அனுலோமபடிலோமங் ஸமாபஜ்ஜிம்பி வுட்டஹிம்பி நேவ தாவாஹங் ஆனந்த ஸதேவகே லோகே ஸமாரகே ஸப்ரஹ்மகே ஸஸ்ஸமணப்ராஹ்மணியா பஜாய ஸதேவமனுஸ்ஸாய அனுத்தரங் ஸம்மாஸம்போதிங் அபிஸம்புத்தோதி பச்சஞ்ஞாஸிங் யதோ ச கோ அஹங் ஆனந்த இமா நவ அனுபுப்பவிஹாரஸமாபத்தியோ ஏவங் அனுலோமபடிலோமங் ஸமாபஜ்ஜிம்பி வுட்டஹிம்பி அதாஹங் ஆனந்த ஸதேவகே லோகே ஸமாரகே ஸப்ரஹ்மகே ஸஸ்ஸமணப்ராஹ்மணியா பஜாய ஸதேவமனுஸ்ஸாய அனுத்தரங் ஸம்மாஸம்போதிங் அபிஸம்புத்தோதி பச்சஞ்ஞாஸிங் ஞாணஞ்ச பன மே தஸ்ஸனங் உதபாதி அகுப்பா மே சேதோவிமுத்தி அயமந்திமா ஜாதி நத்தி தானி புனப்பவோதி தஸமங்>
    stand <மஹாவக்கோ சதுத்தோ>
    text <தஸ்ஸுத்தானங்>
    block
      text <த்வே விஹாரா ச நிப்பானங் காவீ ஜானேன பஞ்சமங்>
      text <ஆனந்தோ ப்ராஹ்மணா தேவோ நாகேன தபுஸ்ஸேன சாதி>
