text <ரோஹிதஸ்ஸவக்கோ>
  text <ஸமாதிபாவனாஸுத்தங்>
    text <41>, <சதஸ்ஸோ இமா பிக்கவே ஸமாதிபாவனா கதமா சதஸ்ஸோ அத்தி பிக்கவே ஸமாதிபாவனா பாவிதா பஹுலீகதா திட்டதம்மஸுகவிஹாராய ஸங்வத்ததி அத்தி பிக்கவே ஸமாதிபாவனா பாவிதா பஹுலீகதா ஞாணதஸ்ஸனப்படிலாபாய ஸங்வத்ததி அத்தி பிக்கவே ஸமாதிபாவனா பாவிதா பஹுலீகதா ஸதிஸம்பஜஞ்ஞாய ஸங்வத்ததி அத்தி பிக்கவே ஸமாதிபாவனா பாவிதா பஹுலீகதா ஆஸவானங் கயாய ஸங்வத்ததி>
    text <கதமா ச பிக்கவே ஸமாதிபாவனா பாவிதா பஹுலீகதா திட்டதம்மஸுகவிஹாராய ஸங்வத்ததி இத பிக்கவே பிக்கு விவிச்சேவ காமேஹி சதுத்தங் ஜானங் உபஸம்பஜ்ஜ விஹரதி அயங் பிக்கவே ஸமாதிபாவனா பாவிதா பஹுலீகதா திட்டதம்மஸுகவிஹாராய ஸங்வத்ததி>
    text <கதமா ச பிக்கவே ஸமாதிபாவனா பாவிதா பஹுலீகதா ஞாணதஸ்ஸனப்படிலாபாய ஸங்வத்ததி இத பிக்கவே பிக்கு ஆலோகஸஞ்ஞங் மனஸி கரோதி திவாஸஞ்ஞங் அதிட்டாதி யதா திவா ததா ரத்திங் யதா ரத்திங் ததா திவா இதி விவடேன சேதஸா அபரியோனத்தேன ஸப்பபாஸங் சித்தங் பாவேதி அயங் பிக்கவே ஸமாதிபாவனா பாவிதா பஹுலீகதா ஞாணதஸ்ஸனப்படிலாபாய ஸங்வத்ததி>
    text <கதமா ச பிக்கவே ஸமாதிபாவனா பாவிதா பஹுலீகதா ஸதிஸம்பஜஞ்ஞாய ஸங்வத்ததி இத பிக்கவே பிக்குனோ விதிதா வேதனா உப்பஜ்ஜந்தி விதிதா உபட்டஹந்தி விதிதா அப்பத்தங் கச்சந்தி விதிதா ஸஞ்ஞாபே விதிதா விதக்கா உப்பஜ்ஜந்தி விதிதா உபட்டஹந்தி விதிதா அப்பத்தங் கச்சந்தி அயங் பிக்கவே ஸமாதிபாவனா பாவிதா பஹுலீகதா ஸதிஸம்பஜஞ்ஞாய ஸங்வத்ததி>
    text <கதமா ச பிக்கவே ஸமாதிபாவனா பாவிதா பஹுலீகதா ஆஸவானங் கயாய ஸங்வத்ததி இத பிக்கவே பிக்கு பஞ்சஸு உபாதானக்கந்தேஸு உதயப்பயானுபஸ்ஸீ விஹரதி இதி ரூபங் இதி ரூபஸ்ஸ ஸமுதயோ இதி ரூபஸ்ஸ அத்தங்கமோ இதி வேதனா இதி வேதனாய ஸமுதயோ இதி வேதனாய அத்தங்கமோ இதி ஸஞ்ஞா இதி ஸஞ்ஞாய ஸமுதயோ இதி ஸஞ்ஞாய அத்தங்கமோ இதி ஸங்காரா இதி ஸங்காரானங் ஸமுதயோ இதி ஸங்காரானங் அத்தங்கமோ இதி விஞ்ஞாணங் இதி விஞ்ஞாணஸ்ஸ ஸமுதயோ இதி விஞ்ஞாணஸ்ஸ அத்தங்கமோதி அயங் பிக்கவே ஸமாதிபாவனா பாவிதா பஹுலீகதா ஆஸவானங் கயாய ஸங்வத்ததி இமா கோ பிக்கவே சதஸ்ஸோ ஸமாதிபாவனா இதஞ்ச பன மேதங் பிக்கவே ஸந்தாய பாஸிதங் பாராயனே புண்ணகபஞ்ஹே>
    block
      text <ஸங்காய லோகஸ்மிங் பரோபரானி>
      text <யஸ்ஸிஞ்ஜிதங் நத்தி குஹிஞ்சி லோகே>
      text <ஸந்தோ விதூமோ அனீகோ நிராஸோ>
      text <அதாரி ஸோ ஜாதிஜரந்தி ப்ரூமீதி படமங்>
      text <ஏகங்ஸவசனங் ஏகங் விபஜ்ஜவசனாபரங்>
      text <ததியங் படிபுச்செய்ய சதுத்தங் பன டாபயே>
      text <யோ ச தேஸங் தத்த தத்த ஜானாதி அனுதம்மதங்>
      text <சதுபஞ்ஹஸ்ஸ குஸலோ ஆஹு பிக்குங் ததாவிதங்>
      text <துராஸதோ துப்பஸஹோ கம்பீரோ துப்பதங்ஸியோ>
      text <அதோ அத்தே அனத்தே ச உபயஸ்ஸ ஹோதி கோவிதோ>
      text <அனத்தங் பரிவஜ்ஜேதி அத்தங் கண்ஹாதி பண்டிதோ>
      text <அத்தாபிஸமயா தீரோ பண்டிதோதி பவுச்சதீதி துதியங்>
      text <கோதமக்ககரூ பிக்கூ லாபஸக்காரகாரவா>
      text <ந தே தம்மே விரூஹந்தி ஸம்மாஸம்புத்ததேஸிதே>
      text <யே ச ஸத்தம்மகருனோ விஹங்ஸு விஹரந்தி ச>
      text <தே வே தம்மே விரூஹந்தி ஸம்மாஸம்புத்ததேஸிதேதி ததியங்>
      text <கோதமக்ககரு பிக்கு லாபஸக்காரகாரவோ>
      text <ஸுகெத்தே பூதிபீஜங்வ ஸத்தம்மே ந விரூஹதி>
      text <யே ச ஸத்தம்மகருனோ விஹங்ஸு விஹரந்தி ச>
      text <தே வே தம்மே விரூஹந்தி ஸ்னேஹான்வயமிவோஸதாதி சதுத்தங்>
      text <கமனேன ந பத்தப்போ லோகஸ்ஸந்தோ குதாசனங்>
      text <ந ச அப்பத்வா லோகந்தங் துக்கா அத்தி பமோசனங்>
      text <தஸ்மா ஹவே லோகவிதூ ஸுமேதோ>
      text <லோகந்தகூ வுஸிதப்ரஹ்மசரியோ>
      text <லோகஸ்ஸ அந்தங் ஸமிதாவி ஞத்வா>
      text <நாஸீஸதீ லோகமிமங் பரஞ்சாதி பஞ்சமங்>
      text <கமனேன ந பத்தப்போ லோகஸ்ஸந்தோ குதாசனங்>
      text <ந ச அப்பத்வா லோகந்தங் துக்கா அத்தி பமோசனங்>
      text <தஸ்மா ஹவே லோகவிதூ ஸுமேதோ>
      text <லோகந்தகூ வுஸிதப்ரஹ்மசரியோ>
      text <லோகஸ்ஸ அந்தங் ஸமிதாவி ஞத்வா>
      text <நாஸீஸதீ லோகமிமங் பரஞ்சாதி சட்டங்>
      text <நபஞ்ச தூரே பதவீ ச தூரே>
      text <பாரங் ஸமுத்தஸ்ஸ ததாஹு தூரே>
      text <யதோ ச வேரோசனோ அப்புதேதி>
      text <பபங்கரோ யத்த ச அத்தமேதி>
      text <ததோ ஹவே தூரதரங் வதந்தி>
      text <ஸதஞ்ச தம்மங் அஸதஞ்ச தம்மங்>
      text <அப்யாயிகோ ஹோதி ஸதங் ஸமாகமோ>
      text <யாவாபி திட்டெய்ய ததேவ ஹோதி>
      text <கிப்பஞ்ஹி வேதி அஸதங் ஸமாகமோ>
      text <தஸ்மா ஸதங் தம்மோ அஸப்பி ஆரகாதி ஸத்தமங்>
      text <நாபாஸமானங் ஜானந்தி மிஸ்ஸங் பாலேஹி பண்டிதங்>
      text <பாஸமானஞ்ச ஜானந்தி தேஸெந்தங் அமதங் பதங்>
      text <பாஸயே ஜோதயே தம்மங் பக்கண்ஹே இஸினங் தஜங்>
      text <ஸுபாஸிததஜா இஸயோ தம்மோ ஹி இஸினங் தஜோதி அட்டமங்>
      text <அனிச்சே நிச்சஸஞ்ஞினோ துக்கே ச ஸுகஸஞ்ஞினோ>
      text <அனத்தனி ச அத்தாதி அஸுபே ஸுபஸஞ்ஞினோ>
      text <மிச்சாதிட்டிஹதா ஸத்தா கித்தசித்தா விஸஞ்ஞினோ>
      text <தே யோகயுத்தா மாரஸ்ஸ அயோகக்கேமினோ ஜனா>
      text <ஸத்தா கச்சந்தி ஸங்ஸாரங் ஜாதிமரணகாமினோ>
      text <யதா ச புத்தா லோகஸ்மிங் உப்பஜ்ஜந்தி பபங்கரா>
      text <தே இமங் தம்மங் பகாஸெந்தி துக்கூபஸமகாமினங்>
      text <தேஸங் ஸுத்வான ஸப்பஞ்ஞா ஸசித்தங் பச்சலத்தா தே>
      text <அனிச்சங் அனிச்சதோ தக்குங் துக்கமத்தக்கு துக்கதோ>
      text <அனத்தனி அனத்தாதி அஸுபங் அஸுபதத்தஸுங்>
      text <ஸம்மாதிட்டிஸமாதானா ஸப்பங் துக்கங் உபச்சகுந்தி நவமங்>
      text <ராகதோஸபரிக்கிட்டா ஏகே ஸமணப்ராஹ்மணா>
      text <அவிஜ்ஜானிவுதா போஸா பியரூபாபினந்தினோ>
      text <ஸுரங் பிவந்தி மேரயங் படிஸேவந்தி மேதுனங்>
      text <ரஜதங் ஜாதரூபஞ்ச ஸாதியந்தி அவித்தஸூ>
      text <மிச்சாஜீவேன ஜீவந்தி ஏகே ஸமணப்ராஹ்மணா>
      text <ஏதே உபக்கிலேஸா வுத்தா புத்தேனாதிச்சபந்துனா>
      text <யேஹி உபக்கிலேஸேஹி ஏகே ஸமணப்ராஹ்மணா>
      text <ந தபந்தி ந பாஸந்தி அஸுத்தா ஸரஜா மகா>
      text <அந்தகாரேன ஓனத்தா தண்ஹாதாஸா ஸனெத்திகா>
      text <வட்டெந்தி கடஸிங் கோரங் ஆதியந்தி புனப்பவந்தி தஸமங்>
      text <ஸமாதிபஞ்ஹா த்வே கோதா ரோஹிதஸ்ஸாபரே துவே>
      text <ஸுவிதூரவிஸாகவிபல்லாஸா உபக்கிலேஸேன தே தஸாதி>
  text <பஞ்ஹப்யாகரணஸுத்தங்>
    text <42>, <சத்தாரிமானி பிக்கவே பஞ்ஹப்யாகரணானி கதமானி சத்தாரி அத்தி பிக்கவே பஞ்ஹோ ஏகங்ஸப்யாகரணீயோ அத்தி பிக்கவே பஞ்ஹோ விபஜ்ஜப்யாகரணீயோ அத்தி பிக்கவே பஞ்ஹோ படிபுச்சாப்யாகரணீயோ அத்தி பிக்கவே பஞ்ஹோ டபனீயோ இமானி கோ பிக்கவே சத்தாரி பஞ்ஹப்யாகரணானீதி>
  text <படமகோதகருஸுத்தங்>
    text <43>, <சத்தாரோமே பிக்கவே புக்கலா ஸந்தோ ஸங்விஜ்ஜமானா லோகஸ்மிங் கதமே சத்தாரோ கோதகரு ந ஸத்தம்மகரு மக்ககரு ந ஸத்தம்மகரு லாபகரு ந ஸத்தம்மகரு ஸக்காரகரு ந ஸத்தம்மகரு இமே கோ பிக்கவே சத்தாரோ புக்கலா ஸந்தோ ஸங்விஜ்ஜமானா லோகஸ்மிங்>
    text <சத்தாரோமே பிக்கவே புக்கலா ஸந்தோ ஸங்விஜ்ஜமானா லோகஸ்மிங் கதமே சத்தாரோ ஸத்தம்மகரு ந கோதகரு ஸத்தம்மகரு ந மக்ககரு ஸத்தம்மகரு ந லாபகரு ஸத்தம்மகரு ந ஸக்காரகரு இமே கோ பிக்கவே சத்தாரோ புக்கலா ஸந்தோ ஸங்விஜ்ஜமானா லோகஸ்மிந்தி>
  text <துதியகோதகருஸுத்தங்>
    text <44>, <சத்தாரோமே பிக்கவே அஸத்தம்மா கதமே சத்தாரோ கோதகருதா ந ஸத்தம்மகருதா மக்ககருதா ந ஸத்தம்மகருதா லாபகருதா ந ஸத்தம்மகருதா ஸக்காரகருதா ந ஸத்தம்மகருதா இமே கோ பிக்கவே சத்தாரோ அஸத்தம்மா>
    text <சத்தாரோமே பிக்கவே ஸத்தம்மா கதமே சத்தாரோ ஸத்தம்மகருதா ந கோதகருதா ஸத்தம்மகருதா ந மக்ககருதா ஸத்தம்மகருதா ந லாபகருதா ஸத்தம்மகருதா ந ஸக்காரகருதா இமே கோ பிக்கவே சத்தாரோ ஸத்தம்மாதி>
  text <ரோஹிதஸ்ஸஸுத்தங்>
    text <45>, <ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே அத கோ ரோஹிதஸ்ஸோ தேவபுத்தோ அபிக்கந்தாய ரத்தியா அபிக்கந்தவண்ணோ கேவலகப்பங் ஜேதவனங் ஓபாஸெத்வா யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் அட்டாஸி ஏகமந்தங் டிதோ கோ ரோஹிதஸ்ஸோ தேவபுத்தோ பகவந்தங் ஏததவோச>
    text <யத்த நு கோ பந்தே ந ஜாயதி ந ஜீயதி ந மீயதி ந சவதி ந உபபஜ்ஜதி ஸக்கா நு கோ ஸோ பந்தே கமனேன லோகஸ்ஸ அந்தோ ஞாதுங் வா தட்டுங் வா பாபுணிதுங் வாதி யத்த கோ ஆவுஸோ ந ஜாயதி ந ஜீயதி ந மீயதி ந சவதி ந உபபஜ்ஜதி நாஹங் தங் கமனேன லோகஸ்ஸ அந்தங் ஞாதெய்யங் தட்டெய்யங் பத்தெய்யந்தி வதாமீதி>
    text <அச்சரியங் பந்தே அப்புதங் பந்தே யாவ ஸுபாஸிதமிதங் பந்தே பகவதா யத்த கோ ஆவுஸோ ந ஜாயதி ந ஜீயதி ந மீயதி ந சவதி ந உபபஜ்ஜதி நாஹங் தங் கமனேன லோகஸ்ஸ அந்தங் ஞாதெய்யங் தட்டெய்யங் பத்தெய்யந்தி வதாமீதி>
    text <பூதபுப்பாஹங் பந்தே ரோஹிதஸ்ஸோ நாம இஸி அஹோஸிங் போஜபுத்தோ இத்திமா வேஹாஸங்கமோ தஸ்ஸ மய்ஹங் பந்தே ஏவரூபோ ஜவோ அஹோஸி ஸெய்யதாபி நாம தள்ஹதம்மா தனுக்கஹோ ஸிக்கிதோ கதஹத்தோ கதூபாஸனோ லஹுகேன அஸனேன அப்பகஸிரேன திரியங் தாலச்சாயங் அதிபாதெய்ய தஸ்ஸ மய்ஹங் பந்தே ஏவரூபோ பதவீதிஹாரோ அஹோஸி ஸெய்யதாபி நாம புரத்திமா ஸமுத்தா பச்சிமோ ஸமுத்தோ தஸ்ஸ மய்ஹங் பந்தே ஏவரூபேன ஜவேன ஸமன்னாகதஸ்ஸ ஏவரூபேன ச பதவீதிஹாரேன ஏவரூபங் இச்சாகதங் உப்பஜ்ஜி அஹங் கமனேன லோகஸ்ஸ அந்தங் பாபுணிஸ்ஸாமீதி ஸோ கோ அஹங் பந்தே அஞ்ஞத்ரேவ அஸிதபீதகாயிதஸாயிதா அஞ்ஞத்ர உச்சாரபஸ்ஸாவகம்மா அஞ்ஞத்ர நித்தாகிலமதபடிவினோதனா வஸ்ஸஸதாயுகோ வஸ்ஸஸதஜீவீ வஸ்ஸஸதங் கந்த்வா அப்பத்வாவ லோகஸ்ஸ அந்தங் அந்தராயேவ காலங்கதோ>
    text <அச்சரியங் பந்தே அப்புதங் பந்தே யாவ ஸுபாஸிதமிதங் பந்தே பகவதா யத்த கோ ஆவுஸோ ந ஜாயதி ந ஜீயதி ந மீயதி ந சவதி ந உபபஜ்ஜதி நாஹங் தங் கமனேன லோகஸ்ஸ அந்தங் ஞாதெய்யங் தட்டெய்யங் பத்தெய்யந்தி வதாமீதி>
    text <யத்த கோ ஆவுஸோ ந ஜாயதி ந ஜீயதி ந மீயதி ந சவதி ந உபபஜ்ஜதி நாஹங் தங் கமனேன லோகஸ்ஸ அந்தங் ஞாதெய்யங் தட்டெய்யங் பத்தெய்யந்தி வதாமி ந சாஹங் ஆவுஸோ அப்பத்வாவ லோகஸ்ஸ அந்தங் துக்கஸ்ஸ அந்தகிரியங் வதாமி அபி சாஹங் ஆவுஸோ இமஸ்மிங்யேவ ப்யாமமத்தே களேவரே ஸஸஞ்ஞிம்ஹி ஸமனகே லோகஞ்ச பஞ்ஞாபேமி லோகஸமுதயஞ்ச லோகனிரோதஞ்ச லோகனிரோதகாமினிஞ்ச படிபதந்தி>
  text <துதியரோஹிதஸ்ஸஸுத்தங்>
    text <46>, <அத கோ பகவா தஸ்ஸா ரத்தியா அச்சயேன பிக்கூ ஆமந்தேஸி இமங் பிக்கவே ரத்திங் ரோஹிதஸ்ஸோ தேவபுத்தோ அபிக்கந்தாய ரத்தியா அபிக்கந்தவண்ணோ கேவலகப்பங் ஜேதவனங் ஓபாஸெத்வா யேனாஹங் தேனுபஸங்கமி உபஸங்கமித்வா மங் அபிவாதெத்வா ஏகமந்தங் அட்டாஸி ஏகமந்தங் டிதோ கோ பிக்கவே ரோஹிதஸ்ஸோ தேவபுத்தோ மங் ஏததவோச யத்த நு கோ பந்தே ந ஜாயதி ந ஜீயதி ந மீயதி ந சவதி ந உபபஜ்ஜதி ஸக்கா நு கோ ஸோ பந்தே கமனேன லோகஸ்ஸ அந்தோ ஞாதுங் வா தட்டுங் வா பாபுணிதுங் வாதி ஏவங் வுத்தே அஹங் பிக்கவே ரோஹிதஸ்ஸங் தேவபுத்தங் ஏததவோசங் யத்த கோ ஆவுஸோ ந ஜாயதி ந ஜீயதி ந மீயதி ந சவதி ந உபபஜ்ஜதி நாஹங் தங் கமனேன லோகஸ்ஸ அந்தங் ஞாதெய்யங் தட்டெய்யங் பத்தெய்யந்தி வதாமீதி ஏவங் வுத்தே பிக்கவே ரோஹிதஸ்ஸோ தேவபுத்தோ மங் ஏததவோச அச்சரியங் பந்தே அப்புதங் பந்தே யாவ ஸுபாஸிதமிதங் பந்தே பகவதா யத்த கோ ஆவுஸோ ந ஜாயதி ந ஜீயதி ந மீயதி ந சவதி ந உபபஜ்ஜதி நாஹங் தங் கமனேன லோகஸ்ஸ அந்தங் ஞாதெய்யங் தட்டெய்யங் பத்தெய்யந்தி வதாமி>
    text <பூதபுப்பாஹங் பந்தே ரோஹிதஸ்ஸோ நாம இஸி அஹோஸிங் போஜபுத்தோ இத்திமா வேஹாஸங்கமோ தஸ்ஸ மய்ஹங் பந்தே ஏவரூபோ ஜவோ அஹோஸி ஸெய்யதாபி நாம தள்ஹதம்மா தனுக்கஹோ ஸிக்கிதோ கதஹத்தோ கதூபாஸனோ லஹுகேன அஸனேன அப்பகஸிரேன திரியங் தாலச்சாயங் அதிபாதெய்ய தஸ்ஸ மய்ஹங் பந்தே ஏவரூபோ பதவீதிஹாரோ அஹோஸி ஸெய்யதாபி நாம புரத்திமா ஸமுத்தா பச்சிமோ ஸமுத்தோ தஸ்ஸ மய்ஹங் பந்தே ஏவரூபேன ஜவேன ஸமன்னாகதஸ்ஸ ஏவரூபேன ச பதவீதிஹாரேன ஏவரூபங் இச்சாகதங் உப்பஜ்ஜி அஹங் கமனேன லோகஸ்ஸ அந்தங் பாபுணிஸ்ஸாமீதி ஸோ கோ அஹங் பந்தே அஞ்ஞத்ரேவ அஸிதபீதகாயிதஸாயிதா அஞ்ஞத்ர உச்சாரபஸ்ஸாவகம்மா அஞ்ஞத்ர நித்தாகிலமதபடிவினோதனா வஸ்ஸஸதாயுகோ வஸ்ஸஸதஜீவீ வஸ்ஸஸதங் கந்த்வா அப்பத்வாவ லோகஸ்ஸ அந்தங் அந்தராயேவ காலங்கதோ>
    text <அச்சரியங் பந்தே அப்புதங் பந்தே யாவ ஸுபாஸிதமிதங் பந்தே பகவதா யத்த கோ ஆவுஸோ ந ஜாயதி ந ஜீயதி ந மீயதி ந சவதி ந உபபஜ்ஜதி நாஹங் தங் கமனேன லோகஸ்ஸ அந்தங் ஞாதெய்யங் தட்டெய்யங் பத்தெய்யந்தி வதாமீதி ஏவங் வுத்தே அஹங் பிக்கவே ரோஹிதஸ்ஸங் தேவபுத்தங் ஏததவோசங்>
    text <யத்த கோ ஆவுஸோ ந ஜாயதி ந ஜீயதி ந மீயதி ந சவதி ந உபபஜ்ஜதி நாஹங் தங் கமனேன லோகஸ்ஸ அந்தங் ஞாதெய்யங் தட்டெய்யங் பத்தெய்யந்தி வதாமீதி ந சாஹங் ஆவுஸோ அப்பத்வாவ லோகஸ்ஸ அந்தங் துக்கஸ்ஸந்தகிரியங் வதாமி அபி சாஹங் ஆவுஸோ இமஸ்மிங்யேவ ப்யாமமத்தே களேவரே ஸஸஞ்ஞிம்ஹி ஸமனகே லோகஞ்ச பஞ்ஞாபேமி லோகஸமுதயஞ்ச லோகனிரோதஞ்ச லோகனிரோதகாமினிஞ்ச படிபதந்தி>
  text <ஸுவிதூரஸுத்தங்>
    text <47>, <சத்தாரிமானி பிக்கவே ஸுவிதூரவிதூரானி கதமானி சத்தாரி நபஞ்ச பிக்கவே பதவீ ச இதங் படமங் ஸுவிதூரவிதூரே ஓரிமஞ்ச பிக்கவே தீரங் ஸமுத்தஸ்ஸ பாரிமஞ்ச இதங் துதியங் ஸுவிதூரவிதூரே யதோ ச பிக்கவே வேரோசனோ அப்புதேதி யத்த ச அத்தமேதி இதங் ததியங் ஸுவிதூரவிதூரே ஸதஞ்ச பிக்கவே தம்மோ அஸதஞ்ச தம்மோ இதங் சதுத்தங் ஸுவிதூரவிதூரே இமானி கோ பிக்கவே சத்தாரி ஸுவிதூரவிதூரானீதி>
  text <விஸாகஸுத்தங்>
    text <48>, <ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தேன கோ பன ஸமயேன ஆயஸ்மா விஸாகோ பஞ்சாலபுத்தோ உபட்டானஸாலாயங் பிக்கூ தம்மியா கதாய ஸந்தஸ்ஸேதி ஸமாதபேதி ஸமுத்தேஜேதி ஸம்பஹங்ஸேதி போரியா வாசாய விஸ்ஸட்டாய அனேலகலாய அத்தஸ்ஸ விஞ்ஞாபனியா பரியாபன்னாய அனிஸ்ஸிதாய அத கோ பகவா ஸாயன்ஹஸமயங் படிஸல்லானா வுட்டிதோ யேன உபட்டானஸாலா தேனுபஸங்கமி உபஸங்கமித்வா பஞ்ஞத்தே ஆஸனே நிஸீதி நிஸஜ்ஜ கோ பகவா பிக்கூ ஆமந்தேஸி>
    text <கோ நு கோ பிக்கவே உபட்டானஸாலாயங் பிக்கூ தம்மியா கதாய ஸந்தஸ்ஸேதி ஸமாதபேதி ஸமுத்தேஜேதி ஸம்பஹங்ஸேதி போரியா வாசாய விஸ்ஸட்டாய அனேலகலாய அத்தஸ்ஸ விஞ்ஞாபனியா பரியாபன்னாய அனிஸ்ஸிதாயாதி ஆயஸ்மா பந்தே விஸாகோ பஞ்சாலபுத்தோ உபட்டானஸாலாயங் பிக்கூ தம்மியா கதாய ஸந்தஸ்ஸேதி ஸமாதபேதி ஸமுத்தேஜேதி ஸம்பஹங்ஸேதி போரியா வாசாய விஸ்ஸட்டாய அனேலகலாய அத்தஸ்ஸ விஞ்ஞாபனியா பரியாபன்னாய அனிஸ்ஸிதாயாதி>
    text <அத கோ பகவா ஆயஸ்மந்தங் விஸாகங் பஞ்சாலபுத்தங் ஏததவோச ஸாது ஸாது விஸாக ஸாது கோ த்வங் விஸாக பிக்கூ தம்மியா கதாய ஸந்தஸ்ஸேஸி ஸமாதபேஸி ஸமுத்தேஜேஸி ஸம்பஹங்ஸேஸி போரியா வாசாய விஸ்ஸட்டாய அனேலகலாய அத்தஸ்ஸ விஞ்ஞாபனியா பரியாபன்னாய அனிஸ்ஸிதாயாதி>
  text <விபல்லாஸஸுத்தங்>
    text <49>, <சத்தாரோமே பிக்கவே ஸஞ்ஞாவிபல்லாஸா சித்தவிபல்லாஸா திட்டிவிபல்லாஸா கதமே சத்தாரோ அனிச்சே பிக்கவே நிச்சந்தி ஸஞ்ஞாவிபல்லாஸோ சித்தவிபல்லாஸோ திட்டிவிபல்லாஸோ துக்கே பிக்கவே ஸுகந்தி ஸஞ்ஞாவிபல்லாஸோ சித்தவிபல்லாஸோ திட்டிவிபல்லாஸோ அனத்தனி பிக்கவே அத்தாதி ஸஞ்ஞாவிபல்லாஸோ சித்தவிபல்லாஸோ திட்டிவிபல்லாஸோ அஸுபே பிக்கவே ஸுபந்தி ஸஞ்ஞாவிபல்லாஸோ சித்தவிபல்லாஸோ திட்டிவிபல்லாஸோ இமே கோ பிக்கவே சத்தாரோ ஸஞ்ஞாவிபல்லாஸா சித்தவிபல்லாஸா திட்டிவிபல்லாஸா>
    text <சத்தாரோமே பிக்கவே நஸஞ்ஞாவிபல்லாஸா நசித்தவிபல்லாஸா நதிட்டிவிபல்லாஸா கதமே சத்தாரோ அனிச்சே பிக்கவே அனிச்சந்தி நஸஞ்ஞாவிபல்லாஸோ நசித்தவிபல்லாஸோ நதிட்டிவிபல்லாஸோ துக்கே பிக்கவே துக்கந்தி நஸஞ்ஞாவிபல்லாஸோ நசித்தவிபல்லாஸோ நதிட்டிவிபல்லாஸோ அனத்தனி பிக்கவே அனத்தாதி நஸஞ்ஞாவிபல்லாஸோ நசித்தவிபல்லாஸோ நதிட்டிவிபல்லாஸோ அஸுபே பிக்கவே அஸுபந்தி நஸஞ்ஞாவிபல்லாஸோ நசித்தவிபல்லாஸோ நதிட்டிவிபல்லாஸோ இமே கோ பிக்கவே சத்தாரோ நஸஞ்ஞாவிபல்லாஸா நசித்தவிபல்லாஸா நதிட்டிவிபல்லாஸாதி>
  text <உபக்கிலேஸஸுத்தங்>
    text <50>, <சத்தாரோமே பிக்கவே சந்திமஸூரியானங் உபக்கிலேஸா யேஹி உபக்கிலேஸேஹி உபக்கிலிட்டா சந்திமஸூரியா ந தபந்தி ந பாஸந்தி ந விரோசந்தி கதமே சத்தாரோ அப்பா பிக்கவே சந்திமஸூரியானங் உபக்கிலேஸா யேன உபக்கிலேஸேன உபக்கிலிட்டா சந்திமஸூரியா ந தபந்தி ந பாஸந்தி ந விரோசந்தி>
    text <மஹிகா பிக்கவே சந்திமஸூரியானங் உபக்கிலேஸா யேன உபக்கிலேஸேன உபக்கிலிட்டா சந்திமஸூரியா ந தபந்தி ந பாஸந்தி ந விரோசந்தி>
    text <தூமோ ரஜோ பிக்கவே சந்திமஸூரியானங் உபக்கிலேஸோ யேன உபக்கிலேஸேன உபக்கிலிட்டா சந்திமஸூரியா ந தபந்தி ந பாஸந்தி ந விரோசந்தி>
    text <ராஹு பிக்கவே அஸுரிந்தோ சந்திமஸூரியானங் உபக்கிலேஸோ யேன உபக்கிலேஸேன உபக்கிலிட்டா சந்திமஸூரியா ந தபந்தி ந பாஸந்தி ந விரோசந்தி இமே கோ பிக்கவே சத்தாரோ சந்திமஸூரியானங் உபக்கிலேஸா யேஹி உபக்கிலேஸேஹி உபக்கிலிட்டா சந்திமஸூரியா ந தபந்தி ந பாஸந்தி ந விரோசந்தி>
    text <ஏவமேவங் கோ பிக்கவே சத்தாரோமே ஸமணப்ராஹ்மணானங் உபக்கிலேஸா யேஹி உபக்கிலேஸேஹி உபக்கிலிட்டா ஏகே ஸமணப்ராஹ்மணா ந தபந்தி ந பாஸந்தி ந விரோசந்தி கதமே சத்தாரோ ஸந்தி பிக்கவே ஏகே ஸமணப்ராஹ்மணா ஸுரங் பிவந்தி மேரயங் ஸுராமேரயபானா அப்படிவிரதா அயங் பிக்கவே படமோ ஸமணப்ராஹ்மணானங் உபக்கிலேஸோ யேன உபக்கிலேஸேன உபக்கிலிட்டா ஏகே ஸமணப்ராஹ்மணா ந தபந்தி ந பாஸந்தி ந விரோசந்தி>
    text <ஸந்தி பிக்கவே ஏகே ஸமணப்ராஹ்மணா மேதுனங் தம்மங் படிஸேவந்தி மேதுனஸ்மா தம்மா அப்படிவிரதா அயங் பிக்கவே துதியோ ஸமணப்ராஹ்மணானங் உபக்கிலேஸோ யேன உபக்கிலேஸேன உபக்கிலிட்டா ஏகே ஸமணப்ராஹ்மணா ந தபந்தி ந பாஸந்தி ந விரோசந்தி>
    text <ஸந்தி பிக்கவே ஏகே ஸமணப்ராஹ்மணா ஜாதரூபரஜதங் ஸாதியந்தி ஜாதரூபரஜதபடிக்கஹணா அப்படிவிரதா அயங் பிக்கவே ததியோ ஸமணப்ராஹ்மணானங் உபக்கிலேஸோ யேன உபக்கிலேஸேன உபக்கிலிட்டா ஏகே ஸமணப்ராஹ்மணா ந தபந்தி ந பாஸந்தி ந விரோசந்தி>
    text <ஸந்தி பிக்கவே ஏகே ஸமணப்ராஹ்மணா மிச்சாஜீவேன ஜீவந்தி மிச்சாஜீவா அப்படிவிரதா அயங் பிக்கவே சதுத்தோ ஸமணப்ராஹ்மணானங் உபக்கிலேஸோ யேன உபக்கிலேஸேன உபக்கிலிட்டா ஏகே ஸமணப்ராஹ்மணா ந தபந்தி ந பாஸந்தி ந விரோசந்தி இமே கோ பிக்கவே சத்தாரோ ஸமணப்ராஹ்மணானங் உபக்கிலேஸா யேஹி உபக்கிலேஸேஹி உபக்கிலிட்டா ஏகே ஸமணப்ராஹ்மணா ந தபந்தி ந பாஸந்தி ந விரோசந்தீதி>
    stand <ரோஹிதஸ்ஸவக்கோ பஞ்சமோ>
    text <தஸ்ஸுத்தானங்>
    stand <படமபண்ணாஸகங் ஸமத்தங்>
  text <துதியபண்ணாஸகங்>
