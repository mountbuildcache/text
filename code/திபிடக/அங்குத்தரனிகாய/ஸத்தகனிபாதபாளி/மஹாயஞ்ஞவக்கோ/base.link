text <மஹாயஞ்ஞவக்கோ>
  text <ஸத்தவிஞ்ஞாணட்டிதிஸுத்தங்>
    text <44>, <ஸத்திமா பிக்கவே விஞ்ஞாணட்டிதியோ கதமா ஸத்த ஸந்தி பிக்கவே ஸத்தா நானத்தகாயா நானத்தஸஞ்ஞினோ ஸெய்யதாபி மனுஸ்ஸா ஏகச்சே ச தேவா ஏகச்சே ச வினிபாதிகா அயங் படமா விஞ்ஞாணட்டிதி>
    text <ஸந்தி பிக்கவே ஸத்தா நானத்தகாயா ஏகத்தஸஞ்ஞினோ ஸெய்யதாபி தேவா ப்ரஹ்மகாயிகா படமாபினிப்பத்தா அயங் துதியா விஞ்ஞாணட்டிதி>
    text <ஸந்தி பிக்கவே ஸத்தா ஏகத்தகாயா நானத்தஸஞ்ஞினோ ஸெய்யதாபி தேவா ஆபஸ்ஸரா அயங் ததியா விஞ்ஞாணட்டிதி>
    text <ஸந்தி பிக்கவே ஸத்தா ஏகத்தகாயா ஏகத்தஸஞ்ஞினோ ஸெய்யதாபி தேவா ஸுபகிண்ஹா அயங் சதுத்தா விஞ்ஞாணட்டிதி>
    text <ஸந்தி பிக்கவே ஸத்தா ஸப்பஸோ ரூபஸஞ்ஞானங் ஸமதிக்கமா படிகஸஞ்ஞானங் அத்தங்கமா நானத்தஸஞ்ஞானங் அமனஸிகாரா அனந்தோ ஆகாஸோதி ஆகாஸானஞ்சாயதனூபகா அயங் பஞ்சமா விஞ்ஞாணட்டிதி>
    text <ஸந்தி பிக்கவே ஸத்தா ஸப்பஸோ ஆகாஸானஞ்சாயதனங் ஸமதிக்கம்ம அனந்தங் விஞ்ஞாணந்தி விஞ்ஞாணஞ்சாயதனூபகா அயங் சட்டா விஞ்ஞாணட்டிதி>
    text <ஸந்தி பிக்கவே ஸத்தா ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனூபகா அயங் ஸத்தமா விஞ்ஞாணட்டிதி இமா கோ பிக்கவே ஸத்த விஞ்ஞாணட்டிதியோதி படமங்>
  text <ஸமாதிபரிக்காரஸுத்தங்>
    text <45>, <ஸத்திமே பிக்கவே ஸமாதிபரிக்காரா கதமே ஸத்த ஸம்மாதிட்டி ஸம்மாஸங்கப்போ ஸம்மாவாசா ஸம்மாகம்மந்தோ ஸம்மாஆஜீவோ ஸம்மாவாயாமோ ஸம்மாஸதி யா கோ பிக்கவே இமேஹி ஸத்தஹங்கேஹி சித்தஸ்ஸேகக்கதா பரிக்கதா அயங் வுச்சதி பிக்கவே அரியோ ஸம்மாஸமாதி ஸஉபனிஸோ இதிபி ஸபரிக்காரோ இதிபீதி துதியங்>
  text <படமஅக்கிஸுத்தங்>
    text <46>, <ஸத்திமே பிக்கவே அக்கீ கதமே ஸத்த ராகக்கி தோஸக்கி மோஹக்கி ஆஹுனெய்யக்கி கஹபதக்கி தக்கிணெய்யக்கி கட்டக்கி இமே கோ பிக்கவே ஸத்த அக்கீதி ததியங்>
  text <துதியஅக்கிஸுத்தங்>
    text <47>, <தேன கோ பன ஸமயேன உக்கதஸரீரஸ்ஸ ப்ராஹ்மணஸ்ஸ மஹாயஞ்ஞோ உபக்கடோ ஹோதி பஞ்ச உஸபஸதானி தூணூபனீதானி ஹொந்தி யஞ்ஞத்தாய பஞ்ச வச்சதரஸதானி தூணூபனீதானி ஹொந்தி யஞ்ஞத்தாய பஞ்ச வச்சதரிஸதானி தூணூபனீதானி ஹொந்தி யஞ்ஞத்தாய பஞ்ச அஜஸதானி தூணூபனீதானி ஹொந்தி யஞ்ஞத்தாய பஞ்ச உரப்பஸதானி தூணூபனீதானி ஹொந்தி யஞ்ஞத்தாய அத கோ உக்கதஸரீரோ ப்ராஹ்மணோ யேன பகவா தேனுபஸங்கமி உபஸங்கமித்வா பகவதா ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ உக்கதஸரீரோ ப்ராஹ்மணோ பகவந்தங் ஏததவோச>
    text <ஸுதங் மேதங் போ கோதம அக்கிஸ்ஸ ஆதானங் யூபஸ்ஸ உஸ்ஸாபனங் மஹப்பலங் ஹோதி மஹானிஸங்ஸந்தி மயாபி கோ ஏதங் ப்ராஹ்மண ஸுதங் அக்கிஸ்ஸ ஆதானங் யூபஸ்ஸ உஸ்ஸாபனங் மஹப்பலங் ஹோதி மஹானிஸங்ஸந்தி துதியம்பி கோ உக்கதஸரீரோ ப்ராஹ்மணோபே ததியம்பி கோ உக்கதஸரீரோ ப்ராஹ்மணோ பகவந்தங் ஏததவோச ஸுதங் மேதங் போ கோதம அக்கிஸ்ஸ ஆதானங் யூபஸ்ஸ உஸ்ஸாபனங் மஹப்பலங் ஹோதி மஹானிஸங்ஸந்தி மயாபி கோ ஏதங் ப்ராஹ்மண ஸுதங் அக்கிஸ்ஸ ஆதானங் யூபஸ்ஸ உஸ்ஸாபனங் மஹப்பலங் ஹோதி மஹானிஸங்ஸந்தி தயிதங் போ கோதம ஸமேதி போதோ சேவ கோதமஸ்ஸ அம்ஹாகஞ்ச யதிதங் ஸப்பேன ஸப்பங்>
    text <ஏவங் வுத்தே ஆயஸ்மா ஆனந்தோ உக்கதஸரீரங் ப்ராஹ்மணங் ஏததவோச ந கோ ப்ராஹ்மண ததாகதா ஏவங் புச்சிதப்பா ஸுதங் மேதங் போ கோதம அக்கிஸ்ஸ ஆதானங் யூபஸ்ஸ உஸ்ஸாபனங் மஹப்பலங் ஹோதி மஹானிஸங்ஸந்தி ஏவங் கோ ப்ராஹ்மண ததாகதா புச்சிதப்பா அஹஞ்ஹி பந்தே அக்கிங் ஆதாதுகாமோ யூபங் உஸ்ஸாபேதுகாமோ ஓவதது மங் பந்தே பகவா அனுஸாஸது மங் பந்தே பகவா யங் மம அஸ்ஸ தீகரத்தங் ஹிதாய ஸுகாயாதி>
    text <அத கோ உக்கதஸரீரோ ப்ராஹ்மணோ பகவந்தங் ஏததவோச அஹஞ்ஹி போ கோதம அக்கிங் ஆதாதுகாமோ யூபங் உஸ்ஸாபேதுகாமோ ஓவதது மங் பவங் கோதமோ அனுஸாஸது மங் பவங் கோதமோ யங் மம அஸ்ஸ தீகரத்தங் ஹிதாய ஸுகாயாதி>
    text <அக்கிங் ப்ராஹ்மண ஆதெந்தோ யூபங் உஸ்ஸாபெந்தோ புப்பேவ யஞ்ஞா தீணி ஸத்தானி உஸ்ஸாபேதி அகுஸலானி துக்குத்ரயானி துக்கவிபாகானி கதமானி தீணி காயஸத்தங் வசீஸத்தங் மனோஸத்தங் அக்கிங் ப்ராஹ்மண ஆதெந்தோ யூபங் உஸ்ஸாபெந்தோ புப்பேவ யஞ்ஞா ஏவங் சித்தங் உப்பாதேஸி எத்தகா உஸபா ஹஞ்ஞந்து யஞ்ஞத்தாய எத்தகா வச்சதரா ஹஞ்ஞந்து யஞ்ஞத்தாய எத்தகா வச்சதரியோ ஹஞ்ஞந்து யஞ்ஞத்தாய எத்தகா அஜா ஹஞ்ஞந்து யஞ்ஞத்தாய எத்தகா உரப்பா ஹஞ்ஞந்து யஞ்ஞத்தாயாதி ஸோ புஞ்ஞங் கரோமீதி அபுஞ்ஞங் கரோதி குஸலங் கரோமீதி அகுஸலங் கரோதி ஸுகதியா மக்கங் பரியேஸாமீதி துக்கதியா மக்கங் பரியேஸதி அக்கிங் ப்ராஹ்மண ஆதெந்தோ யூபங் உஸ்ஸாபெந்தோ புப்பேவ யஞ்ஞா இதங் படமங் மனோஸத்தங் உஸ்ஸாபேதி அகுஸலங் துக்குத்ரயங் துக்கவிபாகங்>
    text <புன சபரங் ப்ராஹ்மண அக்கிங் ஆதெந்தோ யூபங் உஸ்ஸாபெந்தோ புப்பேவ யஞ்ஞா ஏவங் வாசங் பாஸதி எத்தகா உஸபா ஹஞ்ஞந்து யஞ்ஞத்தாய எத்தகா வச்சதரா ஹஞ்ஞந்து யஞ்ஞத்தாய எத்தகா வச்சதரியோ ஹஞ்ஞந்து யஞ்ஞத்தாய எத்தகா அஜா ஹஞ்ஞந்து யஞ்ஞத்தாய எத்தகா உரப்பா ஹஞ்ஞந்து யஞ்ஞத்தாயாதி ஸோ புஞ்ஞங் கரோமீதி அபுஞ்ஞங் கரோதி குஸலங் கரோமீதி அகுஸலங் கரோதி ஸுகதியா மக்கங் பரியேஸாமீதி துக்கதியா மக்கங் பரியேஸதி அக்கிங் ப்ராஹ்மண ஆதெந்தோ யூபங் உஸ்ஸாபெந்தோ புப்பேவ யஞ்ஞா இதங் துதியங் வசீஸத்தங் உஸ்ஸாபேதி அகுஸலங் துக்குத்ரயங் துக்கவிபாகங்>
    text <புன சபரங் ப்ராஹ்மண அக்கிங் ஆதெந்தோ யூபங் உஸ்ஸாபெந்தோ புப்பேவ யஞ்ஞா ஸயங் படமங் ஸமாரம்பதி உஸபா ஹந்துங் யஞ்ஞத்தாய ஸயங் படமங் ஸமாரம்பதி வச்சதரா ஹந்துங் யஞ்ஞத்தாய ஸயங் படமங் ஸமாரம்பதி வச்சதரியோ ஹந்துங் யஞ்ஞத்தாய ஸயங் படமங் ஸமாரம்பதி அஜா ஹந்துங் யஞ்ஞத்தாய ஸயங் படமங் ஸமாரம்பதி உரப்பா ஹந்துங் யஞ்ஞத்தாய ஸோ புஞ்ஞங் கரோமீதி அபுஞ்ஞங் கரோதி குஸலங் கரோமீதி அகுஸலங் கரோதி ஸுகதியா மக்கங் பரியேஸாமீதி துக்கதியா மக்கங் பரியேஸதி அக்கிங் ப்ராஹ்மண ஆதெந்தோ யூபங் உஸ்ஸாபெந்தோ புப்பேவ யஞ்ஞா இதங் ததியங் காயஸத்தங் உஸ்ஸாபேதி அகுஸலங் துக்குத்ரயங் துக்கவிபாகங் அக்கிங் ப்ராஹ்மண ஆதெந்தோ யூபங் உஸ்ஸாபெந்தோ புப்பேவ யஞ்ஞா இமானி தீணி ஸத்தானி உஸ்ஸாபேதி அகுஸலானி துக்குத்ரயானி துக்கவிபாகானி>
    text <தயோமே ப்ராஹ்மண அக்கீ பஹாதப்பா பரிவஜ்ஜேதப்பா ந ஸேவிதப்பா கதமே தயோ ராகக்கி தோஸக்கி மோஹக்கி>
    text <கஸ்மா சாயங் ப்ராஹ்மண ராகக்கி பஹாதப்போ பரிவஜ்ஜேதப்போ ந ஸேவிதப்போ ரத்தோ கோ ப்ராஹ்மண ராகேன அபிபூதோ பரியாதின்னசித்தோ காயேன துச்சரிதங் சரதி வாசாய துச்சரிதங் சரதி மனஸா துச்சரிதங் சரதி ஸோ காயேன துச்சரிதங் சரித்வா வாசாய துச்சரிதங் சரித்வா மனஸா துச்சரிதங் சரித்வா காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஸ்மாயங் ராகக்கி பஹாதப்போ பரிவஜ்ஜேதப்போ ந ஸேவிதப்போ>
    text <கஸ்மா சாயங் ப்ராஹ்மண தோஸக்கி பஹாதப்போ பரிவஜ்ஜேதப்போ ந ஸேவிதப்போ துட்டோ கோ ப்ராஹ்மண தோஸேன அபிபூதோ பரியாதின்னசித்தோ காயேன துச்சரிதங் சரதி வாசாய துச்சரிதங் சரதி மனஸா துச்சரிதங் சரதி ஸோ காயேன துச்சரிதங் சரித்வா வாசாய துச்சரிதங் சரித்வா மனஸா துச்சரிதங் சரித்வா காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஸ்மாயங் தோஸக்கி பஹாதப்போ பரிவஜ்ஜேதப்போ ந ஸேவிதப்போ>
    text <கஸ்மா சாயங் ப்ராஹ்மண மோஹக்கி பஹாதப்போ பரிவஜ்ஜேதப்போ ந ஸேவிதப்போ மூள்ஹோ கோ ப்ராஹ்மண மோஹேன அபிபூதோ பரியாதின்னசித்தோ காயேன துச்சரிதங் சரதி வாசாய துச்சரிதங் சரதி மனஸா துச்சரிதங் சரதி ஸோ காயேன துச்சரிதங் சரித்வா வாசாய துச்சரிதங் சரித்வா மனஸா துச்சரிதங் சரித்வா காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஸ்மாயங் மோஹக்கி பஹாதப்போ பரிவஜ்ஜேதப்போ ந ஸேவிதப்போ இமே கோ தயோ ப்ராஹ்மண அக்கீ பஹாதப்பா பரிவஜ்ஜேதப்பா ந ஸேவிதப்பா>
    text <தயோ கோ ப்ராஹ்மண அக்கீ ஸக்கத்வா கருங் கத்வா மானெத்வா பூஜெத்வா ஸம்மா ஸுகங் பரிஹாதப்பா கதமே தயோ ஆஹுனெய்யக்கி கஹபதக்கி தக்கிணெய்யக்கி>
    text <கதமோ ச ப்ராஹ்மண ஆஹுனெய்யக்கி இத ப்ராஹ்மண யஸ்ஸ தே ஹொந்தி மாதாதி வா பிதாதி வா அயங் வுச்சதி ப்ராஹ்மண ஆஹுனெய்யக்கி தங் கிஸ்ஸ ஹேது அதோஹயங் ப்ராஹ்மண ஆஹுதோ ஸம்பூதோ தஸ்மாயங் ஆஹுனெய்யக்கி ஸக்கத்வா கருங் கத்வா மானெத்வா பூஜெத்வா ஸம்மா ஸுகங் பரிஹாதப்போ>
    text <கதமோ ச ப்ராஹ்மண கஹபதக்கி இத ப்ராஹ்மண யஸ்ஸ தே ஹொந்தி புத்தாதி வா தாராதி வா தாஸாதி வா பெஸ்ஸாதி வா கம்மகராதி வா அயங் வுச்சதி ப்ராஹ்மண கஹபதக்கி தஸ்மாயங் கஹபதக்கி ஸக்கத்வா கருங் கத்வா மானெத்வா பூஜெத்வா ஸம்மா ஸுகங் பரிஹாதப்போ>
    text <கதமோ ச ப்ராஹ்மண தக்கிணெய்யக்கி இத ப்ராஹ்மண யே தே ஸமணப்ராஹ்மணா பரப்பவாதா படிவிரதா கந்திஸோரச்சே நிவிட்டா ஏகமத்தானங் தமெந்தி ஏகமத்தானங் ஸமெந்தி ஏகமத்தானங் பரினிப்பாபெந்தி அயங் வுச்சதி ப்ராஹ்மண தக்கிணெய்யக்கி தஸ்மாயங் தக்கிணெய்யக்கி ஸக்கத்வா கருங் கத்வா மானெத்வா பூஜெத்வா ஸம்மா ஸுகங் பரிஹாதப்போ இமே கோ ப்ராஹ்மண தயோ அக்கீ ஸக்கத்வா கருங் கத்வா மானெத்வா பூஜெத்வா ஸம்மா ஸுகங் பரிஹாதப்பா>
    text <அயங் கோ பன ப்ராஹ்மண கட்டக்கி காலேன காலங் உஜ்ஜலேதப்போ காலேன காலங் அஜ்ஜுபெக்கிதப்போ காலேன காலங் நிப்பாபேதப்போ காலேன காலங் நிக்கிபிதப்போதி>
    text <ஏவங் வுத்தே உக்கதஸரீரோ ப்ராஹ்மணோ பகவந்தங் ஏததவோச அபிக்கந்தங் போ கோதம அபிக்கந்தங் போ கோதமபே உபாஸகங் மங் பவங் கோதமோ தாரேது அஜ்ஜதக்கே பாணுபேதங் ஸரணங் கதந்தி ஏஸாஹங் போ கோதம பஞ்ச உஸபஸதானி முஞ்சாமி ஜீவிதங் தேமி பஞ்ச வச்சதரஸதானி முஞ்சாமி ஜீவிதங் தேமி பஞ்ச வச்சதரிஸதானி முஞ்சாமி ஜீவிதங் தேமி பஞ்ச அஜஸதானி முஞ்சாமி ஜீவிதங் தேமி பஞ்ச உரப்பஸதானி முஞ்சாமி ஜீவிதங் தேமி ஹரிதானி சேவ திணானி காதந்து ஸீதானி ச பானீயானி பிவந்து ஸீதோ ச நேஸங் வாதோ உபவாயதந்தி சதுத்தங்>
  text <படமஸஞ்ஞாஸுத்தங்>
    text <48>, <ஸத்திமா பிக்கவே ஸஞ்ஞா பாவிதா பஹுலீகதா மஹப்பலா ஹொந்தி மஹானிஸங்ஸா அமதோகதா அமதபரியோஸானா>
    text <கதமா ஸத்த அஸுபஸஞ்ஞா மரணஸஞ்ஞா ஆஹாரே படிகூலஸஞ்ஞா ஸப்பலோகே அனபிரதஸஞ்ஞா அனிச்சஸஞ்ஞா அனிச்சே துக்கஸஞ்ஞா துக்கே அனத்தஸஞ்ஞா இமா கோ பிக்கவே ஸத்த ஸஞ்ஞா பாவிதா பஹுலீகதா மஹப்பலா ஹொந்தி மஹானிஸங்ஸா அமதோகதா அமதபரியோஸானாதி பஞ்சமங்>
  text <துதியஸஞ்ஞாஸுத்தங்>
    text <49>, <ஸத்திமா பிக்கவே ஸஞ்ஞா பாவிதா பஹுலீகதா மஹப்பலா ஹொந்தி மஹானிஸங்ஸா அமதோகதா அமதபரியோஸானா கதமா ஸத்த அஸுபஸஞ்ஞா மரணஸஞ்ஞா ஆஹாரே படிகூலஸஞ்ஞா ஸப்பலோகே அனபிரதஸஞ்ஞா அனிச்சஸஞ்ஞா அனிச்சே துக்கஸஞ்ஞா துக்கே அனத்தஸஞ்ஞா இமா கோ பிக்கவே ஸத்த ஸஞ்ஞா பாவிதா பஹுலீகதா மஹப்பலா ஹொந்தி மஹானிஸங்ஸா அமதோகதா அமதபரியோஸானாதி>
    text <அஸுபஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி கோ பனேதங் வுத்தங் கிஞ்சேதங் படிச்ச வுத்தங் அஸுபஸஞ்ஞாபரிசிதேன பிக்கவே பிக்குனோ சேதஸா பஹுலங் விஹரதோ மேதுனதம்மஸமாபத்தியா சித்தங் பதிலீயதி பதிகுடதி பதிவத்ததி ந ஸம்பஸாரியதி உபெக்கா வா பாடிகுல்யதா வா ஸண்டாதி ஸெய்யதாபி பிக்கவே குக்குடபத்தங் வா ந்ஹாருதத்துலங் வா அக்கிம்ஹி பக்கித்தங் பதிலீயதி பதிகுடதி பதிவத்ததி ந ஸம்பஸாரியதி ஏவமேவங் கோ பிக்கவே பிக்குனோ அஸுபஸஞ்ஞாபரிசிதேன சேதஸா பஹுலங் விஹரதோ மேதுனதம்மஸமாபத்தியா சித்தங் பதிலீயதி பதிகுடதி பதிவத்ததி ந ஸம்பஸாரியதி உபெக்கா வா பாடிகுல்யதா வா ஸண்டாதி>
    text <ஸசே பிக்கவே பிக்குனோ அஸுபஸஞ்ஞாபரிசிதேன சேதஸா பஹுலங் விஹரதோ மேதுனதம்மஸமாபத்தியா சித்தங் அனுஸந்தஹதி அப்படிகுல்யதா ஸண்டாதி வேதிதப்பமேதங் பிக்கவே பிக்குனா அபாவிதா மே அஸுபஸஞ்ஞா நத்தி மே புப்பேனாபரங் விஸேஸோ அப்பத்தங் மே பாவனாபலந்தி இதிஹ தத்த ஸம்பஜானோ ஹோதி ஸசே பன பிக்கவே பிக்குனோ அஸுபஸஞ்ஞாபரிசிதேன சேதஸா பஹுலங் விஹரதோ மேதுனதம்மஸமாபத்தியா சித்தங் பதிலீயதி பதிகுடதி பதிவத்ததி ந ஸம்பஸாரியதி உபெக்கா வா பாடிகுல்யதா வா ஸண்டாதி வேதிதப்பமேதங் பிக்கவே பிக்குனா ஸுபாவிதா மே அஸுபஸஞ்ஞா அத்தி மே புப்பேனாபரங் விஸேஸோ பத்தங் மே பாவனாபலந்தி இதிஹ தத்த ஸம்பஜானோ ஹோதி அஸுபஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி யங் தங் வுத்தங் இதமேதங் படிச்ச வுத்தங்>
    text <மரணஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி கோ பனேதங் வுத்தங் கிஞ்சேதங் படிச்ச வுத்தங் மரணஸஞ்ஞாபரிசிதேன பிக்கவே பிக்குனோ சேதஸா பஹுலங் விஹரதோ ஜீவிதனிகந்தியா சித்தங் பதிலீயதி பதிகுடதி பதிவத்ததி ந ஸம்பஸாரியதி உபெக்கா வா பாடிகுல்யதா வா ஸண்டாதி ஸெய்யதாபி பிக்கவே குக்குடபத்தங் வா ந்ஹாருதத்துலங் வா அக்கிம்ஹி பக்கித்தங் பதிலீயதி பதிகுடதி பதிவத்ததி ந ஸம்பஸாரியதி ஏவமேவங் கோ பிக்கவே பிக்குனோ மரணஸஞ்ஞாபரிசிதேன சேதஸா பஹுலங் விஹரதோ ஜீவிதனிகந்தியா சித்தங் பதிலீயதி பதிகுடதி பதிவத்ததி ந ஸம்பஸாரியதி உபெக்கா வா பாடிகுல்யதா வா ஸண்டாதி>
    text <ஸசே பிக்கவே பிக்குனோ மரணஸஞ்ஞாபரிசிதேன சேதஸா பஹுலங் விஹரதோ ஜீவிதனிகந்தியா சித்தங் அனுஸந்தஹதி அப்படிகுல்யதா ஸண்டாதி வேதிதப்பமேதங் பிக்கவே பிக்குனா அபாவிதா மே மரணஸஞ்ஞா நத்தி மே புப்பேனாபரங் விஸேஸோ அப்பத்தங் மே பாவனாபலந்தி இதிஹ தத்த ஸம்பஜானோ ஹோதி ஸசே பன பிக்கவே பிக்குனோ மரணஸஞ்ஞாபரிசிதேன சேதஸா பஹுலங் விஹரதோ ஜீவிதனிகந்தியா சித்தங் பதிலீயதி பதிகுடதி பதிவத்ததி ந ஸம்பஸாரியதி உபெக்கா வா பாடிகுல்யதா வா ஸண்டாதி வேதிதப்பமேதங் பிக்கவே பிக்குனா ஸுபாவிதா மே மரணஸஞ்ஞா அத்தி மே புப்பேனாபரங் விஸேஸோ பத்தங் மே பாவனாபலந்தி இதிஹ தத்த ஸம்பஜானோ ஹோதி மரணஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி யங் தங் வுத்தங் இதமேதங் படிச்ச வுத்தங்>
    text <ஆஹாரே படிகூலஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி கோ பனேதங் வுத்தங் கிஞ்சேதங் படிச்ச வுத்தங் ஆஹாரே படிகூலஸஞ்ஞாபரிசிதேன பிக்கவே பிக்குனோ சேதஸா பஹுலங் விஹரதோ ரஸதண்ஹாய சித்தங் பதிலீயதி பே உபெக்கா வா பாடிகுல்யதா வா ஸண்டாதி ஸெய்யதாபி பிக்கவே குக்குடபத்தங் வா ந்ஹாருதத்துலங் வா அக்கிம்ஹி பக்கித்தங் பதிலீயதி பதிகுடதி பதிவத்ததி ந ஸம்பஸாரியதி ஏவமேவங் கோ பிக்கவே பிக்குனோ ஆஹாரே படிகூலஸஞ்ஞாபரிசிதேன சேதஸா பஹுலங் விஹரதோ ரஸதண்ஹாய சித்தங் பதிலீயதிபே உபெக்கா வா பாடிகுல்யதா வா ஸண்டாதி>
    text <ஸசே பிக்கவே பிக்குனோ ஆஹாரே படிகூலஸஞ்ஞாபரிசிதேன சேதஸா பஹுலங் விஹரதோ ரஸதண்ஹாய சித்தங் அனுஸந்தஹதி அப்படிகுல்யதா ஸண்டாதி வேதிதப்பமேதங் பிக்கவே பிக்குனா அபாவிதா மே ஆஹாரே படிகூலஸஞ்ஞா நத்தி மே புப்பேனாபரங் விஸேஸோ அப்பத்தங் மே பாவனாபலந்தி இதிஹ தத்த ஸம்பஜானோ ஹோதி ஸசே பன பிக்கவே பிக்குனோ ஆஹாரே படிகூலஸஞ்ஞாபரிசிதேன சேதஸா பஹுலங் விஹரதோ ரஸதண்ஹாய சித்தங் பதிலீயதிபே உபெக்கா வா பாடிகுல்யதா வா ஸண்டாதி வேதிதப்பமேதங் பிக்கவே பிக்குனா ஸுபாவிதா மே ஆஹாரே படிகூலஸஞ்ஞா அத்தி மே புப்பேனாபரங் விஸேஸோ பத்தங் மே பாவனாபலந்தி இதிஹ தத்த ஸம்பஜானோ ஹோதி ஆஹாரே படிகூலஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி யங் தங் வுத்தங் இதமேதங் படிச்ச வுத்தங்>
    text <ஸப்பலோகே அனபிரதஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி கோ பனேதங் வுத்தங் கிஞ்சேதங் படிச்ச வுத்தங் ஸப்பலோகே அனபிரதஸஞ்ஞாபரிசிதேன பிக்கவே பிக்குனோ சேதஸா பஹுலங் விஹரதோ லோகசித்ரேஸு சித்தங் பதிலீயதிபே ஸெய்யதாபி பிக்கவேபே பதிலீயதி பதிகுடதி பதிவத்ததி ந ஸம்பஸாரியதி ஏவமேவங் கோ பிக்கவே பிக்குனோ ஸப்பலோகே அனபிரதஸஞ்ஞாபரிசிதேன சேதஸா பஹுலங் விஹரதோ லோகசித்ரேஸு சித்தங் பதிலீயதி பதிகுடதி பதிவத்ததி ந ஸம்பஸாரியதி உபெக்கா வா பாடிகுல்யதா வா ஸண்டாதி>
    text <ஸசே பிக்கவே பிக்குனோ ஸப்பலோகே அனபிரதஸஞ்ஞாபரிசிதேன சேதஸா பஹுலங் விஹரதோ லோகசித்ரேஸு சித்தங் அனுஸந்தஹதி அப்படிகுல்யதா ஸண்டாதி வேதிதப்பமேதங் பிக்கவே பிக்குனா அபாவிதா மே ஸப்பலோகே அனபிரதஸஞ்ஞா நத்தி மே புப்பேனாபரங் விஸேஸோ அப்பத்தங் மே பாவனாபலந்தி இதிஹ தத்த ஸம்பஜானோ ஹோதி ஸசே பன பிக்கவே பிக்குனோ ஸப்பலோகே அனபிரதஸஞ்ஞாபரிசிதேன சேதஸா பஹுலங் விஹரதோ லோகசித்ரேஸு சித்தங் பதிலீயதிபே உபெக்கா வா பாடிகுல்யதா வா ஸண்டாதி வேதிதப்பமேதங் பிக்கவே பிக்குனா ஸுபாவிதா மே ஸப்பலோகே அனபிரதஸஞ்ஞா அத்தி மே புப்பேனாபரங் விஸேஸோ பத்தங் மே பாவனாபலந்தி இதிஹ தத்த ஸம்பஜானோ ஹோதி ஸப்பலோகே அனபிரதஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி யங் தங் வுத்தங் இதமேதங் படிச்ச வுத்தங்>
    text <அனிச்சஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி கோ பனேதங் வுத்தங் கிஞ்சேதங் படிச்ச வுத்தங் அனிச்சஸஞ்ஞாபரிசிதேன பிக்கவே பிக்குனோ சேதஸா பஹுலங் விஹரதோ லாபஸக்காரஸிலோகே சித்தங் பதிலீயதிபே உபெக்கா வா பாடிகுல்யதா வா ஸண்டாதி ஸெய்யதாபி பிக்கவே குக்குடபத்தங் வா ந்ஹாருதத்துலங் வா அக்கிம்ஹி பக்கித்தங் பதிலீயதி பதிகுடதி பதிவத்ததி ந ஸம்பஸாரியதி ஏவமேவங் கோ பிக்கவே பிக்குனோ அனிச்சஸஞ்ஞாபரிசிதேன சேதஸா பஹுலங் விஹரதோ லாபஸக்காரஸிலோகே சித்தங் பதிலீயதிபே உபெக்கா வா பாடிகுல்யதா வா ஸண்டாதி>
    text <ஸசே பிக்கவே பிக்குனோ அனிச்சஸஞ்ஞாபரிசிதேன சேதஸா பஹுலங் விஹரதோ லாபஸக்காரஸிலோகே சித்தங் அனுஸந்தஹதி அப்படிகுல்யதா ஸண்டாதி வேதிதப்பமேதங் பிக்கவே பிக்குனா அபாவிதா மே அனிச்சஸஞ்ஞா நத்தி மே புப்பேனாபரங் விஸேஸோ அப்பத்தங் மே பாவனாபலந்தி இதிஹ தத்த ஸம்பஜானோ ஹோதி ஸசே பன பிக்கவே பிக்குனோ அனிச்சஸஞ்ஞாபரிசிதேன சேதஸா பஹுலங் விஹரதோ லாபஸக்காரஸிலோகே சித்தங் பதிலீயதி பதிகுடதி பதிவத்ததி ந ஸம்பஸாரியதி உபெக்கா வா பாடிகுல்யதா வா ஸண்டாதி வேதிதப்பமேதங் பிக்கவே பிக்குனா ஸுபாவிதா மே அனிச்சஸஞ்ஞா அத்தி மே புப்பேனாபரங் விஸேஸோ பத்தங் மே பாவனாபலந்தி இதிஹ தத்த ஸம்பஜானோ ஹோதி அனிச்சஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி யங் தங் வுத்தங் இதமேதங் படிச்ச வுத்தங்>
    text <அனிச்சே துக்கஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி கோ பனேதங் வுத்தங் கிஞ்சேதங் படிச்ச வுத்தங் அனிச்சே துக்கஸஞ்ஞாபரிசிதேன பிக்கவே பிக்குனோ சேதஸா பஹுலங் விஹரதோ ஆலஸ்யே கோஸஜ்ஜே விஸ்ஸட்டியே பமாதே அனநுயோகே அபச்சவெக்கணாய திப்பா பயஸஞ்ஞா பச்சுபட்டிதா ஹோதி ஸெய்யதாபி பிக்கவே உக்கித்தாஸிகே வதகே>
    text <ஸசே பிக்கவே பிக்குனோ அனிச்சே துக்கஸஞ்ஞாபரிசிதேன சேதஸா பஹுலங் விஹரதோ ஆலஸ்யே கோஸஜ்ஜே விஸ்ஸட்டியே பமாதே அனநுயோகே அபச்சவெக்கணாய திப்பா பயஸஞ்ஞா ந பச்சுபட்டிதா ஹோதி ஸெய்யதாபி பிக்கவே உக்கித்தாஸிகே வதகே வேதிதப்பமேதங் பிக்கவே பிக்குனா அபாவிதா மே அனிச்சே துக்கஸஞ்ஞா நத்தி மே புப்பேனாபரங் விஸேஸோ அப்பத்தங் மே பாவனாபலந்தி இதிஹ தத்த ஸம்பஜானோ ஹோதி ஸசே பன பிக்கவே பிக்குனோ அனிச்சே துக்கஸஞ்ஞாபரிசிதேன சேதஸா பஹுலங் விஹரதோ ஆலஸ்யே கோஸஜ்ஜே விஸ்ஸட்டியே பமாதே அனநுயோகே அபச்சவெக்கணாய திப்பா பயஸஞ்ஞா பச்சுபட்டிதா ஹோதி ஸெய்யதாபி பிக்கவே உக்கித்தாஸிகே வதகே வேதிதப்பமேதங் பிக்கவே பிக்குனா ஸுபாவிதா மே அனிச்சே துக்கஸஞ்ஞா அத்தி மே புப்பேனாபரங் விஸேஸோ பத்தங் மே பாவனாபலந்தி இதிஹ தத்த ஸம்பஜானோ ஹோதி அனிச்சே துக்கஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி யங் தங் வுத்தங் இதமேதங் படிச்ச வுத்தங்>
    text <துக்கே அனத்தஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி கோ பனேதங் வுத்தங் கிஞ்சேதங் படிச்ச வுத்தங் துக்கே அனத்தஸஞ்ஞாபரிசிதேன பிக்கவே பிக்குனோ சேதஸா பஹுலங் விஹரதோ இமஸ்மிஞ்ச ஸவிஞ்ஞாணகே காயே பஹித்தா ச ஸப்பனிமித்தேஸு அஹங்காரமமங்காரமானாபகதங் மானஸங் ஹோதி விதாஸமதிக்கந்தங் ஸந்தங் ஸுவிமுத்தங்>
    text <ஸசே பிக்கவே பிக்குனோ துக்கே அனத்தஸஞ்ஞாபரிசிதேன சேதஸா பஹுலங் விஹரதோ இமஸ்மிஞ்ச ஸவிஞ்ஞாணகே காயே பஹித்தா ச ஸப்பனிமித்தேஸு ந அஹங்காரமமங்காரமானாபகதங் மானஸங் ஹோதி விதாஸமதிக்கந்தங் ஸந்தங் ஸுவிமுத்தங் வேதிதப்பமேதங் பிக்கவே பிக்குனா அபாவிதா மே துக்கே அனத்தஸஞ்ஞா நத்தி மே புப்பேனாபரங் விஸேஸோ அப்பத்தங் மே பாவனாபலந்தி இதிஹ தத்த ஸம்பஜானோ ஹோதி>
    text <ஸசே பன பிக்கவே பிக்குனோ துக்கே அனத்தஸஞ்ஞாபரிசிதேன சேதஸா பஹுலங் விஹரதோ இமஸ்மிஞ்ச ஸவிஞ்ஞாணகே காயே பஹித்தா ச ஸப்பனிமித்தேஸு அஹங்காரமமங்காரமானாபகதங் மானஸங் ஹோதி விதாஸமதிக்கந்தங் ஸந்தங் ஸுவிமுத்தங் வேதிதப்பமேதங் பிக்கவே பிக்குனா ஸுபாவிதா மே துக்கே அனத்தஸஞ்ஞா அத்தி மே புப்பேனாபரங் விஸேஸோ பத்தங் மே பாவனாபலந்தி இதிஹ தத்த ஸம்பஜானோ ஹோதி துக்கே அனத்தஸஞ்ஞா பிக்கவே பாவிதா பஹுலீகதா மஹப்பலா ஹோதி மஹானிஸங்ஸா அமதோகதா அமதபரியோஸானாதி இதி யங் தங் வுத்தங் இதமேதங் படிச்ச வுத்தங்>
    text <இமா கோ பிக்கவே ஸத்த ஸஞ்ஞா பாவிதா பஹுலீகதா மஹப்பலா ஹொந்தி மஹானிஸங்ஸா அமதோகதா அமதபரியோஸானாதி சட்டங்>
  text <மேதுனஸுத்தங்>
    text <50>, <அத கோ ஜாணுஸ்ஸோணி ப்ராஹ்மணோ யேன பகவா தேனுபஸங்கமி உபஸங்கமித்வா பகவதா ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ ஜாணுஸ்ஸோணி ப்ராஹ்மணோ பகவந்தங் ஏததவோச பவம்பி நோ கோதமோ ப்ரஹ்மசாரீ படிஜானாதீதி யஞ்ஹி தங் ப்ராஹ்மண ஸம்மா வதமானோ வதெய்ய அகண்டங் அச்சித்தங் அஸபலங் அகம்மாஸங் பரிபுண்ணங் பரிஸுத்தங் ப்ரஹ்மசரியங் சரதீதி மமேவ தங் ப்ராஹ்மண ஸம்மா வதமானோ வதெய்ய அஹஞ்ஹி ப்ராஹ்மண அகண்டங் அச்சித்தங் அஸபலங் அகம்மாஸங் பரிபுண்ணங் பரிஸுத்தங் ப்ரஹ்மசரியங் சராமீதி கிங் பன போ கோதம ப்ரஹ்மசரியஸ்ஸ கண்டம்பி சித்தம்பி ஸபலம்பி கம்மாஸம்பீதி>
    text <இத ப்ராஹ்மண ஏகச்சோ ஸமணோ வா ப்ராஹ்மணோ வா ஸம்மா ப்ரஹ்மசாரீ படிஜானமானோ ந ஹேவ கோ மாதுகாமேன ஸத்திங் த்வயங்த்வயஸமாபத்திங் ஸமாபஜ்ஜதி அபி ச கோ மாதுகாமஸ்ஸ உச்சாதனபரிமத்தனந்ஹாபனஸம்பாஹனங் ஸாதியதி ஸோ தங் அஸ்ஸாதேதி தங் நிகாமேதி தேன ச வித்திங் ஆபஜ்ஜதி இதம்பி கோ ப்ராஹ்மண ப்ரஹ்மசரியஸ்ஸ கண்டம்பி சித்தம்பி ஸபலம்பி கம்மாஸம்பி அயங் வுச்சதி ப்ராஹ்மண அபரிஸுத்தங் ப்ரஹ்மசரியங் சரதி ஸங்யுத்தோ மேதுனேன ஸங்யோகேன ந பரிமுச்சதி ஜாதியா ஜராய மரணேன ஸோகேஹி பரிதேவேஹி துக்கேஹி தோமனஸ்ஸேஹி உபாயாஸேஹி ந பரிமுச்சதி துக்கஸ்மாதி வதாமி>
    text <புன சபரங் ப்ராஹ்மண இதேகச்சோ ஸமணோ வா ப்ராஹ்மணோ வா ஸம்மா ப்ரஹ்மசாரீ படிஜானமானோ ந ஹேவ கோ மாதுகாமேன ஸத்திங் த்வயங்த்வயஸமாபத்திங் ஸமாபஜ்ஜதி நபி மாதுகாமஸ்ஸ உச்சாதனபரிமத்தனந்ஹாபனஸம்பாஹனங் ஸாதியதி அபி ச கோ மாதுகாமேன ஸத்திங் ஸஞ்ஜக்கதி ஸங்கீளதி ஸங்கேலாயதிபே நபி மாதுகாமேன ஸத்திங் ஸஞ்ஜக்கதி ஸங்கீளதி ஸங்கேலாயதி அபி ச கோ மாதுகாமஸ்ஸ சக்குனா சக்குங் உபனிஜ்ஜாயதி பெக்கதிபே நபி மாதுகாமஸ்ஸ சக்குனா சக்குங் உபனிஜ்ஜாயதி பெக்கதி அபி ச கோ மாதுகாமஸ்ஸ ஸத்தங் ஸுணாதி திரோகுட்டங் வா திரோபாகாரங் வா ஹஸந்தியா வா பணந்தியா வா காயந்தியா வா ரோதந்தியா வாபே நபி மாதுகாமஸ்ஸ ஸத்தங் ஸுணாதி திரோகுட்டங் வா திரோபாகாரங் வா ஹஸந்தியா வா பணந்தியா வா காயந்தியா வா ரோதந்தியா வா அபி ச கோ யானிஸ்ஸ தானி புப்பே மாதுகாமேன ஸத்திங் ஹஸிதலபிதகீளிதானி தானி அனுஸ்ஸரதிபே நபி யானிஸ்ஸ தானி புப்பே மாதுகாமேன ஸத்திங் ஹஸிதலபிதகீளிதானி தானி அனுஸ்ஸரதி அபி ச கோ பஸ்ஸதி கஹபதிங் வா கஹபதிபுத்தங் வா பஞ்சஹி காமகுணேஹி ஸமப்பிதங் ஸமங்கீபூதங் பரிசாரயமானங்பே நபி பஸ்ஸதி கஹபதிங் வா கஹபதிபுத்தங் வா பஞ்சஹி காமகுணேஹி ஸமப்பிதங் ஸமங்கீபூதங் பரிசாரயமானங் அபி ச கோ அஞ்ஞதரங் தேவனிகாயங் பணிதாய ப்ரஹ்மசரியங் சரதி இமினாஹங் ஸீலேன வா வதேன வா தபேன வா ப்ரஹ்மசரியேன வா தேவோ வா பவிஸ்ஸாமி தேவஞ்ஞதரோ வாதி ஸோ தங் அஸ்ஸாதேதி தங் நிகாமேதி தேன ச வித்திங் ஆபஜ்ஜதி இதம்பி கோ ப்ராஹ்மண ப்ரஹ்மசரியஸ்ஸ கண்டம்பி சித்தம்பி ஸபலம்பி கம்மாஸம்பி அயங் வுச்சதி ப்ராஹ்மண அபரிஸுத்தங் ப்ரஹ்மசரியங் சரதி ஸங்யுத்தோ மேதுனேன ஸங்யோகேன ந பரிமுச்சதி ஜாதியா ஜராய மரணேன ஸோகேஹி பரிதேவேஹி துக்கேஹி தோமனஸ்ஸேஹி உபாயாஸேஹி ந பரிமுச்சதி துக்கஸ்மாதி வதாமி>
    text <யாவகீவஞ்சாஹங் ப்ராஹ்மண இமேஸங் ஸத்தன்னங் மேதுனஸங்யோகானங் அஞ்ஞதரஞ்ஞதரமேதுனஸங்யோகங் அத்தனி அப்பஹீனங் ஸமனுபஸ்ஸிங் நேவ தாவாஹங் ப்ராஹ்மண ஸதேவகே லோகே ஸமாரகே ஸப்ரஹ்மகே ஸஸ்ஸமணப்ராஹ்மணியா பஜாய ஸதேவமனுஸ்ஸாய அனுத்தரங் ஸம்மாஸம்போதிங் அபிஸம்புத்தோதி பச்சஞ்ஞாஸிங்>
    text <யதோ ச கோஹங் ப்ராஹ்மண இமேஸங் ஸத்தன்னங் மேதுனஸங்யோகானங் அஞ்ஞதரஞ்ஞதரமேதுனஸங்யோகங் அத்தனி அப்பஹீனங் ந ஸமனுபஸ்ஸிங் அதாஹங் ப்ராஹ்மண ஸதேவகே லோகே ஸமாரகே ஸப்ரஹ்மகே ஸஸ்ஸமணப்ராஹ்மணியா பஜாய ஸதேவமனுஸ்ஸாய அனுத்தரங் ஸம்மாஸம்போதிங் அபிஸம்புத்தோதி பச்சஞ்ஞாஸிங் ஞாணஞ்ச பன மே தஸ்ஸனங் உதபாதி அகுப்பா மே விமுத்தி அயமந்திமா ஜாதி நத்தி தானி புனப்பவோதி>
    text <ஏவங் வுத்தே ஜாணுஸ்ஸோணி ப்ராஹ்மணோ பகவந்தங் ஏததவோச அபிக்கந்தங் போ கோதம அபிக்கந்தங் போ கோதமபே உபாஸகங் மங் பவங் கோதமோ தாரேது அஜ்ஜதக்கே பாணுபேதங் ஸரணங் கதந்தி ஸத்தமங்>
  text <ஸங்யோகஸுத்தங்>
    text <51>, <ஸங்யோகவிஸங்யோகங் வோ பிக்கவே தம்மபரியாயங் தேஸெஸ்ஸாமி தங் ஸுணாதபே கதமோ ச ஸோ பிக்கவே ஸங்யோகோ விஸங்யோகோ தம்மபரியாயோ>
    text <இத்தீ பிக்கவே அஜ்ஜத்தங் இத்திந்த்ரியங் மனஸி கரோதி இத்திகுத்தங் இத்தாகப்பங் இத்திவிதங் இத்திச்சந்தங் இத்திஸ்ஸரங் இத்தாலங்காரங் ஸா தத்த ரஜ்ஜதி தத்ராபிரமதி ஸா தத்த ரத்தா தத்ராபிரதா பஹித்தா புரிஸிந்த்ரியங் மனஸி கரோதி புரிஸகுத்தங் புரிஸாகப்பங் புரிஸவிதங் புரிஸச்சந்தங் புரிஸஸ்ஸரங் புரிஸாலங்காரங் ஸா தத்த ரஜ்ஜதி தத்ராபிரமதி ஸா தத்த ரத்தா தத்ராபிரதா பஹித்தா ஸங்யோகங் ஆகங்கதி யஞ்சஸ்ஸா ஸங்யோகபச்சயா உப்பஜ்ஜதி ஸுகங் ஸோமனஸ்ஸங் தஞ்ச ஆகங்கதி இத்தத்தே பிக்கவே அபிரதா ஸத்தா புரிஸேஸு ஸங்யோகங் கதா ஏவங் கோ பிக்கவே இத்தீ இத்தத்தங் நாதிவத்ததி>
    text <புரிஸோ பிக்கவே அஜ்ஜத்தங் புரிஸிந்த்ரியங் மனஸி கரோதி புரிஸகுத்தங் புரிஸாகப்பங் புரிஸவிதங் புரிஸச்சந்தங் புரிஸஸ்ஸரங் புரிஸாலங்காரங் ஸோ தத்த ரஜ்ஜதி தத்ராபிரமதி ஸோ தத்த ரத்தோ தத்ராபிரதோ பஹித்தா இத்திந்த்ரியங் மனஸி கரோதி இத்திகுத்தங் இத்தாகப்பங் இத்திவிதங் இத்திச்சந்தங் இத்திஸ்ஸரங் இத்தாலங்காரங் ஸோ தத்த ரஜ்ஜதி தத்ராபிரமதி ஸோ தத்த ரத்தோ தத்ராபிரதோ பஹித்தா ஸங்யோகங் ஆகங்கதி யஞ்சஸ்ஸ ஸங்யோகபச்சயா உப்பஜ்ஜதி ஸுகங் ஸோமனஸ்ஸங் தஞ்ச ஆகங்கதி புரிஸத்தே பிக்கவே அபிரதா ஸத்தா இத்தீஸு ஸங்யோகங் கதா ஏவங் கோ பிக்கவே புரிஸோ புரிஸத்தங் நாதிவத்ததி ஏவங் கோ பிக்கவே ஸங்யோகோ ஹோதி>
    text <கதஞ்ச பிக்கவே விஸங்யோகோ ஹோதி இத்தீ பிக்கவே அஜ்ஜத்தங் இத்திந்த்ரியங் ந மனஸி கரோதி இத்திகுத்தங் இத்தாகப்பங் இத்திவிதங் இத்திச்சந்தங் இத்திஸ்ஸரங் இத்தாலங்காரங் ஸா தத்த ந ரஜ்ஜதி ஸா தத்ர நாபிரமதி ஸா தத்த அரத்தா தத்ர அனபிரதா பஹித்தா புரிஸிந்த்ரியங் ந மனஸி கரோதி புரிஸகுத்தங் புரிஸாகப்பங் புரிஸவிதங் புரிஸச்சந்தங் புரிஸஸ்ஸரங் புரிஸாலங்காரங் ஸா தத்த ந ரஜ்ஜதி தத்ர நாபிரமதி ஸா தத்த அரத்தா தத்ர அனபிரதா பஹித்தா ஸங்யோகங் நாகங்கதி யஞ்சஸ்ஸா ஸங்யோகபச்சயா உப்பஜ்ஜதி ஸுகங் ஸோமனஸ்ஸங் தஞ்ச நாகங்கதி இத்தத்தே பிக்கவே அனபிரதா ஸத்தா புரிஸேஸு விஸங்யோகங் கதா ஏவங் கோ பிக்கவே இத்தீ இத்தத்தங் அதிவத்ததி>
    text <புரிஸோ பிக்கவே அஜ்ஜத்தங் புரிஸிந்த்ரியங் ந மனஸி கரோதி புரிஸகுத்தங் புரிஸாகப்பங் புரிஸவிதங் புரிஸச்சந்தங் புரிஸஸ்ஸரங் புரிஸாலங்காரங் ஸோ தத்த ந ரஜ்ஜதி ஸோ தத்ர நாபிரமதி ஸோ தத்த அரத்தோ தத்ர அனபிரதோ பஹித்தா இத்திந்த்ரியங் ந மனஸி கரோதி இத்திகுத்தங் இத்தாகப்பங் இத்திவிதங் இத்திச்சந்தங் இத்திஸ்ஸரங் இத்தாலங்காரங் ஸோ தத்த ந ரஜ்ஜதி தத்ர நாபிரமதி ஸோ தத்த அரத்தோ தத்ர அனபிரதோ பஹித்தா ஸங்யோகங் நாகங்கதி யஞ்சஸ்ஸ ஸங்யோகபச்சயா உப்பஜ்ஜதி ஸுகங் ஸோமனஸ்ஸங் தஞ்ச நாகங்கதி புரிஸத்தே பிக்கவே அனபிரதா ஸத்தா இத்தீஸு விஸங்யோகங் கதா ஏவங் கோ பிக்கவே புரிஸோ புரிஸத்தங் அதிவத்ததி ஏவங் கோ பிக்கவே விஸங்யோகோ ஹோதி அயங் கோ பிக்கவே ஸங்யோகோ விஸங்யோகோ தம்மபரியாயோதி அட்டமங்>
  text <தானமஹப்பலஸுத்தங்>
    text <52>, <ஏகங் ஸமயங் பகவா சம்பாயங் விஹரதி கக்கராய பொக்கரணியா தீரே அத கோ ஸம்பஹுலா சம்பெய்யகா உபாஸகா யேன ஆயஸ்மா ஸாரிபுத்தோ தேனுபஸங்கமிங்ஸு உபஸங்கமித்வா ஆயஸ்மந்தங் ஸாரிபுத்தங் அபிவாதெத்வா ஏகமந்தங் நிஸீதிங்ஸு ஏகமந்தங் நிஸின்னா கோ சம்பெய்யகா உபாஸகா ஆயஸ்மந்தங் ஸாரிபுத்தங் ஏததவோசுங் சிரஸ்ஸுதா நோ பந்தே பகவதோ ஸம்முகா தம்மீகதா ஸாது மயங் பந்தே லபெய்யாம பகவதோ ஸம்முகா தம்மிங் கதங் ஸவனாயாதி தேனஹாவுஸோ ததஹுபோஸதே ஆகச்செய்யாத அப்பேவ நாம லபெய்யாத பகவதோ ஸம்முகா தம்மிங் கதங் ஸவனாயாதி ஏவங் பந்தேதி கோ சம்பெய்யகா உபாஸகா ஆயஸ்மதோ ஸாரிபுத்தஸ்ஸ படிஸ்ஸுத்வா உட்டாயாஸனா ஆயஸ்மந்தங் ஸாரிபுத்தங் அபிவாதெத்வா பதக்கிணங் கத்வா பக்கமிங்ஸு>
    text <அத கோ சம்பெய்யகா உபாஸகா ததஹுபோஸதே யேனாயஸ்மா ஸாரிபுத்தோ தேனுபஸங்கமிங்ஸு உபஸங்கமித்வா ஆயஸ்மந்தங் ஸாரிபுத்தங் அபிவாதெத்வா ஏகமந்தங் அட்டங்ஸு அத கோ ஆயஸ்மா ஸாரிபுத்தோ தேஹி சம்பெய்யகேஹி உபாஸகேஹி ஸத்திங் யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ ஆயஸ்மா ஸாரிபுத்தோ பகவந்தங் ஏததவோச>
    text <ஸியா நு கோ பந்தே இதேகச்சஸ்ஸ தாதிஸங்யேவ தானங் தின்னங் ந மஹப்பலங் ஹோதி ந மஹானிஸங்ஸங் ஸியா பன பந்தே இதேகச்சஸ்ஸ தாதிஸங்யேவ தானங் தின்னங் மஹப்பலங் ஹோதி மஹானிஸங்ஸந்தி ஸியா ஸாரிபுத்த இதேகச்சஸ்ஸ தாதிஸங்யேவ தானங் தின்னங் ந மஹப்பலங் ஹோதி ந மஹானிஸங்ஸங் ஸியா பன ஸாரிபுத்த இதேகச்சஸ்ஸ தாதிஸங்யேவ தானங் தின்னங் மஹப்பலங் ஹோதி மஹானிஸங்ஸந்தி கோ நு கோ பந்தே ஹேது கோ பச்சயோ யேன மிதேகச்சஸ்ஸ தாதிஸங்யேவ தானங் தின்னங் ந மஹப்பலங் ஹோதி ந மஹானிஸங்ஸங் கோ நு கோ பந்தே ஹேது கோ பச்சயோ யேன மிதேகச்சஸ்ஸ தாதிஸங்யேவ தானங் தின்னங் மஹப்பலங் ஹோதி மஹானிஸங்ஸந்தி>
    text <இத ஸாரிபுத்த ஏகச்சோ ஸாபேகோ தானங் தேதி பதிபத்தசித்தோ தானங் தேதி ஸன்னிதிபேகோ தானங் தேதி இமங் பேச்ச பரிபுஞ்ஜிஸ்ஸாமீதி தானங் தேதி ஸோ தங் தானங் தேதி ஸமணஸ்ஸ வா ப்ராஹ்மணஸ்ஸ வா அன்னங் பானங் வத்தங் யானங் மாலாகந்தவிலேபனங் ஸெய்யாவஸதபதீபெய்யங் தங் கிங் மஞ்ஞஸி ஸாரிபுத்த ததெய்ய இதேகச்சோ ஏவரூபங் தானந்தி ஏவங் பந்தே>
    text <தத்ர ஸாரிபுத்த ய்வாயங் ஸாபேகோ தானங் தேதி பதிபத்தசித்தோ தானங் தேதி ஸன்னிதிபேகோ தானங் தேதி இமங் பேச்ச பரிபுஞ்ஜிஸ்ஸாமீதி தானங் தேதி ஸோ தங் தானங் தத்வா காயஸ்ஸ பேதா பரங் மரணா சாதுமஹாராஜிகானங் தேவானங் ஸஹப்யதங் உபபஜ்ஜதி ஸோ தங் கம்மங் கேபெத்வா தங் இத்திங் தங் யஸங் தங் ஆதிபச்சங் ஆகாமீ ஹோதி ஆகந்தா இத்தத்தங்>
    text <இத பன ஸாரிபுத்த ஏகச்சோ ந ஹேவ கோ ஸாபேகோ தானங் தேதி ந பதிபத்தசித்தோ தானங் தேதி ந ஸன்னிதிபேகோ தானங் தேதி ந இமங் பேச்ச பரிபுஞ்ஜிஸ்ஸாமீதி தானங் தேதி அபி ச கோ ஸாஹு தானந்தி தானங் தேதிபே நபி ஸாஹு தானந்தி தானங் தேதி அபி ச கோ தின்னபுப்பங் கதபுப்பங் பிதுபிதாமஹேஹி ந அரஹாமி போராணங் குலவங்ஸங் ஹாபேதுந்தி தானங் தேதிபே நபி தின்னபுப்பங் கதபுப்பங் பிதுபிதாமஹேஹி ந அரஹாமி போராணங் குலவங்ஸங் ஹாபேதுந்தி தானங் தேதி அபி ச கோ அஹங் பசாமி இமே ந பசந்தி நாரஹாமி பசந்தோ அபசந்தானங் தானங் அதாதுந்தி தானங் தேதிபே நபி அஹங் பசாமி இமே ந பசந்தி நாரஹாமி பசந்தோ அபசந்தானங் தானங் அதாதுந்தி தானங் தேதி அபி ச கோ யதா தேஸங் புப்பகானங் இஸீனங் தானி மஹாயஞ்ஞானி அஹேஸுங் ஸெய்யதிதங் அட்டகஸ்ஸ வாமகஸ்ஸ வாமதேவஸ்ஸ வெஸ்ஸாமித்தஸ்ஸ யமதக்கினோ அங்கீரஸஸ்ஸ பாரத்வாஜஸ்ஸ வாஸெட்டஸ்ஸ கஸ்ஸபஸ்ஸ பகுனோ ஏவங் மே அயங் தானஸங்விபாகோ பவிஸ்ஸதீதி தானங் தேதிபே நபி யதா தேஸங் புப்பகானங் இஸீனங் தானி மஹாயஞ்ஞானி அஹேஸுங் ஸெய்யதிதங் அட்டகஸ்ஸ வாமகஸ்ஸ வாமதேவஸ்ஸ வெஸ்ஸாமித்தஸ்ஸ யமதக்கினோ அங்கீரஸஸ்ஸ பாரத்வாஜஸ்ஸ வாஸெட்டஸ்ஸ கஸ்ஸபஸ்ஸ பகுனோ ஏவங் மே அயங் தானஸங்விபாகோ பவிஸ்ஸதீதி தானங் தேதி அபி ச கோ இமங் மே தானங் தததோ சித்தங் பஸீததி அத்தமனதா ஸோமனஸ்ஸங் உபஜாயதீதி தானங் தேதிபே நபி இமங் மே தானங் தததோ சித்தங் பஸீததி அத்தமனதா ஸோமனஸ்ஸங் உபஜாயதீதி தானங் தேதி அபி ச கோ சித்தாலங்காரசித்தபரிக்காரங் தானங் தேதி ஸோ தங் தானங் தேதி ஸமணஸ்ஸ வா ப்ராஹ்மணஸ்ஸ வா அன்னங் பானங் வத்தங் யானங் மாலாகந்தவிலேபனங் ஸெய்யாவஸதபதீபெய்யங் தங் கிங் மஞ்ஞஸி ஸாரிபுத்த ததெய்ய இதேகச்சோ ஏவரூபங் தானந்தி ஏவங் பந்தே>
    text <தத்ர ஸாரிபுத்த ய்வாயங் ந ஹேவ ஸாபேகோ தானங் தேதி ந பதிபத்தசித்தோ தானங் தேதி ந ஸன்னிதிபேகோ தானங் தேதி ந இமங் பேச்ச பரிபுஞ்ஜிஸ்ஸாமீதி தானங் தேதி நபி ஸாஹு தானந்தி தானங் தேதி நபி தின்னபுப்பங் கதபுப்பங் பிதுபிதாமஹேஹி ந அரஹாமி போராணங் குலவங்ஸங் ஹாபேதுந்தி தானங் தேதி நபி அஹங் பசாமி இமே ந பசந்தி நாரஹாமி பசந்தோ அபசந்தானங் தானங் அதாதுந்தி தானங் தேதி நபி யதா தேஸங் புப்பகானங் இஸீனங் தானி மஹாயஞ்ஞானி அஹேஸுங் ஸெய்யதிதங் அட்டகஸ்ஸ வாமகஸ்ஸ வாமதேவஸ்ஸ வெஸ்ஸாமித்தஸ்ஸ யமதக்கினோ அங்கீரஸஸ்ஸ பாரத்வாஜஸ்ஸ வாஸெட்டஸ்ஸ கஸ்ஸபஸ்ஸ பகுனோ ஏவங் மே அயங் தானஸங்விபாகோ பவிஸ்ஸதீதி தானங் தேதி நபி இமங் மே தானங் தததோ சித்தங் பஸீததி அத்தமனதா ஸோமனஸ்ஸங் உபஜாயதீதி தானங் தேதி அபி ச கோ சித்தாலங்காரசித்தபரிக்காரங் தானங் தேதி ஸோ தங் தானங் தத்வா காயஸ்ஸ பேதா பரங் மரணா ப்ரஹ்மகாயிகானங் தேவானங் ஸஹப்யதங் உபபஜ்ஜதி ஸோ தங் கம்மங் கேபெத்வா தங் இத்திங் தங் யஸங் தங் ஆதிபச்சங் அனாகாமீ ஹோதி அனாகந்தா இத்தத்தங் அயங் கோ ஸாரிபுத்த ஹேது அயங் பச்சயோ யேன மிதேகச்சஸ்ஸ தாதிஸங்யேவ தானங் தின்னங் ந மஹப்பலங் ஹோதி ந மஹானிஸங்ஸங் அயங் பன ஸாரிபுத்த ஹேது அயங் பச்சயோ யேன மிதேகச்சஸ்ஸ தாதிஸங்யேவ தானங் தின்னங் மஹப்பலங் ஹோதி மஹானிஸங்ஸந்தி நவமங்>
  text <நந்தமாதாஸுத்தங்>
    text <53>, <ஏவங் மே ஸுதங் ஏகங் ஸமயங் ஆயஸ்மா ச ஸாரிபுத்தோ ஆயஸ்மா ச மஹாமொக்கல்லானோ தக்கிணாகிரிஸ்மிங் சாரிகங் சரந்தி மஹதா பிக்குஸங்கேன ஸத்திங் தேன கோ பன ஸமயேன வேளுகண்டகீ நந்தமாதா உபாஸிகா ரத்தியா பச்சூஸஸமயங் பச்சுட்டாய பாராயனங் ஸரேன பாஸதி>
    text <தேன கோ பன ஸமயேன வெஸ்ஸவணோ மஹாராஜா உத்தராய திஸாய தக்கிணங் திஸங் கச்சதி கேனசிதேவ கரணீயேன அஸ்ஸோஸி கோ வெஸ்ஸவணோ மஹாராஜா நந்தமாதாய உபாஸிகாய பாராயனங் ஸரேன பாஸந்தியா ஸுத்வா கதாபரியோஸானங் ஆகமயமானோ அட்டாஸி>
    text <அத கோ நந்தமாதா உபாஸிகா பாராயனங் ஸரேன பாஸித்வா துண்ஹீ அஹோஸி அத கோ வெஸ்ஸவணோ மஹாராஜா நந்தமாதாய உபாஸிகாய கதாபரியோஸானங் விதித்வா அப்பானுமோதி ஸாது பகினி ஸாது பகினீதி கோ பனேஸோ பத்ரமுகாதி அஹங் தே பகினி பாதா வெஸ்ஸவணோ மஹாராஜாதி ஸாது பத்ரமுக தேன ஹி யோ மே அயங் தம்மபரியாயோ பணிதோ இதங் தே ஹோது ஆதிதெய்யந்தி ஸாது பகினி ஏதஞ்சேவ மே ஹோது ஆதிதெய்யங் ஸ்வேவ ஸாரிபுத்தமொக்கல்லானப்பமுகோ பிக்குஸங்கோ அகதபாதராஸோ வேளுகண்டகங் ஆகமிஸ்ஸதி தஞ்ச பிக்குஸங்கங் பரிவிஸித்வா மம தக்கிணங் ஆதிஸெய்யாஸி ஏதஞ்சேவ மே பவிஸ்ஸதி ஆதிதெய்யந்தி>
    text <அத கோ நந்தமாதா உபாஸிகா தஸ்ஸா ரத்தியா அச்சயேன ஸகே நிவேஸனே பணீதங் காதனீயங் போஜனீயங் படியாதாபேஸி அத கோ ஸாரிபுத்தமொக்கல்லானப்பமுகோ பிக்குஸங்கோ அகதபாதராஸோ யேன வேளுகண்டகோ ததவஸரி அத கோ நந்தமாதா உபாஸிகா அஞ்ஞதரங் புரிஸங் ஆமந்தேஸி ஏஹி த்வங் அம்போ புரிஸ ஆராமங் கந்த்வா பிக்குஸங்கஸ்ஸ காலங் ஆரோசேஹி காலோ பந்தே அய்யாய நந்தமாதுயா நிவேஸனே நிட்டிதங் பத்தந்தி ஏவங் அய்யேதி கோ ஸோ புரிஸோ நந்தமாதாய உபாஸிகாய படிஸ்ஸுத்வா ஆராமங் கந்த்வா பிக்குஸங்கஸ்ஸ காலங் ஆரோசேஸி காலோ பந்தே அய்யாய நந்தமாதுயா நிவேஸனே நிட்டிதங் பத்தந்தி அத கோ ஸாரிபுத்தமொக்கல்லானப்பமுகோ பிக்குஸங்கோ புப்பண்ஹஸமயங் நிவாஸெத்வா பத்தசீவரமாதாய யேன நந்தமாதாய உபாஸிகாய நிவேஸனங் தேனுபஸங்கமி உபஸங்கமித்வா பஞ்ஞத்தே ஆஸனே நிஸீதி அத கோ நந்தமாதா உபாஸிகா ஸாரிபுத்தமொக்கல்லானப்பமுகங் பிக்குஸங்கங் பணீதேன காதனீயேன போஜனீயேன ஸஹத்தா ஸந்தப்பேஸி ஸம்பவாரேஸி>
    text <அத கோ நந்தமாதா உபாஸிகா ஆயஸ்மந்தங் ஸாரிபுத்தங் புத்தாவிங் ஓனீதபத்தபாணிங் ஏகமந்தங் நிஸீதி ஏகமந்தங் நிஸின்னங் கோ நந்தமாதரங் உபாஸிகங் ஆயஸ்மா ஸாரிபுத்தோ ஏததவோச கோ பன தே நந்தமாதே பிக்குஸங்கஸ்ஸ அப்பாகமனங் ஆரோசேஸீதி>
    text <இதாஹங் பந்தே ரத்தியா பச்சூஸஸமயங் பச்சுட்டாய பாராயனங் ஸரேன பாஸித்வா துண்ஹீ அஹோஸிங் அத கோ பந்தே வெஸ்ஸவணோ மஹாராஜா மம கதாபரியோஸானங் விதித்வா அப்பானுமோதி ஸாது பகினி ஸாது பகினீதி கோ பனேஸோ பத்ரமுகாதி அஹங் தே பகினி பாதா வெஸ்ஸவணோ மஹாராஜாதி ஸாது பத்ரமுக தேன ஹி யோ மே அயங் தம்மபரியாயோ பணிதோ இதங் தே ஹோது ஆதிதெய்யந்தி ஸாது பகினி ஏதஞ்சேவ மே ஹோது ஆதிதெய்யங் ஸ்வேவ ஸாரிபுத்தமொக்கல்லானப்பமுகோ பிக்குஸங்கோ அகதபாதராஸோ வேளுகண்டகங் ஆகமிஸ்ஸதி தஞ்ச பிக்குஸங்கங் பரிவிஸித்வா மம தக்கிணங் ஆதிஸெய்யாஸி ஏதஞ்சேவ மே பவிஸ்ஸதி ஆதிதெய்யந்தி யதிதங் பந்தே தானே புஞ்ஞஞ்ச புஞ்ஞமஹீ ச தங் வெஸ்ஸவணஸ்ஸ மஹாராஜஸ்ஸ ஸுகாய ஹோதூதி>
    text <அச்சரியங் நந்தமாதே அப்புதங் நந்தமாதே யத்ர ஹி நாம வெஸ்ஸவணேன மஹாராஜேன ஏவங்மஹித்திகேன ஏவங்மஹேஸக்கேன தேவபுத்தேன ஸம்முகா ஸல்லபிஸ்ஸஸீதி>
    text <ந கோ மே பந்தே ஏஸேவ அச்சரியோ அப்புதோ தம்மோ அத்தி மே அஞ்ஞோபி அச்சரியோ அப்புதோ தம்மோ இத மே பந்தே நந்தோ நாம ஏகபுத்தகோ பியோ மனாபோ தங் ராஜானோ கிஸ்மிஞ்சிதேவ பகரணே ஓகஸ்ஸ பஸய்ஹ ஜீவிதா வோரோபேஸுங் தஸ்மிங் கோ பனாஹங் பந்தே தாரகே கஹிதே வா கய்ஹமானே வா வதே வா வஜ்ஜமானே வா ஹதே வா ஹஞ்ஞமானே வா நாபிஜானாமி சித்தஸ்ஸ அஞ்ஞதத்தந்தி அச்சரியங் நந்தமாதே அப்புதங் நந்தமாதே யத்ர ஹி நாம சித்துப்பாதம்பி பரிஸோதெஸ்ஸஸீதி>
    text <ந கோ மே பந்தே ஏஸேவ அச்சரியோ அப்புதோ தம்மோ அத்தி மே அஞ்ஞோபி அச்சரியோ அப்புதோ தம்மோ இத மே பந்தே ஸாமிகோ காலங்கதோ அஞ்ஞதரங் யக்கயோனிங் உபபன்னோ ஸோ மே தேனேவ புரிமேன அத்தபாவேன உத்தஸ்ஸேஸி ந கோ பனாஹங் பந்தே அபிஜானாமி ததோனிதானங் சித்தஸ்ஸ அஞ்ஞதத்தந்தி அச்சரியங் நந்தமாதே அப்புதங் நந்தமாதே யத்ர ஹி நாம சித்துப்பாதம்பி பரிஸோதெஸ்ஸஸீதி>
    text <ந கோ மே பந்தே ஏஸேவ அச்சரியோ அப்புதோ தம்மோ அத்தி மே அஞ்ஞோபி அச்சரியோ அப்புதோ தம்மோ யதோஹங் பந்தே ஸாமிகஸ்ஸ தஹரஸ்ஸேவ தஹரா ஆனீதா நாபிஜானாமி ஸாமிகங் மனஸாபி அதிசரிதா குதோ பன காயேனாதி அச்சரியங் நந்தமாதே அப்புதங் நந்தமாதே யத்ர ஹி நாம சித்துப்பாதம்பி பரிஸோதெஸ்ஸஸீதி>
    text <ந கோ மே பந்தே ஏஸேவ அச்சரியோ அப்புதோ தம்மோ அத்தி மே அஞ்ஞோபி அச்சரியோ அப்புதோ தம்மோ யதாஹங் பந்தே உபாஸிகா படிதேஸிதா நாபிஜானாமி கிஞ்சி ஸிக்காபதங் ஸஞ்சிச்ச வீதிக்கமிதாதி அச்சரியங் நந்தமாதே அப்புதங் நந்தமாதேதி>
    text <ந கோ மே பந்தே ஏஸேவ அச்சரியோ அப்புதோ தம்மோ அத்தி மே அஞ்ஞோபி அச்சரியோ அப்புதோ தம்மோ இதாஹங் பந்தே யாவதேவ ஆகங்காமி விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹராமி விதக்கவிசாரானங் வூபஸமா அஜ்ஜத்தங் ஸம்பஸாதனங் சேதஸோ ஏகோதிபாவங் அவிதக்கங் அவிசாரங் விவேகஜங் பீதிஸுகங் துதியங் ஜானங் உபஸம்பஜ்ஜ விஹராமி பீதியா ச விராகா உபெக்கிகா ச விஹராமி ஸதா ச ஸம்பஜானா ஸுகஞ்ச காயே படிஸங்வேதேமி யங் தங் அரியா ஆசிக்கந்தி உபெக்ககோ ஸதிமா ஸுகவிஹாரீதி ததியங் ஜானங் உபஸம்பஜ்ஜ விஹராமி ஸுகஸ்ஸ ச பஹானா துக்கஸ்ஸ ச பஹானா புப்பேவ ஸோமனஸ்ஸதோமனஸ்ஸானங் அத்தங்கமா அதுக்கமஸுகங் உபெக்காஸதிபாரிஸுத்திங் சதுத்தங் ஜானங் உபஸம்பஜ்ஜ விஹராமீதி அச்சரியங் நந்தமாதே அப்புதங் நந்தமாதேதி>
    text <ந கோ மே பந்தே ஏஸேவ அச்சரியோ அப்புதோ தம்மோ அத்தி மே அஞ்ஞோபி அச்சரியோ அப்புதோ தம்மோ யானிமானி பந்தே பகவதா தேஸிதானி பஞ்சோரம்பாகியானி ஸங்யோஜனானி நாஹங் தேஸங் கிஞ்சி அத்தனி அப்பஹீனங் ஸமனுபஸ்ஸாமீதி அச்சரியங் நந்தமாதே அப்புதங் நந்தமாதேதி>
    text <அத கோ ஆயஸ்மா ஸாரிபுத்தோ நந்தமாதரங் உபாஸிகங் தம்மியா கதாய ஸந்தஸ்ஸெத்வா ஸமாதபெத்வா ஸமுத்தேஜெத்வா ஸம்பஹங்ஸெத்வா உட்டாயாஸனா பக்காமீதி தஸமங்>
    stand <மஹாயஞ்ஞவக்கோ பஞ்சமோ>
    text <தஸ்ஸுத்தானங்>
    block
      text <டிதி ச பரிக்காரங் த்வே அக்கீ ஸஞ்ஞா ச த்வே பரா>
      text <மேதுனா ஸங்யோகோ தானங் நந்தமாதேன தே தஸாதி>
    stand <படமபண்ணாஸகங் ஸமத்தங்>
