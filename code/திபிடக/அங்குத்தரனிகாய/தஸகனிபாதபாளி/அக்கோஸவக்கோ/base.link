text <அக்கோஸவக்கோ>
  text <விவாதஸுத்தங்>
    text <41>, <அத கோ ஆயஸ்மா உபாலி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ ஆயஸ்மா உபாலி பகவந்தங் ஏததவோச கோ நு கோ பந்தே ஹேது கோ பச்சயோ யேன ஸங்கே பண்டனகலஹவிக்கஹவிவாதா உப்பஜ்ஜந்தி பிக்கூ ச ந பாஸு விஹரந்தீதி இதுபாலி பிக்கூ அதம்மங் தம்மோதி தீபெந்தி தம்மங் அதம்மோதி தீபெந்தி அவினயங் வினயோதி தீபெந்தி வினயங் அவினயோதி தீபெந்தி அபாஸிதங் அலபிதங் ததாகதேன பாஸிதங் லபிதங் ததாகதேனாதி தீபெந்தி பாஸிதங் லபிதங் ததாகதேன அபாஸிதங் அலபிதங் ததாகதேனாதி தீபெந்தி அனாசிண்ணங் ததாகதேன ஆசிண்ணங் ததாகதேனாதி தீபெந்தி ஆசிண்ணங் ததாகதேன அனாசிண்ணங் ததாகதேனாதி தீபெந்தி அபஞ்ஞத்தங் ததாகதேன பஞ்ஞத்தங் ததாகதேனாதி தீபெந்தி பஞ்ஞத்தங் ததாகதேன அபஞ்ஞத்தங் ததாகதேனாதி தீபெந்தி அயங் கோ உபாலி ஹேது அயங் பச்சயோ யேன ஸங்கே பண்டனகலஹவிக்கஹவிவாதா உப்பஜ்ஜந்தி பிக்கூ ச ந பாஸு விஹரந்தீதி படமங்>
  text <படமவிவாதமூலஸுத்தங்>
    text <42>, <கதி நு கோ பந்தே விவாதமூலானீதி தஸ கோ உபாலி விவாதமூலானி கதமானி தஸ இதுபாலி பிக்கூ அதம்மங் தம்மோதி தீபெந்தி தம்மங் அதம்மோதி தீபெந்தி அவினயங் வினயோதி தீபெந்தி வினயங் அவினயோதி தீபெந்தி அபாஸிதங் அலபிதங் ததாகதேன பாஸிதங் லபிதங் ததாகதேனாதி தீபெந்தி பாஸிதங் லபிதங் ததாகதேன அபாஸிதங் அலபிதங் ததாகதேனாதி தீபெந்தி அனாசிண்ணங் ததாகதேன ஆசிண்ணங் ததாகதேனாதி தீபெந்தி ஆசிண்ணங் ததாகதேன அனாசிண்ணங் ததாகதேனாதி தீபெந்தி அபஞ்ஞத்தங் ததாகதேன பஞ்ஞத்தங் ததாகதேனாதி தீபெந்தி பஞ்ஞத்தங் ததாகதேன அபஞ்ஞத்தங் ததாகதேனாதி தீபெந்தி இமானி கோ உபாலி தஸ விவாதமூலானீதி துதியங்>
  text <துதியவிவாதமூலஸுத்தங்>
    text <43>, <கதி நு கோ பந்தே விவாதமூலானீதி தஸ கோ உபாலி விவாதமூலானி கதமானி தஸ இதுபாலி பிக்கூ அனாபத்திங் ஆபத்தீதி தீபெந்தி ஆபத்திங் அனாபத்தீதி தீபெந்தி லஹுகங் ஆபத்திங் கருகாபத்தீதி தீபெந்தி கருகங் ஆபத்திங் லஹுகாபத்தீதி தீபெந்தி துட்டுல்லங் ஆபத்திங் அதுட்டுல்லாபத்தீதி தீபெந்தி அதுட்டுல்லங் ஆபத்திங் துட்டுல்லாபத்தீதி தீபெந்தி ஸாவஸேஸங் ஆபத்திங் அனவஸேஸாபத்தீதி தீபெந்தி அனவஸேஸங் ஆபத்திங் ஸாவஸேஸாபத்தீதி தீபெந்தி ஸப்படிகம்மங் ஆபத்திங் அப்படிகம்மாபத்தீதி தீபெந்தி அப்படிகம்மங் ஆபத்திங் ஸப்படிகம்மாபத்தீதி தீபெந்தி இமானி கோ உபாலி தஸ விவாதமூலானீதி ததியங்>
  text <குஸினாரஸுத்தங்>
    text <44>, <ஏகங் ஸமயங் பகவா குஸினாராயங் விஹரதி பலிஹரணே வனஸண்டே தத்ர கோ பகவா பிக்கூ ஆமந்தேஸி பிக்கவோதி பதந்தேதி தே பிக்கூ பகவதோ பச்சஸ்ஸோஸுங் பகவா ஏததவோச>
    text <சோதகேன பிக்கவே பிக்குனா பரங் சோதேதுகாமேன பஞ்ச தம்மே அஜ்ஜத்தங் பச்சவெக்கித்வா பஞ்ச தம்மே அஜ்ஜத்தங் உபட்டாபெத்வா பரோ சோதேதப்போ கதமே பஞ்ச தம்மா அஜ்ஜத்தங் பச்சவெக்கிதப்பா சோதகேன பிக்கவே பிக்குனா பரங் சோதேதுகாமேன ஏவங் பச்சவெக்கிதப்பங் பரிஸுத்தகாயஸமாசாரோ நு கொம்ஹி பரிஸுத்தேனம்ஹி காயஸமாசாரேன ஸமன்னாகதோ அச்சித்தேன அப்படிமங்ஸேன ஸங்விஜ்ஜதி நு கோ மே ஏஸோ தம்மோ உதாஹு நோதி நோ சே பிக்கவே பிக்கு பரிஸுத்தகாயஸமாசாரோ ஹோதி பரிஸுத்தேன காயஸமாசாரேன ஸமன்னாகதோ அச்சித்தேன அப்படிமங்ஸேன தஸ்ஸ பவந்தி வத்தாரோ இங்க தாவ ஆயஸ்மா காயிகங் ஸிக்கஸ்ஸூதி இதிஸ்ஸ பவந்தி வத்தாரோ>
    text <புன சபரங் பிக்கவே சோதகேன பிக்குனா பரங் சோதேதுகாமேன ஏவங் பச்சவெக்கிதப்பங் பரிஸுத்தவசீஸமாசாரோ நு கொம்ஹி பரிஸுத்தேனம்ஹி வசீஸமாசாரேன ஸமன்னாகதோ அச்சித்தேன அப்படிமங்ஸேன ஸங்விஜ்ஜதி நு கோ மே ஏஸோ தம்மோ உதாஹு நோதி நோ சே பிக்கவே பிக்கு பரிஸுத்தவசீஸமாசாரோ ஹோதி பரிஸுத்தேன வசீஸமாசாரேன ஸமன்னாகதோ அச்சித்தேன அப்படிமங்ஸேன தஸ்ஸ பவந்தி வத்தாரோ இங்க தாவ ஆயஸ்மா வாசஸிகங் ஸிக்கஸ்ஸூதி இதிஸ்ஸ பவந்தி வத்தாரோ>
    text <புன சபரங் பிக்கவே சோதகேன பிக்குனா பரங் சோதேதுகாமேன ஏவங் பச்சவெக்கிதப்பங் மெத்தங் நு கோ மே சித்தங் பச்சுபட்டிதங் ஸப்ரஹ்மசாரீஸு அனாகாதங் ஸங்விஜ்ஜதி நு கோ மே ஏஸோ தம்மோ உதாஹு நோதி நோ சே பிக்கவே பிக்குனோ மெத்தங் சித்தங் பச்சுபட்டிதங் ஹோதி ஸப்ரஹ்மசாரீஸு அனாகாதங் தஸ்ஸ பவந்தி வத்தாரோ இங்க தாவ ஆயஸ்மா ஸப்ரஹ்மசாரீஸு மெத்தங் சித்தங் உபட்டாபேஹீதி இதிஸ்ஸ பவந்தி வத்தாரோ>
    text <புன சபரங் பிக்கவே சோதகேன பிக்குனா பரங் சோதேதுகாமேன ஏவங் பச்சவெக்கிதப்பங் பஹுஸ்ஸுதோ நு கொம்ஹி ஸுததரோ ஸுதஸன்னிசயோ யே தே தம்மா ஆதிகல்யாணா மஜ்ஜேகல்யாணா பரியோஸானகல்யாணா ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் அபிவதந்தி ததாரூபா மே தம்மா பஹுஸ்ஸுதா ஹொந்தி தாதா வசஸா பரிசிதா மனஸானுபெக்கிதா திட்டியா ஸுப்படிவித்தா ஸங்விஜ்ஜதி நு கோ மே ஏஸோ தம்மோ உதாஹு நோதி நோ சே பிக்கவே பிக்கு பஹுஸ்ஸுதோ ஹோதி ஸுததரோ ஸுதஸன்னிசயோ யே தே தம்மா ஆதிகல்யாணா மஜ்ஜேகல்யாணா பரியோஸானகல்யாணா ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் அபிவதந்தி ததாரூபாஸ்ஸ தம்மா பஹுஸ்ஸுதா ஹொந்தி தாதா வசஸா பரிசிதா மனஸானுபெக்கிதா திட்டியா ஸுப்படிவித்தா தஸ்ஸ பவந்தி வத்தாரோ இங்க தாவ ஆயஸ்மா ஆகமங் பரியாபுணஸ்ஸூதி இதிஸ்ஸ பவந்தி வத்தாரோ>
    text <புன சபரங் பிக்கவே சோதகேன பிக்குனா பரங் சோதேதுகாமேன ஏவங் பச்சவெக்கிதப்பங் உபயானி கோ பன மே பாதிமொக்கானி வித்தாரேன ஸ்வாகதானி ஹொந்தி ஸுவிபத்தானி ஸுப்பவத்தீனி ஸுவினிச்சிதானி ஸுத்தஸோ அனுப்யஞ்ஜனஸோ ஸங்விஜ்ஜதி நு கோ மே ஏஸோ தம்மோ உதாஹு நோதி நோ சே பிக்கவே பிக்குனோ உபயானி பாதிமொக்கானி வித்தாரேன ஸ்வாகதானி ஹொந்தி ஸுவிபத்தானி ஸுப்பவத்தீனி ஸுவினிச்சிதானி ஸுத்தஸோ அனுப்யஞ்ஜனஸோ இதங் பனாயஸ்மா கத்த வுத்தங் பகவதாதி இதி புட்டோ ந ஸம்பாயிஸ்ஸதி தஸ்ஸ பவந்தி வத்தாரோ இங்க தாவ ஆயஸ்மா வினயங் ஸிக்கஸ்ஸூதி இதிஸ்ஸ பவந்தி வத்தாரோ இமே பஞ்ச தம்மா அஜ்ஜத்தங் பச்சவெக்கிதப்பா>
    text <கதமே பஞ்ச தம்மா அஜ்ஜத்தங் உபட்டாபேதப்பா காலேன வக்காமி நோ அகாலேன பூதேன வக்காமி நோ அபூதேன ஸண்ஹேன வக்காமி நோ பருஸேன அத்தஸங்ஹிதேன வக்காமி நோ அனத்தஸங்ஹிதேன மெத்தசித்தோ வக்காமி நோ தோஸந்தரோதி இமே பஞ்ச தம்மா அஜ்ஜத்தங் உபட்டாபேதப்பா சோதகேன பிக்கவே பிக்குனா பரங் சோதேதுகாமேன இமே பஞ்ச தம்மே அஜ்ஜத்தங் பச்சவெக்கித்வா இமே பஞ்ச தம்மே அஜ்ஜத்தங் உபட்டாபெத்வா பரோ சோதேதப்போதி சதுத்தங்>
  text <ராஜந்தேபுரப்பவேஸனஸுத்தங்>
    text <45>, <தஸயிமே பிக்கவே ஆதீனவா ராஜந்தேபுரப்பவேஸனே கதமே தஸ இத பிக்கவே ராஜா மஹேஸியா ஸத்திங் நிஸின்னோ ஹோதி தத்ர பிக்கு பவிஸதி மஹேஸீ வா பிக்குங் திஸ்வா ஸிதங் பாதுகரோதி பிக்கு வா மஹேஸிங் திஸ்வா ஸிதங் பாதுகரோதி தத்த ரஞ்ஞோ ஏவங் ஹோதி அத்தா இமேஸங் கதங் வா கரிஸ்ஸந்தி வாதி அயங் பிக்கவே படமோ ஆதீனவோ ராஜந்தேபுரப்பவேஸனே>
    text <புன சபரங் பிக்கவே ராஜா பஹுகிச்சோ பஹுகரணீயோ அஞ்ஞதரங் இத்திங் கந்த்வா ந ஸரதி ஸா தேன கப்பங் கண்ஹாதி தத்த ரஞ்ஞோ ஏவங் ஹோதி ந கோ இத அஞ்ஞோ கோசி பவிஸதி அஞ்ஞத்ர பப்பஜிதேன ஸியா நு கோ பப்பஜிதஸ்ஸ கம்மந்தி அயங் பிக்கவே துதியோ ஆதீனவோ ராஜந்தேபுரப்பவேஸனே>
    text <புன சபரங் பிக்கவே ரஞ்ஞோ அந்தேபுரே அஞ்ஞதரங் ரதனங் நஸ்ஸதி தத்த ரஞ்ஞோ ஏவங் ஹோதி ந கோ இத அஞ்ஞோ கோசி பவிஸதி அஞ்ஞத்ர பப்பஜிதேன ஸியா நு கோ பப்பஜிதஸ்ஸ கம்மந்தி அயங் பிக்கவே ததியோ ஆதீனவோ ராஜந்தேபுரப்பவேஸனே>
    text <புன சபரங் பிக்கவே ரஞ்ஞோ அந்தேபுரே அப்பந்தரா குய்ஹமந்தா பஹித்தா ஸம்பேதங் கச்சந்தி தத்த ரஞ்ஞோ ஏவங் ஹோதி ந கோ இத அஞ்ஞோ கோசி பவிஸதி அஞ்ஞத்ர பப்பஜிதேன ஸியா நு கோ பப்பஜிதஸ்ஸ கம்மந்தி அயங் பிக்கவே சதுத்தோ ஆதீனவோ ராஜந்தேபுரப்பவேஸனே>
    text <புன சபரங் பிக்கவே ரஞ்ஞோ அந்தேபுரே பிதா வா புத்தங் பத்தேதி புத்தோ வா பிதரங் பத்தேதி தேஸங் ஏவங் ஹோதி ந கோ இத அஞ்ஞோ கோசி பவிஸதி அஞ்ஞத்ர பப்பஜிதேன ஸியா நு கோ பப்பஜிதஸ்ஸ கம்மந்தி அயங் பிக்கவே பஞ்சமோ ஆதீனவோ ராஜந்தேபுரப்பவேஸனே>
    text <புன சபரங் பிக்கவே ராஜா நீசட்டானியங் உச்சே டானே டபேதி யேஸங் தங் அமனாபங் தேஸங் ஏவங் ஹோதி ராஜா கோ பப்பஜிதேன ஸங்ஸட்டோ ஸியா நு கோ பப்பஜிதஸ்ஸ கம்மந்தி அயங் பிக்கவே சட்டோ ஆதீனவோ ராஜந்தேபுரப்பவேஸனே>
    text <புன சபரங் பிக்கவே ராஜா உச்சட்டானியங் நீசே டானே டபேதி யேஸங் தங் அமனாபங் தேஸங் ஏவங் ஹோதி ராஜா கோ பப்பஜிதேன ஸங்ஸட்டோ ஸியா நு கோ பப்பஜிதஸ்ஸ கம்மந்தி அயங் பிக்கவே ஸத்தமோ ஆதீனவோ ராஜந்தேபுரப்பவேஸனே>
    text <புன சபரங் பிக்கவே ராஜா அகாலே ஸேனங் உய்யோஜேதி யேஸங் தங் அமனாபங் தேஸங் ஏவங் ஹோதி ராஜா கோ பப்பஜிதேன ஸங்ஸட்டோ ஸியா நு கோ பப்பஜிதஸ்ஸ கம்மந்தி அயங் பிக்கவே அட்டமோ ஆதீனவோ ராஜந்தேபுரப்பவேஸனே>
    text <புன சபரங் பிக்கவே ராஜா காலே ஸேனங் உய்யோஜெத்வா அந்தராமக்கதோ நிவத்தாபேதி யேஸங் தங் அமனாபங் தேஸங் ஏவங் ஹோதி ராஜா கோ பப்பஜிதேன ஸங்ஸட்டோ ஸியா நு கோ பப்பஜிதஸ்ஸ கம்மந்தி அயங் பிக்கவே நவமோ ஆதீனவோ ராஜந்தேபுரப்பவேஸனே>
    text <புன சபரங் பிக்கவே ரஞ்ஞோ அந்தேபுரங் ஹத்திஸம்மத்தங் அஸ்ஸஸம்மத்தங் ரதஸம்மத்தங் ரஜனீயானி ரூபஸத்தகந்தரஸபொட்டப்பானி யானி ந பப்பஜிதஸ்ஸ ஸாருப்பானி அயங் பிக்கவே தஸமோ ஆதீனவோ ராஜந்தேபுரப்பவேஸனே இமே கோ பிக்கவே தஸ ஆதீனவா ராஜந்தேபுரப்பவேஸனேதி பஞ்சமங்>
  text <ஸக்கஸுத்தங்>
    text <46>, <ஏகங் ஸமயங் பகவா ஸக்கேஸு விஹரதி கபிலவத்துஸ்மிங் நிக்ரோதாராமே அத கோ ஸம்பஹுலா ஸக்கா உபாஸகா ததஹுபோஸதே யேன பகவா தேனுபஸங்கமிங்ஸு உபஸங்கமித்வா பகவந்தங் அபிவாதெத்வா ஏகமந்தங் நிஸீதிங்ஸு ஏகமந்தங் நிஸின்னே கோ ஸக்கே உபாஸகே பகவா ஏததவோச அபி நு தும்ஹே ஸக்கா அட்டங்கஸமன்னாகதங் உபோஸதங் உபவஸதாதி அப்பேகதா மயங் பந்தே அட்டங்கஸமன்னாகதங் உபோஸதங் உபவஸாம அப்பேகதா ந உபவஸாமாதி தேஸங் வோ ஸக்கா அலாபா தேஸங் துல்லத்தங் யே தும்ஹே ஏவங் ஸோகஸபயே ஜீவிதே மரணஸபயே ஜீவிதே அப்பேகதா அட்டங்கஸமன்னாகதங் உபோஸதங் உபவஸத அப்பேகதா ந உபவஸத>
    text <தங் கிங் மஞ்ஞத ஸக்கா இத புரிஸோ யேன கேனசி கம்மட்டானேன அனாபஜ்ஜ அகுஸலங் திவஸங் அட்டகஹாபணங் நிப்பிஸெய்ய தக்கோ புரிஸோ உட்டானஸம்பன்னோதி அலங் வசனாயாதி ஏவங் பந்தே>
    text <தங் கிங் மஞ்ஞத ஸக்கா இத புரிஸோ யேன கேனசி கம்மட்டானேன அனாபஜ்ஜ அகுஸலங் திவஸங் கஹாபணங் நிப்பிஸெய்ய தக்கோ புரிஸோ உட்டானஸம்பன்னோதி அலங் வசனாயாதி ஏவங் பந்தே>
    text <தங் கிங் மஞ்ஞத ஸக்கா இத புரிஸோ யேன கேனசி கம்மட்டானேன அனாபஜ்ஜ அகுஸலங் திவஸங் த்வே கஹாபணே நிப்பிஸெய்ய  தயோ கஹாபணே நிப்பிஸெய்ய சத்தாரோ கஹாபணே நிப்பிஸெய்ய பஞ்ச கஹாபணே நிப்பிஸெய்ய ச கஹாபணே நிப்பிஸெய்ய ஸத்த கஹாபணே நிப்பிஸெய்ய அட்ட கஹாபணே நிப்பிஸெய்ய நவ கஹாபணே நிப்பிஸெய்ய தஸ கஹாபணே நிப்பிஸெய்ய வீஸ கஹாபணே நிப்பிஸெய்ய திங்ஸ கஹாபணே நிப்பிஸெய்ய சத்தாரீஸங் கஹாபணே நிப்பிஸெய்ய பஞ்ஞாஸங் கஹாபணே நிப்பிஸெய்ய கஹாபணஸதங் நிப்பிஸெய்ய தக்கோ புரிஸோ உட்டானஸம்பன்னோதி அலங் வசனாயாதி ஏவங் பந்தே>
    text <தங் கிங் மஞ்ஞத ஸக்கா அபி நு ஸோ புரிஸோ திவஸே திவஸே கஹாபணஸதங் கஹாபணஸஹஸ்ஸங் நிப்பிஸமானோ லத்தங் லத்தங் நிக்கிபந்தோ வஸ்ஸஸதாயுகோ வஸ்ஸஸதஜீவீ மஹந்தங் போகக்கந்தங் அதிகச்செய்யாதி ஏவங் பந்தே>
    text <தங் கிங் மஞ்ஞத ஸக்கா அபி நு ஸோ புரிஸோ போகஹேது போகனிதானங் போகாதிகரணங் ஏகங் வா ரத்திங் ஏகங் வா திவஸங் உபட்டங் வா ரத்திங் உபட்டங் வா திவஸங் ஏகந்தஸுகப்படிஸங்வேதீ விஹரெய்யாதி நோ ஹேதங் பந்தே தங் கிஸ்ஸ ஹேது காமா ஹி பந்தே அனிச்சா துச்சா முஸா மோஸதம்மாதி>
    text <இத பன வோ ஸக்கா மம ஸாவகோ தஸ வஸ்ஸானி அப்பமத்தோ ஆதாபீ பஹிதத்தோ விஹரந்தோ யதா மயானுஸிட்டங் ததா படிபஜ்ஜமானோ ஸதம்பி வஸ்ஸானி ஸதம்பி வஸ்ஸஸதானி ஸதம்பி வஸ்ஸஸஹஸ்ஸானி ஏகந்தஸுகப்படிஸங்வேதீ விஹரெய்ய ஸோ ச க்வஸ்ஸ ஸகதாகாமீ வா அனாகாமீ வா அபண்ணகங் வா ஸோதாபன்னோ திட்டந்து ஸக்கா தஸ வஸ்ஸானி>
    text <இத மம ஸாவகோ நவ வஸ்ஸானி அட்ட வஸ்ஸானி ஸத்த வஸ்ஸானி ச வஸ்ஸானி பஞ்ச வஸ்ஸானி சத்தாரி வஸ்ஸானி தீணி வஸ்ஸானி த்வே வஸ்ஸானி ஏகங் வஸ்ஸங் அப்பமத்தோ ஆதாபீ பஹிதத்தோ விஹரந்தோ யதா மயானுஸிட்டங் ததா படிபஜ்ஜமானோ ஸதம்பி வஸ்ஸானி ஸதம்பி வஸ்ஸஸதானி ஸதம்பி வஸ்ஸஸஹஸ்ஸானி ஏகந்தஸுகப்படிஸங்வேதீ விஹரெய்ய ஸோ ச க்வஸ்ஸ ஸகதாகாமீ வா அனாகாமீ வா அபண்ணகங் வா ஸோதாபன்னோ திட்டது ஸக்கா ஏகங் வஸ்ஸங்>
    text <இத மம ஸாவகோ தஸ மாஸே அப்பமத்தோ ஆதாபீ பஹிதத்தோ விஹரந்தோ யதா மயானுஸிட்டங் ததா படிபஜ்ஜமானோ ஸதம்பி வஸ்ஸானி ஸதம்பி வஸ்ஸஸதானி ஸதம்பி வஸ்ஸஸஹஸ்ஸானி ஏகந்தஸுகப்படிஸங்வேதீ விஹரெய்ய ஸோ ச க்வஸ்ஸ ஸகதாகாமீ வா அனாகாமீ வா அபண்ணகங் வா ஸோதாபன்னோ திட்டந்து ஸக்கா தஸ மாஸா>
    text <இத மம ஸாவகோ நவ மாஸே அட்ட மாஸே ஸத்த மாஸே ச மாஸே பஞ்ச மாஸே சத்தாரோ மாஸே தயோ மாஸே த்வே மாஸே ஏகங் மாஸங் அட்டமாஸங் அப்பமத்தோ ஆதாபீ பஹிதத்தோ விஹரந்தோ யதா மயானுஸிட்டங் ததா படிபஜ்ஜமானோ ஸதம்பி வஸ்ஸானி ஸதம்பி வஸ்ஸஸதானி ஸதம்பி வஸ்ஸஸஹஸ்ஸானி ஏகந்தஸுகப்படிஸங்வேதீ விஹரெய்ய ஸோ ச க்வஸ்ஸ ஸகதாகாமீ வா அனாகாமீ வா அபண்ணகங் வா ஸோதாபன்னோ திட்டது ஸக்கா அட்டமாஸோ>
    text <இத மம ஸாவகோ தஸ ரத்திந்திவே அப்பமத்தோ ஆதாபீ பஹிதத்தோ விஹரந்தோ யதா மயானுஸிட்டங் ததா படிபஜ்ஜமானோ ஸதம்பி வஸ்ஸானி ஸதம்பி வஸ்ஸஸதானி ஸதம்பி வஸ்ஸஸஹஸ்ஸானி ஏகந்தஸுகப்படிஸங்வேதீ விஹரெய்ய ஸோ ச க்வஸ்ஸ ஸகதாகாமீ வா அனாகாமீ வா அபண்ணகங் வா ஸோதாபன்னோ திட்டந்து ஸக்கா தஸ ரத்திந்திவா>
    text <இத மம ஸாவகோ நவ ரத்திந்திவே அட்ட ரத்திந்திவே ஸத்த ரத்திந்திவே ச ரத்திந்திவே பஞ்ச ரத்திந்திவே சத்தாரோ ரத்திந்திவே தயோ ரத்திந்திவே த்வே ரத்திந்திவே ஏகங் ரத்திந்திவங் அப்பமத்தோ ஆதாபீ பஹிதத்தோ விஹரந்தோ யதா மயானுஸிட்டங் ததா படிபஜ்ஜமானோ ஸதம்பி வஸ்ஸானி ஸதம்பி வஸ்ஸஸதானி ஸதம்பி வஸ்ஸஸஹஸ்ஸானி ஏகந்தஸுகப்படிஸங்வேதீ விஹரெய்ய ஸோ ச க்வஸ்ஸ ஸகதாகாமீ வா அனாகாமீ வா அபண்ணகங் வா ஸோதாபன்னோ தேஸங் வோ ஸக்கா அலாபா தேஸங் துல்லத்தங் யே தும்ஹே ஏவங் ஸோகஸபயே ஜீவிதே மரணஸபயே ஜீவிதே அப்பேகதா அட்டங்கஸமன்னாகதங் உபோஸதங் உபவஸத அப்பேகதா ந உபவஸதாதி ஏதே மயங் பந்தே அஜ்ஜதக்கே அட்டங்கஸமன்னாகதங் உபோஸதங் உபவஸிஸ்ஸாமாதி சட்டங்>
  text <மஹாலிஸுத்தங்>
    text <47>, <ஏகங் ஸமயங் பகவா வேஸாலியங் விஹரதி மஹாவனே கூடாகாரஸாலாயங் அத கோ மஹாலி லிச்சவி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ மஹாலி லிச்சவி பகவந்தங் ஏததவோச கோ நு கோ பந்தே ஹேது கோ பச்சயோ பாபஸ்ஸ கம்மஸ்ஸ கிரியாய பாபஸ்ஸ கம்மஸ்ஸ பவத்தியாதி லோபோ கோ மஹாலி ஹேது லோபோ பச்சயோ பாபஸ்ஸ கம்மஸ்ஸ கிரியாய பாபஸ்ஸ கம்மஸ்ஸ பவத்தியா தோஸோ கோ மஹாலி ஹேது தோஸோ பச்சயோ பாபஸ்ஸ கம்மஸ்ஸ கிரியாய பாபஸ்ஸ கம்மஸ்ஸ பவத்தியா மோஹோ கோ மஹாலி ஹேது மோஹோ பச்சயோ பாபஸ்ஸ கம்மஸ்ஸ கிரியாய பாபஸ்ஸ கம்மஸ்ஸ பவத்தியா அயோனிஸோ மனஸிகாரோ கோ மஹாலி ஹேது அயோனிஸோ மனஸிகாரோ பச்சயோ பாபஸ்ஸ கம்மஸ்ஸ கிரியாய பாபஸ்ஸ கம்மஸ்ஸ பவத்தியா மிச்சாபணிஹிதங் கோ மஹாலி சித்தங் ஹேது மிச்சாபணிஹிதங் சித்தங் பச்சயோ பாபஸ்ஸ கம்மஸ்ஸ கிரியாய பாபஸ்ஸ கம்மஸ்ஸ பவத்தியாதி அயங் கோ மஹாலி ஹேது அயங் பச்சயோ பாபஸ்ஸ கம்மஸ்ஸ கிரியாய பாபஸ்ஸ கம்மஸ்ஸ பவத்தியாதி>
    text <கோ பன பந்தே ஹேது கோ பச்சயோ கல்யாணஸ்ஸ கம்மஸ்ஸ கிரியாய கல்யாணஸ்ஸ கம்மஸ்ஸ பவத்தியாதி அலோபோ கோ மஹாலி ஹேது அலோபோ பச்சயோ கல்யாணஸ்ஸ கம்மஸ்ஸ கிரியாய கல்யாணஸ்ஸ கம்மஸ்ஸ பவத்தியா அதோஸோ கோ மஹாலி ஹேது அதோஸோ பச்சயோ கல்யாணஸ்ஸ கம்மஸ்ஸ கிரியாய கல்யாணஸ்ஸ கம்மஸ்ஸ பவத்தியா அமோஹோ கோ மஹாலி ஹேது அமோஹோ பச்சயோ கல்யாணஸ்ஸ கம்மஸ்ஸ கிரியாய கல்யாணஸ்ஸ கம்மஸ்ஸ பவத்தியா யோனிஸோ மனஸிகாரோ கோ மஹாலி ஹேது யோனிஸோ மனஸிகாரோ பச்சயோ கல்யாணஸ்ஸ கம்மஸ்ஸ கிரியாய கல்யாணஸ்ஸ கம்மஸ்ஸ பவத்தியா ஸம்மாபணிஹிதங் கோ மஹாலி சித்தங் ஹேது ஸம்மாபணிஹிதங் சித்தங் பச்சயோ கல்யாணஸ்ஸ கம்மஸ்ஸ கிரியாய கல்யாணஸ்ஸ கம்மஸ்ஸ பவத்தியா அயங் கோ மஹாலி ஹேது அயங் பச்சயோ கல்யாணஸ்ஸ கம்மஸ்ஸ கிரியாய கல்யாணஸ்ஸ கம்மஸ்ஸ பவத்தியா இமே ச மஹாலி தஸ தம்மா லோகே ந ஸங்விஜ்ஜெய்யுங் நயித பஞ்ஞாயேத அதம்மசரியாவிஸமசரியாதி வா தம்மசரியாஸமசரியாதி வா யஸ்மா ச கோ மஹாலி இமே தஸ தம்மா லோகே ஸங்விஜ்ஜந்தி தஸ்மா பஞ்ஞாயதி அதம்மசரியாவிஸமசரியாதி வா தம்மசரியாஸமசரியாதி வாதி ஸத்தமங்>
  text <பப்பஜிதஅபிண்ஹஸுத்தங்>
    text <48>, <தஸயிமே பிக்கவே தம்மா பப்பஜிதேன அபிண்ஹங் பச்சவெக்கிதப்பா கதமே தஸ வேவண்ணியம்ஹி அஜ்ஜுபகதோதி பப்பஜிதேன அபிண்ஹங் பச்சவெக்கிதப்பங் பரபடிபத்தா மே ஜீவிகாதி பப்பஜிதேன அபிண்ஹங் பச்சவெக்கிதப்பங் அஞ்ஞோ மே ஆகப்போ கரணீயோதி பப்பஜிதேன அபிண்ஹங் பச்சவெக்கிதப்பங் கச்சி நு கோ மே அத்தா ஸீலதோ ந உபவததீதி பப்பஜிதேன அபிண்ஹங் பச்சவெக்கிதப்பங் கச்சி நு கோ மங் அனுவிச்ச விஞ்ஞூ ஸப்ரஹ்மசாரீ ஸீலதோ ந உபவதந்தீதி பப்பஜிதேன அபிண்ஹங் பச்சவெக்கிதப்பங் ஸப்பேஹி மே பியேஹி மனாபேஹி நானாபாவோ வினாபாவோதி பப்பஜிதேன அபிண்ஹங் பச்சவெக்கிதப்பங் கம்மஸ்ஸகொம்ஹி கம்மதாயாதோ கம்மயோனி கம்மபந்து கம்மபடிஸரணோ யங் கம்மங் கரிஸ்ஸாமி கல்யாணங் வா பாபகங் வா தஸ்ஸ தாயாதோ பவிஸ்ஸாமீதி பப்பஜிதேன அபிண்ஹங் பச்சவெக்கிதப்பங் கதங்பூதஸ்ஸ மே ரத்திந்திவா வீதிவத்தந்தீதி பப்பஜிதேன அபிண்ஹங் பச்சவெக்கிதப்பங் கச்சி நு கோ அஹங் ஸுஞ்ஞாகாரே அபிரமாமீதி பப்பஜிதேன அபிண்ஹங் பச்சவெக்கிதப்பங் அத்தி நு கோ மே உத்தரி மனுஸ்ஸதம்மோ அலமரியஞாணதஸ்ஸனவிஸேஸோ அதிகதோ யேனாஹங் பச்சிமே காலே ஸப்ரஹ்மசாரீஹி புட்டோ ந மங்கு பவிஸ்ஸாமீதி பப்பஜிதேன அபிண்ஹங் பச்சவெக்கிதப்பங் இமே கோ பிக்கவே தஸ தம்மா பப்பஜிதேன அபிண்ஹங் பச்சவெக்கிதப்பாதி அட்டமங்>
  text <ஸரீரட்டதம்மஸுத்தங்>
    text <49>, <தஸயிமே பிக்கவே தம்மா ஸரீரட்டா கதமே தஸ ஸீதங் உண்ஹங் ஜிகச்சா பிபாஸா உச்சாரோ பஸ்ஸாவோ காயஸங்வரோ வசீஸங்வரோ ஆஜீவஸங்வரோ போனோபவிகோ பவஸங்காரோ இமே கோ பிக்கவே தஸ தம்மா ஸரீரட்டாதி நவமங்>
  text <பண்டனஸுத்தங்>
    text <50>, <ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தேன கோ பன ஸமயேன ஸம்பஹுலா பிக்கூ பச்சாபத்தங் பிண்டபாதபடிக்கந்தா உபட்டானஸாலாயங் ஸன்னிஸின்னா ஸன்னிபதிதா பண்டனஜாதா கலஹஜாதா விவாதாபன்னா அஞ்ஞமஞ்ஞங் முகஸத்தீஹி விதுதந்தா விஹரந்தி>
    text <அத கோ பகவா ஸாயன்ஹஸமயங் படிஸல்லானா வுட்டிதோ யேன உபட்டானஸாலா தேனுபஸங்கமி உபஸங்கமித்வா பஞ்ஞத்தே ஆஸனே நிஸீதி நிஸஜ்ஜ கோ பகவா பிக்கூ ஆமந்தேஸி காய நுத்த பிக்கவே ஏதரஹி கதாய ஸன்னிஸின்னா ஸன்னிபதிதா கா ச பன வோ அந்தராகதா விப்பகதாதி>
    text <இத மயங் பந்தே பச்சாபத்தங் பிண்டபாதபடிக்கந்தா உபட்டானஸாலாயங் ஸன்னிஸின்னா ஸன்னிபதிதா பண்டனஜாதா கலஹஜாதா விவாதாபன்னா அஞ்ஞமஞ்ஞங் முகஸத்தீஹி விதுதந்தா விஹராமாதி ந கோ பனேதங் பிக்கவே தும்ஹாகங் பதிரூபங் குலபுத்தானங் ஸத்தாய அகாரஸ்மா அனகாரியங் பப்பஜிதானங் யங் தும்ஹே பண்டனஜாதா கலஹஜாதா விவாதாபன்னா அஞ்ஞமஞ்ஞங் முகஸத்தீஹி விதுதந்தா விஹரெய்யாத>
    text <தஸயிமே பிக்கவே தம்மா ஸாரணீயா பியகரணா கருகரணா ஸங்கஹாய அவிவாதாய ஸாமக்கியா ஏகீபாவாய ஸங்வத்தந்தி கதமே தஸ இத பிக்கவே பிக்கு ஸீலவா ஹோதி பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு யம்பி பிக்கவே பிக்கு ஸீலவா ஹோதிபே ஸமாதாய ஸிக்கதி ஸிக்காபதேஸு அயம்பி தம்மோ ஸாரணீயோ பியகரணோ கருகரணோ ஸங்கஹாய அவிவாதாய ஸாமக்கியா ஏகீபாவாய ஸங்வத்ததி>
    text <புன சபரங் பிக்கவே பிக்கு பஹுஸ்ஸுதோ ஹோதி ஸுததரோ ஸுதஸன்னிசயோ யே தே தம்மா ஆதிகல்யாணா மஜ்ஜேகல்யாணா பரியோஸானகல்யாணா ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் அபிவதந்தி ததாரூபாஸ்ஸ தம்மா பஹுஸ்ஸுதா ஹொந்தி தாதா வசஸா பரிசிதா மனஸானுபெக்கிதா திட்டியா ஸுப்படிவித்தா யம்பி பிக்கவே பிக்கு பஹுஸ்ஸுதோ ஹோதிபே திட்டியா ஸுப்படிவித்தா அயம்பி தம்மோ ஸாரணீயோ பியகரணோ கருகரணோ ஸங்கஹாய அவிவாதாய ஸாமக்கியா ஏகீபாவாய ஸங்வத்ததி>
    text <புன சபரங் பிக்கவே பிக்கு கல்யாணமித்தோ ஹோதி கல்யாணஸஹாயோ கல்யாணஸம்பவங்கோ யம்பி பிக்கவே பிக்கு கல்யாணமித்தோ ஹோதி கல்யாணஸஹாயோ கல்யாணஸம்பவங்கோ அயம்பி தம்மோ ஸாரணீயோ பியகரணோ கருகரணோ ஸங்கஹாய அவிவாதாய ஸாமக்கியா ஏகீபாவாய ஸங்வத்ததி>
    text <புன சபரங் பிக்கவே பிக்கு ஸுவசோ ஹோதி ஸோவசஸ்ஸகரணேஹி தம்மேஹி ஸமன்னாகதோ கமோ பதக்கிணக்காஹீ அனுஸாஸனிங் யம்பி பிக்கவே பிக்கு ஸுவசோ ஹோதி ஸோவசஸ்ஸகரணேஹி தம்மேஹி ஸமன்னாகதோ கமோ பதக்கிணக்காஹீ அனுஸாஸனிங் அயம்பி தம்மோ ஸாரணீயோ பியகரணோ கருகரணோ ஸங்கஹாய அவிவாதாய ஸாமக்கியா ஏகீபாவாய ஸங்வத்ததி>
    text <புன சபரங் பிக்கவே பிக்கு யானி தானி ஸப்ரஹ்மசாரீனங் உச்சாவசானி கிங்கரணீயானி தத்த தக்கோ ஹோதி அனலஸோ தத்ரூபாயாய வீமங்ஸாய ஸமன்னாகதோ அலங் காதுங் அலங் ஸங்விதாதுங் யம்பி பிக்கவே பிக்கு யானி தானி ஸப்ரஹ்மசாரீனங் உச்சாவசானி கிங்கரணீயானி தத்த தக்கோ ஹோதி அனலஸோ தத்ரூபாயாய வீமங்ஸாய ஸமன்னாகதோ அலங் காதுங் அலங் ஸங்விதாதுங் அயம்பி தம்மோ பியகரணோ கருகரணோ ஸங்கஹாய அவிவாதாய ஸாமக்கியா ஏகீபாவாய ஸங்வத்ததி>
    text <புன சபரங் பிக்கவே பிக்கு தம்மகாமோ ஹோதி பியஸமுதாஹாரோ அபிதம்மே அபிவினயே உளாரபாமோஜ்ஜோ யம்பி பிக்கவே பிக்கு தம்மகாமோ ஹோதி பியஸமுதாஹாரோ அபிதம்மே அபிவினயே உளாரபாமோஜ்ஜோ அயம்பி தம்மோ ஸாரணீயோ பியகரணோ கருகரணோ ஸங்கஹாய அவிவாதாய ஸாமக்கியா ஏகீபாவாய ஸங்வத்ததி>
    text <புன சபரங் பிக்கவே பிக்கு ஆரத்தவீரியோ விஹரதி அகுஸலானங் தம்மானங் பஹானாய குஸலானங் தம்மானங் உபஸம்பதாய தாமவா தள்ஹபரக்கமோ அனிக்கித்ததுரோ குஸலேஸு தம்மேஸு யம்பி பிக்கவே பிக்கு ஆரத்தவீரியோ விஹரதி அகுஸலானங் தம்மானங் பஹானாய குஸலானங் தம்மானங் உபஸம்பதாய தாமவா தள்ஹபரக்கமோ அனிக்கித்ததுரோ குஸலேஸு தம்மேஸு அயம்பி தம்மோ ஸாரணீயோ பியகரணோ கருகரணோ ஸங்கஹாய அவிவாதாய ஸாமக்கியா ஏகீபாவாய ஸங்வத்ததி>
    text <புன சபரங் பிக்கவே பிக்கு ஸந்துட்டோ ஹோதி இதரீதரசீவரபிண்டபாதஸேனாஸனகிலானபச்சயபேஸஜ்ஜபரிக்காரேன யம்பி பிக்கவே பிக்கு ஸந்துட்டோ ஹோதி இதரீதரசீவரபிண்டபாதஸேனாஸனகிலானபச்சயபேஸஜ்ஜபரிக்காரேன அயம்பி தம்மோ ஸாரணீயோபே ஸங்வத்ததி>
    text <புன சபரங் பிக்கவே பிக்கு ஸதிமா ஹோதி பரமேன ஸதினேபக்கேன ஸமன்னாகதோ சிரகதம்பி சிரபாஸிதம்பி ஸரிதா அனுஸ்ஸரிதா யம்பி பிக்கவே பிக்கு ஸதிமா ஹோதி பரமேன ஸதினேபக்கேன ஸமன்னாகதோ சிரகதம்பி சிரபாஸிதம்பி ஸரிதா அனுஸ்ஸரிதா அயம்பி தம்மோ ஸாரணீயோபே ஸங்வத்ததி>
    text <புன சபரங் பிக்கவே பிக்கு பஞ்ஞவா ஹோதி உதயத்தகாமினியா பஞ்ஞாய ஸமன்னாகதோ அரியாய நிப்பேதிகாய ஸம்மா துக்கக்கயகாமினியா யம்பி பிக்கவே பிக்கு பஞ்ஞவா ஹோதி உதயத்தகாமினியா பஞ்ஞாய ஸமன்னாகதோ அரியாய நிப்பேதிகாய ஸம்மா துக்கக்கயகாமினியா அயம்பி தம்மோ ஸாரணீயோபே ஸங்வத்ததி இமே கோ பிக்கவே தஸ தம்மா ஸாரணீயா பியகரணா கருகரணா ஸங்கஹாய அவிவாதாய ஸாமக்கியா ஏகீபாவாய ஸங்வத்தந்தீதி தஸமங்>
    stand <அக்கோஸவக்கோ பஞ்சமோ>
    text <தஸ்ஸுத்தானங்>
    block
      text <விவாதா த்வே ச மூலானி குஸினாரபவேஸனே>
      text <ஸக்கோ மஹாலி அபிண்ஹங் ஸரீரட்டா ச பண்டனாதி>
    stand <படமபண்ணாஸகங் ஸமத்தங்>
  text <துதியபண்ணாஸகங்>
