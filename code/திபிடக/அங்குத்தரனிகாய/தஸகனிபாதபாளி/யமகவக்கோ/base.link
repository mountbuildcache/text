text <யமகவக்கோ>
  text <அவிஜ்ஜாஸுத்தங்>
    text <61>, <புரிமா பிக்கவே கோடி ந பஞ்ஞாயதி அவிஜ்ஜாய இதோ புப்பே அவிஜ்ஜா நாஹோஸி அத பச்சா ஸமபவீதி ஏவஞ்சேதங் பிக்கவே வுச்சதி அத ச பன பஞ்ஞாயதி இதப்பச்சயா அவிஜ்ஜாதி>
    text <அவிஜ்ஜம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அவிஜ்ஜாய பஞ்ச நீவரணாதிஸ்ஸ வசனீயங் பஞ்சபாஹங் பிக்கவே நீவரணே ஸாஹாரே வதாமி நோ அனாஹாரே கோ சாஹாரோ பஞ்சன்னங் நீவரணானங் தீணி துச்சரிதானீதிஸ்ஸ வசனீயங் தீணிபாஹங் பிக்கவே துச்சரிதானி ஸாஹாரானி வதாமி நோ அனாஹாரானி கோ சாஹாரோ திண்ணங் துச்சரிதானங் இந்த்ரியஅஸங்வரோதிஸ்ஸ வசனீயங் இந்த்ரியஅஸங்வரம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ இந்த்ரியஅஸங்வரஸ்ஸ அஸதாஸம்பஜஞ்ஞந்திஸ்ஸ வசனீயங் அஸதாஸம்பஜஞ்ஞம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அஸதாஸம்பஜஞ்ஞஸ்ஸ அயோனிஸோமனஸிகாரோதிஸ்ஸ வசனீயங் அயோனிஸோமனஸிகாரம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அயோனிஸோமனஸிகாரஸ்ஸ அஸ்ஸத்தியந்திஸ்ஸ வசனீயங் அஸ்ஸத்தியம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அஸ்ஸத்தியஸ்ஸ அஸத்தம்மஸ்ஸவனந்திஸ்ஸ வசனீயங் அஸத்தம்மஸ்ஸவனம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அஸத்தம்மஸ்ஸவனஸ்ஸ அஸப்புரிஸஸங்ஸேவோதிஸ்ஸ வசனீயங்>
    text <இதி கோ பிக்கவே அஸப்புரிஸஸங்ஸேவோ பரிபூரோ அஸத்தம்மஸ்ஸவனங் பரிபூரேதி அஸத்தம்மஸ்ஸவனங் பரிபூரங் அஸ்ஸத்தியங் பரிபூரேதி அஸ்ஸத்தியங் பரிபூரங் அயோனிஸோமனஸிகாரங் பரிபூரேதி அயோனிஸோமனஸிகாரோ பரிபூரோ அஸதாஸம்பஜஞ்ஞங் பரிபூரேதி அஸதாஸம்பஜஞ்ஞங் பரிபூரங் இந்த்ரியஅஸங்வரங் பரிபூரேதி இந்த்ரியஅஸங்வரோ பரிபூரோ தீணி துச்சரிதானி பரிபூரேதி தீணி துச்சரிதானி பரிபூரானி பஞ்ச நீவரணே பரிபூரெந்தி பஞ்ச நீவரணா பரிபூரா அவிஜ்ஜங் பரிபூரெந்தி ஏவமேதிஸ்ஸா அவிஜ்ஜாய ஆஹாரோ ஹோதி ஏவஞ்ச பாரிபூரி>
    text <ஸெய்யதாபி பிக்கவே உபரிபப்பதே துல்லபுஸிதகே தேவே வஸ்ஸந்தே தங் உதகங் யதானின்னங் பவத்தமானங் பப்பதகந்தரபதரஸாகா பரிபூரேதி பப்பதகந்தரபதரஸாகா பரிபூரா குஸொப்பே பரிபூரெந்தி குஸொப்பா பரிபூரா மஹாஸொப்பே பரிபூரெந்தி மஹாஸொப்பா பரிபூரா குன்னதியோ பரிபூரெந்தி குன்னதியோ பரிபூரா மஹானதியோ பரிபூரெந்தி மஹானதியோ பரிபூரா மஹாஸமுத்தங் ஸாகரங் பரிபூரெந்தி ஏவமேதஸ்ஸ மஹாஸமுத்தஸ்ஸ ஸாகரஸ்ஸ ஆஹாரோ ஹோதி ஏவஞ்ச பாரிபூரி>
    text <ஏவமேவங் கோ பிக்கவே அஸப்புரிஸஸங்ஸேவோ பரிபூரோ அஸத்தம்மஸ்ஸவனங் பரிபூரேதி அஸத்தம்மஸ்ஸவனங் பரிபூரங் அஸ்ஸத்தியங் பரிபூரேதி அஸ்ஸத்தியங் பரிபூரங் அயோனிஸோமனஸிகாரங் பரிபூரேதி அயோனிஸோமனஸிகாரோ பரிபூரோ அஸதாஸம்பஜஞ்ஞங் பரிபூரேதி அஸதாஸம்பஜஞ்ஞங் பரிபூரங் இந்த்ரியஅஸங்வரங் பரிபூரேதி இந்த்ரியஅஸங்வரோ பரிபூரோ தீணி துச்சரிதானி பரிபூரேதி தீணி துச்சரிதானி பரிபூரானி பஞ்ச நீவரணே பரிபூரெந்தி பஞ்ச நீவரணா பரிபூரா அவிஜ்ஜங் பரிபூரெந்தி ஏவமேதிஸ்ஸா அவிஜ்ஜாய ஆஹாரோ ஹோதி ஏவஞ்ச பாரிபூரி>
    text <விஜ்ஜாவிமுத்திம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ விஜ்ஜாவிமுத்தியா ஸத்த பொஜ்ஜங்காதிஸ்ஸ வசனீயங் ஸத்தபாஹங் பிக்கவே பொஜ்ஜங்கே ஸாஹாரே வதாமி நோ அனாஹாரே கோ சாஹாரோ ஸத்தன்னங் பொஜ்ஜங்கானங் சத்தாரோ ஸதிபட்டானாதிஸ்ஸ வசனீயங் சத்தாரோபாஹங் பிக்கவே ஸதிபட்டானே ஸாஹாரே வதாமி நோ அனாஹாரே கோ சாஹாரோ சதுன்னங் ஸதிபட்டானானங் தீணி ஸுசரிதானீதிஸ்ஸ வசனீயங் தீணிபாஹங் பிக்கவே ஸுசரிதானி ஸாஹாரானி வதாமி நோ அனாஹாரானி கோ சாஹாரோ திண்ணங் ஸுசரிதானங் இந்த்ரியஸங்வரோதிஸ்ஸ வசனீயங் இந்த்ரியஸங்வரம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ இந்த்ரியஸங்வரஸ்ஸ ஸதிஸம்பஜஞ்ஞந்திஸ்ஸ வசனீயங் ஸதிஸம்பஜஞ்ஞம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ ஸதிஸம்பஜஞ்ஞஸ்ஸ யோனிஸோமனஸிகாரோதிஸ்ஸ வசனீயங் யோனிஸோமனஸிகாரம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ யோனிஸோமனஸிகாரஸ்ஸ ஸத்தாதிஸ்ஸ வசனீயங் ஸத்தம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ ஸத்தாய ஸத்தம்மஸ்ஸவனந்திஸ்ஸ வசனீயங் ஸத்தம்மஸ்ஸவனம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ ஸத்தம்மஸ்ஸவனஸ்ஸ ஸப்புரிஸஸங்ஸேவோதிஸ்ஸ வசனீயங்>
    text <இதி கோ பிக்கவே ஸப்புரிஸஸங்ஸேவோ பரிபூரோ ஸத்தம்மஸ்ஸவனங் பரிபூரேதி ஸத்தம்மஸ்ஸவனங் பரிபூரங் ஸத்தங் பரிபூரேதி ஸத்தா பரிபூரா யோனிஸோமனஸிகாரங் பரிபூரேதி யோனிஸோமனஸிகாரோ பரிபூரோ ஸதிஸம்பஜஞ்ஞங் பரிபூரேதி ஸதிஸம்பஜஞ்ஞங் பரிபூரங் இந்த்ரியஸங்வரங் பரிபூரேதி இந்த்ரியஸங்வரோ பரிபூரோ தீணி ஸுசரிதானி பரிபூரேதி தீணி ஸுசரிதானி பரிபூரானி சத்தாரோ ஸதிபட்டானே பரிபூரெந்தி சத்தாரோ ஸதிபட்டானா பரிபூரா ஸத்த பொஜ்ஜங்கே பரிபூரெந்தி ஸத்த பொஜ்ஜங்கா பரிபூரா விஜ்ஜாவிமுத்திங் பரிபூரெந்தி ஏவமேதிஸ்ஸா விஜ்ஜாவிமுத்தியா ஆஹாரோ ஹோதி ஏவஞ்ச பாரிபூரி>
    text <ஸெய்யதாபி பிக்கவே உபரிபப்பதே துல்லபுஸிதகே தேவே வஸ்ஸந்தே தங் உதகங் யதானின்னங் பவத்தமானங் பப்பதகந்தரபதரஸாகா பரிபூரேதி பப்பதகந்தரபதரஸாகா பரிபூரா குஸொப்பே பரிபூரெந்தி குஸொப்பா பரிபூரா மஹாஸொப்பே பரிபூரெந்தி மஹாஸொப்பா பரிபூரா குன்னதியோ பரிபூரெந்தி குன்னதியோ பரிபூரா மஹானதியோ பரிபூரெந்தி மஹானதியோ பரிபூரா மஹாஸமுத்தங் ஸாகரங் பரிபூரெந்தி ஏவமேதஸ்ஸ மஹாஸமுத்தஸ்ஸ ஸாகரஸ்ஸ ஆஹாரோ ஹோதி ஏவஞ்ச பாரிபூரி>
    text <ஏவமேவங் கோ பிக்கவே ஸப்புரிஸஸங்ஸேவோ பரிபூரோ ஸத்தம்மஸ்ஸவனங் பரிபூரேதி ஸத்தம்மஸ்ஸவனங் பரிபூரங் ஸத்தங் பரிபூரேதி ஸத்தா பரிபூரா யோனிஸோமனஸிகாரங் பரிபூரேதி யோனிஸோமனஸிகாரோ பரிபூரோ ஸதிஸம்பஜஞ்ஞங் பரிபூரேதி ஸதிஸம்பஜஞ்ஞங் பரிபூரங் இந்த்ரியஸங்வரங் பரிபூரேதி இந்த்ரியஸங்வரோ பரிபூரோ தீணி ஸுசரிதானி பரிபூரேதி தீணி ஸுசரிதானி பரிபூரானி சத்தாரோ ஸதிபட்டானே பரிபூரெந்தி சத்தாரோ ஸதிபட்டானா பரிபூரா ஸத்த பொஜ்ஜங்கே பரிபூரெந்தி ஸத்த பொஜ்ஜங்கா பரிபூரா விஜ்ஜாவிமுத்திங் பரிபூரெந்தி ஏவமேதிஸ்ஸா விஜ்ஜாவிமுத்தியா ஆஹாரோ ஹோதி ஏவஞ்ச பாரிபூரீதி படமங்>
  text <தண்ஹாஸுத்தங்>
    text <62>, <புரிமா பிக்கவே கோடி ந பஞ்ஞாயதி பவதண்ஹாய இதோ புப்பே பவதண்ஹா நாஹோஸி அத பச்சா ஸமபவீதி ஏவஞ்சேதங் பிக்கவே வுச்சதி அத ச பன பஞ்ஞாயதி இதப்பச்சயா பவதண்ஹாதி>
    text <பவதண்ஹாம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ பவதண்ஹாய அவிஜ்ஜாதிஸ்ஸ வசனீயங் அவிஜ்ஜம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அவிஜ்ஜாய பஞ்ச நீவரணாதிஸ்ஸ வசனீயங் பஞ்ச நீவரணேபாஹங் பிக்கவே ஸாஹாரே வதாமி நோ அனாஹாரே கோ சாஹாரோ பஞ்சன்னங் நீவரணானங் தீணி துச்சரிதானீதிஸ்ஸ வசனீயங் தீணிபாஹங் பிக்கவே துச்சரிதானி ஸாஹாரானி வதாமி நோ அனாஹாரானி கோ சாஹாரோ திண்ணன்னங் துச்சரிதானங் இந்த்ரியஅஸங்வரோதிஸ்ஸ வசனீயங் இந்த்ரியஅஸங்வரம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ இந்த்ரியஅஸங்வரஸ்ஸ அஸதாஸம்பஜஞ்ஞந்திஸ்ஸ வசனீயங் அஸதாஸம்பஜஞ்ஞம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அஸதா ஸம்பஜஞ்ஞஸ்ஸ அயோனிஸோமனஸிகாரோதிஸ்ஸ வசனீயங் அயோனிஸோமனஸிகாரம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அயோனிஸோமனஸிகாரஸ்ஸ அஸ்ஸத்தியந்திஸ்ஸ வசனீயங் அஸ்ஸத்தியம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அஸ்ஸத்தியஸ்ஸ அஸ்ஸத்தம்மஸ்ஸவனந்திஸ்ஸ வசனீயங் அஸ்ஸத்தம்மஸ்ஸவனம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ அஸ்ஸத்தம்மஸ்ஸவனஸ்ஸ அஸப்புரிஸஸங்ஸேவோதிஸ்ஸ வசனீயங்>
    text <இதி கோ பிக்கவே அஸப்புரிஸஸங்ஸேவோ பரிபூரோ அஸ்ஸத்தம்மஸ்ஸவனங் பரிபூரேதி அஸ்ஸத்தம்மஸ்ஸவனங் பரிபூரங் அஸ்ஸத்தியங் பரிபூரேதி அஸ்ஸத்தியங் பரிபூரங் அயோனிஸோமனஸிகாரங் பரிபூரேதி அயோனிஸோமனஸிகாரோ பரிபூரோ அஸதாஸம்பஜஞ்ஞங் பரிபூரேதி அஸதாஸம்பஜஞ்ஞங் பரிபூரங் இந்த்ரியஅஸங்வரங் பரிபூரேதி இந்த்ரியஅஸங்வரோ பரிபூரோ தீணி துச்சரிதானி பரிபூரேதி தீணி துச்சரிதானி பரிபூரானி பஞ்ச நீவரணே பரிபூரெந்தி பஞ்ச நீவரணா பரிபூரா அவிஜ்ஜங் பரிபூரெந்தி அவிஜ்ஜா பரிபூரா பவதண்ஹங் பரிபூரேதி ஏவமேதிஸ்ஸா பவதண்ஹாய ஆஹாரோ ஹோதி ஏவஞ்ச பாரிபூரி>
    text <ஸெய்யதாபி பிக்கவே உபரிபப்பதே துல்லபுஸிதகே தேவே வஸ்ஸந்தே தங் உதகங் யதானின்னங் பவத்தமானங் பப்பதகந்தரபதரஸாகா பரிபூரேதி பப்பதகந்தரபதரஸாகா பரிபூரா குஸொப்பே பரிபூரெந்தி குஸொப்பா பரிபூரா மஹாஸொப்பே பரிபூரெந்தி மஹாஸொப்பா பரிபூரா குன்னதியோ பரிபூரெந்தி குன்னதியோ பரிபூரா மஹானதியோ பரிபூரெந்தி மஹானதியோ பரிபூரா மஹாஸமுத்தங் ஸாகரங் பரிபூரெந்தி ஏவமேதஸ்ஸ மஹாஸமுத்தஸ்ஸ ஸாகரஸ்ஸ ஆஹாரோ ஹோதி ஏவஞ்ச பாரிபூரி>
    text <ஏவமேவங் கோ பிக்கவே அஸப்புரிஸஸங்ஸேவோ பரிபூரோ அஸ்ஸத்தம்மஸ்ஸவனங் பரிபூரேதி அஸ்ஸத்தம்மஸ்ஸவனங் பரிபூரங் அஸ்ஸத்தியங் பரிபூரேதி அஸ்ஸத்தியங் பரிபூரங் அயோனிஸோமனஸிகாரங் பரிபூரேதி அயோனிஸோமனஸிகாரோ பரிபூரோ அஸதாஸம்பஜஞ்ஞங் பரிபூரேதி அஸதாஸம்பஜஞ்ஞங் பரிபூரங் இந்த்ரியஅஸங்வரங் பரிபூரேதி இந்த்ரியஅஸங்வரோ பரிபூரோ தீணி துச்சரிதானி பரிபூரேதி தீணி துச்சரிதானி பரிபூரானி பஞ்ச நீவரணே பரிபூரெந்தி பஞ்ச நீவரணா பரிபூரா அவிஜ்ஜங் பரிபூரெந்தி அவிஜ்ஜா பரிபூரா பவதண்ஹங் பரிபூரேதி ஏவமேதிஸ்ஸா பவதண்ஹாய ஆஹாரோ ஹோதி ஏவஞ்ச பாரிபூரி>
    text <விஜ்ஜாவிமுத்திம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ விஜ்ஜாவிமுத்தியா ஸத்த பொஜ்ஜங்காதிஸ்ஸ வசனீயங் ஸத்தபாஹங் பிக்கவே பொஜ்ஜங்கே ஸாஹாரே வதாமி நோ அனாஹாரே கோ சாஹாரோ ஸத்தன்னங் பொஜ்ஜங்கானங் சத்தாரோ ஸதிபட்டானாதிஸ்ஸ வசனீயங் சத்தாரோபாஹங் பிக்கவே ஸதிபட்டானே ஸாஹாரே வதாமி நோ அனாஹாரே கோ சாஹாரோ சதுன்னங் ஸதிபட்டானானங் தீணி ஸுசரிதானீதிஸ்ஸ வசனீயங் தீணிபாஹங் பிக்கவே ஸுசரிதானி ஸாஹாரானி வதாமி நோ அனாஹாரானி கோ சாஹாரோ திண்ணன்னங் ஸுசரிதானங் இந்த்ரியஸங்வரோதிஸ்ஸ வசனீயங் இந்த்ரியஸங்வரம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ இந்த்ரியஸங்வரஸ்ஸ ஸதிஸம்பஜஞ்ஞந்திஸ்ஸ வசனீயங் ஸதிஸம்பஜஞ்ஞம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ ஸதிஸம்பஜஞ்ஞஸ்ஸ யோனிஸோமனஸிகாரோதிஸ்ஸ வசனீயங் யோனிஸோமனஸிகாரம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ யோனிஸோமனஸிகாரஸ்ஸ ஸத்தாதிஸ்ஸ வசனீயங் ஸத்தம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ ஸத்தாய ஸத்தம்மஸ்ஸவனந்திஸ்ஸ வசனீயங் ஸத்தம்மஸ்ஸவனம்பாஹங் பிக்கவே ஸாஹாரங் வதாமி நோ அனாஹாரங் கோ சாஹாரோ ஸத்தம்மஸ்ஸவனஸ்ஸ ஸப்புரிஸஸங்ஸேவோதிஸ்ஸ வசனீயங்>
    text <இதி கோ பிக்கவே ஸப்புரிஸஸங்ஸேவோ பரிபூரோ ஸத்தம்மஸ்ஸவனங் பரிபூரேதி ஸத்தம்மஸ்ஸவனங் பரிபூரங் ஸத்தங் பரிபூரேதி ஸத்தா பரிபூரா யோனிஸோமனஸிகாரங் பரிபூரேதி யோனிஸோமனஸிகாரோ பரிபூரோ ஸதிஸம்பஜஞ்ஞங் பரிபூரேதி ஸதிஸம்பஜஞ்ஞங் பரிபூரங் இந்த்ரியஸங்வரங் பரிபூரேதி இந்த்ரியஸங்வரோ பரிபூரோ தீணி ஸுசரிதானி பரிபூரேதி தீணி ஸுசரிதானி பரிபூரானி சத்தாரோ ஸதிபட்டானே பரிபூரெந்தி சத்தாரோ ஸதிபட்டானா பரிபூரா ஸத்த பொஜ்ஜங்கே பரிபூரெந்தி ஸத்த பொஜ்ஜங்கா பரிபூரா விஜ்ஜாவிமுத்திங் பரிபூரெந்தி ஏவமேதிஸ்ஸா விஜ்ஜாவிமுத்தியா ஆஹாரோ ஹோதி ஏவஞ்ச பாரிபூரி>
    text <ஸெய்யதாபி பிக்கவே உபரிபப்பதே துல்லபுஸிதகே தேவே வஸ்ஸந்தே தங் உதகங் யதானின்னங் பவத்தமானங்பே ஏவமேதஸ்ஸ மஹாஸமுத்தஸ்ஸ ஸாகரஸ்ஸ ஆஹாரோ ஹோதி ஏவஞ்ச பாரிபூரி ஏவமேவங் கோ பிக்கவே ஸப்புரிஸஸங்ஸேவோ பரிபூரோ ஸத்தம்மஸ்ஸவனங் பரிபூரேதிபே ஏவமேதிஸ்ஸா விஜ்ஜாவிமுத்தியா ஆஹாரோ ஹோதி ஏவஞ்ச பாரிபூரீதி துதியங்>
  text <நிட்டங்கதஸுத்தங்>
    text <63>, <யே கேசி பிக்கவே மயி நிட்டங் கதா ஸப்பே தே திட்டிஸம்பன்னா தேஸங் திட்டிஸம்பன்னானங் பஞ்சன்னங் இத நிட்டா பஞ்சன்னங் இத விஹாய நிட்டா கதமேஸங் பஞ்சன்னங் இத நிட்டா ஸத்தக்கத்துபரமஸ்ஸ கோலங்கோலஸ்ஸ ஏகபீஜிஸ்ஸ ஸகதாகாமிஸ்ஸ யோ ச திட்டேவ தம்மே அரஹா இமேஸங் பஞ்சன்னங் இத நிட்டா கதமேஸங் பஞ்சன்னங் இத விஹாய நிட்டா அந்தராபரினிப்பாயிஸ்ஸ உபஹச்சபரினிப்பாயிஸ்ஸ அஸங்காரபரினிப்பாயிஸ்ஸ ஸஸங்காரபரினிப்பாயிஸ்ஸ உத்தங்ஸோதஸ்ஸ அகனிட்டகாமினோ இமேஸங் பஞ்சன்னங் இத விஹாய நிட்டா யே கேசி பிக்கவே மயி நிட்டங் கதா ஸப்பே தே திட்டிஸம்பன்னா தேஸங் திட்டிஸம்பன்னானங் இமேஸங் பஞ்சன்னங் இத நிட்டா இமேஸங் பஞ்சன்னங் இத விஹாய நிட்டாதி ததியங்>
  text <அவேச்சப்பஸன்னஸுத்தங்>
    text <64>, <யே கேசி பிக்கவே மயி அவேச்சப்பஸன்னா ஸப்பே தே ஸோதாபன்னா தேஸங் ஸோதாபன்னானங் பஞ்சன்னங் இத நிட்டா பஞ்சன்னங் இத விஹாய நிட்டா கதமேஸங் பஞ்சன்னங் இத நிட்டா ஸத்தக்கத்துபரமஸ்ஸ கோலங்கோலஸ்ஸ ஏகபீஜிஸ்ஸ ஸகதாகாமிஸ்ஸ யோ ச திட்டேவ தம்மே அரஹா இமேஸங் பஞ்சன்னங் இத நிட்டா கதமேஸங் பஞ்சன்னங் இத விஹாய நிட்டா அந்தராபரினிப்பாயிஸ்ஸ உபஹச்சபரினிப்பாயிஸ்ஸ அஸங்காரபரினிப்பாயிஸ்ஸ ஸஸங்காரபரினிப்பாயிஸ்ஸ உத்தங்ஸோதஸ்ஸ அகனிட்டகாமினோ இமேஸங் பஞ்சன்னங் இத விஹாய நிட்டா யே கேசி பிக்கவே மயி அவேச்சப்பஸன்னா ஸப்பே தே ஸோதாபன்னா தேஸங் ஸோதாபன்னானங் இமேஸங் பஞ்சன்னங் இத நிட்டா இமேஸங் பஞ்சன்னங் இத விஹாய நிட்டாதி சதுத்தங்>
  text <படமஸுகஸுத்தங்>
    text <65>, <ஏகங் ஸமயங் ஆயஸ்மா ஸாரிபுத்தோ மகதேஸு விஹரதி நாலககாமகே அத கோ ஸாமண்டகானி பரிப்பாஜகோ யேனாயஸ்மா ஸாரிபுத்தோ தேனுபஸங்கமி உபஸங்கமித்வா ஆயஸ்மதா ஸாரிபுத்தேன ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ ஸாமண்டகானி பரிப்பாஜகோ ஆயஸ்மந்தங் ஸாரிபுத்தங் ஏததவோச>
    text <கிங் நு கோ ஆவுஸோ ஸாரிபுத்த ஸுகங் கிங் துக்கந்தி அபினிப்பத்தி கோ ஆவுஸோ துக்கா அனபினிப்பத்தி ஸுகா அபினிப்பத்தியா ஆவுஸோ ஸதி இதங் துக்கங் பாடிகங்கங் ஸீதங் உண்ஹங் ஜிகச்சா பிபாஸா உச்சாரோ பஸ்ஸாவோ அக்கிஸம்பஸ்ஸோ தண்டஸம்பஸ்ஸோ ஸத்தஸம்பஸ்ஸோ ஞாதீபி மித்தாபி ஸங்கம்ம ஸமாகம்ம ரோஸெந்தி அபினிப்பத்தியா ஆவுஸோ ஸதி இதங் துக்கங் பாடிகங்கங் அனபினிப்பத்தியா ஆவுஸோ ஸதி இதங் ஸுகங் பாடிகங்கங் ந ஸீதங் ந உண்ஹங் ந ஜிகச்சா ந பிபாஸா ந உச்சாரோ ந பஸ்ஸாவோ ந அக்கிஸம்பஸ்ஸோ ந தண்டஸம்பஸ்ஸோ ந ஸத்தஸம்பஸ்ஸோ ஞாதீபி மித்தாபி ஸங்கம்ம ஸமாகம்ம ந ரோஸெந்தி அனபினிப்பத்தியா ஆவுஸோ ஸதி இதங் ஸுகங் பாடிகங்கந்தி பஞ்சமங்>
  text <துதியஸுகஸுத்தங்>
    text <66>, <ஏகங் ஸமயங் ஆயஸ்மா ஸாரிபுத்தோ மகதேஸு விஹரதி நாலககாமகே அத கோ ஸாமண்டகானி பரிப்பாஜகோ யேனாயஸ்மா ஸாரிபுத்தோ தேனுபஸங்கமி உபஸங்கமித்வா ஆயஸ்மதா ஸாரிபுத்தேன ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ ஸாமண்டகானி பரிப்பாஜகோ ஆயஸ்மந்தங் ஸாரிபுத்தங் ஏததவோச>
    text <கிங் நு கோ ஆவுஸோ ஸாரிபுத்த இமஸ்மிங் தம்மவினயே ஸுகங் கிங் துக்கந்தி அனபிரதி கோ ஆவுஸோ இமஸ்மிங் தம்மவினயே துக்கா அபிரதி ஸுகா அனபிரதியா ஆவுஸோ ஸதி இதங் துக்கங் பாடிகங்கங் கச்சந்தோபி ஸுகங் ஸாதங் நாதிகச்சதி டிதோபி நிஸின்னோபி ஸயானோபி காமகதோபி அரஞ்ஞகதோபி ருக்கமூலகதோபி ஸுஞ்ஞாகாரகதோபி அப்போகாஸகதோபி பிக்குமஜ்ஜகதோபி ஸுகங் ஸாதங் நாதிகச்சதி அனபிரதியா ஆவுஸோ ஸதி இதங் துக்கங் பாடிகங்கங்>
    text <அபிரதியா ஆவுஸோ ஸதி இதங் ஸுகங் பாடிகங்கங் கச்சந்தோபி ஸுகங் ஸாதங் அதிகச்சதி டிதோபி நிஸின்னோபி ஸயானோபி காமகதோபி அரஞ்ஞகதோபி ருக்கமூலகதோபி ஸுஞ்ஞாகாரகதோபி அப்போகாஸகதோபி பிக்குமஜ்ஜகதோபி ஸுகங் ஸாதங் அதிகச்சதி அபிரதியா ஆவுஸோ ஸதி இதங் ஸுகங் பாடிகங்கந்தி சட்டங்>
  text <படமனளகபானஸுத்தங்>
    text <67>, <ஏகங் ஸமயங் பகவா கோஸலேஸு சாரிகங் சரமானோ மஹதா பிக்குஸங்கேன ஸத்திங் யேன நளகபானங் நாம கோஸலானங் நிகமோ ததவஸரி தத்ர ஸுதங் பகவா நளகபானே விஹரதி பலாஸவனே தேன கோ பன ஸமயேன பகவா ததஹுபோஸதே பிக்குஸங்கபரிவுதோ நிஸின்னோ ஹோதி அத கோ பகவா பஹுதேவ ரத்திங் பிக்கூனங் தம்மியா கதாய ஸந்தஸ்ஸெத்வா ஸமாதபெத்வா ஸமுத்தேஜெத்வா ஸம்பஹங்ஸெத்வா துண்ஹீபூதங் துண்ஹீபூதங் பிக்குஸங்கங் அனுவிலோகெத்வா ஆயஸ்மந்தங் ஸாரிபுத்தங் ஆமந்தேஸி>
    text <விகததினமித்தோ கோ ஸாரிபுத்த பிக்குஸங்கோ படிபாது தங் ஸாரிபுத்த பிக்கூனங் தம்மீ கதா பிட்டி மே ஆகிலாயதி தமஹங் ஆயமிஸ்ஸாமீதி ஏவங் பந்தேதி கோ ஆயஸ்மா ஸாரிபுத்தோ பகவதோ பச்சஸ்ஸோஸி>
    text <அத கோ பகவா சதுக்குணங் ஸங்காடிங் பஞ்ஞாபெத்வா தக்கிணேன பஸ்ஸேன ஸீஹஸெய்யங் கப்பேஸி பாதே பாதங் அச்சாதாய ஸதோ ஸம்பஜானோ உட்டானஸஞ்ஞங் மனஸி கரித்வா தத்ர கோ ஆயஸ்மா ஸாரிபுத்தோ பிக்கூ ஆமந்தேஸி ஆவுஸோ பிக்கவேதி ஆவுஸோதி கோ தே பிக்கூ ஆயஸ்மதோ ஸாரிபுத்தஸ்ஸ பச்சஸ்ஸோஸுங் ஆயஸ்மா ஸாரிபுத்தோ ஏததவோச>
    text <யஸ்ஸ கஸ்ஸசி ஆவுஸோ ஸத்தா நத்தி குஸலேஸு தம்மேஸு ஹிரீ நத்தி ஒத்தப்பங் நத்தி  வீரியங் நத்தி பஞ்ஞா நத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி ஹானியேவ பாடிகங்கா குஸலேஸு தம்மேஸு நோ வுத்தி ஸெய்யதாபி ஆவுஸோ காளபக்கே சந்தஸ்ஸ யா ரத்தி வா திவஸோ வா ஆகச்சதி ஹாயதேவ வண்ணேன ஹாயதி மண்டலேன ஹாயதி ஆபாய ஹாயதி ஆரோஹபரிணாஹேன ஏவமேவங் கோ ஆவுஸோ யஸ்ஸ கஸ்ஸசி ஸத்தா நத்தி குஸலேஸு தம்மேஸு ஹிரீ நத்தி ஒத்தப்பங் நத்தி வீரியங் நத்தி பஞ்ஞா நத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி ஹானியேவ பாடிகங்கா குஸலேஸு தம்மேஸு நோ வுத்தி>
    text <அஸ்ஸத்தோ புரிஸபுக்கலோதி ஆவுஸோ பரிஹானமேதங் அஹிரிகோ புரிஸபுக்கலோதி ஆவுஸோ பரிஹானமேதங் அனொத்தப்பீ புரிஸபுக்கலோதி ஆவுஸோ பரிஹானமேதங் குஸீதோ புரிஸபுக்கலோதி ஆவுஸோ பரிஹானமேதங் துப்பஞ்ஞோ புரிஸபுக்கலோதி ஆவுஸோ பரிஹானமேதங் கோதனோ புரிஸபுக்கலோதி ஆவுஸோ பரிஹானமேதங் உபனாஹீ புரிஸபுக்கலோதி ஆவுஸோ பரிஹானமேதங் பாபிச்சோ புரிஸபுக்கலோதி ஆவுஸோ பரிஹானமேதங் பாபமித்தோ புரிஸபுக்கலோதி ஆவுஸோ பரிஹானமேதங் மிச்சாதிட்டிகோ புரிஸபுக்கலோதி ஆவுஸோ பரிஹானமேதங்>
    text <யஸ்ஸ கஸ்ஸசி ஆவுஸோ ஸத்தா அத்தி குஸலேஸு தம்மேஸு ஹிரீ அத்தி ஒத்தப்பங் அத்தி பஞ்ஞா அத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி வுத்தியேவ பாடிகங்கா குஸலேஸு தம்மேஸு நோ பரிஹானி ஸெய்யதாபி ஆவுஸோ ஜுண்ஹபக்கே சந்தஸ்ஸ யா ரத்தி வா திவஸோ வா ஆகச்சதி வட்டதேவ வண்ணேன வட்டதி மண்டலேன வட்டதி ஆபாய வட்டதி ஆரோஹபரிணாஹேன ஏவமேவங் கோ ஆவுஸோ யஸ்ஸ கஸ்ஸசி ஸத்தா அத்தி குஸலேஸு தம்மேஸு ஹிரீ அத்தி ஒத்தப்பங் அத்தி வீரியங் அத்தி பஞ்ஞா அத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி வுத்தியேவ பாடிகங்கா குஸலேஸு தம்மேஸு நோ பரிஹானி>
    text <ஸத்தோ புரிஸபுக்கலோதி ஆவுஸோ அபரிஹானமேதங் ஹிரீமா புரிஸபுக்கலோதி ஆவுஸோ அபரிஹானமேதங் ஒத்தப்பீ புரிஸபுக்கலோதி ஆவுஸோ அபரிஹானமேதங் ஆரத்தவீரியோ புரிஸபுக்கலோதி ஆவுஸோ அபரிஹானமேதங் பஞ்ஞவா புரிஸபுக்கலோதி ஆவுஸோ அபரிஹானமேதங் அக்கோதனோ புரிஸபுக்கலோதி ஆவுஸோ அபரிஹானமேதங் அனுபனாஹீ புரிஸபுக்கலோதி ஆவுஸோ அபரிஹானமேதங் அப்பிச்சோ புரிஸபுக்கலோதி ஆவுஸோ அபரிஹானமேதங் கல்யாணமித்தோ புரிஸபுக்கலோதி ஆவுஸோ அபரிஹானமேதங் ஸம்மாதிட்டிகோ புரிஸபுக்கலோதி ஆவுஸோ அபரிஹானமேதந்தி>
    text <அத கோ பகவா பச்சுட்டாய ஆயஸ்மந்தங் ஸாரிபுத்தங் ஆமந்தேஸி ஸாது ஸாது ஸாரிபுத்த யஸ்ஸ கஸ்ஸசி ஸாரிபுத்த ஸத்தா நத்தி குஸலேஸு தம்மேஸு ஹிரீ நத்தி ஒத்தப்பங் நத்தி வீரியங் நத்தி பஞ்ஞா நத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி ஹானியேவ பாடிகங்கா குஸலேஸு தம்மேஸு நோ வுத்தி ஸெய்யதாபி ஸாரிபுத்த காளபக்கே சந்தஸ்ஸ யா ரத்தி வா திவஸோ வா ஆகச்சதி ஹாயதேவ வண்ணேன ஹாயதி மண்டலேன ஹாயதி ஆபாய ஹாயதி ஆரோஹபரிணாஹேன ஏவமேவங் கோ ஸாரிபுத்த யஸ்ஸ கஸ்ஸசி ஸத்தா நத்தி குஸலேஸு தம்மேஸுபே பஞ்ஞா நத்தி குஸலேஸு தம்மேஸு தஸ்ஸ யா ரத்தி வா திவஸோ வா பே நோ வுத்தி>
    text <அஸ்ஸத்தோ புரிஸபுக்கலோதி ஸாரிபுத்த பரிஹானமேதங் அஹிரிகோ அனொத்தப்பீ குஸீதோ துப்பஞ்ஞோ கோதனோ உபனாஹீ பாபிச்சோ பாபமித்தோ மிச்சாதிட்டிகோ புரிஸபுக்கலோதி ஸாரிபுத்த பரிஹானமேதங்>
    text <யஸ்ஸ கஸ்ஸசி ஸாரிபுத்த ஸத்தா அத்தி குஸலேஸு தம்மேஸு ஹிரீ அத்தி ஒத்தப்பங் அத்தி வீரியங் அத்தி பஞ்ஞா அத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி வுத்தியேவ பாடிகங்கா குஸலேஸு தம்மேஸு நோ பரிஹானி ஸெய்யதாபி ஸாரிபுத்த ஜுண்ஹபக்கே சந்தஸ்ஸ யா ரத்தி வா திவஸோ வா ஆகச்சதி வட்டதேவ வண்ணேன வட்டதி மண்டலேன வட்டதி ஆபாய வட்டதி ஆரோஹபரிணாஹேன ஏவமேவங் கோ ஸாரிபுத்த யஸ்ஸ கஸ்ஸசி ஸத்தா அத்தி குஸலேஸு தம்மேஸு ஹிரீ அத்தி ஒத்தப்பங் அத்தி வீரியங் அத்தி பஞ்ஞா அத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி வுத்தியேவ பாடிகங்கா குஸலேஸு தம்மேஸு நோ பரிஹானி>
    text <ஸத்தோ புரிஸபுக்கலோதி ஸாரிபுத்த அபரிஹானமேதங் ஹிரீமா ஒத்தப்பீ ஆரத்தவீரியோ பஞ்ஞவா அக்கோதனோ அனுபனாஹீ அப்பிச்சோ கல்யாணமித்தோ ஸம்மாதிட்டிகோ புரிஸபுக்கலோதி ஸாரிபுத்த அபரிஹானமேதந்தி ஸத்தமங்>
  text <துதியனளகபானஸுத்தங்>
    text <68>, <ஏகங் ஸமயங் பகவா நளகபானே விஹரதி பலாஸவனே தேன கோ பன ஸமயேன பகவா ததஹுபோஸதே பிக்குஸங்கபரிவுதோ நிஸின்னோ ஹோதி அத கோ பகவா பஹுதேவ ரத்திங் பிக்கூனங் தம்மியா கதாய ஸந்தஸ்ஸெத்வா ஸமாதபெத்வா ஸமுத்தேஜெத்வா ஸம்பஹங்ஸெத்வா துண்ஹீபூதங் துண்ஹீபூதங் பிக்குஸங்கங் அனுவிலோகெத்வா ஆயஸ்மந்தங் ஸாரிபுத்தங் ஆமந்தேஸி>
    text <விகததினமித்தோ கோ ஸாரிபுத்த பிக்குஸங்கோ படிபாது தங் ஸாரிபுத்த பிக்கூனங் தம்மீ கதா பிட்டி மே ஆகிலாயதி தமஹங் ஆயமிஸ்ஸாமீதி ஏவங் பந்தேதி கோ ஆயஸ்மா ஸாரிபுத்தோ பகவதோ பச்சஸ்ஸோஸி>
    text <அத கோ பகவா சதுக்குணங் ஸங்காடிங் பஞ்ஞாபெத்வா தக்கிணேன பஸ்ஸேன ஸீஹஸெய்யங் கப்பேஸி பாதே பாதங் அச்சாதாய ஸதோ ஸம்பஜானோ உட்டானஸஞ்ஞங் மனஸி கரித்வா தத்ர கோ ஆயஸ்மா ஸாரிபுத்தோ பிக்கூ ஆமந்தேஸி ஆவுஸோ பிக்கவேதி ஆவுஸோதி கோ தே பிக்கூ ஆயஸ்மதோ ஸாரிபுத்தஸ்ஸ பச்சஸ்ஸோஸுங் ஆயஸ்மா ஸாரிபுத்தோ ஏததவோச>
    text <யஸ்ஸ கஸ்ஸசி ஆவுஸோ ஸத்தா நத்தி குஸலேஸு தம்மேஸு ஹிரீ நத்தி ஒத்தப்பங் நத்தி வீரியங் நத்தி பஞ்ஞா நத்தி ஸோதாவதானங் நத்தி தம்மதாரணா நத்தி அத்தூபபரிக்கா நத்தி தம்மானுதம்மப்படிபத்தி நத்தி அப்பமாதோ நத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி ஹானியேவ பாடிகங்கா குஸலேஸு தம்மேஸு நோ வுத்தி ஸெய்யதாபி ஆவுஸோ காளபக்கே சந்தஸ்ஸ யா ரத்தி வா திவஸோ வா ஆகச்சதி ஹாயதேவ வண்ணேன ஹாயதி மண்டலேன ஹாயதி ஆபாய ஹாயதி ஆரோஹபரிணாஹேன ஏவமேவங் கோ ஆவுஸோ யஸ்ஸ கஸ்ஸசி ஸத்தா நத்தி குஸலேஸு தம்மேஸு ஹிரீ நத்தி ஒத்தப்பங் நத்தி வீரியங் நத்தி பஞ்ஞா நத்தி ஸோதாவதானங் நத்தி தம்மதாரணா நத்தி அத்தூபபரிக்கா நத்தி தம்மானுதம்மப்படிபத்தி நத்தி அப்பமாதோ நத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி ஹானியேவ பாடிகங்கா குஸலேஸு தம்மேஸு நோ வுத்தி>
    text <யஸ்ஸ கஸ்ஸசி ஆவுஸோ ஸத்தா அத்தி குஸலேஸு தம்மேஸு ஹிரீ அத்தி ஒத்தப்பங் அத்தி வீரியங் அத்தி பஞ்ஞா அத்தி ஸோதாவதானங் அத்தி தம்மதாரணா அத்தி அத்தூபபரிக்கா அத்தி தம்மானுதம்மப்படிபத்தி அத்தி அப்பமாதோ அத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி வுத்தியேவ பாடிகங்கா குஸலேஸு தம்மேஸு நோ பரிஹானி ஸெய்யதாபி ஆவுஸோ ஜுண்ஹபக்கே சந்தஸ்ஸ யா ரத்தி வா திவஸோ வா ஆகச்சதி வட்டதேவ வண்ணேன வட்டதி மண்டலேன வட்டதி ஆபாய வட்டதி ஆரோஹபரிணாஹேன ஏவமேவங் கோ ஆவுஸோ யஸ்ஸ கஸ்ஸசி ஸத்தா அத்தி குஸலேஸு தம்மேஸுபே அப்பமாதோ அத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி வுத்தியேவ பாடிகங்கா குஸலேஸு தம்மேஸு நோ பரிஹானீதி>
    text <அத கோ பகவா பச்சுட்டாய ஆயஸ்மந்தங் ஸாரிபுத்தங் ஆமந்தேஸி ஸாது ஸாது ஸாரிபுத்த யஸ்ஸ கஸ்ஸசி ஸாரிபுத்த ஸத்தா நத்தி குஸலேஸு தம்மேஸு ஹிரீ நத்தி ஒத்தப்பங் நத்தி பஞ்ஞா நத்தி வீரியங் நத்தி ஸோதாவதானங் நத்தி தம்மதாரணா நத்தி அத்தூபபரிக்கா நத்தி தம்மானுதம்மப்படிபத்தி நத்தி அப்பமாதோ நத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி ஹானியேவ பாடிகங்கா குஸலேஸு தம்மேஸு நோ வுத்தி ஸெய்யதாபி ஸாரிபுத்த காளபக்கே சந்தஸ்ஸ யா ரத்தி வா திவஸோ வா ஆகச்சதி ஹாயதேவ வண்ணேன ஹாயதி மண்டலேன ஹாயதி ஆபாய ஹாயதி ஆரோஹபரிணாஹேன ஏவமேவங் கோ ஸாரிபுத்த யஸ்ஸ கஸ்ஸசி ஸத்தா நத்தி குஸலேஸு தம்மேஸுபே அப்பமாதோ நத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி ஹானியேவ பாடிகங்கா குஸலேஸு தம்மேஸு நோ வுத்தி>
    text <யஸ்ஸ கஸ்ஸசி ஸாரிபுத்த ஸத்தா அத்தி குஸலேஸு தம்மேஸு ஹிரீ அத்தி ஒத்தப்பங் அத்தி வீரியங் அத்தி பஞ்ஞா அத்தி ஸோதாவதானங் அத்தி தம்மதாரணா அத்தி அத்தூபபரிக்கா அத்தி தம்மானுதம்மப்படிபத்தி அத்தி அப்பமாதோ அத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி வுத்தியேவ பாடிகங்கா குஸலேஸு தம்மேஸு நோ பரிஹானி ஸெய்யதாபி ஸாரிபுத்த ஜுண்ஹபக்கே சந்தஸ்ஸ யா ரத்தி வா திவஸோ வா ஆகச்சதி வட்டதேவ வண்ணேன வட்டதி மண்டலேன வட்டதி ஆபாய வட்டதி ஆரோஹபரிணாஹேன ஏவமேவங் கோ ஸாரிபுத்த யஸ்ஸ கஸ்ஸசி ஸத்தா அத்தி குஸலேஸு தம்மேஸுபே அப்பமாதோ அத்தி குஸலேஸு தம்மேஸு தஸ்ஸ யா ரத்தி வா திவஸோ வா ஆகச்சதி வுத்தியேவ பாடிகங்கா குஸலேஸு தம்மேஸு நோ பரிஹானீதி அட்டமங்>
  text <படமகதாவத்துஸுத்தங்>
    text <69>, <ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தேன கோ பன ஸமயேன ஸம்பஹுலா பிக்கூ பச்சாபத்தங் பிண்டபாதபடிக்கந்தா உபட்டானஸாலாயங் ஸன்னிஸின்னா ஸன்னிபதிதா அனேகவிஹிதங் திரச்சானகதங் அனுயுத்தா விஹரந்தி ஸெய்யதிதங் ராஜகதங் சோரகதங் மஹாமத்தகதங் ஸேனாகதங் பயகதங் யுத்தகதங் அன்னகதங் பானகதங் வத்தகதங் ஸயனகதங் மாலாகதங் கந்தகதங் ஞாதிகதங் யானகதங் காமகதங் நிகமகதங் நகரகதங் ஜனபதகதங் இத்திகதங் ஸூரகதங் விஸிகாகதங் கும்பட்டானகதங் புப்பபேதகதங் நானத்தகதங் லோகக்காயிகங் ஸமுத்தக்காயிகங் இதிபவாபவகதங் இதி வாதி>
    text <அத கோ பகவா ஸாயன்ஹஸமயங் படிஸல்லானா வுட்டிதோ யேன உபட்டானஸாலா தேனுபஸங்கமி உபஸங்கமித்வா பஞ்ஞத்தே ஆஸனே நிஸீதி நிஸஜ்ஜ கோ பகவா பிக்கூ ஆமந்தேஸி காய நுத்த பிக்கவே ஏதரஹி கதாய ஸன்னிஸின்னா ஸன்னிபதிதா கா ச பன வோ அந்தராகதா விப்பகதாதி>
    text <இத மயங் பந்தே பச்சாபத்தங் பிண்டபாதபடிக்கந்தா உபட்டானஸாலாயங் ஸன்னிஸின்னா ஸன்னிபதிதா அனேகவிஹிதங் திரச்சானகதங் அனுயுத்தா விஹராம ஸெய்யதிதங் ராஜகதங் சோரகதங்பே இதிபவாபவகதங் இதி வாதி ந கோ பனேதங் பிக்கவே தும்ஹாகங் பதிரூபங் குலபுத்தானங் ஸத்தாய அகாரஸ்மா அனகாரியங் பப்பஜிதானங் யங் தும்ஹே அனேகவிஹிதங் திரச்சானகதங் அனுயுத்தா விஹரெய்யாத ஸெய்யதிதங் ராஜகதங் சோரகதங் மஹாமத்தகதங் ஸேனாகதங் பயகதங் யுத்தகதங் அன்னகதங் பானகதங் வத்தகதங் ஸயனகதங் மாலாகதங் கந்தகதங் ஞாதிகதங் யானகதங் காமகதங் நிகமகதங் நகரகதங் ஜனபதகதங் இத்திகதங் ஸூரகதங் விஸிகாகதங் கும்பட்டானகதங் புப்பபேதகதங் நானத்தகதங் லோகக்காயிகங் ஸமுத்தக்காயிகங் இதிபவாபவகதங் இதி வாதி>
    text <தஸயிமானி பிக்கவே கதாவத்தூனி கதமானி தஸ அப்பிச்சகதா ஸந்துட்டிகதா பவிவேககதா அஸங்ஸக்ககதா வீரியாரம்பகதா ஸீலகதா ஸமாதிகதா பஞ்ஞாகதா விமுத்திகதா விமுத்திஞாணதஸ்ஸனகதாதி இமானி கோ பிக்கவே தஸ கதாவத்தூனி>
    text <இமேஸங் சே தும்ஹே பிக்கவே தஸன்னங் கதாவத்தூனங் உபாதாயுபாதாய கதங் கதெய்யாத இமேஸம்பி சந்திமஸூரியானங் ஏவங்மஹித்திகானங் ஏவங்மஹானுபாவானங் தேஜஸா தேஜங் பரியாதியெய்யாத கோ பன வாதோ அஞ்ஞதித்தியானங் பரிப்பாஜகானந்தி நவமங்>
  text <துதியகதாவத்துஸுத்தங்>
    text <70>, <ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தேன கோ பன ஸமயேன ஸம்பஹுலா பிக்கூ பச்சாபத்தங் பிண்டபாதபடிக்கந்தா உபட்டானஸாலாயங் ஸன்னிஸின்னா ஸன்னிபதிதா அனேகவிஹிதங் திரச்சானகதங் அனுயுத்தா விஹரந்தி ஸெய்யதிதங் ராஜகதங் சோரகதங் மஹாமத்தகதங்பே இதிபவாபவகதங் இதி வாதி>
    text <தஸயிமானி பிக்கவே பாஸங்ஸானி டானானி கதமானி தஸ இத பிக்கவே பிக்கு அத்தனா ச அப்பிச்சோ ஹோதி அப்பிச்சகதஞ்ச பிக்கூனங் கத்தா ஹோதி அப்பிச்சோ பிக்கு அப்பிச்சகதஞ்ச பிக்கூனங் கத்தாதி பாஸங்ஸமேதங் டானங்>
    text <அத்தனா ச ஸந்துட்டோ ஹோதி ஸந்துட்டிகதஞ்ச பிக்கூனங் கத்தா ஹோதி ஸந்துட்டோ பிக்கு ஸந்துட்டிகதஞ்ச பிக்கூனங் கத்தாதி பாஸங்ஸமேதங் டானங்>
    text <அத்தனா ச பவிவித்தோ ஹோதி பவிவேககதஞ்ச பிக்கூனங் கத்தா ஹோதி பவிவித்தோ பிக்கு பவிவேககதஞ்ச பிக்கூனங் கத்தாதி பாஸங்ஸமேதங் டானங்>
    text <அத்தனா ச அஸங்ஸட்டோ ஹோதி அஸங்ஸட்டகதஞ்ச பிக்கூனங் கத்தா ஹோதி அஸங்ஸட்டோ பிக்கு அஸங்ஸட்டகதஞ்ச பிக்கூனங் கத்தாதி பாஸங்ஸமேதங் டானங்>
    text <அத்தனா ச ஆரத்தவீரியோ ஹோதி வீரியாரம்பகதஞ்ச பிக்கூனங் கத்தா ஹோதி ஆரத்தவீரியோ பிக்கு வீரியாரம்பகதஞ்ச பிக்கூனங் கத்தாதி பாஸங்ஸமேதங் டானங்>
    text <அத்தனா ச ஸீலஸம்பன்னோ ஹோதி ஸீலஸம்பதாகதஞ்ச பிக்கூனங் கத்தா ஹோதி ஸீலஸம்பன்னோ பிக்கு ஸீலஸம்பதாகதஞ்ச பிக்கூனங் கத்தாதி பாஸங்ஸமேதங் டானங்>
    text <அத்தனா ச ஸமாதிஸம்பன்னோ ஹோதி ஸமாதிஸம்பதாகதஞ்ச பிக்கூனங் கத்தா ஹோதி ஸமாதிஸம்பன்னோ பிக்கு ஸமாதிஸம்பதாகதஞ்ச பிக்கூனங் கத்தாதி பாஸங்ஸமேதங் டானங்>
    text <அத்தனா ச பஞ்ஞாஸம்பன்னோ ஹோதி பஞ்ஞாஸம்பதாகதஞ்ச பிக்கூனங் கத்தா ஹோதி பஞ்ஞாஸம்பன்னோ பிக்கு பஞ்ஞாஸம்பதாகதஞ்ச பிக்கூனங் கத்தாதி பாஸங்ஸமேதங் டானங்>
    text <அத்தனா ச விமுத்திஸம்பன்னோ ஹோதி விமுத்திஸம்பதாகதஞ்ச பிக்கூனங் கத்தா ஹோதி விமுத்திஸம்பன்னோ பிக்கு விமுத்திஸம்பதாகதஞ்ச பிக்கூனங் கத்தாதி பாஸங்ஸமேதங் டானங்>
    text <அத்தனா ச விமுத்திஞாணதஸ்ஸனஸம்பன்னோ ஹோதி விமுத்திஞாணதஸ்ஸனஸம்பதாகதஞ்ச பிக்கூனங் கத்தா ஹோதி விமுத்திஞாணதஸ்ஸனஸம்பன்னோ பிக்கு விமுத்திஞாணதஸ்ஸனஸம்பதாகதஞ்ச பிக்கூனங் கத்தாதி பாஸங்ஸமேதங் டானங் இமானி கோ பிக்கவே தஸ பாஸங்ஸானி டானானீதி தஸமங்>
    stand <யமகவக்கோ துதியோ>
    text <தஸ்ஸுத்தானங்>
    block
      text <அவிஜ்ஜா தண்ஹா நிட்டா ச அவேச்ச த்வே ஸுகானி ச>
      text <நளகபானே த்வே வுத்தா கதாவத்தூபரே துவேதி>
