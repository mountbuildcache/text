text <உபாலிவக்கோ>
  text <உபாலிஸுத்தங்>
    text <31>, <அத கோ ஆயஸ்மா உபாலி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ ஆயஸ்மா உபாலி பகவந்தங் ஏததவோச கதி நு கோ பந்தே அத்தவஸே படிச்ச ததாகதேன ஸாவகானங் ஸிக்காபதங் பஞ்ஞத்தங் பாதிமொக்கங் உத்திட்டந்தி>
    text <தஸ கோ உபாலி அத்தவஸே படிச்ச ததாகதேன ஸாவகானங் ஸிக்காபதங் பஞ்ஞத்தங் பாதிமொக்கங் உத்திட்டங் கதமே தஸ ஸங்கஸுட்டுதாய ஸங்கபாஸுதாய தும்மங்கூனங் புக்கலானங் நிக்கஹாய பேஸலானங் பிக்கூனங் பாஸுவிஹாராய திட்டதம்மிகானங் ஆஸவானங் ஸங்வராய ஸம்பராயிகானங் ஆஸவானங் படிகாதாய அப்பஸன்னானங் பஸாதாய பஸன்னானங் பிய்யோபாவாய ஸத்தம்மட்டிதியா வினயானுக்கஹாய இமே கோ உபாலி தஸ அத்தவஸே படிச்ச ததாகதேன ஸாவகானங் ஸிக்காபதங் பஞ்ஞத்தங் பாதிமொக்கங் உத்திட்டந்தி படமங்>
  text <பாதிமொக்கட்டபனாஸுத்தங்>
    text <32>, <கதி நு கோ பந்தே பாதிமொக்கட்டபனாதி தஸ கோ உபாலி பாதிமொக்கட்டபனா கதமே தஸ பாராஜிகோ தஸ்ஸங் பரிஸாயங் நிஸின்னோ ஹோதி பாராஜிககதா விப்பகதா ஹோதி அனுபஸம்பன்னோ தஸ்ஸங் பரிஸாயங் நிஸின்னோ ஹோதி அனுபஸம்பன்னகதா விப்பகதா ஹோதி ஸிக்கங் பச்சக்காதகோ தஸ்ஸங் பரிஸாயங் நிஸின்னோ ஹோதி ஸிக்கங் பச்சக்காதககதா விப்பகதா ஹோதி பண்டகோ தஸ்ஸங் பரிஸாயங் நிஸின்னோ ஹோதி பண்டககதா விப்பகதா ஹோதி பிக்குனிதூஸகோ தஸ்ஸங் பரிஸாயங் நிஸின்னோ ஹோதி பிக்குனிதூஸககதா விப்பகதா ஹோதி இமே கோ உபாலி தஸ பாதிமொக்கட்டபனாதி துதியங்>
  text <உப்பாஹிகாஸுத்தங்>
    text <33>, <கதிஹி நு கோ பந்தே தம்மேஹி ஸமன்னாகதோ பிக்கு உப்பாஹிகாய ஸம்மன்னிதப்போதி தஸஹி கோ உபாலி தம்மேஹி ஸமன்னாகதோ பிக்கு உப்பாஹிகாய ஸம்மன்னிதப்போ கதமேஹி தஸஹி இதுபாலி பிக்கு ஸீலவா ஹோதி பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு பஹுஸ்ஸுதோ ஹோதி ஸுததரோ ஸுதஸன்னிசயோ யே தே தம்மா ஆதிகல்யாணா மஜ்ஜேகல்யாணா பரியோஸானகல்யாணா ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் அபிவதந்தி ததாரூபாஸ்ஸ தம்மா பஹுஸ்ஸுதா ஹொந்தி தாதா வசஸா பரிசிதா மனஸானுபெக்கிதா திட்டியா ஸுப்படிவித்தா உபயானி கோ பனஸ்ஸ பாதிமொக்கானி வித்தாரேன ஸ்வாகதானி ஹொந்தி ஸுவிபத்தானி ஸுப்பவத்தீனி ஸுவினிச்சிதானி ஸுத்தஸோ அனுப்யஞ்ஜனஸோ வினயே கோ பன டிதோ ஹோதி அஸங்ஹீரோ படிபலோ ஹோதி உபோ அத்தபச்சத்திகே ஸஞ்ஞாபேதுங் பஞ்ஞாபேதுங் நிஜ்ஜாபேதுங் பெக்கேதுங் பஸாதேதுங் அதிகரணஸமுப்பாதவூபஸமகுஸலோ ஹோதி அதிகரணங் ஜானாதி அதிகரணஸமுதயங் ஜானாதி அதிகரணனிரோதங் ஜானாதி அதிகரணனிரோதகாமினிங் படிபதங் ஜானாதி இமேஹி கோ உபாலி தஸஹி தம்மேஹி ஸமன்னாகதோ பிக்கு உப்பாஹிகாய ஸம்மன்னிதப்போதி ததியங்>
  text <உபஸம்பதாஸுத்தங்>
    text <34>, <கதிஹி நு கோ பந்தே தம்மேஹி ஸமன்னாகதேன பிக்குனா உபஸம்பாதேதப்பந்தி தஸஹி கோ உபாலி தம்மேஹி ஸமன்னாகதேன பிக்குனா உபஸம்பாதேதப்பங் கதமேஹி தஸஹி இதுபாலி பிக்கு ஸீலவா ஹோதி பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு பஹுஸ்ஸுதோ ஹோதி ஸுததரோ ஸுதஸன்னிசயோ யே தே தம்மா ஆதிகல்யாணா மஜ்ஜேகல்யாணா பரியோஸானகல்யாணா ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் அபிவதந்தி ததாரூபாஸ்ஸ தம்மா பஹுஸ்ஸுதா ஹொந்தி தாதா வசஸா பரிசிதா மனஸானுபெக்கிதா திட்டியா ஸுப்படிவித்தா பாதிமொக்கங் கோ பனஸ்ஸ வித்தாரேன ஸ்வாகதங் ஹோதி ஸுவிபத்தங் ஸுப்பவத்தங் ஸுவினிச்சிதங் ஸுத்தஸோ அனுப்யஞ்ஜனஸோ படிபலோ ஹோதி கிலானங் உபட்டாதுங் வா உபட்டாபேதுங் வா படிபலோ ஹோதி அனபிரதிங் வூபகாஸேதுங் வா வூபகாஸாபேதுங் வா படிபலோ ஹோதி உப்பன்னங் குக்குச்சங் தம்மதோ வினோதேதுங் படிபலோ ஹோதி உப்பன்னங் திட்டிகதங் தம்மதோ விவேசேதுங் படிபலோ ஹோதி அதிஸீலே ஸமாதபேதுங் படிபலோ ஹோதி அதிசித்தே ஸமாதபேதுங் படிபலோ ஹோதி அதிபஞ்ஞாய ஸமாதபேதுங் இமேஹி கோ உபாலி தஸஹி தம்மேஹி ஸமன்னாகதேன பிக்குனா உபஸம்பாதேதப்பந்தி சதுத்தங்>
  text <நிஸ்ஸயஸுத்தங்>
    text <35>, <கதிஹி நு கோ பந்தே தம்மேஹி ஸமன்னாகதேன பிக்குனா நிஸ்ஸயோ தாதப்போதி தஸஹி கோ உபாலி தம்மேஹி ஸமன்னாகதேன பிக்குனா நிஸ்ஸயோ தாதப்போ கதமேஹி தஸஹி இதுபாலி பிக்கு ஸீலவா ஹோதிபே ஸமாதாய ஸிக்கதி ஸிக்காபதேஸு பஹுஸ்ஸுதோ ஹோதிபே திட்டியா ஸுப்படிவித்தா பாதிமொக்கங் கோ பனஸ்ஸ வித்தாரேன ஸ்வாகதங் ஹோதி ஸுவிபத்தங் ஸுப்பவத்தங் ஸுவினிச்சிதங் ஸுத்தஸோ அனுப்யஞ்ஜனஸோ படிபலோ ஹோதி கிலானங் உபட்டாதுங் வா உபட்டாபேதுங் வா படிபலோ ஹோதி அனபிரதிங் வூபகாஸேதுங் வா வூபகாஸாபேதுங் வா படிபலோ ஹோதி உப்பன்னங் குக்குச்சங் தம்மதோ வினோதேதுங் படிபலோ ஹோதி உப்பன்னங் திட்டிகதங் தம்மதோ விவேசேதுங் படிபலோ ஹோதி அதிஸீலேபே அதிசித்தே அதிபஞ்ஞாய ஸமாதபேதுங் இமேஹி கோ உபாலி தஸஹி தம்மேஹி ஸமன்னாகதேன பிக்குனா நிஸ்ஸயோ தாதப்போதி பஞ்சமங்>
  text <ஸாமணேரஸுத்தங்>
    text <36>, <கதிஹி நு கோ பந்தே தம்மேஹி ஸமன்னாகதேன பிக்குனா ஸாமணேரோ உபட்டாபேதப்போதி தஸஹி கோ உபாலி தம்மேஹி ஸமன்னாகதேன பிக்குனா ஸாமணேரோ உபட்டாபேதப்போ கதமேஹி தஸஹி இதுபாலி பிக்கு ஸீலவா ஹோதிபே ஸமாதாய ஸிக்கதி ஸிக்காபதேஸு பஹுஸ்ஸுதோ ஹோதிபே திட்டியா ஸுப்படிவித்தா பாதிமொக்கங் கோ பனஸ்ஸ வித்தாரேன ஸ்வாகதங் ஹோதி ஸுவிபத்தங் ஸுப்பவத்தங் ஸுவினிச்சிதங் ஸுத்தஸோ அனுப்யஞ்ஜனஸோ படிபலோ ஹோதி கிலானங் உபட்டாதுங் வா உபட்டாபேதுங் வா படிபலோ ஹோதி அனபிரதிங் வூபகாஸேதுங் வா வூபகாஸாபேதுங் வா படிபலோ ஹோதி உப்பன்னங் குக்குச்சங் தம்மதோ வினோதேதுங் படிபலோ ஹோதி உப்பன்னங் திட்டிகதங் தம்மதோ விவேசேதுங் படிபலோ ஹோதி அதிஸீலே ஸமாதபேதுங் படிபலோ ஹோதி அதிசித்தே ஸமாதபேதுங் படிபலோ ஹோதி அதிபஞ்ஞாய ஸமாதபேதுங் இமேஹி கோ உபாலி தஸஹி தம்மேஹி ஸமன்னாகதேன பிக்குனா ஸாமணேரோ உபட்டாபேதப்போதி சட்டங்>
  text <ஸங்கபேதஸுத்தங்>
    text <37>, <ஸங்கபேதோ ஸங்கபேதோதி பந்தே வுச்சதி கித்தாவதா நு கோ பந்தே ஸங்கோ பின்னோ ஹோதீதி இதுபாலி பிக்கூ அதம்மங் தம்மோதி தீபெந்தி தம்மங் அதம்மோதி தீபெந்தி அவினயங் வினயோதி தீபெந்தி வினயங் அவினயோதி தீபெந்தி அபாஸிதங் அலபிதங் ததாகதேன பாஸிதங் லபிதங் ததாகதேனாதி தீபெந்தி பாஸிதங் லபிதங் ததாகதேன அபாஸிதங் அலபிதங் ததாகதேனாதி தீபெந்தி அனாசிண்ணங் ததாகதேன ஆசிண்ணங் ததாகதேனாதி தீபெந்தி ஆசிண்ணங் ததாகதேன அனாசிண்ணங் ததாகதேனாதி தீபெந்தி அபஞ்ஞத்தங் ததாகதேன பஞ்ஞத்தங் ததாகதேனாதி தீபெந்தி பஞ்ஞத்தங் ததாகதேன அபஞ்ஞத்தங் ததாகதேனாதி தீபெந்தி தே இமேஹி தஸஹி வத்தூஹி அவகஸ்ஸந்தி அபகஸ்ஸந்தி ஆவேனி கம்மானி கரொந்தி ஆவேனி பாதிமொக்கங் உத்திஸந்தி எத்தாவதா கோ உபாலி ஸங்கோ பின்னோ ஹோதீதி ஸத்தமங்>
  text <ஸங்கஸாமக்கீஸுத்தங்>
    text <38>, <ஸங்கஸாமக்கீ ஸங்கஸாமக்கீதி பந்தே வுச்சதி கித்தாவதா நு கோ பந்தே ஸங்கோ ஸமக்கோ ஹோதீதி இதுபாலி பிக்கூ அதம்மங் அதம்மோதி தீபெந்தி தம்மங் தம்மோதி தீபெந்தி அவினயங் அவினயோதி தீபெந்தி வினயங் வினயோதி தீபெந்தி அபாஸிதங் அலபிதங் ததாகதேன அபாஸிதங் அலபிதங் ததாகதேனாதி தீபெந்தி பாஸிதங் லபிதங் ததாகதேன பாஸிதங் லபிதங் ததாகதேனாதி தீபெந்தி அனாசிண்ணங் ததாகதேன அனாசிண்ணங் ததாகதேனாதி தீபெந்தி ஆசிண்ணங் ததாகதேன ஆசிண்ணங் ததாகதேனாதி தீபெந்தி அபஞ்ஞத்தங் ததாகதேன அபஞ்ஞத்தங் ததாகதேனாதி தீபெந்தி பஞ்ஞத்தங் ததாகதேன பஞ்ஞத்தங் ததாகதேனாதி தீபெந்தி தே இமேஹி தஸஹி வத்தூஹி ந அவகஸ்ஸந்தி ந அபகஸ்ஸந்தி ந ஆவேனி கம்மானி கரொந்தி ந ஆவேனி பாதிமொக்கங் உத்திஸந்தி எத்தாவதா கோ உபாலி ஸங்கோ ஸமக்கோ ஹோதீதி அட்டமங்>
  text <படமஆனந்தஸுத்தங்>
    text <39>, <அத கோ ஆயஸ்மா ஆனந்தோ யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ ஆயஸ்மா ஆனந்தோ பகவந்தங் ஏததவோச ஸங்கபேதோ ஸங்கபேதோதி பந்தே வுச்சதி கித்தாவதா நு கோ பந்தே ஸங்கோ பின்னோ ஹோதீதி இதானந்த பிக்கூ அதம்மங் தம்மோதி தீபெந்தி தம்மங் அதம்மோதி தீபெந்தி அவினயங் வினயோதி தீபெந்திபே பஞ்ஞத்தங் ததாகதேன அபஞ்ஞத்தங் ததாகதேனாதி தீபெந்தி தே இமேஹி தஸஹி வத்தூஹி அவகஸ்ஸந்தி அபகஸ்ஸந்தி ஆவேனி கம்மானி கரொந்தி ஆவேனி பாதிமொக்கங் உத்திஸந்தி எத்தாவதா கோ ஆனந்த ஸங்கோ பின்னோ ஹோதீதி>
    text <ஸமக்கங் பன பந்தே ஸங்கங் பிந்தித்வா கிங் ஸோ பஸவதீதி கப்பட்டிகங் ஆனந்த கிப்பிஸங் பஸவதீதி கிங் பன பந்தே கப்பட்டிகங் கிப்பிஸந்தி கப்பங் ஆனந்த நிரயம்ஹி பச்சதீதி>
    block
      text <ஆபாயிகோ நேரயிகோ கப்பட்டோ ஸங்கபேதகோ>
      text <வக்கரதோ அதம்மட்டோ யோகக்கேமா பதங்ஸதி>
      text <ஸங்கங் ஸமக்கங் பிந்தித்வா கப்பங் நிரயம்ஹி பச்சதீதி நவமங்>
      text <ஸுகா ஸங்கஸ்ஸ ஸாமக்கீ ஸமக்கானஞ்ச அனுக்கஹோ>
      text <ஸமக்கரதோ தம்மட்டோ யோகக்கேமா ந தங்ஸதி>
      text <ஸங்கங் ஸமக்கங் கத்வான கப்பங் ஸக்கம்ஹி மோததீதி தஸமங்>
      text <உபாலி டபனா உப்பாஹோ உபஸம்பதனிஸ்ஸயா>
      text <ஸாமணேரோ ச த்வே பேதா ஆனந்தேஹி பரே துவேதி>
  text <துதியஆனந்தஸுத்தங்>
    text <40>, <ஸங்கஸாமக்கீ ஸங்கஸாமக்கீதி பந்தே வுச்சதி கித்தாவதா நு கோ பந்தே ஸங்கோ ஸமக்கோ ஹோதீதி இதானந்த பிக்கூ அதம்மங் அதம்மோதி தீபெந்தி தம்மங் தம்மோதி தீபெந்தி அவினயங் அவினயோதி தீபெந்தி வினயங் வினயோதி தீபெந்தி அபாஸிதங் அலபிதங் ததாகதேன அபாஸிதங் அலபிதங் ததாகதேனாதி தீபெந்தி பாஸிதங் லபிதங் ததாகதேன பாஸிதங் லபிதங் ததாகதேனாதி தீபெந்தி அனாசிண்ணங் ததாகதேன அனாசிண்ணங் ததாகதேனாதி தீபெந்தி ஆசிண்ணங் ததாகதேன ஆசிண்ணங் ததாகதேனாதி தீபெந்தி அபஞ்ஞத்தங் ததாகதேன அபஞ்ஞத்தங் ததாகதேனாதி தீபெந்தி பஞ்ஞத்தங் ததாகதேன பஞ்ஞத்தங் ததாகதேனாதி தீபெந்தி தே இமேஹி தஸஹி வத்தூஹி ந அவகஸ்ஸந்தி ந அபகஸ்ஸந்தி ந ஆவேனி கம்மானி கரொந்தி ந ஆவேனி பாதிமொக்கங் உத்திஸந்தி எத்தாவதா கோ ஆனந்த ஸங்கோ ஸமக்கோ ஹோதீதி>
    text <பின்னங் பன பந்தே ஸங்கங் ஸமக்கங் கத்வா கிங் ஸோ பஸவதீதி ப்ரஹ்மங் ஆனந்த புஞ்ஞங் பஸவதீதி கிங் பன பந்தே ப்ரஹ்மங் புஞ்ஞந்தி கப்பங் ஆனந்த ஸக்கம்ஹி மோததீதி>
    stand <உபாலிவக்கோ சதுத்தோ>
    text <தஸ்ஸுத்தானங்>
