text <ஸமசித்தவக்கோ>
  text <33>, <அஸப்புரிஸபூமிஞ்ச வோ பிக்கவே தேஸெஸ்ஸாமி ஸப்புரிஸபூமிஞ்ச தங் ஸுணாத ஸாதுகங் மனஸி கரோத பாஸிஸ்ஸாமீதி ஏவங் பந்தேதி கோ தே பிக்கூ பகவதோ பச்சஸ்ஸோஸுங் பகவா ஏததவோச>
  text <கதமா ச பிக்கவே அஸப்புரிஸபூமி அஸப்புரிஸோ பிக்கவே அகதஞ்ஞூ ஹோதி அகதவேதீ அஸப்பி ஹேதங் பிக்கவே உபஞ்ஞாதங் யதிதங் அகதஞ்ஞுதா அகதவேதிதா கேவலா ஏஸா பிக்கவே அஸப்புரிஸபூமி யதிதங் அகதஞ்ஞுதா அகதவேதிதா ஸப்புரிஸோ ச கோ பிக்கவே கதஞ்ஞூ ஹோதி கதவேதீ ஸப்பி ஹேதங் பிக்கவே உபஞ்ஞாதங் யதிதங் கதஞ்ஞுதா கதவேதிதா கேவலா ஏஸா பிக்கவே ஸப்புரிஸபூமி யதிதங் கதஞ்ஞுதா கதவேதிதாதி>
  text <34>, <த்வின்னாஹங் பிக்கவே ந ஸுப்பதிகாரங் வதாமி கதமேஸங் த்வின்னங் மாது ச பிது ச ஏகேன பிக்கவே அங்ஸேன மாதரங் பரிஹரெய்ய ஏகேன அங்ஸேன பிதரங் பரிஹரெய்ய வஸ்ஸஸதாயுகோ வஸ்ஸஸதஜீவீ ஸோ ச நேஸங் உச்சாதனபரிமத்தனந்ஹாபனஸம்பாஹனேன தே ச தத்தேவ முத்தகரீஸங் சஜெய்யுங் ந த்வேவ பிக்கவே மாதாபிதூனங் கதங் வா ஹோதி படிகதங் வா இமிஸ்ஸா ச பிக்கவே மஹாபதவியா பஹூதரத்தரதனாய மாதாபிதரோ இஸ்ஸராதிபச்சே ரஜ்ஜே பதிட்டாபெய்ய ந த்வேவ பிக்கவே மாதாபிதூனங் கதங் வா ஹோதி படிகதங் வா தங் கிஸ்ஸ ஹேது பஹுகாரா பிக்கவே மாதாபிதரோ புத்தானங் ஆபாதகா போஸகா இமஸ்ஸ லோகஸ்ஸ தஸ்ஸேதாரோ யோ ச கோ பிக்கவே மாதாபிதரோ அஸ்ஸத்தே ஸத்தாஸம்பதாய ஸமாதபேதி நிவேஸேதி பதிட்டாபேதி துஸ்ஸீலே ஸீலஸம்பதாய ஸமாதபேதி நிவேஸேதி பதிட்டாபேதி மச்சரீ சாகஸம்பதாய ஸமாதபேதி நிவேஸேதி பதிட்டாபேதி துப்பஞ்ஞே பஞ்ஞாஸம்பதாய ஸமாதபேதி நிவேஸேதி பதிட்டாபேதி எத்தாவதா கோ பிக்கவே மாதாபிதூனங் கதஞ்ச ஹோதி படிகதஞ்சாதி>
  text <35>, <அத கோ அஞ்ஞதரோ ப்ராஹ்மணோ யேன பகவா தேனுபஸங்கமி உபஸங்கமித்வா பகவதா ஸத்திங் ஸம்மோதி ஸம்மோதனீயங் கதங்பே ஏகமந்தங் நிஸின்னோ கோ ஸோ ப்ராஹ்மணோ பகவந்தங் ஏததவோச கிங்வாதீ பவங் கோதமோ கிமக்காயீதி கிரியவாதீ சாஹங் ப்ராஹ்மண அகிரியவாதீ சாதி யதாகதங் பன பவங் கோதமோ கிரியவாதீ ச அகிரியவாதீ சாதி>
  text <அகிரியங் கோ அஹங் ப்ராஹ்மண வதாமி காயதுச்சரிதஸ்ஸ வசீதுச்சரிதஸ்ஸ மனோதுச்சரிதஸ்ஸ அனேகவிஹிதானங் பாபகானங் அகுஸலானங் தம்மானங் அகிரியங் வதாமி கிரியஞ்ச கோ அஹங் ப்ராஹ்மண வதாமி காயஸுசரிதஸ்ஸ வசீஸுசரிதஸ்ஸ மனோஸுசரிதஸ்ஸ அனேகவிஹிதானங் குஸலானங் தம்மானங் கிரியங் வதாமி ஏவங் கோ அஹங் ப்ராஹ்மண கிரியவாதீ ச அகிரியவாதீ சாதி>
  text <அபிக்கந்தங் போ கோதமபே உபாஸகங் மங் பவங் கோதமோ தாரேது அஜ்ஜதக்கே பாணுபேதங் ஸரணங் கதந்தி>
  text <36>, <அத கோ அனாதபிண்டிகோ கஹபதி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ அனாதபிண்டிகோ கஹபதி பகவந்தங் ஏததவோச கதி நு கோ பந்தே லோகே தக்கிணெய்யா கத்த ச தானங் தாதப்பந்தி த்வே கோ கஹபதி லோகே தக்கிணெய்யா ஸேகோ ச அஸேகோ ச இமே கோ கஹபதி த்வே லோகே தக்கிணெய்யா எத்த ச தானங் தாதப்பந்தி>
  text <இதமவோச பகவா இதங் வத்வான ஸுகதோ அதாபரங் ஏததவோச ஸத்தா>
  block
    text <ஸேகோ அஸேகோ ச இமஸ்மிங் லோகே>
    text <ஆஹுனெய்யா யஜமானானங் ஹொந்தி>
    text <தே உஜ்ஜுபூதா காயேன வாசாய உத சேதஸா>
    text <கெத்தங் தங் யஜமானானங் எத்த தின்னங் மஹப்பலந்தி>
  text <37>, <ஏவங் மே ஸுதங் ஏகங் ஸமயங் பகவா ஸாவத்தியங் விஹரதி ஜேதவனே அனாதபிண்டிகஸ்ஸ ஆராமே தேன கோ பன ஸமயேன ஆயஸ்மா ஸாரிபுத்தோ ஸாவத்தியங் விஹரதி புப்பாராமே மிகாரமாதுபாஸாதே தத்ர கோ ஆயஸ்மா ஸாரிபுத்தோ பிக்கூ ஆமந்தேஸி ஆவுஸோ பிக்கவேதி ஆவுஸோதி கோ தே பிக்கூ ஆயஸ்மதோ ஸாரிபுத்தஸ்ஸ பச்சஸ்ஸோஸுங் ஆயஸ்மா ஸாரிபுத்தோ ஏததவோச அஜ்ஜத்தஸங்யோஜனஞ்ச ஆவுஸோ புக்கலங் தேஸெஸ்ஸாமி பஹித்தாஸங்யோஜனஞ்ச தங் ஸுணாத ஸாதுகங் மனஸி கரோத பாஸிஸ்ஸாமீதி ஏவமாவுஸோதி கோ தே பிக்கூ ஆயஸ்மதோ ஸாரிபுத்தஸ்ஸ பச்சஸ்ஸோஸுங் ஆயஸ்மா ஸாரிபுத்தோ ஏததவோச>
  text <கதமோ சாவுஸோ அஜ்ஜத்தஸங்யோஜனோ புக்கலோ இதாவுஸோ பிக்கு ஸீலவா ஹோதி பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு ஸோ காயஸ்ஸ பேதா பரங் மரணா அஞ்ஞதரங் தேவனிகாயங் உபபஜ்ஜதி ஸோ ததோ சுதோ ஆகாமீ ஹோதி ஆகந்தா இத்தத்தங் அயங் வுச்சதி ஆவுஸோ அஜ்ஜத்தஸங்யோஜனோ புக்கலோ ஆகாமீ ஹோதி ஆகந்தா இத்தத்தங்>
  text <கதமோ சாவுஸோ பஹித்தாஸங்யோஜனோ புக்கலோ இதாவுஸோ பிக்கு ஸீலவா ஹோதி பாதிமொக்கஸங்வரஸங்வுதோ விஹரதி ஆசாரகோசரஸம்பன்னோ அணுமத்தேஸு வஜ்ஜேஸு பயதஸ்ஸாவீ ஸமாதாய ஸிக்கதி ஸிக்காபதேஸு ஸோ அஞ்ஞதரங் ஸந்தங் சேதோவிமுத்திங் உபஸம்பஜ்ஜ விஹரதி ஸோ காயஸ்ஸ பேதா பரங் மரணா அஞ்ஞதரங் தேவனிகாயங் உபபஜ்ஜதி ஸோ ததோ சுதோ அனாகாமீ ஹோதி அனாகந்தா இத்தத்தங் அயங் வுச்சதாவுஸோ பஹித்தாஸங்யோஜனோ புக்கலோ அனாகாமீ ஹோதி அனாகந்தா இத்தத்தங்>
  text <புன சபரங் ஆவுஸோ பிக்கு ஸீலவா ஹோதிபே ஸமாதாய ஸிக்கதி ஸிக்காபதேஸு ஸோ காமானங்யேவ நிப்பிதாய விராகாய நிரோதாய படிபன்னோ ஹோதி ஸோ பவானங்யேவ நிப்பிதாய விராகாய நிரோதாய படிபன்னோ ஹோதி ஸோ தண்ஹாக்கயாய படிபன்னோ ஹோதி ஸோ லோபக்கயாய படிபன்னோ ஹோதி ஸோ காயஸ்ஸ பேதா பரங் மரணா அஞ்ஞதரங் தேவனிகாயங் உபபஜ்ஜதி ஸோ ததோ சுதோ அனாகாமீ ஹோதி அனாகந்தா இத்தத்தங் அயங் வுச்சதாவுஸோ பஹித்தாஸங்யோஜனோ புக்கலோ அனாகாமீ ஹோதி அனாகந்தா இத்தத்தந்தி>
  text <அத கோ ஸம்பஹுலா ஸமசித்தா தேவதா யேன பகவா தேனுபஸங்கமிங்ஸு உபஸங்கமித்வா பகவந்தங் அபிவாதெத்வா ஏகமந்தங் அட்டங்ஸு ஏகமந்தங் டிதா கோ தா தேவதா பகவந்தங் ஏததவோசுங் ஏஸோ பந்தே ஆயஸ்மா ஸாரிபுத்தோ புப்பாராமே மிகாரமாதுபாஸாதே பிக்கூனங் அஜ்ஜத்தஸங்யோஜனஞ்ச புக்கலங் தேஸேதி பஹித்தாஸங்யோஜனஞ்ச ஹட்டா பந்தே பரிஸா ஸாது பந்தே பகவா யேனாயஸ்மா ஸாரிபுத்தோ தேனுபஸங்கமது அனுகம்பங் உபாதாயாதி அதிவாஸேஸி பகவா துண்ஹீபாவேன அத கோ பகவா ஸெய்யதாபி நாம பலவா புரிஸோ ஸமிஞ்ஜிதங் வா பாஹங் பஸாரெய்ய பஸாரிதங் வா பாஹங் ஸமிஞ்ஜெய்ய ஏவமேவங் ஜேதவனே அந்தரஹிதோ புப்பாராமே மிகாரமாதுபாஸாதே ஆயஸ்மதோ ஸாரிபுத்தஸ்ஸ ஸம்முகே பாதுரஹோஸி நிஸீதி பகவா பஞ்ஞத்தே ஆஸனே ஆயஸ்மாபி கோ ஸாரிபுத்தோ பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னங் கோ ஆயஸ்மந்தங் ஸாரிபுத்தங் பகவா ஏததவோச>
  text <இத ஸாரிபுத்த ஸம்பஹுலா ஸமசித்தா தேவதா யேனாஹங் தேனுபஸங்கமிங்ஸு உபஸங்கமித்வா மங் அபிவாதெத்வா ஏகமந்தங் அட்டங்ஸு ஏகமந்தங் டிதா கோ ஸாரிபுத்த தா தேவதா மங் ஏததவோசுங் ஏஸோ பந்தே ஆயஸ்மா ஸாரிபுத்தோ புப்பாராமே மிகாரமாதுபாஸாதே பிக்கூனங் அஜ்ஜத்தஸங்யோஜனஞ்ச புக்கலங் தேஸேதி பஹித்தாஸங்யோஜனஞ்ச ஹட்டா பந்தே பரிஸா ஸாது பந்தே பகவா யேன ஆயஸ்மா ஸாரிபுத்தோ தேனுபஸங்கமது அனுகம்பங் உபாதாயாதி தா கோ பன ஸாரிபுத்த தேவதா தஸபி ஹுத்வா வீஸம்பி ஹுத்வா திங்ஸம்பி ஹுத்வா சத்தாலீஸம்பி ஹுத்வா பஞ்ஞாஸம்பி ஹுத்வா ஸட்டிபி ஹுத்வா ஆரக்ககோடினிதுதனமத்தேபி திட்டந்தி ந ச அஞ்ஞமஞ்ஞங் ப்யாபாதெந்தி ஸியா கோ பன ஸாரிபுத்த ஏவமஸ்ஸ தத்த நூன தாஸங் தேவதானங் ததா சித்தங் பாவிதங் யேன தா தேவதா தஸபி ஹுத்வா வீஸம்பி ஹுத்வா திங்ஸம்பி ஹுத்வா சத்தாலீஸம்பி ஹுத்வா பஞ்ஞாஸம்பி ஹுத்வா ஸட்டிபி ஹுத்வா ஆரக்ககோடினிதுதனமத்தேபி திட்டந்தி ந ச அஞ்ஞமஞ்ஞங் ப்யாபாதெந்தீதி ந கோ பனேதங் ஸாரிபுத்த ஏவங் தட்டப்பங் இதேவ கோ ஸாரிபுத்த தாஸங் தேவதானங் ததா சித்தங் பாவிதங் யேன தா தேவதா தஸபி ஹுத்வாபே ந ச அஞ்ஞமஞ்ஞங் ப்யாபாதெந்தி தஸ்மாதிஹ ஸாரிபுத்த ஏவங் ஸிக்கிதப்பங் ஸந்திந்த்ரியா பவிஸ்ஸாம ஸந்தமானஸாதி ஏவஞ்ஹி வோ ஸாரிபுத்த ஸிக்கிதப்பங் ஸந்திந்த்ரியானஞ்ஹி வோ ஸாரிபுத்த ஸந்தமானஸானங் ஸந்தங்யேவ காயகம்மங் பவிஸ்ஸதி ஸந்தங் வசீகம்மங் ஸந்தங் மனோகம்மங் ஸந்தங்யேவ உபஹாரங் உபஹரிஸ்ஸாம ஸப்ரஹ்மசாரீஸூதி ஏவஞ்ஹி வோ ஸாரிபுத்த ஸிக்கிதப்பங் அனஸ்ஸுங் கோ ஸாரிபுத்த அஞ்ஞதித்தியா பரிப்பாஜகா யே இமங் தம்மபரியாயங் நாஸ்ஸோஸுந்தி>
  text <38>, <ஏவங் மே ஸுதங் ஏகங் ஸமயங் ஆயஸ்மா மஹாகச்சானோ வரணாயங் விஹரதி பத்தஸாரிதீரே அத கோ ஆராமதண்டோ ப்ராஹ்மணோ யேனாயஸ்மா மஹாகச்சானோ தேனுபஸங்கமி உபஸங்கமித்வா ஆயஸ்மதா மஹாகச்சானேன ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ ஆராமதண்டோ ப்ராஹ்மணோ ஆயஸ்மந்தங் மஹாகச்சானங் ஏததவோச கோ நு கோ போ கச்சான ஹேது கோ பச்சயோ யேன கத்தியாபி கத்தியேஹி விவதந்தி ப்ராஹ்மணாபி ப்ராஹ்மணேஹி விவதந்தி கஹபதிகாபி கஹபதிகேஹி விவதந்தீதி காமராகாபினிவேஸவினிபந்த பலிகேதபரியுட்டானஜ்ஜோஸானஹேது கோ ப்ராஹ்மண கத்தியாபி கத்தியேஹி விவதந்தி ப்ராஹ்மணாபி ப்ராஹ்மணேஹி விவதந்தி கஹபதிகாபி கஹபதிகேஹி விவதந்தீதி>
  text <கோ பன போ கச்சான ஹேது கோ பச்சயோ யேன ஸமணாபி ஸமணேஹி விவதந்தீதி திட்டிராகாபினிவேஸவினிபந்தபலிகேதபரியுட்டானஜ்ஜோஸானஹேது கோ ப்ராஹ்மண ஸமணாபி ஸமணேஹி விவதந்தீதி>
  text <அத்தி பன போ கச்சான கோசி லோகஸ்மிங் யோ இமஞ்சேவ காமராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோ இமஞ்ச திட்டிராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோதி அத்தி ப்ராஹ்மண லோகஸ்மிங் யோ இமஞ்சேவ காமராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோ இமஞ்ச திட்டிராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோதி>
  text <கோ பன ஸோ போ கச்சான லோகஸ்மிங் யோ இமஞ்சேவ காகராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோ இமஞ்ச திட்டிராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோதி அத்தி ப்ராஹ்மண புரத்திமேஸு ஜனபதேஸு ஸாவத்தீ நாம நகரங் தத்த ஸோ பகவா ஏதரஹி விஹரதி அரஹங் ஸம்மாஸம்புத்தோ ஸோ ஹி ப்ராஹ்மண பகவா இமஞ்சேவ காமராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோ இமஞ்ச திட்டிராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோதி>
  text <ஏவங் வுத்தே ஆராமதண்டோ ப்ராஹ்மணோ உட்டாயாஸனா ஏகங்ஸங் உத்தராஸங்கங் கரித்வா தக்கிணங் ஜாணுமண்டலங் பதவியங் நிஹந்த்வா யேன பகவா தேனஞ்ஜலிங் பணாமெத்வா திக்கத்துங் உதானங் உதானேஸி>
  text <நமோ தஸ்ஸ பகவதோ அரஹதோ ஸம்மாஸம்புத்தஸ்ஸ நமோ தஸ்ஸ பகவதோ அரஹதோ ஸம்மாஸம்புத்தஸ்ஸ நமோ தஸ்ஸ பகவதோ அரஹதோ ஸம்மாஸம்புத்தஸ்ஸ யோ ஹி ஸோ பகவா இமஞ்சேவ காமராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோ இமஞ்ச திட்டிராகாபினிவேஸவினிபந்தபலிகேதபரியுட்டானஜ்ஜோஸானங் ஸமதிக்கந்தோதி>
  text <அபிக்கந்தங் போ கச்சான அபிக்கந்தங் போ கச்சான ஸெய்யதாபி போ கச்சான நிக்குஜ்ஜிதங் வா உக்குஜ்ஜெய்ய படிச்சன்னங் வா விவரெய்ய மூள்ஹஸ்ஸ வா மக்கங் ஆசிக்கெய்ய அந்தகாரே வா தேலபஜ்ஜோதங் தாரெய்ய சக்குமந்தோ ரூபானி தக்கந்தீதி ஏவமேவங் போதா கச்சானேன அனேகபரியாயேன தம்மோ பகாஸிதோ ஏஸாஹங் போ கச்சான தங் பவந்தங் கோதமங் ஸரணங் கச்சாமி தம்மஞ்ச பிக்குஸங்கஞ்ச உபாஸகங் மங் பவங் கச்சானோ தாரேது அஜ்ஜதக்கே பாணுபேதங் ஸரணங் கதந்தி>
  text <39>, <ஏகங் ஸமயங் ஆயஸ்மா மஹாகச்சானோ மதுராயங் விஹரதி குந்தாவனே அத கோ கந்தராயனோ ப்ராஹ்மணோ யேனாயஸ்மா மஹாகச்சானோ தேனுபஸங்கமி உபஸங்கமித்வா ஆயஸ்மதா மஹாகச்சானேன ஸத்திங்பே ஏகமந்தங் நிஸின்னோ கோ கந்தராயனோ ப்ராஹ்மணோ ஆயஸ்மந்தங் மஹாகச்சானங் ஏததவோச ஸுதங் மேதங் போ கச்சான ந ஸமணோ கச்சானோ ப்ராஹ்மணே ஜிண்ணே வுத்தே மஹல்லகே அத்தகதே வயோஅனுப்பத்தே அபிவாதேதி வா பச்சுட்டேதி வா ஆஸனேன வா நிமந்தேதீதி தயிதங் போ கச்சான ததேவ ந ஹி பவங் கச்சானோ ப்ராஹ்மணே ஜிண்ணே வுத்தே மஹல்லகே அத்தகதே வயோஅனுப்பத்தே அபிவாதேதி வா பச்சுட்டேதி வா ஆஸனேன வா நிமந்தேதி தயிதங் போ கச்சான ந ஸம்பன்னமேவாதி>
  text <அத்தி ப்ராஹ்மண தேன பகவதா ஜானதா பஸ்ஸதா அரஹதா ஸம்மாஸம்புத்தேன வுத்தபூமி ச அக்காதா தஹரபூமி ச வுத்தோ சேபி ப்ராஹ்மண ஹோதி ஆஸீதிகோ வா நாவுதிகோ வா வஸ்ஸஸதிகோ வா ஜாதியா ஸோ ச காமே பரிபுஞ்ஜதி காமமஜ்ஜாவஸதி காமபரிளாஹேன பரிடய்ஹதி காமவிதக்கேஹி கஜ்ஜதி காமபரியேஸனாய உஸ்ஸுகோ அத கோ ஸோ பாலோ ந தேரொத்வேவ ஸங்க்யங் கச்சதி தஹரோ சேபி ப்ராஹ்மண ஹோதி யுவா ஸுஸுகாளகேஸோ பத்ரேன யொப்பனேன ஸமன்னாகதோ படமேன வயஸா ஸோ ச ந காமே பரிபுஞ்ஜதி ந காமமஜ்ஜாவஸதி ந காமபரிளாஹேன பரிடய்ஹதி ந காமவிதக்கேஹி கஜ்ஜதி ந காமபரியேஸனாய உஸ்ஸுகோ அத கோ ஸோ பண்டிதோ தேரொத்வேவ ஸங்க்யங் கச்சதீதி>
  text <ஏவங் வுத்தே கந்தராயனோ ப்ராஹ்மணோ உட்டாயாஸனா ஏகங்ஸங் உத்தராஸங்கங் கரித்வா தஹரானங் ஸதங் பிக்கூனங் பாதே ஸிரஸா வந்ததி வுத்தா பவந்தோ வுத்தபூமியங் டிதா தஹரா மயங் தஹரபூமியங் டிதாதி>
  text <அபிக்கந்தங் போ கச்சானபே உபாஸகங் மங் பவங் கச்சானோ தாரேது அஜ்ஜதக்கே பாணுபேதங் ஸரணங் கதந்தி>
  text <40>, <யஸ்மிங் பிக்கவே ஸமயே சோரா பலவந்தோ ஹொந்தி ராஜானோ தஸ்மிங் ஸமயே துப்பலா ஹொந்தி தஸ்மிங் பிக்கவே ஸமயே ரஞ்ஞோ ந பாஸு ஹோதி அதியாதுங் வா நிய்யாதுங் வா பச்சந்திமே வா ஜனபதே அனுஸஞ்ஞாதுங் ப்ராஹ்மணகஹபதிகானம்பி தஸ்மிங் ஸமயே ந பாஸு ஹோதி அதியாதுங் வா நிய்யாதுங் வா பாஹிரானி வா கம்மந்தானி படிவெக்கிதுங் ஏவமேவங் கோ பிக்கவே யஸ்மிங் ஸமயே பாபபிக்கூ பலவந்தோ ஹொந்தி பேஸலா பிக்கூ தஸ்மிங் ஸமயே துப்பலா ஹொந்தி தஸ்மிங் பிக்கவே ஸமயே பேஸலா பிக்கூ துண்ஹீபூதா துண்ஹீபூதாவ ஸங்கமஜ்ஜே ஸங்கஸாயந்தி பச்சந்திமே வா ஜனபதே அச்சந்தி தயிதங் பிக்கவே ஹோதி பஹுஜனாஹிதாய பஹுஜனாஸுகாய பஹுனோ ஜனஸ்ஸ அனத்தாய அஹிதாய துக்காய தேவமனுஸ்ஸானங்>
  text <யஸ்மிங் பிக்கவே ஸமயே ராஜானோ பலவந்தோ ஹொந்தி சோரா தஸ்மிங் ஸமயே துப்பலா ஹொந்தி தஸ்மிங் பிக்கவே ஸமயே ரஞ்ஞோ பாஸு ஹோதி அதியாதுங் வா நிய்யாதுங் வா பச்சந்திமே வா ஜனபதே அனுஸஞ்ஞாதுங் ப்ராஹ்மணகஹபதிகானம்பி தஸ்மிங் ஸமயே பாஸு ஹோதி அதியாதுங் வா நிய்யாதுங் வா பாஹிரானி வா கம்மந்தானி படிவெக்கிதுங் ஏவமேவங் கோ பிக்கவே யஸ்மிங் ஸமயே பேஸலா பிக்கூ பலவந்தோ ஹொந்தி பாபபிக்கூ தஸ்மிங் ஸமயே துப்பலா ஹொந்தி தஸ்மிங் பிக்கவே ஸமயே பாபபிக்கூ துண்ஹீபூதா துண்ஹீபூதாவ ஸங்கமஜ்ஜே ஸங்கஸாயந்தி யேன வா பன தேன பக்கமந்தி தயிதங் பிக்கவே ஹோதி பஹுஜனஹிதாய பஹுஜனஸுகாய பஹுனோ ஜனஸ்ஸ அத்தாய ஹிதாய ஸுகாய தேவமனுஸ்ஸானந்தி>
  text <41>, <த்வின்னாஹங் பிக்கவே மிச்சாபடிபத்திங் ந வண்ணேமி கிஹிஸ்ஸ வா பப்பஜிதஸ்ஸ வா கிஹீ வா பிக்கவே பப்பஜிதோ வா மிச்சாபடிபன்னோ மிச்சாபடிபத்தாதிகரணஹேது ந ஆராதகோ ஹோதி ஞாயங் தம்மங் குஸலங்>
  text <த்வின்னாஹங் பிக்கவே ஸம்மாபடிபத்திங் வண்ணேமி கிஹிஸ்ஸ வா பப்பஜிதஸ்ஸ வா கிஹீ வா பிக்கவே பப்பஜிதோ வா ஸம்மாபடிபன்னோ ஸம்மாபடிபத்தாதிகரணஹேது ஆராதகோ ஹோதி ஞாயங் தம்மங் குஸலந்தி>
  text <42>, <யே தே பிக்கவே பிக்கூ துக்கஹிதேஹி ஸுத்தந்தேஹி ப்யஞ்ஜனப்பதிரூபகேஹி அத்தஞ்ச தம்மஞ்ச படிவாஹந்தி தே பிக்கவே பிக்கூ பஹுஜனாஹிதாய படிபன்னா பஹுஜனாஸுகாய பஹுனோ ஜனஸ்ஸ அனத்தாய அஹிதாய துக்காய தேவமனுஸ்ஸானங் பஹுஞ்ச தே பிக்கவே பிக்கூ அபுஞ்ஞங் பஸவந்தி தே சிமங் ஸத்தம்மங் அந்தரதாபெந்தி>
  text <யே தே பிக்கவே பிக்கூ ஸுக்கஹிதேஹி ஸுத்தந்தேஹி ப்யஞ்ஜனப்பதிரூபகேஹி அத்தஞ்ச தம்மஞ்ச அனுலோமெந்தி தே பிக்கவே பிக்கூ பஹுஜனஹிதாய படிபன்னா பஹுஜனஸுகாய பஹுனோ ஜனஸ்ஸ அத்தாய ஹிதாய ஸுகாய தேவமனுஸ்ஸானங் பஹுஞ்ச தே பிக்கவே பிக்கூ புஞ்ஞங் பஸவந்தி தே சிமங் ஸத்தம்மங் டபெந்தீதி>
  stand <ஸமசித்தவக்கோ சதுத்தோ>
