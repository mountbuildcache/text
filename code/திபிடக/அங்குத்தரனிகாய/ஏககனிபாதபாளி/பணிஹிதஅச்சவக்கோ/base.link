text <பணிஹிதஅச்சவக்கோ>
  text <41>, <ஸெய்யதாபி பிக்கவே ஸாலிஸூகங் வா யவஸூகங் வா மிச்சாபணிஹிதங் ஹத்தேன வா பாதேன வா அக்கந்தங் ஹத்தங் வா பாதங் வா பெச்சதி லோஹிதங் வா உப்பாதெஸ்ஸதீதி நேதங் டானங் விஜ்ஜதி தங் கிஸ்ஸ ஹேது மிச்சாபணிஹிதத்தா பிக்கவே ஸூகஸ்ஸ ஏவமேவங் கோ பிக்கவே ஸோ வத பிக்கு மிச்சாபணிஹிதேன சித்தேன அவிஜ்ஜங் பெச்சதி விஜ்ஜங் உப்பாதெஸ்ஸதி நிப்பானங் ஸச்சிகரிஸ்ஸதீதி நேதங் டானங் விஜ்ஜதி தங் கிஸ்ஸ ஹேது மிச்சாபணிஹிதத்தா பிக்கவே சித்தஸ்ஸாதி படமங்>
  text <42>, <ஸெய்யதாபி பிக்கவே ஸாலிஸூகங் வா யவஸூகங் வா ஸம்மாபணிஹிதங் ஹத்தேன வா பாதேன வா அக்கந்தங் ஹத்தங் வா பாதங் வா பெச்சதி லோஹிதங் வா உப்பாதெஸ்ஸதீதி டானமேதங் விஜ்ஜதி தங் கிஸ்ஸ ஹேது ஸம்மாபணிஹிதத்தா பிக்கவே ஸூகஸ்ஸ ஏவமேவங் கோ பிக்கவே ஸோ வத பிக்கு ஸம்மாபணிஹிதேன சித்தேன அவிஜ்ஜங் பெச்சதி விஜ்ஜங் உப்பாதெஸ்ஸதி நிப்பானங் ஸச்சிகரிஸ்ஸதீதி டானமேதங் விஜ்ஜதி தங் கிஸ்ஸ ஹேது ஸம்மாபணிஹிதத்தா பிக்கவே சித்தஸ்ஸாதி துதியங்>
  text <43>, <இதாஹங் பிக்கவே ஏகச்சங் புக்கலங் பதுட்டசித்தங் ஏவங் சேதஸா சேதோ பரிச்ச பஜானாமி இமம்ஹி சே அயங் ஸமயே புக்கலோ காலங் கரெய்ய யதாபதங் நிக்கித்தோ ஏவங் நிரயே தங் கிஸ்ஸ ஹேது சித்தங் ஹிஸ்ஸ பிக்கவே பதுட்டங் சேதோபதோஸஹேது பன பிக்கவே ஏவமிதேகச்சே ஸத்தா காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜந்தீதி ததியங்>
  text <44>, <இதாஹங் பிக்கவே ஏகச்சங் புக்கலங் பஸன்னசித்தங் ஏவங் சேதஸா சேதோ பரிச்ச பஜானாமி இமம்ஹி சே அயங் ஸமயே புக்கலோ காலங் கரெய்ய யதாபதங் நிக்கித்தோ ஏவங் ஸக்கே தங் கிஸ்ஸ ஹேது சித்தங் ஹிஸ்ஸ பிக்கவே பஸன்னங் சேதோபஸாதஹேது பன பிக்கவே ஏவமிதேகச்சே ஸத்தா காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜந்தீதி சதுத்தங்>
  text <45>, <ஸெய்யதாபி பிக்கவே உதகரஹதோ ஆவிலோ லுளிதோ கலலீபூதோ தத்த சக்குமா புரிஸோ தீரே டிதோ ந பஸ்ஸெய்ய ஸிப்பிஸம்புகம்பி ஸக்கரகடலம்பி மச்சகும்பம்பி சரந்தம்பி திட்டந்தம்பி தங் கிஸ்ஸ ஹேது ஆவிலத்தா பிக்கவே உதகஸ்ஸ ஏவமேவங் கோ பிக்கவே ஸோ வத பிக்கு ஆவிலேன சித்தேன அத்தத்தங் வா ஞஸ்ஸதி பரத்தங் வா ஞஸ்ஸதி உபயத்தங் வா ஞஸ்ஸதி உத்தரிங் வா மனுஸ்ஸதம்மா அலமரியஞாணதஸ்ஸனவிஸேஸங் ஸச்சிகரிஸ்ஸதீதி நேதங் டானங் விஜ்ஜதி தங் கிஸ்ஸ ஹேது ஆவிலத்தா பிக்கவே சித்தஸ்ஸாதி பஞ்சமங்>
  text <46>, <ஸெய்யதாபி பிக்கவே உதகரஹதோ அச்சோ விப்பஸன்னோ அனாவிலோ தத்த சக்குமா புரிஸோ தீரே டிதோ பஸ்ஸெய்ய ஸிப்பிஸம்புகம்பி ஸக்கரகடலம்பி மச்சகும்பம்பி சரந்தம்பி திட்டந்தம்பி தங் கிஸ்ஸ ஹேது அனாவிலத்தா பிக்கவே உதகஸ்ஸ ஏவமேவங் கோ பிக்கவே ஸோ வத பிக்கு அனாவிலேன சித்தேன அத்தத்தங் வா ஞஸ்ஸதி பரத்தங் வா ஞஸ்ஸதி உபயத்தங் வா ஞஸ்ஸதி உத்தரிங் வா மனுஸ்ஸதம்மா அலமரியஞாணதஸ்ஸனவிஸேஸங் ஸச்சிகரிஸ்ஸதீதி டானமேதங் விஜ்ஜதி தங் கிஸ்ஸ ஹேது அனாவிலத்தா பிக்கவே சித்தஸ்ஸாதி சட்டங்>
  text <47>, <ஸெய்யதாபி பிக்கவே யானி கானிசி ருக்கஜாதானங் பந்தனோ தேஸங் அக்கமக்காயதி யதிதங் முதுதாய சேவ கம்மஞ்ஞதாய ச ஏவமேவங் கோ அஹங் பிக்கவே நாஞ்ஞங் ஏகதம்மம்பி ஸமனுபஸ்ஸாமி யங் ஏவங் பாவிதங் பஹுலீகதங் முது ச ஹோதி கம்மஞ்ஞஞ்ச யதயிதங் சித்தங் சித்தங் பிக்கவே பாவிதங் பஹுலீகதங் முது ச ஹோதி கம்மஞ்ஞஞ்ச ஹோதீதி ஸத்தமங்>
  text <48>, <நாஹங் பிக்கவே அஞ்ஞங் ஏகதம்மம்பி ஸமனுபஸ்ஸாமி யங் ஏவங் லஹுபரிவத்தங் யதயிதங் சித்தங் யாவஞ்சிதங் பிக்கவே உபமாபி ந ஸுகரா யாவ லஹுபரிவத்தங் சித்தந்தி அட்டமங்>
  text <49>, <பபஸ்ஸரமிதங் பிக்கவே சித்தங் தஞ்ச கோ ஆகந்துகேஹி உபக்கிலேஸேஹி உபக்கிலிட்டந்தி நவமங்>
  text <50>, <பபஸ்ஸரமிதங் பிக்கவே சித்தங் தஞ்ச கோ ஆகந்துகேஹி உபக்கிலேஸேஹி விப்பமுத்தந்தி தஸமங்>
  stand <பணிஹிதஅச்சவக்கோ பஞ்சமோ>
