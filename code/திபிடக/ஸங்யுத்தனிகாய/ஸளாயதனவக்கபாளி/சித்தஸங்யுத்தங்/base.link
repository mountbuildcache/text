text <சித்தஸங்யுத்தங்>
  text <ஸங்யோஜனஸுத்தங்>
    text <343>, <ஏகங் ஸமயங் ஸம்பஹுலா தேரா பிக்கூ மச்சிகாஸண்டே விஹரந்தி அம்பாடகவனே தேன கோ பன ஸமயேன ஸம்பஹுலானங் தேரானங் பிக்கூனங் பச்சாபத்தங் பிண்டபாதபடிக்கந்தானங் மண்டலமாளே ஸன்னிஸின்னானங் ஸன்னிபதிதானங் அயமந்தராகதா உதபாதி ஸங்யோஜனந்தி வா ஆவுஸோ ஸங்யோஜனியா தம்மாதி வா இமே தம்மா நானத்தா நானாப்யஞ்ஜனா உதாஹு ஏகத்தா ப்யஞ்ஜனமேவ நானந்தி தத்ரேகச்சேஹி தேரேஹி பிக்கூஹி ஏவங் ப்யாகதங் ஹோதி ஸங்யோஜனந்தி வா ஆவுஸோ ஸங்யோஜனியா தம்மாதி வா இமே தம்மா நானத்தா சேவ நானாப்யஞ்ஜனா சாதி ஏகச்சேஹி தேரேஹி பிக்கூஹி ஏவங் ப்யாகதங் ஹோதி ஸங்யோஜனந்தி வா ஆவுஸோ ஸங்யோஜனியா தம்மாதி வா இமே தம்மா ஏகத்தா ப்யஞ்ஜனமேவ நானந்தி>
    text <தேன கோ பன ஸமயேன சித்தோ கஹபதி மிகபதகங் அனுப்பத்தோ ஹோதி கேனசிதேவ கரணீயேன அஸ்ஸோஸி கோ சித்தோ கஹபதி ஸம்பஹுலானங் கிர தேரானங் பிக்கூனங் பச்சாபத்தங் பிண்டபாதபடிக்கந்தானங் மண்டலமாளே ஸன்னிஸின்னானங் ஸன்னிபதிதானங் அயமந்தராகதா உதபாதி ஸங்யோஜனந்தி வா ஆவுஸோ ஸங்யோஜனியா தம்மாதி வா இமே தம்மா நானத்தா நானாப்யஞ்ஜனா உதாஹு ஏகத்தா ப்யஞ்ஜனமேவ நானந்தி தத்ரேகச்சேஹி தேரேஹி பிக்கூஹி ஏவங் ப்யாகதங் ஸங்யோஜனந்தி வா ஆவுஸோ ஸங்யோஜனியா தம்மாதி வா இமே தம்மா நானத்தா சேவ நானாப்யஞ்ஜனா சாதி ஏகச்சேஹி தேரேஹி பிக்கூஹி ஏவங் ப்யாகதங் ஸங்யோஜனந்தி வா ஆவுஸோ ஸங்யோஜனியா தம்மாதி வா இமே தம்மா ஏகத்தா ப்யஞ்ஜனமேவ நானந்தி அத கோ சித்தோ கஹபதி யேன தேரா பிக்கூ தேனுபஸங்கமி உபஸங்கமித்வா தேரே பிக்கூ அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ சித்தோ கஹபதி தேரே பிக்கூ ஏததவோச ஸுதங் மேதங் பந்தே ஸம்பஹுலானங் கிர தேரானங் பிக்கூனங் பச்சாபத்தங் பிண்டபாதபடிக்கந்தானங் மண்டலமாளே ஸன்னிஸின்னானங் ஸன்னிபதிதானங் அயமந்தராகதா உதபாதி ஸங்யோஜனந்தி வா ஆவுஸோ ஸங்யோஜனியா தம்மாதி வா இமே தம்மா நானத்தா நானாப்யஞ்ஜனா உதாஹு ஏகத்தா ப்யஞ்ஜனமேவ நானந்தி ஏகச்சேஹி தேரேஹி பிக்கூஹி ஏவங் ப்யாகதங் ஸங்யோஜனந்தி வா ஆவுஸோ ஸங்யோஜனியா தம்மாதி வா இமே தம்மா நானத்தா சேவ நானாப்யஞ்ஜனா சாதி ஏகச்சேஹி தேரேஹி பிக்கூஹி ஏவங் ப்யாகதங் ஸங்யோஜனந்தி வா ஆவுஸோ ஸங்யோஜனியா தம்மாதி வா இமே தம்மா ஏகத்தா ப்யஞ்ஜனமேவ நானந்தி ஏவங் கஹபதீதி>
    text <ஸங்யோஜனந்தி வா பந்தே ஸங்யோஜனியா தம்மாதி வா இமே தம்மா நானத்தா சேவ நானாப்யஞ்ஜனா ச தேன ஹி பந்தே உபமங் வோ கரிஸ்ஸாமி உபமாயபிதேகச்சே விஞ்ஞூ புரிஸா பாஸிதஸ்ஸ அத்தங் ஆஜானந்தி ஸெய்யதாபி பந்தே காளோ ச பலீபத்தோ ஓதாதோ ச பலீபத்தோ ஏகேன தாமேன வா யொத்தேன வா ஸங்யுத்தா அஸ்ஸு யோ நு கோ ஏவங் வதெய்ய காளோ பலீபத்தோ ஓதாதஸ்ஸ பலீபத்தஸ்ஸ ஸங்யோஜனங் ஓதாதோ பலீபத்தோ காளஸ்ஸ பலீபத்தஸ்ஸ ஸங்யோஜனந்தி ஸம்மா நு கோ ஸோ வதமானோ வதெய்யாதி நோ ஹேதங் கஹபதி ந கோ கஹபதி காளோ பலீபத்தோ ஓதாதஸ்ஸ பலீபத்தஸ்ஸ ஸங்யோஜனங் நபி ஓதாதோ பலீபத்தோ காளஸ்ஸ பளீபத்தஸ்ஸ ஸங்யோஜனங் யேன கோ தே ஏகேன தாமேன வா யொத்தேன வா ஸங்யுத்தா தங் தத்த ஸங்யோஜனந்தி ஏவமேவ கோ பந்தே ந சக்கு ரூபானங் ஸங்யோஜனங் ந ரூபா சக்குஸ்ஸ ஸங்யோஜனங் யஞ்ச தத்த ததுபயங் படிச்ச உப்பஜ்ஜதி சந்தராகோ தங் தத்த ஸங்யோஜனங் ந ஸோதங் ஸத்தானங் ந கானங் கந்தானங் ந ஜிவ்ஹா ரஸானங் ந காயோ பொட்டப்பானங் ஸங்யோஜனங் ந பொட்டப்பா காயஸ்ஸ ஸங்யோஜனங் யஞ்ச தத்த ததுபயங் படிச்ச உப்பஜ்ஜதி சந்தராகோ தங் தத்த ஸங்யோஜனங் ந மனோ தம்மானங் ஸங்யோஜனங் ந தம்மா மனஸ்ஸ ஸங்யோஜனங் யஞ்ச தத்த ததுபயங் படிச்ச உப்பஜ்ஜதி சந்தராகோ தங் தத்த ஸங்யோஜனந்தி லாபா தே கஹபதி ஸுலத்தங் தே கஹபதி யஸ்ஸ தே கம்பீரே புத்தவசனே பஞ்ஞாசக்கு கமதீதி படமங்>
  text <படமஇஸிதத்தஸுத்தங்>
    text <344>, <ஏகங் ஸமயங் ஸம்பஹுலா தேரா பிக்கூ மச்சிகாஸண்டே விஹரந்தி அம்பாடகவனே அத கோ சித்தோ கஹபதி யேன தேரா பிக்கூ தேனுபஸங்கமி உபஸங்கமித்வா தேரே பிக்கூ அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ சித்தோ கஹபதி தேரே பிக்கூ ஏததவோச அதிவாஸெந்து மே பந்தே தேரா ஸ்வாதனாய பத்தந்தி அதிவாஸேஸுங் கோ தேரா பிக்கூ துண்ஹீபாவேன அத கோ சித்தோ கஹபதி தேரானங் பிக்கூனங் அதிவாஸனங் விதித்வா உட்டாயாஸனா தேரே பிக்கூ அபிவாதெத்வா பதக்கிணங் கத்வா பக்காமி அத கோ தேரா பிக்கூ தஸ்ஸா ரத்தியா அச்சயேன புப்பண்ஹஸமயங் நிவாஸெத்வா பத்தசீவரமாதாய யேன சித்தஸ்ஸ கஹபதிஸ்ஸ நிவேஸனங் தேனுபஸங்கமிங்ஸு உபஸங்கமித்வா பஞ்ஞத்தே ஆஸனே நிஸீதிங்ஸு>
    text <அத கோ சித்தோ கஹபதி யேன தேரா பிக்கூ தேனுபஸங்கமி உபஸங்கமித்வா தேரே பிக்கூ அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ சித்தோ கஹபதி ஆயஸ்மந்தங் தேரங் ஏததவோச தாதுனானத்தங் தாதுனானத்தந்தி பந்தே தேர வுச்சதி கித்தாவதா நு கோ பந்தே தாதுனானத்தங் வுத்தங் பகவதாதி ஏவங் வுத்தே ஆயஸ்மா தேரோ துண்ஹீ அஹோஸி துதியம்பி கோ சித்தோ கஹபதி ஆயஸ்மந்தங் தேரங் ஏததவோச தாதுனானத்தங் தாதுனானத்தந்தி பந்தே தேர வுச்சதி கித்தாவதா நு கோ பந்தே தாதுனானத்தங் வுத்தங் பகவதாதி துதியம்பி கோ ஆயஸ்மா தேரோ துண்ஹீ அஹோஸி ததியம்பி கோ சித்தோ கஹபதி ஆயஸ்மந்தங் தேரங் ஏததவோச தாதுனானத்தங் தாதுனானத்தந்தி பந்தே தேர வுச்சதி கித்தாவதா நு கோ பந்தே தாதுனானத்தங் வுத்தங் பகவதாதி ததியம்பி கோ ஆயஸ்மா தேரோ துண்ஹீ அஹோஸி>
    text <தேன கோ பன ஸமயேன ஆயஸ்மா இஸிதத்தோ தஸ்மிங் பிக்குஸங்கே ஸப்பனவகோ ஹோதி அத கோ ஆயஸ்மா இஸிதத்தோ ஆயஸ்மந்தங் தேரங் ஏததவோச ப்யாகரோமஹங் பந்தே தேர சித்தஸ்ஸ கஹபதினோ ஏதங் பஞ்ஹந்தி ப்யாகரோஹி த்வங் ஆவுஸோ இஸிதத்த சித்தஸ்ஸ கஹபதினோ ஏதங் பஞ்ஹந்தி ஏவஞ்ஹி த்வங் கஹபதி புச்சஸி தாதுனானத்தங் தாதுனானத்தந்தி பந்தே தேர வுச்சதி கித்தாவதா நு கோ பந்தே தாதுனானத்தங் வுத்தங் பகவதாதி ஏவங் பந்தே இதங் கோ கஹபதி தாதுனானத்தங் வுத்தங் பகவதா சக்குதாது ரூபதாது சக்குவிஞ்ஞாணதாதுபே மனோதாது தம்மதாது மனோவிஞ்ஞாணதாது எத்தாவதா கோ கஹபதி தாதுனானத்தங் வுத்தங் பகவதாதி>
    text <அத கோ சித்தோ கஹபதி ஆயஸ்மதோ இஸிதத்தஸ்ஸ பாஸிதங் அபினந்தித்வா அனுமோதித்வா தேரே பிக்கூ பணீதேன காதனீயேன போஜனீயேன ஸஹத்தா ஸந்தப்பேஸி ஸம்பவாரேஸி அத கோ தேரா பிக்கூ புத்தாவினோ ஓனீதபத்தபாணினோ உட்டாயாஸனா பக்கமிங்ஸு அத கோ ஆயஸ்மா தேரோ ஆயஸ்மந்தங் இஸிதத்தங் ஏததவோச ஸாது கோ தங் ஆவுஸோ இஸிதத்த ஏஸோ பஞ்ஹோ படிபாஸி நேஸோ பஞ்ஹோ மங் படிபாஸி தேனஹாவுஸோ இஸிதத்த யதா அஞ்ஞதாபி ஏவரூபோ பஞ்ஹோ ஆகச்செய்ய தஞ்ஞேவெத்த படிபாஸெய்யாதி துதியங்>
  text <துதியஇஸிதத்தஸுத்தங்>
    text <345>, <ஏகங் ஸமயங் ஸம்பஹுலா தேரா பிக்கூ மச்சிகாஸண்டே விஹரந்தி அம்பாடகவனே அத கோ சித்தோ கஹபதி யேன தேரா பிக்கூ தேனுபஸங்கமி உபஸங்கமித்வா தேரே பிக்கூ அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ சித்தோ கஹபதி தேரே பிக்கூ ஏததவோச அதிவாஸெந்து மே பந்தே தேரா ஸ்வாதனாய பத்தந்தி அதிவாஸேஸுங் கோ தேரா பிக்கூ துண்ஹீபாவேன அத கோ சித்தோ கஹபதி தேரானங் பிக்கூனங் அதிவாஸனங் விதித்வா உட்டாயாஸனா தேரே பிக்கூ அபிவாதெத்வா பதக்கிணங் கத்வா பக்காமி அத கோ தேரா பிக்கூ தஸ்ஸா ரத்தியா அச்சயேன புப்பண்ஹஸமயங் நிவாஸெத்வா பத்தசீவரமாதாய யேன சித்தஸ்ஸ கஹபதிஸ்ஸ நிவேஸனங் தேனுபஸங்கமிங்ஸு உபஸங்கமித்வா பஞ்ஞத்தே ஆஸனே நிஸீதிங்ஸு>
    text <அத கோ சித்தோ கஹபதி யேன தேரா பிக்கூ தேனுபஸங்கமி உபஸங்கமித்வா தேரே பிக்கூ அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ சித்தோ கஹபதி ஆயஸ்மந்தங் தேரங் ஏததவோச யா இமா பந்தே தேர அனேகவிஹிதா திட்டியோ லோகே உப்பஜ்ஜந்தி ஸஸ்ஸதோ லோகோதி வா அஸஸ்ஸதோ லோகோதி வா அந்தவா லோகோதி வா அனந்தவா லோகோதி வா தங் ஜீவங் தங் ஸரீரந்தி வா அஞ்ஞங் ஜீவங் அஞ்ஞங் ஸரீரந்தி வா ஹோதி ததாகதோ பரங் மரணாதி வா ந ஹோதி ததாகதோ பரங் மரணாதி வா ஹோதி ச ந ச ஹோதி ததாகதோ பரங் மரணாதி வா நேவ ஹோதி ந ந ஹோதி ததாகதோ பரங் மரணாதி வா யானி சிமானி த்வாஸட்டி திட்டிகதானி ப்ரஹ்மஜாலே பணிதானி இமா நு கோ பந்தே திட்டியோ கிஸ்மிங் ஸதி ஹொந்தி கிஸ்மிங் அஸதி ந ஹொந்தீதி>
    text <ஏவங் வுத்தே ஆயஸ்மா தேரோ துண்ஹீ அஹோஸி துதியம்பி கோ சித்தோ கஹபதிபே ததியம்பி கோ சித்தோ கஹபதி ஆயஸ்மந்தங் தேரங் ஏததவோச யா இமா பந்தே தேர அனேகவிஹிதா திட்டியோ லோகே உப்பஜ்ஜந்தி ஸஸ்ஸதோ லோகோதி வா அஸஸ்ஸதோ லோகோதி வா அந்தவா லோகோதி வா அனந்தவா லோகோதி வா தங் ஜீவங் தங் ஸரீரந்தி வா அஞ்ஞங் ஜீவங் அஞ்ஞங் ஸரீரந்தி வா ஹோதி ததாகதோ பரங் மரணாதி வா ந ஹோதி ததாகதோ பரங் மரணாதி வா ஹோதி ச ந ச ஹோதி ததாகதோ பரங் மரணாதி வா நேவ ஹோதி ந ந ஹோதி ததாகதோ பரங் மரணாதி வா யானி சிமானி த்வாஸட்டி திட்டிகதானி ப்ரஹ்மஜாலே பணிதானி இமா நு கோ பந்தே திட்டியோ கிஸ்மிங் ஸதி ஹொந்தி கிஸ்மிங் அஸதி ந ஹொந்தீதி ததியம்பி கோ ஆயஸ்மா தேரோ துண்ஹீ அஹோஸி>
    text <தேன கோ பன ஸமயேன ஆயஸ்மா இஸிதத்தோ தஸ்மிங் பிக்குஸங்கே ஸப்பனவகோ ஹோதி அத கோ ஆயஸ்மா இஸிதத்தோ ஆயஸ்மந்தங் தேரங் ஏததவோச ப்யாகரோமஹங் பந்தே தேர சித்தஸ்ஸ கஹபதினோ ஏதங் பஞ்ஹந்தி ப்யாகரோஹி த்வங் ஆவுஸோ இஸிதத்த சித்தஸ்ஸ கஹபதினோ ஏதங் பஞ்ஹந்தி ஏவஞ்ஹி த்வங் கஹபதி புச்சஸி யா இமா பந்தே தேர அனேகவிஹிதா திட்டியோ லோகே உப்பஜ்ஜந்தி ஸஸ்ஸதோ லோகோதி வாபே இமா நு கோ பந்தே திட்டியோ கிஸ்மிங் ஸதி ஹொந்தி கிஸ்மிங் அஸதி ந ஹொந்தீதி ஏவங் பந்தே யா இமா கஹபதி அனேகவிஹிதா திட்டியோ லோகே உப்பஜ்ஜந்தி ஸஸ்ஸதோ லோகோதி வா அஸஸ்ஸதோ லோகோதி வா அந்தவா லோகோதி வா அனந்தவா லோகோதி வா தங் ஜீவங் தங் ஸரீரந்தி வா அஞ்ஞங் ஜீவங் அஞ்ஞங் ஸரீரந்தி வா ஹோதி ததாகதோ பரங் மரணாதி வா ந ஹோதி ததாகதோ பரங் மரணாதி வா ஹோதி ச ந ச ஹோதி ததாகதோ பரங் மரணாதி வா நேவ ஹோதி ந ந ஹோதி ததாகதோ பரங் மரணாதி வா யானி சிமானி த்வாஸட்டி திட்டிகதானி ப்ரஹ்மஜாலே பணிதானி இமா கோ கஹபதி திட்டியோ ஸக்காயதிட்டியா ஸதி ஹொந்தி ஸக்காயதிட்டியா அஸதி ந ஹொந்தீதி>
    text <கதங் பன பந்தே ஸக்காயதிட்டி ஹோதீதி இத கஹபதி அஸ்ஸுதவா புதுஜ்ஜனோ அரியானங் அதஸ்ஸாவீ அரியதம்மஸ்ஸ அகோவிதோ அரியதம்மே அவினீதோ ஸப்புரிஸானங் அதஸ்ஸாவீ ஸப்புரிஸதம்மஸ்ஸ அகோவிதோ ஸப்புரிஸதம்மே அவினீதோ ரூபங் அத்ததோ ஸமனுபஸ்ஸதி ரூபவந்தங் வா அத்தானங் அத்தனி வா ரூபங் ரூபஸ்மிங் வா அத்தானங் வேதனங் அத்ததோ ஸமனுபஸ்ஸதிபே ஸஞ்ஞங் ஸங்காரே விஞ்ஞாணங் அத்ததோ ஸமனுபஸ்ஸதி விஞ்ஞாணவந்தங் வா அத்தானங் அத்தனி வா விஞ்ஞாணங் விஞ்ஞாணஸ்மிங் வா அத்தானங் ஏவங் கோ கஹபதி ஸக்காயதிட்டி ஹோதீதி>
    text <கதங் பன பந்தே ஸக்காயதிட்டி ந ஹோதீதி இத கஹபதி ஸுதவா அரியஸாவகோ அரியானங் தஸ்ஸாவீ அரியதம்மஸ்ஸ கோவிதோ அரியதம்மே ஸுவினீதோ ஸப்புரிஸானங் தஸ்ஸாவீ ஸப்புரிஸதம்மஸ்ஸ கோவிதோ ஸப்புரிஸதம்மே ஸுவினீதோ ந ரூபங் அத்ததோ ஸமனுபஸ்ஸதி ந ரூபவந்தங் வா அத்தானங் ந அத்தனி வா ரூபங் ந ரூபஸ்மிங் வா அத்தானங் ந வேதனங் ந ஸஞ்ஞங் ந ஸங்காரே ந விஞ்ஞாணங் அத்ததோ ஸமனுபஸ்ஸதி ந விஞ்ஞாணவந்தங் வா அத்தானங் ந அத்தனி வா விஞ்ஞாணங் ந விஞ்ஞாணஸ்மிங் வா அத்தானங் ஏவங் கோ கஹபதி ஸக்காயதிட்டி ந ஹோதீதி>
    text <குதோ பந்தே அய்யோ இஸிதத்தோ ஆகச்சதீதி அவந்தியா கோ கஹபதி ஆகச்சாமீதி அத்தி பந்தே அவந்தியா இஸிதத்தோ நாம குலபுத்தோ அம்ஹாகங் அதிட்டஸஹாயோ பப்பஜிதோ திட்டோ ஸோ ஆயஸ்மதாதி ஏவங் கஹபதீதி கஹங் நு கோ ஸோ பந்தே ஆயஸ்மா ஏதரஹி விஹரதீதி ஏவங் வுத்தே ஆயஸ்மா இஸிதத்தோ துண்ஹீ அஹோஸி அய்யோ நோ பந்தே இஸிதத்தோதி ஏவங் கஹபதீதி அபிரமது பந்தே அய்யோ இஸிதத்தோ மச்சிகாஸண்டே ரமணீயங் அம்பாடகவனங் அஹங் அய்யஸ்ஸ இஸிதத்தஸ்ஸ உஸ்ஸுக்கங் கரிஸ்ஸாமி சீவரபிண்டபாதஸேனாஸனகிலானப்பச்சயபேஸஜ்ஜபரிக்காரானந்தி கல்யாணங் வுச்சதி கஹபதீதி>
    text <அத கோ சித்தோ கஹபதி ஆயஸ்மதோ இஸிதத்தஸ்ஸ பாஸிதங் அபினந்தித்வா அனுமோதித்வா தேரே பிக்கூ பணீதேன காதனீயேன போஜனீயேன ஸஹத்தா ஸந்தப்பேஸி ஸம்பவாரேஸி அத கோ தேரா பிக்கூ புத்தாவினோ ஓனீதபத்தபாணினோ உட்டாயாஸனா பக்கமிங்ஸு அத கோ ஆயஸ்மா தேரோ ஆயஸ்மந்தங் இஸிதத்தங் ஏததவோச ஸாது கோ தங் ஆவுஸோ இஸிதத்த ஏஸோ பஞ்ஹோ படிபாஸி நேஸோ பஞ்ஹோ மங் படிபாஸி தேனஹாவுஸோ இஸிதத்த யதா அஞ்ஞதாபி ஏவரூபோ பஞ்ஹோ ஆகச்செய்ய தஞ்ஞேவெத்த படிபாஸெய்யாதி அத கோ ஆயஸ்மா இஸிதத்தோ ஸேனாஸனங் ஸங்ஸாமெத்வா பத்தசீவரமாதாய மச்சிகாஸண்டம்ஹா பக்காமி யங் மச்சிகாஸண்டம்ஹா பக்காமி ததா பக்கந்தோவ அஹோஸி ந புன பச்சாகச்சீதி ததியங்>
  text <மஹகபாடிஹாரியஸுத்தங்>
    text <346>, <ஏகங் ஸமயங் ஸம்பஹுலா தேரா பிக்கூ மச்சிகாஸண்டே விஹரந்தி அம்பாடகவனே அத கோ சித்தோ கஹபதி யேன தேரா பிக்கூ தேனுபஸங்கமி உபஸங்கமித்வா தேரே பிக்கூ அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ சித்தோ கஹபதி தேரே பிக்கூ ஏததவோச அதிவாஸெந்து மே பந்தே தேரா ஸ்வாதனாய கோகுலே பத்தந்தி அதிவாஸேஸுங் கோ தேரா பிக்கூ துண்ஹீபாவேன அத கோ சித்தோ கஹபதி தேரானங் பிக்கூனங் அதிவாஸனங் விதித்வா உட்டாயாஸனா தேரே பிக்கூ அபிவாதெத்வா பதக்கிணங் கத்வா பக்காமி அத கோ தேரா பிக்கூ தஸ்ஸா ரத்தியா அச்சயேன புப்பண்ஹஸமயங் நிவாஸெத்வா பத்தசீவரமாதாய யேன சித்தஸ்ஸ கஹபதினோ கோகுலங் தேனுபஸங்கமிங்ஸு உபஸங்கமித்வா பஞ்ஞத்தே ஆஸனே நிஸீதிங்ஸு>
    text <அத கோ சித்தோ கஹபதி தேரே பிக்கூ பணீதேன ஸப்பிபாயாஸேன ஸஹத்தா ஸந்தப்பேஸி ஸம்பவாரேஸி அத கோ தேரா பிக்கூ புத்தாவினோ ஓனீதபத்தபாணினோ உட்டாயாஸனா பக்கமிங்ஸு சித்தோபி கோ கஹபதி ஸேஸகங் விஸ்ஸஜ்ஜேதாதி வத்வா தேரே பிக்கூ பிட்டிதோ பிட்டிதோ அனுபந்தி தேன கோ பன ஸமயேன உண்ஹங் ஹோதி குதிதங் தே ச தேரா பிக்கூ பவேலியமானேன மஞ்ஞே காயேன கச்சந்தி யதா தங் போஜனங் புத்தாவினோ>
    text <தேன கோ பன ஸமயேன ஆயஸ்மா மஹகோ தஸ்மிங் பிக்குஸங்கே ஸப்பனவகோ ஹோதி அத கோ ஆயஸ்மா மஹகோ ஆயஸ்மந்தங் தேரங் ஏததவோச ஸாது க்வஸ்ஸ பந்தே தேர ஸீதகோ ச வாதோ வாயெய்ய அப்பஸம்பிலாபோ ச அஸ்ஸ தேவோ ச ஏகமேகங் புஸாயெய்யாதி>
    text <ஸாது க்வஸ்ஸ ஆவுஸோ மஹக யங் ஸீதகோ ச வாதோ வாயெய்ய அப்பஸம்பிலாபோ ச அஸ்ஸ தேவோ ச ஏகமேகங் புஸாயெய்யாதி அத கோ ஆயஸ்மா மஹகோ ததாரூபங் இத்தாபிஸங்காரங் அபிஸங்கரி யதா ஸீதகோ ச வாதோ வாயி அப்பஸம்பிலாபோ ச அஸ்ஸ தேவோ ச ஏகமேகங் புஸி அத கோ சித்தஸ்ஸ கஹபதினோ ஏததஹோஸி யோ கோ இமஸ்மிங் பிக்குஸங்கே ஸப்பனவகோ பிக்கு தஸ்ஸாயங் ஏவரூபோ இத்தானுபாவோதி அத கோ ஆயஸ்மா மஹகோ ஆராமங் ஸம்பாபுணித்வா ஆயஸ்மந்தங் தேரங் ஏததவோச அலமெத்தாவதா பந்தே தேராதி அலமெத்தாவதா ஆவுஸோ மஹக கதமெத்தாவதா ஆவுஸோ மஹக பூஜிதமெத்தாவதா ஆவுஸோ மஹகோதி அத கோ தேரா பிக்கூ யதாவிஹாரங் அகமங்ஸு ஆயஸ்மாபி மஹகோ ஸகங் விஹாரங் அகமாஸி>
    text <அத கோ சித்தோ கஹபதி யேனாயஸ்மா மஹகோ தேனுபஸங்கமி உபஸங்கமித்வா ஆயஸ்மந்தங் மஹகங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ சித்தோ கஹபதி ஆயஸ்மந்தங் மஹகங் ஏததவோச ஸாது மே பந்தே அய்யோ மஹகோ உத்தரிமனுஸ்ஸதம்மங் இத்திபாடிஹாரியங் தஸ்ஸேதூதி தேன ஹி த்வங் கஹபதி ஆலிந்தே உத்தராஸங்கங் பஞ்ஞபெத்வா திணகலாபங் ஓகாஸேஹீதி ஏவங் பந்தேதி கோ சித்தோ கஹபதி ஆயஸ்மதோ மஹகஸ்ஸ படிஸ்ஸுத்வா ஆலிந்தே உத்தராஸங்கங் பஞ்ஞபெத்வா திணகலாபங் ஓகாஸேஸி அத கோ ஆயஸ்மா மஹகோ விஹாரங் பவிஸித்வா ஸூசிகடிகங் தத்வா ததாரூபங் இத்தாபிஸங்காரங் அபிஸங்கரி யதா தாலச்சிக்களேன ச அக்களந்தரிகாய ச அச்சி நிக்கமித்வா திணானி ஜாபேஸி உத்தராஸங்கங் ந ஜாபேஸி அத கோ சித்தோ கஹபதி உத்தராஸங்கங் பப்போடெத்வா ஸங்விக்கோ லோமஹட்டஜாதோ ஏகமந்தங் அட்டாஸி அத கோ ஆயஸ்மா மஹகோ விஹாரா நிக்கமித்வா சித்தங் கஹபதிங் ஏததவோச அலமெத்தாவதா கஹபதீதி>
    text <அலமெத்தாவதா பந்தே மஹக கதமெத்தாவதா பந்தே மஹக பூஜிதமெத்தாவதா பந்தே மஹக அபிரமது பந்தே அய்யோ மஹகோ மச்சிகாஸண்டே ரமணீயங் அம்பாடகவனங் அஹங் அய்யஸ்ஸ மஹகஸ்ஸ உஸ்ஸுக்கங் கரிஸ்ஸாமி சீவரபிண்டபாதஸேனாஸனகிலானப்பச்சயபேஸஜ்ஜபரிக்காரானந்தி கல்யாணங் வுச்சதி கஹபதீதி அத கோ ஆயஸ்மா மஹகோ ஸேனாஸனங் ஸங்ஸாமெத்வா பத்தசீவரமாதாய மச்சிகாஸண்டம்ஹா பக்காமி யங் மச்சிகாஸண்டம்ஹா பக்காமி ததா பக்கந்தோவ அஹோஸி ந புன பச்சாகச்சீதி சதுத்தங்>
  text <படமகாமபூஸுத்தங்>
    text <347>, <ஏகங் ஸமயங் ஆயஸ்மா காமபூ மச்சிகாஸண்டே விஹரதி அம்பாடகவனே அத கோ சித்தோ கஹபதி யேனாயஸ்மா காமபூ தேனுபஸங்கமி உபஸங்கமித்வா ஆயஸ்மந்தங் காமபுங் அபிவாதெத்வா ஏகமந்தங் நிஸீதி ஏகமந்தங் நிஸின்னங் கோ சித்தங் கஹபதிங் ஆயஸ்மா காமபூ ஏததவோச>
    text <வுத்தமிதங் கஹபதி>
    block
      text <நேலங்கோ ஸேதபச்சாதோ ஏகாரோ வத்ததீ ரதோ>
      text <அனீகங் பஸ்ஸ ஆயந்தங் சின்னஸோதங் அபந்தனந்தி>
      text <நேலங்கோ ஸேதபச்சாதோ ஏகாரோ வத்ததீ ரதோ>
      text <அனீகங் பஸ்ஸ ஆயந்தங் சின்னஸோதங் அபந்தனந்தி>
      text <ஸங்யோஜனங் த்வே இஸிதத்தா மஹகோ காமபூபி ச>
      text <கோதத்தோ ச நிகண்டோ ச அசேலேன கிலானதஸ்ஸனந்தி>
    text <இமஸ்ஸ நு கோ கஹபதி ஸங்கித்தேன பாஸிதஸ்ஸ கதங் வித்தாரேன அத்தோ தட்டப்போதி கிங் நு கோ ஏதங் பந்தே பகவதா பாஸிதந்தி ஏவங் கஹபதீதி தேன ஹி பந்தே முஹுத்தங் ஆகமேஹி யாவஸ்ஸ அத்தங் பெக்காமீதி அத கோ சித்தோ கஹபதி முஹுத்தங் துண்ஹீ ஹுத்வா ஆயஸ்மந்தங் காமபுங் ஏததவோச>
    text <நேலங்கந்தி கோ பந்தே ஸீலானமேதங் அதிவசனங் ஸேதபச்சாதோதி கோ பந்தே விமுத்தியா ஏதங் அதிவசனங் ஏகாரோதி கோ பந்தே ஸதியா ஏதங் அதிவசனங் வத்ததீதி கோ பந்தே அபிக்கமபடிக்கமஸ்ஸேதங் அதிவசனங் ரதோதி கோ பந்தே இமஸ்ஸேதங் சாதுமஹாபூதிகஸ்ஸ காயஸ்ஸ அதிவசனங் மாதாபெத்திகஸம்பவஸ்ஸ ஓதனகும்மாஸூபசயஸ்ஸ அனிச்சுச்சாதனபரிமத்தனபேதனவித்தங்ஸனதம்மஸ்ஸ ராகோ கோ பந்தே நீகோ தோஸோ நீகோ மோஹோ நீகோ தே கீணாஸவஸ்ஸ பிக்குனோ பஹீனா உச்சின்னமூலா தாலாவத்துகதா அனபாவங்கதா ஆயதிங் அனுப்பாததம்மா தஸ்மா கீணாஸவோ பிக்கு அனீகோதி வுச்சதி ஆயந்தந்தி கோ பந்தே அரஹதோ ஏதங் அதிவசனங் ஸோதோதி கோ பந்தே தண்ஹாயேதங் அதிவசனங் ஸா கீணாஸவஸ்ஸ பிக்குனோ பஹீனா உச்சின்னமூலா தாலாவத்துகதா அனபாவங்கதா ஆயதிங் அனுப்பாததம்மா தஸ்மா கீணாஸவோ பிக்கு சின்னஸோதோதி வுச்சதி ராகோ கோ பந்தே பந்தனங் தோஸோ பந்தனங் மோஹோ பந்தனங் தே கீணாஸவஸ்ஸ பிக்குனோ பஹீனா உச்சின்னமூலா தாலாவத்துகதா அனபாவங்கதா ஆயதிங் அனுப்பாததம்மா தஸ்மா கீணாஸவோ பிக்கு அபந்தனோதி வுச்சதி இதி கோ பந்தே யங் தங் பகவதா வுத்தங்>
    text <இமஸ்ஸ கோ பந்தே பகவதா ஸங்கித்தேன பாஸிதஸ்ஸ ஏவங் வித்தாரேன அத்தங் ஆஜானாமீதி லாபா தே கஹபதி ஸுலத்தங் தே கஹபதி யஸ்ஸ தே கம்பீரே புத்தவசனே பஞ்ஞாசக்கு கமதீதி பஞ்சமங்>
  text <துதியகாமபூஸுத்தங்>
    text <348>, <ஏகங் ஸமயங் ஆயஸ்மா காமபூ மச்சிகாஸண்டே விஹரதி அம்பாடகவனே அத கோ சித்தோ கஹபதி யேனாயஸ்மா காமபூ தேனுபஸங்கமி உபஸங்கமித்வா ஏகமந்தங் நிஸீதி ஏகமந்தங் நிஸின்னோ கோ சித்தோ கஹபதி ஆயஸ்மந்தங் காமபுங் ஏததவோச கதி நு கோ பந்தே ஸங்காராதி தயோ கோ கஹபதி ஸங்காரா காயஸங்காரோ வசீஸங்காரோ சித்தஸங்காரோதி ஸாது பந்தேதி கோ சித்தோ கஹபதி ஆயஸ்மதோ காமபுஸ்ஸ பாஸிதங் அபினந்தித்வா அனுமோதித்வா ஆயஸ்மந்தங் காமபுங் உத்தரிங் பஞ்ஹங் அபுச்சி கதமோ பன பந்தே காயஸங்காரோ கதமோ வசீஸங்காரோ கதமோ சித்தஸங்காரோதி அஸ்ஸாஸபஸ்ஸாஸா கோ கஹபதி காயஸங்காரோ விதக்கவிசாரா வசீஸங்காரோ ஸஞ்ஞா ச வேதனா ச சித்தஸங்காரோதி>
    text <ஸாது பந்தேதி கோ சித்தோ கஹபதிபே உத்தரிங் பஞ்ஹங் அபுச்சி கஸ்மா பன பந்தே அஸ்ஸாஸபஸ்ஸாஸா காயஸங்காரோ கஸ்மா விதக்கவிசாரா வசீஸங்காரோ கஸ்மா ஸஞ்ஞா ச வேதனா ச சித்தஸங்காரோதி அஸ்ஸாஸபஸ்ஸாஸா கோ கஹபதி காயிகா ஏதே தம்மா காயப்படிபத்தா தஸ்மா அஸ்ஸாஸபஸ்ஸாஸா காயஸங்காரோ புப்பே கோ கஹபதி விதக்கெத்வா விசாரெத்வா பச்சா வாசங் பிந்ததி தஸ்மா விதக்கவிசாரா வசீஸங்காரோ ஸஞ்ஞா ச வேதனா ச சேதஸிகா ஏதே தம்மா சித்தப்படிபத்தா தஸ்மா ஸஞ்ஞா ச வேதனா ச சித்தஸங்காரோதி>
    text <ஸாதுபே உத்தரிங் பஞ்ஹங் அபுச்சி கதங் பன பந்தே ஸஞ்ஞாவேதயிதனிரோதஸமாபத்தி ஹோதீதி ந கோ கஹபதி ஸஞ்ஞாவேதயிதனிரோதங் ஸமாபஜ்ஜந்தஸ்ஸ பிக்குனோ ஏவங் ஹோதி அஹங் ஸஞ்ஞாவேதயிதனிரோதங் ஸமாபஜ்ஜிஸ்ஸந்தி வா அஹங் ஸஞ்ஞாவேதயிதனிரோதங் ஸமாபஜ்ஜாமீதி வா அஹங் ஸஞ்ஞாவேதயிதனிரோதங் ஸமாபன்னோதி வா அத க்வஸ்ஸ புப்பேவ ததா சித்தங் பாவிதங் ஹோதி யங் தங் ததத்தாய உபனேதீதி>
    text <ஸாது பே உத்தரிங் பஞ்ஹங் அபுச்சி ஸஞ்ஞாவேதயிதனிரோதங் ஸமாபஜ்ஜந்தஸ்ஸ பன பந்தே பிக்குனோ கதமே தம்மா படமங் நிருஜ்ஜந்தி யதி வா காயஸங்காரோ யதி வா வசீஸங்காரோ யதி வா சித்தஸங்காரோதி ஸஞ்ஞாவேதயிதனிரோதங் ஸமாபஜ்ஜந்தஸ்ஸ கோ கஹபதி பிக்குனோ வசீஸங்காரோ படமங் நிருஜ்ஜதி ததோ காயஸங்காரோ ததோ சித்தஸங்காரோதி>
    text <ஸாதுபே உத்தரிங் பஞ்ஹங் அபுச்சி ய்வாயங் பந்தே மதோ காலங்கதோ யோ சாயங் பிக்கு ஸஞ்ஞாவேதயிதனிரோதங் ஸமாபன்னோ இமேஸங் கிங் நானாகரணந்தி ய்வாயங் கஹபதி மதோ காலங்கதோ தஸ்ஸ காயஸங்காரோ நிருத்தோ படிப்பஸ்ஸத்தோ வசீஸங்காரோ நிருத்தோ படிப்பஸ்ஸத்தோ சித்தஸங்காரோ நிருத்தோ படிப்பஸ்ஸத்தோ ஆயு பரிக்கீணோ உஸ்மா வூபஸந்தா இந்த்ரியானி விபரிபின்னானி யோ ச க்வாயங் கஹபதி பிக்கு ஸஞ்ஞாவேதயிதனிரோதங் ஸமாபன்னோ தஸ்ஸபி காயஸங்காரோ நிருத்தோ படிப்பஸ்ஸத்தோ வசீஸங்காரோ நிருத்தோ படிப்பஸ்ஸத்தோ சித்தஸங்காரோ நிருத்தோ படிப்பஸ்ஸத்தோ ஆயு அபரிக்கீணோ உஸ்மா அவூபஸந்தா இந்த்ரியானி விப்பஸன்னானி ய்வாயங் கஹபதி மதோ காலங்கதோ யோ சாயங் பிக்கு ஸஞ்ஞாவேதயிதனிரோதங் ஸமாபன்னோ இதங் நேஸங் நானாகரணந்தி>
    text <ஸாதுபே உத்தரிங் பஞ்ஹங் அபுச்சி கதங் பன பந்தே ஸஞ்ஞாவேதயிதனிரோதஸமாபத்தியா வுட்டானங் ஹோதீதி ந கோ கஹபதி ஸஞ்ஞாவேதயிதனிரோதஸமாபத்தியா வுட்டஹந்தஸ்ஸ பிக்குனோ ஏவங் ஹோதி அஹங் ஸஞ்ஞாவேதயிதனிரோதஸமாபத்தியா வுட்டஹிஸ்ஸந்தி வா அஹங் ஸஞ்ஞாவேதயிதனிரோதஸமாபத்தியா வுட்டஹாமீதி வா அஹங் ஸஞ்ஞாவேதயிதனிரோதஸமாபத்தியா வுட்டிதோதி வா அத க்வஸ்ஸ புப்பேவ ததா சித்தங் பாவிதங் ஹோதி யங் தங் ததத்தாய உபனேதீதி>
    text <ஸாது பந்தேபே உத்தரிங் பஞ்ஹங் அபுச்சி ஸஞ்ஞாவேதயிதனிரோதஸமாபத்தியா வுட்டஹந்தஸ்ஸ பன பந்தே பிக்குனோ கதமே தம்மா படமங் உப்பஜ்ஜந்தி யதி வா காயஸங்காரோ யதி வா வசீஸங்காரோ யதி வா சித்தஸங்காரோதி ஸஞ்ஞாவேதயிதனிரோதஸமாபத்தியா வுட்டஹந்தஸ்ஸ கஹபதி பிக்குனோ சித்தஸங்காரோ படமங் உப்பஜ்ஜதி ததோ காயஸங்காரோ ததோ வசீஸங்காரோதி>
    text <ஸாதுபே உத்தரிங் பஞ்ஹங் அபுச்சி ஸஞ்ஞாவேதயிதனிரோதஸமாபத்தியா வுட்டிதங் பன பந்தே பிக்குங் கதி பஸ்ஸா புஸந்தி ஸஞ்ஞாவேதயிதனிரோதஸமாபத்தியா வுட்டிதங் கோ கஹபதி பிக்குங் தயோ பஸ்ஸா புஸந்தி ஸுஞ்ஞதோ பஸ்ஸோ அனிமித்தோ பஸ்ஸோ அப்பணிஹிதோ பஸ்ஸோதி>
    text <ஸாதுபே உத்தரிங் பஞ்ஹங் அபுச்சி ஸஞ்ஞாவேதயிதனிரோதஸமாபத்தியா வுட்டிதஸ்ஸ பன பந்தே பிக்குனோ கிங்னின்னங் சித்தங் ஹோதி கிங்போணங் கிங்பப்பாரந்தி ஸஞ்ஞாவேதயிதனிரோதஸமாபத்தியா வுட்டிதஸ்ஸ கோ கஹபதி பிக்குனோ விவேகனின்னங் சித்தங் ஹோதி விவேகபோணங் விவேகபப்பாரந்தி>
    text <ஸாது பந்தேதி கோ சித்தோ கஹபதி ஆயஸ்மதோ காமபுஸ்ஸ பாஸிதங் அபினந்தித்வா அனுமோதித்வா ஆயஸ்மந்தங் காமபுங் உத்தரிங் பஞ்ஹங் அபுச்சி ஸஞ்ஞாவேதயிதனிரோதஸமாபத்தியா பன பந்தே கதி தம்மா பஹூபகாராதி அத்தா கோ த்வங் கஹபதி யங் படமங் புச்சிதப்பங் தங் புச்சஸி அபி ச த்யாஹங் ப்யாகரிஸ்ஸாமி ஸஞ்ஞாவேதயிதனிரோதஸமாபத்தியா கோ கஹபதி த்வே தம்மா பஹூபகாரா ஸமதோ ச விபஸ்ஸனா சாதி சட்டங்>
  text <கோதத்தஸுத்தங்>
    text <349>, <ஏகங் ஸமயங் ஆயஸ்மா கோதத்தோ மச்சிகாஸண்டே விஹரதி அம்பாடகவனே அத கோ சித்தோ கஹபதி யேனாயஸ்மா கோதத்தோ தேனுபஸங்கமி உபஸங்கமித்வா ஆயஸ்மந்தங் கோதத்தங் அபிவாதெத்வா ஏகமந்தங் நிஸீதி ஏகமந்தங் நிஸின்னங் கோ சித்தங் கஹபதிங் ஆயஸ்மா கோதத்தோ ஏததவோச யா சாயங் கஹபதி அப்பமாணா சேதோவிமுத்தி யா ச ஆகிஞ்சஞ்ஞா சேதோவிமுத்தி யா ச ஸுஞ்ஞதா சேதோவிமுத்தி யா ச அனிமித்தா சேதோவிமுத்தி இமே தம்மா நானத்தா நானாப்யஞ்ஜனா உதாஹு ஏகத்தா ப்யஞ்ஜனமேவ நானந்தி அத்தி பந்தே பரியாயோ யங் பரியாயங் ஆகம்ம இமே தம்மா நானத்தா சேவ நானாப்யஞ்ஜனா ச அத்தி பன பந்தே பரியாயோ யங் பரியாயங் ஆகம்ம இமே தம்மா ஏகத்தா ப்யஞ்ஜனமேவ நானந்தி>
    text <கதமோ ச பந்தே பரியாயோ யங் பரியாயங் ஆகம்ம இமே தம்மா நானத்தா சேவ நானாப்யஞ்ஜனா ச இத பந்தே பிக்கு மெத்தாஸஹகதேன சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் மெத்தாஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி கருணாஸஹகதேன சேதஸாபே முதிதாஸஹகதேன சேதஸாபே உபெக்காஸஹகதேன சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் உபெக்காஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி அயங் வுச்சதி பந்தே அப்பமாணா சேதோவிமுத்தி>
    text <கதமா ச பந்தே ஆகிஞ்சஞ்ஞா சேதோவிமுத்தி இத பந்தே பிக்கு ஸப்பஸோ விஞ்ஞாணஞ்சாயதனங் ஸமதிக்கம்ம நத்தி கிஞ்சீதி ஆகிஞ்சஞ்ஞாயதனங் உபஸம்பஜ்ஜ விஹரதி அயங் வுச்சதி பந்தே ஆகிஞ்சஞ்ஞா சேதோவிமுத்தி>
    text <கதமா ச பந்தே ஸுஞ்ஞதா சேதோவிமுத்தி இத பந்தே பிக்கு அரஞ்ஞகதோ வா ருக்கமூலகதோ வா ஸுஞ்ஞாகாரகதோ வா இதி படிஸஞ்சிக்கதி ஸுஞ்ஞமிதங் அத்தேன வா அத்தனியேன வாதி அயங் வுச்சதி பந்தே ஸுஞ்ஞதா சேதோவிமுத்தி>
    text <கதமா ச பந்தே அனிமித்தா சேதோவிமுத்தி இத பந்தே பிக்கு ஸப்பனிமித்தானங் அமனஸிகாரா அனிமித்தங் சேதோஸமாதிங் உபஸம்பஜ்ஜ விஹரதி அயங் வுச்சதி பந்தே அனிமித்தா சேதோவிமுத்தி அயங் கோ பந்தே பரியாயோ யங் பரியாயங் ஆகம்ம இமே தம்மா நானத்தா சேவ நானாப்யஞ்ஜனா ச>
    text <கதமோ ச பந்தே பரியாயோ யங் பரியாயங் ஆகம்ம இமே தம்மா ஏகத்தா ப்யஞ்ஜனமேவ நானங் ராகோ பந்தே பமாணகரணோ தோஸோ பமாணகரணோ மோஹோ பமாணகரணோ தே கீணாஸவஸ்ஸ பிக்குனோ பஹீனா உச்சின்னமூலா தாலாவத்துகதா அனபாவங்கதா ஆயதிங் அனுப்பாததம்மா யாவதா கோ பந்தே அப்பமாணா சேதோவிமுத்தியோ அகுப்பா தாஸங் சேதோவிமுத்தி அக்கமக்காயதி ஸா கோ பன அகுப்பா சேதோவிமுத்தி ஸுஞ்ஞா ராகேன ஸுஞ்ஞா தோஸேன ஸுஞ்ஞா மோஹேன ராகோ கோ பந்தே கிஞ்சனங் தோஸோ கிஞ்சனங் மோஹோ கிஞ்சனங் தே கீணாஸவஸ்ஸ பிக்குனோ பஹீனா உச்சின்னமூலா தாலாவத்துகதா அனபாவங்கதா ஆயதிங் அனுப்பாததம்மா யாவதா கோ பந்தே ஆகிஞ்சஞ்ஞா சேதோவிமுத்தியோ அகுப்பா தாஸங் சேதோவிமுத்தி அக்கமக்காயதி ஸா கோ பன அகுப்பா சேதோவிமுத்தி ஸுஞ்ஞா ராகேன ஸுஞ்ஞா தோஸேன ஸுஞ்ஞா மோஹேன ராகோ கோ பந்தே நிமித்தகரணோ தோஸோ நிமித்தகரணோ மோஹோ நிமித்தகரணோ தே கீணாஸவஸ்ஸ பிக்குனோ பஹீனா உச்சின்னமூலா தாலாவத்துகதா அனபாவங்கதா ஆயதிங் அனுப்பாததம்மா யாவதா கோ பந்தே அனிமித்தா சேதோவிமுத்தியோ அகுப்பா தாஸங் சேதோவிமுத்தி அக்கமக்காயதி ஸா கோ பன அகுப்பா சேதோவிமுத்தி ஸுஞ்ஞா ராகேன ஸுஞ்ஞா தோஸேன ஸுஞ்ஞா மோஹேன அயங் கோ பந்தே பரியாயோ யங் பரியாயங் ஆகம்ம இமே தம்மா ஏகத்தா ப்யஞ்ஜனமேவ நானந்தி லாபா தே கஹபதி ஸுலத்தங் தே கஹபதி யஸ்ஸ தே கம்பீரே புத்தவசனே பஞ்ஞாசக்கு கமதீதி ஸத்தமங்>
  text <நிகண்டனாடபுத்தஸுத்தங்>
    text <350>, <தேன கோ பன ஸமயேன நிகண்டோ நாடபுத்தோ மச்சிகாஸண்டங் அனுப்பத்தோ ஹோதி மஹதியா நிகண்டபரிஸாய ஸத்திங் அஸ்ஸோஸி கோ சித்தோ கஹபதி நிகண்டோ கிர நாடபுத்தோ மச்சிகாஸண்டங் அனுப்பத்தோ மஹதியா நிகண்டபரிஸாய ஸத்திந்தி அத கோ சித்தோ கஹபதி ஸம்பஹுலேஹி உபாஸகேஹி ஸத்திங் யேன நிகண்டோ நாடபுத்தோ தேனுபஸங்கமி உபஸங்கமித்வா நிகண்டேன நாடபுத்தேன ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னங் கோ சித்தங் கஹபதிங் நிகண்டோ நாடபுத்தோ ஏததவோச ஸத்தஹஸி த்வங் கஹபதி ஸமணஸ்ஸ கோதமஸ்ஸ அத்தி அவிதக்கோ அவிசாரோ ஸமாதி அத்தி விதக்கவிசாரானங் நிரோதோதி>
    text <ந க்வாஹங் எத்த பந்தே பகவதோ ஸத்தாய கச்சாமி அத்தி அவிதக்கோ அவிசாரோ ஸமாதி அத்தி விதக்கவிசாரானங் நிரோதோதி ஏவங் வுத்தே நிகண்டோ நாடபுத்தோ உல்லோகெத்வா ஏததவோச இதங் பவந்தோ பஸ்ஸந்து யாவ உஜுகோ சாயங் சித்தோ கஹபதி யாவ அஸடோ சாயங் சித்தோ கஹபதி யாவ அமாயாவீ சாயங் சித்தோ கஹபதி வாதங் வா ஸோ ஜாலேன பாதேதப்பங் மஞ்ஞெய்ய யோ விதக்கவிசாரே நிரோதேதப்பங் மஞ்ஞெய்ய ஸகமுட்டினா வா ஸோ கங்காய ஸோதங் ஆவாரேதப்பங் மஞ்ஞெய்ய யோ விதக்கவிசாரே நிரோதேதப்பங் மஞ்ஞெய்யாதி>
    text <தங் கிங் மஞ்ஞஸி பந்தே கதமங் நு கோ பணீததரங் ஞாணங் வா ஸத்தா வாதி ஸத்தாய கோ கஹபதி ஞாணங்யேவ பணீததரந்தி அஹங் கோ பந்தே யாவதேவ ஆகங்காமி விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹராமி அஹங் கோ பந்தே யாவதேவ ஆகங்காமி விதக்கவிசாரானங் வூபஸமாபே துதியங் ஜானங் உபஸம்பஜ்ஜ விஹராமி அஹங் கோ பந்தே யாவதேவ ஆகங்காமி பீதியா ச விராகாபே ததியங் ஜானங் உபஸம்பஜ்ஜ விஹராமி அஹங் கோ பந்தே யாவதேவ ஆகங்காமி ஸுகஸ்ஸ ச பஹானாபே சதுத்தங் ஜானங் உபஸம்பஜ்ஜ விஹராமி ந ஸோ க்வாஹங் பந்தே ஏவங் ஜானந்தோ ஏவங் பஸ்ஸந்தோ கஸ்ஸ அஞ்ஞஸ்ஸ ஸமணஸ்ஸ வா ப்ராஹ்மணஸ்ஸ வா ஸத்தாய கமிஸ்ஸாமி அத்தி அவிதக்கோ அவிசாரோ ஸமாதி அத்தி விதக்கவிசாரானங் நிரோதோதி>
    text <ஏவங் வுத்தே நிகண்டோ நாடபுத்தோ ஸகங் பரிஸங் அபலோகெத்வா ஏததவோச இதங் பவந்தோ பஸ்ஸந்து யாவ அனுஜுகோ சாயங் சித்தோ கஹபதி யாவ ஸடோ சாயங் சித்தோ கஹபதி யாவ மாயாவீ சாயங் சித்தோ கஹபதீதி>
    text <இதானேவ கோ தே மயங் பந்தே பாஸிதங் ஏவங் ஆஜானாம இதங் பவந்தோ பஸ்ஸந்து யாவ உஜுகோ சாயங் சித்தோ கஹபதி யாவ அஸடோ சாயங் சித்தோ கஹபதி யாவ அமாயாவீ சாயங் சித்தோ கஹபதீதி இதானேவ ச பன மயங் பந்தே பாஸிதங் ஏவங் ஆஜானாம இதங் பவந்தோ பஸ்ஸந்து யாவ அனுஜுகோ சாயங் சித்தோ கஹபதி யாவ ஸடோ சாயங் சித்தோ கஹபதி யாவ மாயாவீ சாயங் சித்தோ கஹபதீதி ஸசே தே பந்தே புரிமங் ஸச்சங் பச்சிமங் தே மிச்சா ஸசே பன தே பந்தே புரிமங் மிச்சா பச்சிமங் தே ஸச்சங் இமே கோ பன பந்தே தஸ ஸஹதம்மிகா பஞ்ஹா ஆகச்சந்தி யதா நேஸங் அத்தங் ஆஜானெய்யாஸி அத மங் படிஹரெய்யாஸி ஸத்திங் நிகண்டபரிஸாய ஏகோ பஞ்ஹோ ஏகோ உத்தேஸோ ஏகங் வெய்யாகரணங் த்வே பஞ்ஹா த்வே உத்தேஸா த்வே வெய்யாகரணானி தயோ பஞ்ஹா தயோ உத்தேஸா தீணி வெய்யாகரணானி சத்தாரோ பஞ்ஹா சத்தாரோ உத்தேஸா சத்தாரி வெய்யாகரணானி பஞ்ச பஞ்ஹா பஞ்ச உத்தேஸா பஞ்ச வெய்யாகரணானி ச பஞ்ஹா ச உத்தேஸா ச வெய்யாகரணானி ஸத்த பஞ்ஹா ஸத்த உத்தேஸா ஸத்த வெய்யாகரணானி அட்ட பஞ்ஹா அட்ட உத்தேஸா அட்ட வெய்யாகரணானி நவ பஞ்ஹா நவ உத்தேஸா நவ வெய்யாகரணானி தஸ பஞ்ஹா தஸ உத்தேஸா தஸ வெய்யாகரணானீதி அத கோ சித்தோ கஹபதி நிகண்டங் நாடபுத்தங் இமே தஸ ஸஹதம்மிகே பஞ்ஹே ஆபுச்சித்வா உட்டாயாஸனா பக்காமீதி அட்டமங்>
  text <அசேலகஸ்ஸபஸுத்தங்>
    text <351>, <தேன கோ பன ஸமயேன அசேலோ கஸ்ஸபோ மச்சிகாஸண்டங் அனுப்பத்தோ ஹோதி சித்தஸ்ஸ கஹபதினோ புராணகிஹிஸஹாயோ அஸ்ஸோஸி கோ சித்தோ கஹபதி அசேலோ கிர கஸ்ஸபோ மச்சிகாஸண்டங் அனுப்பத்தோ அம்ஹாகங் புராணகிஹிஸஹாயோதி அத கோ சித்தோ கஹபதி யேன அசேலோ கஸ்ஸபோ தேனுபஸங்கமி உபஸங்கமித்வா அசேலேன கஸ்ஸபேன ஸத்திங் ஸம்மோதி ஸம்மோதனீயங் கதங் ஸாரணீயங் வீதிஸாரெத்வா ஏகமந்தங் நிஸீதி ஏகமந்தங் நிஸின்னோ கோ சித்தோ கஹபதி அசேலங் கஸ்ஸபங் ஏததவோச கீவசிரங் பப்பஜிதஸ்ஸ பந்தே கஸ்ஸபாதி திங்ஸமத்தானி கோ மே கஹபதி வஸ்ஸானி பப்பஜிதஸ்ஸாதி இமேஹி பன தே பந்தே திங்ஸமத்தேஹி வஸ்ஸேஹி அத்தி கோசி உத்தரிமனுஸ்ஸதம்மா அலமரியஞாணதஸ்ஸனவிஸேஸோ அதிகதோ பாஸுவிஹாரோதி இமேஹி கோ மே கஹபதி திங்ஸமத்தேஹி வஸ்ஸேஹி பப்பஜிதஸ்ஸ நத்தி கோசி உத்தரிமனுஸ்ஸதம்மா அலமரியஞாணதஸ்ஸனவிஸேஸோ அதிகதோ பாஸுவிஹாரோ அஞ்ஞத்ர நக்கெய்யா ச முண்டெய்யா ச பாவளனிப்போடனாய சாதி ஏவங் வுத்தே சித்தோ கஹபதி அசேலங் கஸ்ஸபங் ஏததவோச அச்சரியங் வத போ அப்புதங் வத போ தம்மஸ்ஸ ஸ்வாக்காததா யத்ர ஹி நாம திங்ஸமத்தேஹி வஸ்ஸேஹி ந கோசி உத்தரிமனுஸ்ஸதம்மா அலமரியஞாணதஸ்ஸனவிஸேஸோ அதிகதோ அபவிஸ்ஸ பாஸுவிஹாரோ அஞ்ஞத்ர நக்கெய்யா ச முண்டெய்யா ச பாவளனிப்போடனாய சாதி>
    text <துய்ஹங் பன கஹபதி கீவசிரங் உபாஸகத்தங் உபகதஸ்ஸாதி மய்ஹம்பி கோ பன பந்தே திங்ஸமத்தானி வஸ்ஸானி உபாஸகத்தங் உபகதஸ்ஸாதி இமேஹி பன தே கஹபதி திங்ஸமத்தேஹி வஸ்ஸேஹி அத்தி கோசி உத்தரிமனுஸ்ஸதம்மா அலமரியஞாணதஸ்ஸனவிஸேஸோ அதிகதோ பாஸுவிஹாரோதி கிஹினோபி ஸியா பந்தே அஹஞ்ஹி பந்தே யாவதேவ ஆகங்காமி விவிச்சேவ காமேஹி விவிச்ச அகுஸலேஹி தம்மேஹி ஸவிதக்கங் ஸவிசாரங் விவேகஜங் பீதிஸுகங் படமங் ஜானங் உபஸம்பஜ்ஜ விஹராமி அஹஞ்ஹி பந்தே யாவதேவ ஆகங்காமி விதக்கவிசாரானங் வூபஸமா பே துதியங் ஜானங் உபஸம்பஜ்ஜ விஹராமி அஹஞ்ஹி பந்தே யாவதேவ ஆகங்காமி பீதியா ச விராகாபே ததியங் ஜானங் உபஸம்பஜ்ஜ விஹராமி அஹஞ்ஹி பந்தே யாவதேவ ஆகங்காமி ஸுகஸ்ஸ ச பஹானாபே சதுத்தங் ஜானங் உபஸம்பஜ்ஜ விஹராமி ஸசே கோ பனாஹங் பந்தே பகவதோ படமதரங் காலங் கரெய்யங் அனச்சரியங் கோ பனேதங் யங் மங் பகவா ஏவங் ப்யாகரெய்ய நத்தி தங் ஸங்யோஜனங் யேன ஸங்யோஜனேன ஸங்யுத்தோ சித்தோ கஹபதி புன இமங் லோகங் ஆகச்செய்யாதி ஏவங் வுத்தே அசேலோ கஸ்ஸபோ சித்தங் கஹபதிங் ஏததவோச அச்சரியங் வத போ அப்புதங் வத போ தம்மஸ்ஸ ஸ்வாக்காததா யத்ர ஹி நாம கிஹீ ஓதாதவஸனோ ஏவரூபங் உத்தரிமனுஸ்ஸதம்மா அலமரியஞாணதஸ்ஸனவிஸேஸங் அதிகமிஸ்ஸதி பாஸுவிஹாரங் லபெய்யாஹங் கஹபதி இமஸ்மிங் தம்மவினயே பப்பஜ்ஜங் லபெய்யங் உபஸம்பதந்தி>
    text <அத கோ சித்தோ கஹபதி அசேலங் கஸ்ஸபங் ஆதாய யேன தேரா பிக்கூ தேனுபஸங்கமி உபஸங்கமித்வா தேரே பிக்கூ ஏததவோச அயங் பந்தே அசேலோ கஸ்ஸபோ அம்ஹாகங் புராணகிஹிஸஹாயோ இமங் தேரா பப்பாஜெந்து உபஸம்பாதெந்து அஹமஸ்ஸ உஸ்ஸுக்கங் கரிஸ்ஸாமி சீவரபிண்டபாதஸேனாஸனகிலானப்பச்சயபேஸஜ்ஜபரிக்காரானந்தி அலத்த கோ அசேலோ கஸ்ஸபோ இமஸ்மிங் தம்மவினயே பப்பஜ்ஜங் அலத்த உபஸம்பதங் அசிரூபஸம்பன்னோ ச பனாயஸ்மா கஸ்ஸபோ ஏகோ வூபகட்டோ அப்பமத்தோ ஆதாபீ பஹிதத்தோ விஹரந்தோ நசிரஸ்ஸேவ யஸ்ஸத்தாய குலபுத்தா ஸம்மதேவ அகாரஸ்மா அனகாரியங் பப்பஜந்தி ததனுத்தரங் ப்ரஹ்மசரியபரியோஸானங் திட்டேவ தம்மே ஸயங் அபிஞ்ஞா ஸச்சிகத்வா உபஸம்பஜ்ஜ விஹாஸி கீணா ஜாதி வுஸிதங் ப்ரஹ்மசரியங் கதங் கரணீயங் நாபரங் இத்தத்தாயாதி அப்பஞ்ஞாஸி அஞ்ஞதரோ ச பனாயஸ்மா கஸ்ஸபோ அரஹதங் அஹோஸீதி நவமங்>
  text <கிலானதஸ்ஸனஸுத்தங்>
    text <352>, <தேன கோ பன ஸமயேன சித்தோ கஹபதி ஆபாதிகோ ஹோதி துக்கிதோ பாள்ஹகிலானோ அத கோ ஸம்பஹுலா ஆராமதேவதா வனதேவதா ருக்கதேவதா ஓஸதிதிணவனப்பதீஸு அதிவத்தா தேவதா ஸங்கம்ம ஸமாகம்ம சித்தங் கஹபதிங் ஏததவோசுங் பணிதேஹி கஹபதி அனாகதமத்தானங் ராஜா அஸ்ஸங் சக்கவத்தீதி>
    text <ஏவங் வுத்தே சித்தோ கஹபதி தா ஆராமதேவதா வனதேவதா ருக்கதேவதா ஓஸதிதிணவனப்பதீஸு அதிவத்தா தேவதா ஏததவோச தம்பி அனிச்சங் தம்பி அத்துவங் தம்பி பஹாய கமனீயந்தி ஏவங் வுத்தே சித்தஸ்ஸ கஹபதினோ மித்தாமச்சா ஞாதிஸாலோஹிதா சித்தங் கஹபதிங் ஏததவோசுங் ஸதிங் அய்யபுத்த உபட்டபேஹி மா விப்பலபீதி கிங் தாஹங் வதாமி யங் மங் தும்ஹே ஏவங் வதேத ஸதிங் அய்யபுத்த உபட்டபேஹி மா விப்பலபீதி ஏவங் கோ த்வங் அய்யபுத்த வதேஸி தம்பி அனிச்சங் தம்பி அத்துவங் தம்பி பஹாய கமனீயந்தி ததா ஹி பன மங் ஆராமதேவதா வனதேவதா ருக்கதேவதா ஓஸதிதிணவனப்பதீஸு அதிவத்தா தேவதா ஏவமாஹங்ஸு பணிதேஹி கஹபதி அனாகதமத்தானங் ராஜா அஸ்ஸங் சக்கவத்தீதி தாஹங் ஏவங் வதாமி தம்பி அனிச்சங்பே தம்பி பஹாய கமனீயந்தி கிங் பன தா அய்யபுத்த ஆராமதேவதா வனதேவதா ருக்கதேவதா ஓஸதிதிணவனப்பதீஸு அதிவத்தா தேவதா அத்தவஸங் ஸம்பஸ்ஸமானா ஏவமாஹங்ஸு பணிதேஹி கஹபதி அனாகதமத்தானங் ராஜா அஸ்ஸங் சக்கவத்தீதி தாஸங் கோ ஆராமதேவதானங் வனதேவதானங் ருக்கதேவதானங் ஓஸதிதிணவனப்பதீஸு அதிவத்தானங் தேவதானங் ஏவங் ஹோதி அயங் கோ சித்தோ கஹபதி ஸீலவா கல்யாணதம்மோ ஸசே பணிதஹிஸ்ஸதி அனாகதமத்தானங் ராஜா அஸ்ஸங் சக்கவத்தீதி தஸ்ஸ கோ அயங் இஜ்ஜிஸ்ஸதி ஸீலவதோ சேதோபணிதி விஸுத்தத்தா தம்மிகோ தம்மிகங் பலங் அனுபஸ்ஸதீதி இமங் கோ தா ஆராமதேவதா வனதேவதா ருக்கதேவதா ஓஸதிதிணவனப்பதீஸு அதிவத்தா தேவதா அத்தவஸங் ஸம்பஸ்ஸமானா ஏவமாஹங்ஸு பணிதேஹி கஹபதி அனாகதமத்தானங் ராஜா அஸ்ஸங் சக்கவத்தீதி தாஹங் ஏவங் வதாமி தம்பி அனிச்சங் தம்பி அத்துவங் தம்பி பஹாய கமனீயந்தி>
    text <தேன ஹி அய்யபுத்த அம்ஹேபி ஓவதாஹீதி தஸ்மா ஹி வோ ஏவங் ஸிக்கிதப்பங் புத்தே அவேச்சப்பஸாதேன ஸமன்னாகதா பவிஸ்ஸாம இதிபி ஸோ பகவா அரஹங் ஸம்மாஸம்புத்தோ விஜ்ஜாசரணஸம்பன்னோ ஸுகதோ லோகவிதூ அனுத்தரோ புரிஸதம்மஸாரதி ஸத்தா தேவமனுஸ்ஸானங் புத்தோ பகவாதி தம்மே அவேச்சப்பஸாதேன ஸமன்னாகதா பவிஸ்ஸாம ஸ்வாக்காதோ பகவதா தம்மோ ஸந்திட்டிகோ அகாலிகோ ஏஹிபஸ்ஸிகோ ஓபனெய்யிகோ பச்சத்தங் வேதிதப்போ விஞ்ஞூஹீதி ஸங்கே அவேச்சப்பஸாதேன ஸமன்னாகதா பவிஸ்ஸாம ஸுப்படிபன்னோ பகவதோ ஸாவகஸங்கோ உஜுப்படிபன்னோ பகவதோ ஸாவகஸங்கோ ஞாயப்படிபன்னோ பகவதோ ஸாவகஸங்கோ ஸாமீசிப்படிபன்னோ பகவதோ ஸாவகஸங்கோ யதிதங் சத்தாரி புரிஸயுகானி அட்ட புரிஸபுக்கலா ஏஸ பகவதோ ஸாவகஸங்கோ ஆஹுனெய்யோ பாஹுனெய்யோ தக்கிணெய்யோ அஞ்ஜலிகரணீயோ அனுத்தரங் புஞ்ஞக்கெத்தங் லோகஸ்ஸாதி யங் கோ பன கிஞ்சி குலே தெய்யதம்மங் ஸப்பங் தங் அப்படிவிபத்தங் பவிஸ்ஸதி ஸீலவந்தேஹி கல்யாணதம்மேஹீதி ஏவஞ்ஹி வோ ஸிக்கிதப்பந்தி அத கோ சித்தோ கஹபதி மித்தாமச்சே ஞாதிஸாலோஹிதே புத்தே ச தம்மே ச ஸங்கே ச சாகே ச ஸமாதபெத்வா காலமகாஸீதி தஸமங்>
    stand <சித்தஸங்யுத்தங் ஸமத்தங்>
    text <தஸ்ஸுத்தானங்>
