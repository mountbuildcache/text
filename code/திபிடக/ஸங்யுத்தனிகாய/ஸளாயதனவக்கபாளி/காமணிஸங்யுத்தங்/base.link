text <காமணிஸங்யுத்தங்>
  text <சண்டஸுத்தங்>
    text <353>, <ஸாவத்தினிதானங் அத கோ சண்டோ காமணி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ சண்டோ காமணி பகவந்தங் ஏததவோச கோ நு கோ பந்தே ஹேது கோ பச்சயோ யேன மிதேகச்சோ சண்டோ சண்டொத்வேவ ஸங்கங் கச்சதி கோ பன பந்தே ஹேது கோ பச்சயோ யேன மிதேகச்சோ ஸோரதோ ஸோரதொத்வேவ ஸங்கங் கச்சதீதி இத காமணி ஏகச்சஸ்ஸ ராகோ அப்பஹீனோ ஹோதி ராகஸ்ஸ அப்பஹீனத்தா பரே கோபெந்தி பரேஹி கோபியமானோ கோபங் பாதுகரோதி ஸோ சண்டொத்வேவ ஸங்கங் கச்சதி தோஸோ அப்பஹீனோ ஹோதி தோஸஸ்ஸ அப்பஹீனத்தா பரே கோபெந்தி பரேஹி கோபியமானோ கோபங் பாதுகரோதி ஸோ சண்டொத்வேவ ஸங்கங் கச்சதி மோஹோ அப்பஹீனோ ஹோதி மோஹஸ்ஸ அப்பஹீனத்தா பரே கோபெந்தி பரேஹி கோபியமானோ கோபங் பாதுகரோதி ஸோ சண்டொத்வேவ ஸங்கங் கச்சதி அயங் கோ காமணி ஹேது அயங் பச்சயோ யேன மிதேகச்சோ சண்டோ சண்டொத்வேவ ஸங்கங் கச்சதி>
    text <இத பன காமணி ஏகச்சஸ்ஸ ராகோ பஹீனோ ஹோதி ராகஸ்ஸ பஹீனத்தா பரே ந கோபெந்தி பரேஹி கோபியமானோ கோபங் ந பாதுகரோதி ஸோ ஸோரதொத்வேவ ஸங்கங் கச்சதி தோஸோ பஹீனோ ஹோதி தோஸஸ்ஸ பஹீனத்தா பரே ந கோபெந்தி பரேஹி கோபியமானோ கோபங் ந பாதுகரோதி ஸோ ஸோரதொத்வேவ ஸங்கங் கச்சதி மோஹோ பஹீனோ ஹோதி மோஹஸ்ஸ பஹீனத்தா பரே ந கோபெந்தி பரேஹி கோபியமானோ கோபங் ந பாதுகரோதி ஸோ ஸோரதொத்வேவ ஸங்கங் கச்சதி அயங் கோ காமணி ஹேது அயங் பச்சயோ யேன மிதேகச்சோ ஸோரதோ ஸோரதொத்வேவ ஸங்கங் கச்சதீதி>
    text <ஏவங் வுத்தே சண்டோ காமணி பகவந்தங் ஏததவோச அபிக்கந்தங் பந்தே அபிக்கந்தங் பந்தே ஸெய்யதாபி பந்தே நிக்குஜ்ஜிதங் வா உக்குஜ்ஜெய்ய படிச்சன்னங் வா விவரெய்ய மூள்ஹஸ்ஸ வா மக்கங் ஆசிக்கெய்ய அந்தகாரே வா தேலபஜ்ஜோதங் தாரெய்ய சக்குமந்தோ ரூபானி தக்கந்தீதி ஏவமேவங் பகவதா அனேகபரியாயேன தம்மோ பகாஸிதோ ஏஸாஹங் பந்தே பகவந்தங் ஸரணங் கச்சாமி தம்மஞ்ச பிக்குஸங்கஞ்ச உபாஸகங் மங் பகவா தாரேது அஜ்ஜதக்கே பாணுபேதங் ஸரணங் கதந்தி படமங்>
  text <தாலபுடஸுத்தங்>
    text <354>, <ஏகங் ஸமயங் பகவா ராஜகஹே விஹரதி வேளுவனே கலந்தகனிவாபே அத கோ தாலபுடோ நடகாமணி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ தாலபுடோ நடகாமணி பகவந்தங் ஏததவோச ஸுதங் மேதங் பந்தே புப்பகானங் ஆசரியபாசரியானங் நடானங் பாஸமானானங் யோ ஸோ நடோ ரங்கமஜ்ஜே ஸமஜ்ஜமஜ்ஜே ஸச்சாலிகேன ஜனங் ஹாஸேதி ரமேதி ஸோ காயஸ்ஸ பேதா பரங் மரணா பஹாஸானங் தேவானங் ஸஹப்யதங் உபபஜ்ஜதீதி இத பகவா கிமாஹாதி அலங் காமணி திட்டதேதங் மா மங் ஏதங் புச்சீதி துதியம்பி கோ தாலபுடோ நடகாமணி பகவந்தங் ஏததவோச ஸுதங் மேதங் பந்தே புப்பகானங் ஆசரியபாசரியானங் நடானங் பாஸமானானங் யோ ஸோ நடோ ரங்கமஜ்ஜே ஸமஜ்ஜமஜ்ஜே ஸச்சாலிகேன ஜனங் ஹாஸேதி ரமேதி ஸோ காயஸ்ஸ பேதா பரங் மரணா பஹாஸானங் தேவானங் ஸஹப்யதங் உபபஜ்ஜதீதி இத பகவா கிமாஹாதி அலங் காமணி திட்டதேதங் மா மங் ஏதங் புச்சீதி ததியம்பி கோ தாலபுடோ நடகாமணி பகவந்தங் ஏததவோச ஸுதங் மேதங் பந்தே புப்பகானங் ஆசரியபாசரியானங் நடானங் பாஸமானானங் யோ ஸோ நடோ ரங்கமஜ்ஜே ஸமஜ்ஜமஜ்ஜே ஸச்சாலிகேன ஜனங் ஹாஸேதி ரமேதி ஸோ காயஸ்ஸ பேதா பரங் மரணா பஹாஸானங் தேவானங் ஸஹப்யதங் உபபஜ்ஜதீதி இத பகவா கிமாஹாதி>
    text <அத்தா கோ த்யாஹங் காமணி ந லபாமி அலங் காமணி திட்டதேதங் மா மங் ஏதங் புச்சீதி அபி ச த்யாஹங் ப்யாகரிஸ்ஸாமி புப்பே கோ காமணி ஸத்தா அவீதராகா ராகபந்தனபத்தா தேஸங் நடோ ரங்கமஜ்ஜே ஸமஜ்ஜமஜ்ஜே யே தம்மா ரஜனீயா தே உபஸங்ஹரதி பிய்யோஸோமத்தாய புப்பே கோ காமணி ஸத்தா அவீததோஸா தோஸபந்தனபத்தா தேஸங் நடோ ரங்கமஜ்ஜே ஸமஜ்ஜமஜ்ஜே யே தம்மா தோஸனீயா தே உபஸங்ஹரதி பிய்யோஸோமத்தாய புப்பே கோ காமணி ஸத்தா அவீதமோஹா மோஹபந்தனபத்தா தேஸங் நடோ ரங்கமஜ்ஜே ஸமஜ்ஜமஜ்ஜே யே தம்மா மோஹனீயா தே உபஸங்ஹரதி பிய்யோஸோமத்தாய ஸோ அத்தனா மத்தோ பமத்தோ பரே மதெத்வா பமாதெத்வா காயஸ்ஸ பேதா பரங் மரணா பஹாஸோ நாம நிரயோ தத்த உபபஜ்ஜதி ஸசே கோ பனஸ்ஸ ஏவங்திட்டி ஹோதி யோ ஸோ நடோ ரங்கமஜ்ஜே ஸமஜ்ஜமஜ்ஜே ஸச்சாலிகேன ஜனங் ஹாஸேதி ரமேதி ஸோ காயஸ்ஸ பேதா பரங் மரணா பஹாஸானங் தேவானங் ஸஹப்யதங் உபபஜ்ஜதீதி ஸாஸ்ஸ ஹோதி மிச்சாதிட்டி மிச்சாதிட்டிகஸ்ஸ கோ பனாஹங் காமணி புரிஸபுக்கலஸ்ஸ த்வின்னங் கதீனங் அஞ்ஞதரங் கதிங் வதாமி நிரயங் வா திரச்சானயோனிங் வாதி>
    text <ஏவங் வுத்தே தாலபுடோ நடகாமணி பரோதி அஸ்ஸூனி பவத்தேஸி ஏதங் கோ த்யாஹங் காமணி நாலத்தங் அலங் காமணி திட்டதேதங் மா மங் ஏதங் புச்சீதி நாஹங் பந்தே ஏதங் ரோதாமி யங் மங் பகவா ஏவமாஹ அபி சாஹங் பந்தே புப்பகேஹி ஆசரியபாசரியேஹி நடேஹி தீகரத்தங் நிகதோ வஞ்சிதோ பலுத்தோ யோ ஸோ நடோ ரங்கமஜ்ஜே ஸமஜ்ஜமஜ்ஜே ஸச்சாலிகேன ஜனங் ஹாஸேதி ரமேதி ஸோ காயஸ்ஸ பேதா பரங் மரணா பஹாஸானங் தேவானங் ஸஹப்யதங் உபபஜ்ஜதீதி அபிக்கந்தங் பந்தே அபிக்கந்தங் பந்தே ஸெய்யதாபி பந்தே நிக்குஜ்ஜிதங் வா உக்குஜ்ஜெய்ய படிச்சன்னங் வா விவரெய்ய மூள்ஹஸ்ஸ வா மக்கங் ஆசிக்கெய்ய அந்தகாரே வா தேலபஜ்ஜோதங் தாரெய்ய சக்குமந்தோ ரூபானி தக்கந்தீதி ஏவமேவங் பகவதா அனேகபரியாயேன தம்மோ பகாஸிதோ ஏஸாஹங் பந்தே பகவந்தங் ஸரணங் கச்சாமி தம்மஞ்ச பிக்குஸங்கஞ்ச லபெய்யாஹங் பந்தே பகவதோ ஸந்திகே பப்பஜ்ஜங் லபெய்யங் உபஸம்பதந்தி அலத்த கோ தாலபுடோ நடகாமணி பகவதோ ஸந்திகே பப்பஜ்ஜங் அலத்த உபஸம்பதங் அசிரூபஸம்பன்னோ ச பனாயஸ்மா தாலபுடோபே அரஹதங் அஹோஸீதி துதியங்>
  text <யோதாஜீவஸுத்தங்>
    text <355>, <அத கோ யோதாஜீவோ காமணி யேன பகவா தேனுபஸங்கமி உபஸங்கமித்வாபே ஏகமந்தங் நிஸின்னோ கோ யோதாஜீவோ காமணி பகவந்தங் ஏததவோச ஸுதங் மேதங் பந்தே புப்பகானங் ஆசரியபாசரியானங் யோதாஜீவானங் பாஸமானானங் யோ ஸோ யோதாஜீவோ ஸங்காமே உஸ்ஸஹதி வாயமதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதானங் தேவானங் ஸஹப்யதங் உபபஜ்ஜதீதி இத பகவா கிமாஹாதி அலங் காமணி திட்டதேதங் மா மங் ஏதங் புச்சீதி துதியம்பி கோபே ததியம்பி கோ யோதாஜீவோ காமணி பகவந்தங் ஏததவோச ஸுதங் மேதங் பந்தே புப்பகானங் ஆசரியபாசரியானங் யோதாஜீவானங் பாஸமானானங் யோ ஸோ யோதாஜீவோ ஸங்காமே உஸ்ஸஹதி வாயமதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதானங் தேவானங் ஸஹப்யதங் உபபஜ்ஜதீதி இத பகவா கிமாஹாதி>
    text <அத்தா கோ த்யாஹங் காமணி ந லபாமி அலங் காமணி திட்டதேதங் மா மங் ஏதங் புச்சீதி அபி ச த்யாஹங் ப்யாகரிஸ்ஸாமி யோ ஸோ காமணி யோதாஜீவோ ஸங்காமே உஸ்ஸஹதி வாயமதி தஸ்ஸ தங் சித்தங் புப்பே கஹிதங் துக்கடங் துப்பணிஹிதங் இமே ஸத்தா ஹஞ்ஞந்து வா பஜ்ஜந்து வா உச்சிஜ்ஜந்து வா வினஸ்ஸந்து வா மா வா அஹேஸுங் இதி வாதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதோ நாம நிரயோ தத்த உபபஜ்ஜதீதி ஸசே கோ பனஸ்ஸ ஏவங் திட்டி ஹோதி யோ ஸோ யோதாஜீவோ ஸங்காமே உஸ்ஸஹதி வாயமதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதானங் தேவானங் ஸஹப்யதங் உபபஜ்ஜதீதி ஸாஸ்ஸ ஹோதி மிச்சாதிட்டி மிச்சாதிட்டிகஸ்ஸ கோ பனாஹங் காமணி புரிஸபுக்கலஸ்ஸ த்வின்னங் கதீனங் அஞ்ஞதரங் கதிங் வதாமி நிரயங் வா திரச்சானயோனிங் வாதி>
    text <ஏவங் வுத்தே யோதாஜீவோ காமணி பரோதி அஸ்ஸூனி பவத்தேஸி ஏதங் கோ த்யாஹங் காமணி நாலத்தங் அலங் காமணி திட்டதேதங் மா மங் ஏதங் புச்சீதி நாஹங் பந்தே ஏதங் ரோதாமி யங் மங் பகவா ஏவமாஹ அபிசாஹங் பந்தே புப்பகேஹி ஆசரியபாசரியேஹி யோதாஜீவேஹி தீகரத்தங் நிகதோ வஞ்சிதோ பலுத்தோ யோ ஸோ யோதாஜீவோ ஸங்காமே உஸ்ஸஹதி வாயமதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதானங் தேவானங் ஸஹப்யதங் உபபஜ்ஜதீதி அபிக்கந்தங் பந்தேபே அஜ்ஜதக்கே பாணுபேதங் ஸரணங் கதந்தி ததியங்>
  text <ஹத்தாரோஹஸுத்தங்>
    text <356>, <அத கோ ஹத்தாரோஹோ காமணி யேன பகவா தேனுபஸங்கமி உபஸங்கமித்வாபே அஜ்ஜதக்கே பாணுபேதங் ஸரணங் கதந்தி சதுத்தங்>
  text <அஸ்ஸாரோஹஸுத்தங்>
    text <357>, <அத கோ அஸ்ஸாரோஹோ காமணி யேன பகவா தேனுபஸங்கமி உபஸங்கமித்வா ஏகமந்தங் நிஸீதி ஏகமந்தங் நிஸின்னோ கோ அஸ்ஸாரோஹோ காமணி பகவந்தங் ஏததவோச ஸுதங் மேதங் பந்தே புப்பகானங் ஆசரியபாசரியானங் அஸ்ஸாரோஹானங் பாஸமானானங் யோ ஸோ அஸ்ஸாரோஹோ ஸங்காமே உஸ்ஸஹதி வாயமதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதானங் தேவானங் ஸஹப்யதங் உபபஜ்ஜதீதி இத பகவா கிமாஹாதி அலங் காமணி திட்டதேதங் மா மங் ஏதங் புச்சீதி துதியம்பி கோபே ததியம்பி கோ அஸ்ஸாரோஹோ காமணி பகவந்தங் ஏததவோச ஸுதங் மேதங் பந்தே புப்பகானங் ஆசரியபாசரியானங் அஸ்ஸாரோஹானங் பாஸமானானங் யோ ஸோ அஸ்ஸாரோஹோ ஸங்காமே உஸ்ஸஹதி வாயமதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதானங் தேவானங் ஸஹப்யதங் உபபஜ்ஜதீதி இத பகவா கிமாஹாதி>
    text <அத்தா கோ த்யாஹங் காமணி ந லபாமி அலங் காமணி திட்டதேதங் மா மங் ஏதங் புச்சீதி அபி ச கோ த்யாஹங் ப்யாகரிஸ்ஸாமி யோ ஸோ காமணி அஸ்ஸாரோஹோ ஸங்காமே உஸ்ஸஹதி வாயமதி தஸ்ஸ தங் சித்தங் புப்பே கஹிதங் துக்கடங் துப்பணிஹிதங் இமே ஸத்தா ஹஞ்ஞந்து வா பஜ்ஜந்து வா உச்சிஜ்ஜந்து வா வினஸ்ஸந்து வா மா அஹேஸுங் இதி வாதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதோ நாம நிரயோ தத்த உபபஜ்ஜதி ஸசே கோ பனஸ்ஸ ஏவங் திட்டி ஹோதி யோ ஸோ அஸ்ஸாரோஹோ ஸங்காமே உஸ்ஸஹதி வாயமதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதானங் தேவானங் ஸஹப்யதங் உபபஜ்ஜதீதி ஸாஸ்ஸ ஹோதி மிச்சாதிட்டி மிச்சாதிட்டிகஸ்ஸ கோ பனாஹங் காமணி புரிஸபுக்கலஸ்ஸ த்வின்னங் கதீனங் அஞ்ஞதரங் கதிங் வதாமி நிரயங் வா திரச்சானயோனிங் வாதி>
    text <ஏவங் வுத்தே அஸ்ஸாரோஹோ காமணி பரோதி அஸ்ஸூனி பவத்தேஸி ஏதங் கோ த்யாஹங் காமணி நாலத்தங் அலங் காமணி திட்டதேதங் மா மங் ஏதங் புச்சீதி நாஹங் பந்தே ஏதங் ரோதாமி யங் மங் பகவா ஏவமாஹ அபிசாஹங் பந்தே புப்பகேஹி ஆசரியபாசரியேஹி அஸ்ஸாரோஹேஹி தீகரத்தங் நிகதோ வஞ்சிதோ பலுத்தோ யோ ஸோ அஸ்ஸாரோஹோ ஸங்காமே உஸ்ஸஹதி வாயமதி தமேனங் உஸ்ஸஹந்தங் வாயமந்தங் பரே ஹனந்தி பரியாபாதெந்தி ஸோ காயஸ்ஸ பேதா பரங் மரணா பரஜிதானங் தேவானங் ஸஹப்யதங் உபபஜ்ஜதீதி அபிக்கந்தங் பந்தேபே அஜ்ஜதக்கே பாணுபேதங் ஸரணங் கதந்தி பஞ்சமங்>
  text <அஸிபந்தகபுத்தஸுத்தங்>
    text <358>, <ஏகங் ஸமயங் பகவா நாளந்தாயங் விஹரதி பாவாரிகம்பவனே அத கோ அஸிபந்தகபுத்தோ காமணி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ அஸிபந்தகபுத்தோ காமணி பகவந்தங் ஏததவோச ப்ராஹ்மணா பந்தே பச்சா பூமகா காமண்டலுகா ஸேவாலமாலிகா உதகோரோஹகா அக்கிபரிசாரகா தே மதங் காலங்கதங் உய்யாபெந்தி நாம ஸஞ்ஞாபெந்தி நாம ஸக்கங் நாம ஓக்காமெந்தி பகவா பன பந்தே அரஹங் ஸம்மாஸம்புத்தோ பஹோதி ததா காதுங் யதா ஸப்போ லோகோ காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜெய்யாதி தேன ஹி காமணி தஞ்ஞேவெத்த படிபுச்சிஸ்ஸாமி யதா தே கமெய்ய ததா நங் ப்யாகரெய்யாஸீதி>
    text <தங் கிங் மஞ்ஞஸி காமணி இதஸ்ஸ புரிஸோ பாணாதிபாதீ அதின்னாதாயீ காமேஸுமிச்சாசாரீ முஸாவாதீ பிஸுணவாசோ பருஸவாசோ ஸம்பப்பலாபீ அபிஜ்ஜாலு ப்யாபன்னசித்தோ மிச்சாதிட்டிகோ தமேனங் மஹா ஜனகாயோ ஸங்கம்ம ஸமாகம்ம ஆயாசெய்ய தோமெய்ய பஞ்ஜலிகோ அனுபரிஸக்கெய்ய அயங் புரிஸோ காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜதூதி தங் கிங் மஞ்ஞஸி காமணி அபி நு ஸோ புரிஸோ மஹதோ ஜனகாயஸ்ஸ ஆயாசனஹேது வா தோமனஹேது வா பஞ்ஜலிகா அனுபரிஸக்கனஹேது வா காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜெய்யாதி நோ ஹேதங் பந்தே>
    text <ஸெய்யதாபி காமணி புரிஸோ மஹதிங் புதுஸிலங் கம்பீரே உதகரஹதே பக்கிபெய்ய தமேனங் மஹா ஜனகாயோ ஸங்கம்ம ஸமாகம்ம ஆயாசெய்ய தோமெய்ய பஞ்ஜலிகோ அனுபரிஸக்கெய்ய உம்முஜ்ஜ போ புதுஸிலே உப்லவ போ புதுஸிலே தலமுப்லவ போ புதுஸிலேதி தங் கிங் மஞ்ஞஸி காமணி அபி நு ஸா புதுஸிலா மஹதோ ஜனகாயஸ்ஸ ஆயாசனஹேது வா தோமனஹேது வா பஞ்ஜலிகா அனுபரிஸக்கனஹேது வா உம்முஜ்ஜெய்ய வா உப்லவெய்ய வா தலங் வா உப்லவெய்யாதி நோ ஹேதங் பந்தே ஏவமேவ கோ காமணி யோ ஸோ புரிஸோ பாணாதிபாதீ அதின்னாதாயீ காமேஸுமிச்சாசாரீ முஸாவாதீ பிஸுணவாசோ பருஸவாசோ ஸம்பப்பலாபீ அபிஜ்ஜாலு ப்யாபன்னசித்தோ மிச்சாதிட்டிகோ கிஞ்சாபி தங் மஹா ஜனகாயோ ஸங்கம்ம ஸமாகம்ம ஆயாசெய்ய தோமெய்ய பஞ்ஜலிகோ அனுபரிஸக்கெய்ய அயங் புரிஸோ காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜதூதி அத கோ ஸோ புரிஸோ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜெய்ய>
    text <தங் கிங் மஞ்ஞஸி காமணி இதஸ்ஸ புரிஸோ பாணாதிபாதா படிவிரதோ அதின்னாதானா படிவிரதோ காமேஸுமிச்சாசாரா படிவிரதோ முஸாவாதா படிவிரதோ பிஸுணாய வாசாய படிவிரதோ பருஸாய வாசாய படிவிரதோ ஸம்பப்பலாபா படிவிரதோ அனபிஜ்ஜாலு அப்யாபன்னசித்தோ ஸம்மாதிட்டிகோ தமேனங் மஹா ஜனகாயோ ஸங்கம்ம ஸமாகம்ம ஆயாசெய்ய தோமெய்ய பஞ்ஜலிகோ அனுபரிஸக்கெய்ய அயங் புரிஸோ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதூதி தங் கிங் மஞ்ஞஸி காமணி அபி நு ஸோ புரிஸோ மஹதோ ஜனகாயஸ்ஸ ஆயாசனஹேது வா தோமனஹேது வா பஞ்ஜலிகா அனுபரிஸக்கனஹேது வா காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜெய்யாதி நோ ஹேதங் பந்தே>
    text <ஸெய்யதாபி காமணி புரிஸோ ஸப்பிகும்பங் வா தேலகும்பங் வா கம்பீரே உதகரஹதே ஓகாஹெத்வா பிந்தெய்ய தத்ர யாஸ்ஸ ஸக்கரா வா கடலா வா ஸா அதோகாமீ அஸ்ஸ யஞ்ச க்வஸ்ஸ தத்ர ஸப்பி வா தேலங் வா தங் உத்தங் காமி அஸ்ஸ தமேனங் மஹா ஜனகாயோ ஸங்கம்ம ஸமாகம்ம ஆயாசெய்ய தோமெய்ய பஞ்ஜலிகோ அனுபரிஸக்கெய்ய ஓஸீத போ ஸப்பிதேல ஸங்ஸீத போ ஸப்பிதேல அதோ கச்ச போ ஸப்பிதேலாதி தங் கிங் மஞ்ஞஸி காமணி அபி நு தங் ஸப்பிதேலங் மஹதோ ஜனகாயஸ்ஸ ஆயாசனஹேது வா தோமனஹேது வா பஞ்ஜலிகா அனுபரிஸக்கனஹேது வா ஓஸீதெய்ய வா ஸங்ஸீதெய்ய வா அதோ வா கச்செய்யாதி நோ ஹேதங் பந்தே ஏவமேவ கோ காமணி யோ ஸோ புரிஸோ பாணாதிபாதா படிவிரதோ அதின்னாதானா படிவிரதோ காமேஸுமிச்சாசாரா படிவிரதோ முஸாவாதா படிவிரதோ பிஸுணாய வாசாய படிவிரதோ பருஸாய வாசாய படிவிரதோ ஸம்பப்பலாபா படிவிரதோ அனபிஜ்ஜாலு அப்யாபன்னசித்தோ ஸம்மாதிட்டிகோ கிஞ்சாபி தங் மஹா ஜனகாயோ ஸங்கம்ம ஸமாகம்ம ஆயாசெய்ய தோமெய்ய பஞ்ஜலிகோ அனுபரிஸக்கெய்ய அயங் புரிஸோ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதூதி அத கோ ஸோ புரிஸோ காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜெய்யாதி ஏவங் வுத்தே அஸிபந்தகபுத்தோ காமணி பகவந்தங் ஏததவோச அபிக்கந்தங் பந்தேபே அஜ்ஜதக்கே பாணுபேதங் ஸரணங் கதந்தி சட்டங்>
  text <கெத்தூபமஸுத்தங்>
    text <359>, <ஏகங் ஸமயங் பகவா நாளந்தாயங் விஹரதி பாவாரிகம்பவனே அத கோ அஸிபந்தகபுத்தோ காமணி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ அஸிபந்தகபுத்தோ காமணி பகவந்தங் ஏததவோச நனு பந்தே பகவா ஸப்பபாணபூதஹிதானுகம்பீ விஹரதீதி ஏவங் காமணி ததாகதோ ஸப்பபாணபூதஹிதானுகம்பீ விஹரதீதி அத கிஞ்சரஹி பந்தே பகவா ஏகச்சானங் ஸக்கச்சங் தம்மங் தேஸேதி ஏகச்சானங் நோ ததா ஸக்கச்சங் தம்மங் தேஸேதீதி தேன ஹி காமணி தஞ்ஞேவெத்த படிபுச்சிஸ்ஸாமி யதா தே கமெய்ய ததா நங் ப்யாகரெய்யாஸி தங் கிங் மஞ்ஞஸி காமணி இதஸ்ஸு கஸ்ஸகஸ்ஸ கஹபதினோ தீணி கெத்தானி ஏகங் கெத்தங் அக்கங் ஏகங் கெத்தங் மஜ்ஜிமங் ஏகங் கெத்தங் ஹீனங் ஜங்கலங் ஊஸரங் பாபபூமி தங் கிங் மஞ்ஞஸி காமணி அஸு கஸ்ஸகோ கஹபதி பீஜானி பதிட்டாபேதுகாமோ கத்த படமங் பதிட்டாபெய்ய யங் வா அதுங் கெத்தங் அக்கங் யங் வா அதுங் கெத்தங் மஜ்ஜிமங் யங் வா அதுங் கெத்தங் ஹீனங் ஜங்கலங் ஊஸரங் பாபபூமீதி அஸு பந்தே கஸ்ஸகோ கஹபதி பீஜானி பதிட்டாபேதுகாமோ யங் அதுங் கெத்தங் அக்கங் தத்த பதிட்டாபெய்ய தத்த பதிட்டாபெத்வா யங் அதுங் கெத்தங் மஜ்ஜிமங் தத்த பதிட்டாபெய்ய தத்த பதிட்டாபெத்வா யங் அதுங் கெத்தங் ஹீனங் ஜங்கலங் ஊஸரங் பாபபூமி தத்த பதிட்டாபெய்யபி நோபி பதிட்டாபெய்ய தங் கிஸ்ஸ ஹேது அந்தமஸோ கோபத்தம்பி பவிஸ்ஸதீதி>
    text <ஸெய்யதாபி காமணி யங் அதுங் கெத்தங் அக்கங் ஏவமேவ மய்ஹங் பிக்குபிக்குனியோ தேஸாஹங் தம்மங் தேஸேமி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேமி தங் கிஸ்ஸ ஹேது ஏதே ஹி காமணி மங்தீபா மங்லேணா மங்தாணா மங்ஸரணா விஹரந்தி ஸெய்யதாபி காமணி யங் அதுங் கெத்தங் மஜ்ஜிமங் ஏவமேவ மய்ஹங் உபாஸகஉபாஸிகாயோ தேஸங் பாஹங் தம்மங் தேஸேமி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேமி தங் கிஸ்ஸ ஹேது ஏதே ஹி காமணி மங்தீபா மங்லேணா மங்தாணா மங்ஸரணா விஹரந்தி ஸெய்யதாபி காமணி யங் அதுங் கெத்தங் ஹீனங் ஜங்கலங் ஊஸரங் பாபபூமி ஏவமேவ மய்ஹங் அஞ்ஞதித்தியா ஸமணப்ராஹ்மணபரிப்பாஜகா தேஸங் பாஹங் தம்மங் தேஸேமி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேமி தங் கிஸ்ஸ ஹேது அப்பேவ நாம ஏகங் பதம்பி ஆஜானெய்யுங் தங் நேஸங் அஸ்ஸ தீகரத்தங் ஹிதாய ஸுகாயாதி>
    text <ஸெய்யதாபி காமணி புரிஸஸ்ஸ தயோ உதகமணிகா ஏகோ உதகமணிகோ அச்சித்தோ அஹாரீ அபரிஹாரீ ஏகோ உதகமணிகோ அச்சித்தோ ஹாரீ பரிஹாரீ ஏகோ உதகமணிகோ சித்தோ ஹாரீ பரிஹாரீ தங் கிங் மஞ்ஞஸி காமணி அஸு புரிஸோ உதகங் நிக்கிபிதுகாமோ கத்த படமங் நிக்கிபெய்ய யோ வா ஸோ உதகமணிகோ அச்சித்தோ அஹாரீ அபரிஹாரீ யோ வா ஸோ உதகமணிகோ அச்சித்தோ ஹாரீ பரிஹாரீ யோ வா ஸோ உதகமணிகோ சித்தோ ஹாரீ பரிஹாரீதி அஸு பந்தே புரிஸோ உதகங் நிக்கிபிதுகாமோ யோ ஸோ உதகமணிகோ அச்சித்தோ அஹாரீ அபரிஹாரீ தத்த நிக்கிபெய்ய தத்த நிக்கிபித்வா யோ ஸோ உதகமணிகோ அச்சித்தோ ஹாரீ பரிஹாரீ தத்த நிக்கிபெய்ய தத்த நிக்கிபித்வா யோ ஸோ உதகமணிகோ சித்தோ ஹாரீ பரிஹாரீ தத்த நிக்கிபெய்யபி நோபி நிக்கிபெய்ய தங் கிஸ்ஸ ஹேது அந்தமஸோ பண்டதோவனம்பி பவிஸ்ஸதீதி>
    text <ஸெய்யதாபி காமணி யோ ஸோ உதகமணிகோ அச்சித்தோ அஹாரீ அபரிஹாரீ ஏவமேவ மய்ஹங் பிக்குபிக்குனியோ தேஸாஹங் தம்மங் தேஸேமி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேமி தங் கிஸ்ஸ ஹேது ஏதே ஹி காமணி மங்தீபா மங்லேணா மங்தாணா மங்ஸரணா விஹரந்தி ஸெய்யதாபி காமணி யோ ஸோ உதகமணிகோ அச்சித்தோ ஹாரீ பரிஹாரீ ஏவமேவ மய்ஹங் உபாஸகஉபாஸிகாயோ தேஸாஹங் தம்மங் தேஸேமி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேமி தங் கிஸ்ஸ ஹேது ஏதே ஹி காமணி மங்தீபா மங்லேணா மங்தாணா மங்ஸரணா விஹரந்தி ஸெய்யதாபி காமணி யோ ஸோ உதகமணிகோ சித்தோ ஹாரீ பரிஹாரீ ஏவமேவ மய்ஹங் அஞ்ஞதித்தியா ஸமணப்ராஹ்மணபரிப்பாஜகா தேஸாஹங் தம்மங் தேஸேமி ஆதிகல்யாணங் மஜ்ஜேகல்யாணங் பரியோஸானகல்யாணங் ஸாத்தங் ஸப்யஞ்ஜனங் கேவலபரிபுண்ணங் பரிஸுத்தங் ப்ரஹ்மசரியங் பகாஸேமி தங் கிஸ்ஸ ஹேது அப்பேவ நாம ஏகங் பதம்பி ஆஜானெய்யுங் தங் நேஸங் அஸ்ஸ தீகரத்தங் ஹிதாய ஸுகாயாதி ஏவங் வுத்தே அஸிபந்தகபுத்தோ காமணி பகவந்தங் ஏததவோச அபிக்கந்தங் பந்தேபே அஜ்ஜதக்கே பாணுபேதங் ஸரணங் கதந்தி ஸத்தமங்>
  text <ஸங்கதமஸுத்தங்>
    text <360>, <ஏகங் ஸமயங் பகவா நாளந்தாயங் விஹரதி பாவாரிகம்பவனே அத கோ அஸிபந்தகபுத்தோ காமணி நிகண்டஸாவகோ யேன பகவா தேனுபஸங்கமி உபஸங்கமித்வா ஏகமந்தங் நிஸீதி ஏகமந்தங் நிஸின்னங் கோ அஸிபந்தகபுத்தங் காமணிங் பகவா ஏததவோச கதங் நு கோ காமணி நிகண்டோ நாடபுத்தோ ஸாவகானங் தம்மங் தேஸேதீதி ஏவங் கோ பந்தே நிகண்டோ நாடபுத்தோ ஸாவகானங் தம்மங் தேஸேதி யோ கோசி பாணங் அதிபாதேதி ஸப்போ ஸோ ஆபாயிகோ நேரயிகோ யோ கோசி அதின்னங் ஆதியதி ஸப்போ ஸோ ஆபாயிகோ நேரயிகோ யோ கோசி காமேஸு மிச்சா சரதி ஸப்போ ஸோ ஆபாயிகோ நேரயிகோ யோ கோசி முஸா பணதி ஸப்போ ஸோ ஆபாயிகோ நேரயிகோ யங்பஹுலங் யங்பஹுலங் விஹரதி தேன தேன நீயதீதி ஏவங் கோ பந்தே நிகண்டோ நாடபுத்தோ ஸாவகானங் தம்மங் தேஸேதீதி யங்பஹுலங் யங்பஹுலஞ்ச காமணி விஹரதி தேன தேன நீயதி ஏவங் ஸந்தே ந கோசி ஆபாயிகோ நேரயிகோ பவிஸ்ஸதி யதா நிகண்டஸ்ஸ நாடபுத்தஸ்ஸ வசனங்>
    text <தங் கிங் மஞ்ஞஸி காமணி யோ ஸோ புரிஸோ பாணாதிபாதீ ரத்தியா வா திவஸஸ்ஸ வா ஸமயாஸமயங் உபாதாய கதமோ பஹுதரோ ஸமயோ யங் வா ஸோ பாணமதிபாதேதி யங் வா ஸோ பாணங் நாதிபாதேதீதி யோ ஸோ பந்தே புரிஸோ பாணாதிபாதீ ரத்தியா வா திவஸஸ்ஸ வா ஸமயாஸமயங் உபாதாய அப்பதரோ ஸோ ஸமயோ யங் ஸோ பாணமதிபாதேதி அத கோ ஸ்வேவ பஹுதரோ ஸமயோ யங் ஸோ பாணங் நாதிபாதேதீதி யங்பஹுலங் யங்பஹுலஞ்ச காமணி விஹரதி தேன தேன நீயதீதி ஏவங் ஸந்தே ந கோசி ஆபாயிகோ நேரயிகோ பவிஸ்ஸதி யதா நிகண்டஸ்ஸ நாடபுத்தஸ்ஸ வசனங்>
    text <தங் கிங் மஞ்ஞஸி காமணி யோ ஸோ புரிஸோ அதின்னாதாயீ ரத்தியா வா திவஸஸ்ஸ வா ஸமயாஸமயங் உபாதாய கதமோ பஹுதரோ ஸமயோ யங் வா ஸோ அதின்னங் ஆதியதி யங் வா ஸோ அதின்னங் நாதியதீதி யோ ஸோ பந்தே புரிஸோ அதின்னாதாயீ ரத்தியா வா திவஸஸ்ஸ வா ஸமயாஸமயங் உபாதாய அப்பதரோ ஸோ ஸமயோ யங் ஸோ அதின்னங் ஆதியதி அத கோ ஸ்வேவ பஹுதரோ ஸமயோ யங் ஸோ அதின்னங் நாதியதீதி யங்பஹுலங் யங்பஹுலஞ்ச காமணி விஹரதி தேன தேன நீயதீதி ஏவங் ஸந்தே ந கோசி ஆபாயிகோ நேரயிகோ பவிஸ்ஸதி யதா நிகண்டஸ்ஸ நாடபுத்தஸ்ஸ வசனங்>
    text <தங் கிங் மஞ்ஞஸி காமணி யோ ஸோ புரிஸோ காமேஸுமிச்சாசாரீ ரத்தியா வா திவஸஸ்ஸ வா ஸமயாஸமயங் உபாதாய கதமோ பஹுதரோ ஸமயோ யங் வா ஸோ காமேஸு மிச்சா சரதி யங் வா ஸோ காமேஸு மிச்சா ந சரதீதி யோ ஸோ பந்தே புரிஸோ காமேஸுமிச்சாசாரீ ரத்தியா வா திவஸஸ்ஸ வா ஸமயாஸமயங் உபாதாய அப்பதரோ ஸோ ஸமயோ யங் ஸோ காமேஸு மிச்சா சரதி அத கோ ஸ்வேவ பஹுதரோ ஸமயோ யங் ஸோ காமேஸு மிச்சா ந சரதீதி யங்பஹுலங் யங்பஹுலஞ்ச காமணி விஹரதி தேன தேன நீயதீதி ஏவங் ஸந்தே ந கோசி ஆபாயிகோ நேரயிகோ பவிஸ்ஸதி யதா நிகண்டஸ்ஸ நாடபுத்தஸ்ஸ வசனங்>
    text <தங் கிங் மஞ்ஞஸி காமணி யோ ஸோ புரிஸோ முஸாவாதீ ரத்தியா வா திவஸஸ்ஸ வா ஸமயாஸமயங் உபாதாய கதமோ பஹுதரோ ஸமயோ யங் வா ஸோ முஸா பணதி யங் வா ஸோ முஸா ந பணதீதி யோ ஸோ பந்தே புரிஸோ முஸாவாதீ ரத்தியா வா திவஸஸ்ஸ வா ஸமயாஸமயங் உபாதாய அப்பதரோ ஸோ ஸமயோ யங் ஸோ முஸா பணதி அத கோ ஸ்வேவ பஹுதரோ ஸமயோ யங் ஸோ முஸா ந பணதீதி யங்பஹுலங் யங்பஹுலஞ்ச காமணி விஹரதி தேன தேன நீயதீதி ஏவங் ஸந்தே ந கோசி ஆபாயிகோ நேரயிகோ பவிஸ்ஸதி யதா நிகண்டஸ்ஸ நாடபுத்தஸ்ஸ வசனங்>
    text <இத காமணி ஏகச்சோ ஸத்தா ஏவங்வாதீ ஹோதி ஏவங்திட்டி யோ கோசி பாணமதிபாதேதி ஸப்போ ஸோ ஆபாயிகோ நேரயிகோ யோ கோசி அதின்னங் ஆதியதி ஸப்போ ஸோ ஆபாயிகோ நேரயிகோ யோ கோசி காமேஸு மிச்சா சரதி ஸப்போ ஸோ ஆபாயிகோ நேரயிகோ யோ கோசி முஸா பணதி ஸப்போ ஸோ ஆபாயிகோ நேரயிகோதி தஸ்மிங் கோ பன காமணி ஸத்தரி ஸாவகோ அபிப்பஸன்னோ ஹோதி தஸ்ஸ ஏவங் ஹோதி மய்ஹங் கோ ஸத்தா ஏவங்வாதீ ஏவங்திட்டி யோ கோசி பாணமதிபாதேதி ஸப்போ ஸோ ஆபாயிகோ நேரயிகோதி அத்தி கோ பன மயா பாணோ அதிபாதிதோ அஹம்பம்ஹி ஆபாயிகோ நேரயிகோதி திட்டிங் படிலபதி தங் காமணி வாசங் அப்பஹாய தங் சித்தங் அப்பஹாய தங் திட்டிங் அப்படினிஸ்ஸஜ்ஜித்வா யதாபதங் நிக்கித்தோ ஏவங் நிரயே மய்ஹங் கோ ஸத்தா ஏவங்வாதீ ஏவங்திட்டி யோ கோசி அதின்னங் ஆதியதி ஸப்போ ஸோ ஆபாயிகோ நேரயிகோதி அத்தி கோ பன மயா அதின்னங் ஆதின்னங் அஹம்பம்ஹி ஆபாயிகோ நேரயிகோதி திட்டிங் படிலபதி தங் காமணி வாசங் அப்பஹாய தங் சித்தங் அப்பஹாய தங் திட்டிங் அப்படினிஸ்ஸஜ்ஜித்வா யதாபதங் நிக்கித்தோ ஏவங் நிரயே மய்ஹங் கோ ஸத்தா ஏவங்வாதீ ஏவங்திட்டி யோ கோசி காமேஸு மிச்சா சரதி ஸப்போ ஸோ ஆபாயிகோ நேரயிகோதி அத்தி கோ பன மயா காமேஸு மிச்சா சிண்ணங் அஹம்பம்ஹி ஆபாயிகோ நேரயிகோதி திட்டிங் படிலபதி தங் காமணி வாசங் அப்பஹாய தங் சித்தங் அப்பஹாய தங் திட்டிங் அப்படினிஸ்ஸஜ்ஜித்வா யதாபதங் நிக்கித்தோ ஏவங் நிரயே மய்ஹங் கோ ஸத்தா ஏவங்வாதீ ஏவங்திட்டி யோ கோசி முஸா பணதி ஸப்போ ஸோ ஆபாயிகோ நேரயிகோதி அத்தி கோ பன மயா முஸா பணிதங் அஹம்பம்ஹி ஆபாயிகோ நேரயிகோதி திட்டிங் படிலபதி தங் காமணி வாசங் அப்பஹாய தங் சித்தங் அப்பஹாய தங் திட்டிங் அப்படினிஸ்ஸஜ்ஜித்வா யதாபதங் நிக்கித்தோ ஏவங் நிரயே>
    text <இத பன காமணி ததாகதோ லோகே உப்பஜ்ஜதி அரஹங் ஸம்மாஸம்புத்தோ விஜ்ஜாசரணஸம்பன்னோ ஸுகதோ லோகவிதூ அனுத்தரோ புரிஸதம்மஸாரதி ஸத்தா தேவமனுஸ்ஸானங் புத்தோ பகவா ஸோ அனேகபரியாயேன பாணாதிபாதங் கரஹதி விகரஹதி பாணாதிபாதா விரமதாதி சாஹ அதின்னாதானங் கரஹதி விகரஹதி அதின்னாதானா விரமதாதி சாஹ காமேஸுமிச்சாசாரங் கரஹதி விகரஹதி காமேஸுமிச்சாசாரா விரமதாதி சாஹ முஸாவாதங் கரஹதி விகரஹதி முஸாவாதா விரமதாதி சாஹ தஸ்மிங் கோ பன காமணி ஸத்தரி ஸாவகோ அபிப்பஸன்னோ ஹோதி ஸோ இதி படிஸஞ்சிக்கதி பகவா கோ அனேகபரியாயேன பாணாதிபாதங் கரஹதி விகரஹதி பாணாதிபாதா விரமதாதி சாஹ அத்தி கோ பன மயா பாணோ அதிபாதிதோ யாவதகோ வா தாவதகோ வா யோ கோ பன மயா பாணோ அதிபாதிதோ யாவதகோ வா தாவதகோ வா தங் ந ஸுட்டு தங் ந ஸாது அஹஞ்சேவ கோ பன தப்பச்சயா விப்படிஸாரீ அஸ்ஸங் ந மேதங் பாபங் கம்மங் அகதங் பவிஸ்ஸதீதி ஸோ இதி படிஸங்காய தஞ்சேவ பாணாதிபாதங் பஜஹதி ஆயதிஞ்ச பாணாதிபாதா படிவிரதோ ஹோதி ஏவமேதஸ்ஸ பாபஸ்ஸ கம்மஸ்ஸ பஹானங் ஹோதி ஏவமேதஸ்ஸ பாபஸ்ஸ கம்மஸ்ஸ ஸமதிக்கமோ ஹோதி>
    text <பகவா கோ அனேகபரியாயேன அதின்னாதானங் கரஹதி விகரஹதி அதின்னாதானா விரமதாதி சாஹ அத்தி கோ பன மயா அதின்னங் ஆதின்னங் யாவதகங் வா தாவதகங் வா யங் கோ பன மயா அதின்னங் ஆதின்னங் யாவதகங் வா தாவதகங் வா தங் ந ஸுட்டு தங் ந ஸாது அஹஞ்சேவ கோ பன தப்பச்சயா விப்படிஸாரீ அஸ்ஸங் ந மேதங் பாபங் கம்மங் அகதங் பவிஸ்ஸதீதி ஸோ இதி படிஸங்காய தஞ்சேவ அதின்னாதானங் பஜஹதி ஆயதிஞ்ச அதின்னாதானா படிவிரதோ ஹோதி ஏவமேதஸ்ஸ பாபஸ்ஸ கம்மஸ்ஸ பஹானங் ஹோதி ஏவமேதஸ்ஸ பாபஸ்ஸ கம்மஸ்ஸ ஸமதிக்கமோ ஹோதி>
    text <பகவா கோ பன அனேகபரியாயேன காமேஸுமிச்சாசாரங் கரஹதி விகரஹதி காமேஸுமிச்சாசாரா விரமதாதி சாஹ அத்தி கோ பன மயா காமேஸு மிச்சா சிண்ணங் யாவதகங் வா தாவதகங் வா யங் கோ பன மயா காமேஸு மிச்சா சிண்ணங் யாவதகங் வா தாவதகங் வா தங் ந ஸுட்டு தங் ந ஸாது அஹஞ்சேவ கோ பன தப்பச்சயா விப்படிஸாரீ அஸ்ஸங் ந மேதங் பாபங் கம்மங் அகதங் பவிஸ்ஸதீதி ஸோ இதி படிஸங்காய தஞ்சேவ காமேஸுமிச்சாசாரங் பஜஹதி ஆயதிஞ்ச காமேஸுமிச்சாசாரா படிவிரதோ ஹோதி ஏவமேதஸ்ஸ பாபஸ்ஸ கம்மஸ்ஸ பஹானங் ஹோதி ஏவமேதஸ்ஸ பாபஸ்ஸ கம்மஸ்ஸ ஸமதிக்கமோ ஹோதி>
    text <பகவா கோ பன அனேகபரியாயேன முஸாவாதங் கரஹதி விகரஹதி முஸாவாதா விரமதாதி சாஹ அத்தி கோ பன மயா முஸா பணிதங் யாவதகங் வா தாவதகங் வா யங் கோ பன மயா முஸா பணிதங் யாவதகங் வா தாவதகங் வா தங் ந ஸுட்டு தங் ந ஸாது அஹஞ்சேவ கோ பன தப்பச்சயா விப்படிஸாரீ அஸ்ஸங் ந மேதங் பாபங் கம்மங் அகதங் பவிஸ்ஸதீதி ஸோ இதி படிஸங்காய தஞ்சேவ முஸாவாதங் பஜஹதி ஆயதிஞ்ச முஸாவாதா படிவிரதோ ஹோதி ஏவமேதஸ்ஸ பாபஸ்ஸ கம்மஸ்ஸ பஹானங் ஹோதி ஏவமேதஸ்ஸ பாபஸ்ஸ கம்மஸ்ஸ ஸமதிக்கமோ ஹோதி>
    text <ஸோ பாணாதிபாதங் பஹாய பாணாதிபாதா படிவிரதோ ஹோதி அதின்னாதானங் பஹாய அதின்னாதானா படிவிரதோ ஹோதி காமேஸுமிச்சாசாரங் பஹாய காமேஸுமிச்சாசாரா படிவிரதோ ஹோதி முஸாவாதங் பஹாய முஸாவாதா படிவிரதோ ஹோதி பிஸுணங் வாசங் பஹாய பிஸுணாய வாசாய படிவிரதோ ஹோதி பருஸங் வாசங் பஹாய பருஸாய வாசாய படிவிரதோ ஹோதி ஸம்பப்பலாபங் பஹாய ஸம்பப்பலாபா படிவிரதோ ஹோதி அபிஜ்ஜங் பஹாய அனபிஜ்ஜாலு ஹோதி ப்யாபாதப்பதோஸங் பஹாய அப்யாபன்னசித்தோ ஹோதி மிச்சாதிட்டிங் பஹாய ஸம்மாதிட்டிகோ ஹோதி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ மெத்தாஸஹகதேன சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் மெத்தாஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸெய்யதாபி காமணி பலவா ஸங்கதமோ அப்பகஸிரேனேவ சதுத்திஸா விஞ்ஞாபெய்ய ஏவமேவ கோ காமணி ஏவங் பாவிதாய மெத்தாய சேதோவிமுத்தியா ஏவங் பஹுலீகதாய யங் பமாணகதங் கம்மங் ந தங் தத்ராவஸிஸ்ஸதி ந தங் தத்ராவதிட்டதி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ கருணாஸஹகதேன சேதஸாபே முதிதாஸஹகதேன சேதஸாபே உபெக்காஸஹகதேன சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் உபெக்காஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸெய்யதாபி காமணி பலவா ஸங்கதமோ அப்பகஸிரேனேவ சதுத்திஸா விஞ்ஞாபெய்ய ஏவமேவ கோ காமணி ஏவங் பாவிதாய உபெக்காய சேதோவிமுத்தியா ஏவங் பஹுலீகதாய யங் பமாணகதங் கம்மங் ந தங் தத்ராவஸிஸ்ஸதி ந தங் தத்ராவதிட்டதீதி ஏவங் வுத்தே அஸிபந்தகபுத்தோ காமணி பகவந்தங் ஏததவோச அபிக்கந்தங் பந்தே அபிக்கந்தங் பந்தேபே உபாஸகங் மங் பகவா தாரேது அஜ்ஜதக்கே பாணுபேதங் ஸரணங் கதந்தி அட்டமங்>
  text <குலஸுத்தங்>
    text <361>, <ஏகங் ஸமயங் பகவா கோஸலேஸு சாரிகங் சரமானோ மஹதா பிக்குஸங்கேன ஸத்திங் யேன நாளந்தா ததவஸரி தத்ர ஸுதங் பகவா நாளந்தாயங் விஹரதி பாவாரிகம்பவனே>
    text <தேன கோ பன ஸமயேன நாளந்தா துப்பிக்கா ஹோதி த்வீஹிதிகா ஸேதட்டிகா ஸலாகாவுத்தா தேன கோ பன ஸமயேன நிகண்டோ நாடபுத்தோ நாளந்தாயங் படிவஸதி மஹதியா நிகண்டபரிஸாய ஸத்திங் அத கோ அஸிபந்தகபுத்தோ காமணி நிகண்டஸாவகோ யேன நிகண்டோ நாடபுத்தோ தேனுபஸங்கமி உபஸங்கமித்வா நிகண்டங் நாடபுத்தங் அபிவாதெத்வா ஏகமந்தங் நிஸீதி ஏகமந்தங் நிஸின்னங் கோ அஸிபந்தகபுத்தங் காமணிங் நிகண்டோ நாடபுத்தோ ஏததவோச ஏஹி த்வங் காமணி ஸமணஸ்ஸ கோதமஸ்ஸ வாதங் ஆரோபேஹி ஏவங் தே கல்யாணோ கித்திஸத்தோ அப்புக்கச்சிஸ்ஸதி அஸிபந்தகபுத்தேன காமணினா ஸமணஸ்ஸ கோதமஸ்ஸ ஏவங்மஹித்திகஸ்ஸ ஏவங்மஹானுபாவஸ்ஸ வாதோ ஆரோபிதோதி>
    text <கதங் பனாஹங் பந்தே ஸமணஸ்ஸ கோதமஸ்ஸ ஏவங்மஹித்திகஸ்ஸ ஏவங்மஹானுபாவஸ்ஸ வாதங் ஆரோபெஸ்ஸாமீதி ஏஹி த்வங் காமணி யேன ஸமணோ கோதமோ தேனுபஸங்கம உபஸங்கமித்வா ஸமணங் கோதமங் ஏவங் வதேஹி நனு பந்தே பகவா அனேகபரியாயேன குலானங் அனுத்தயங் வண்ணேதி அனுரக்கங் வண்ணேதி அனுகம்பங் வண்ணேதீதி ஸசே கோ காமணி ஸமணோ கோதமோ ஏவங் புட்டோ ஏவங் ப்யாகரோதி ஏவங் காமணி ததாகதோ அனேகபரியாயேன குலானங் அனுத்தயங் வண்ணேதி அனுரக்கங் வண்ணேதி அனுகம்பங் வண்ணேதீதி தமேனங் த்வங் ஏவங் வதெய்யாஸி அத கிஞ்சரஹி பந்தே பகவா துப்பிக்கே த்வீஹிதிகே ஸேதட்டிகே ஸலாகாவுத்தே மஹதா பிக்குஸங்கேன ஸத்திங் சாரிகங் சரதி உச்சேதாய பகவா குலானங் படிபன்னோ அனயாய பகவா குலானங் படிபன்னோ உபகாதாய பகவா குலானங் படிபன்னோதி இமங் கோ தே காமணி ஸமணோ கோதமோ உபதோகோடிகங் பஞ்ஹங் புட்டோ நேவ ஸக்கதி உக்கிலிதுங் நேவ ஸக்கதி ஓகிலிதுந்தி ஏவங் பந்தேதி கோ அஸிபந்தகபுத்தோ காமணி நிகண்டஸ்ஸ நாடபுத்தஸ்ஸ படிஸ்ஸுத்வா உட்டாயாஸனா நிகண்டங் நாடபுத்தங் அபிவாதெத்வா பதக்கிணங் கத்வா யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ அஸிபந்தகபுத்தோ காமணி பகவந்தங் ஏததவோச>
    text <நனு பந்தே பகவா அனேகபரியாயேன குலானங் அனுத்தயங் வண்ணேதி அனுரக்கங் வண்ணேதி அனுகம்பங் வண்ணேதீதி ஏவங் காமணி ததாகதோ அனேகபரியாயேன குலானங் அனுத்தயங் வண்ணேதி அனுரக்கங் வண்ணேதி அனுகம்பங் வண்ணேதீதி அத கிஞ்சரஹி பந்தே பகவா துப்பிக்கே த்வீஹிதிகே ஸேதட்டிகே ஸலாகாவுத்தே மஹதா பிக்குஸங்கேன ஸத்திங் சாரிகங் சரதி உச்சேதாய பகவா குலானங் படிபன்னோ அனயாய பகவா குலானங் படிபன்னோ உபகாதாய பகவா குலானங் படிபன்னோதி இதோ ஸோ காமணி ஏகனவுதிகப்பே யமஹங் அனுஸ்ஸராமி நாபிஜானாமி கிஞ்சி குலங் பக்கபிக்கானுப்பதானமத்தேன உபஹதபுப்பங் அத கோ யானி தானி குலானி அட்டானி மஹத்தனானி மஹாபோகானி பஹூதஜாதரூபரஜதானி பஹூதவித்தூபகரணானி பஹூததனதஞ்ஞானி ஸப்பானி தானி தானஸம்பூதானி சேவ ஸச்சஸம்பூதானி ச ஸாமஞ்ஞஸம்பூதானி ச அட்ட கோ காமணி ஹேதூ அட்ட பச்சயா குலானங் உபகாதாய ராஜதோ வா குலானி உபகாதங் கச்சந்தி சோரதோ வா குலானி உபகாதங் கச்சந்தி அக்கிதோ வா குலானி உபகாதங் கச்சந்தி உதகதோ வா குலானி உபகாதங் கச்சந்தி நிஹிதங் வா டானா விகச்சதி துப்பயுத்தா வா கம்மந்தா விபஜ்ஜந்தி குலே வா குலங்காரோதி உப்பஜ்ஜதி யோ தே போகே விகிரதி விதமதி வித்தங்ஸேதி அனிச்சதாயே அட்டமீதி இமே கோ காமணி அட்ட ஹேதூ அட்ட பச்சயா குலானங் உபகாதாய இமேஸு கோ காமணி அட்டஸு ஹேதூஸு அட்டஸு பச்சயேஸு ஸங்விஜ்ஜமானேஸு யோ மங் ஏவங் வதெய்ய உச்சேதாய பகவா குலானங் படிபன்னோ அனயாய பகவா குலானங் படிபன்னோ உபகாதாய பகவா குலானங் படிபன்னோதி தங் காமணி வாசங் அப்பஹாய தங் சித்தங் அப்பஹாய தங் திட்டிங் அப்படினிஸ்ஸஜ்ஜித்வா யதாபதங் நிக்கித்தோ ஏவங் நிரயேதி ஏவங் வுத்தே அஸிபந்தகபுத்தோ காமணி பகவந்தங் ஏததவோச அபிக்கந்தங் பந்தே அபிக்கந்தங் பந்தேபே உபாஸகங் மங் பகவா தாரேது அஜ்ஜதக்கே பாணுபேதங் ஸரணங் கதந்தி நவமங்>
  text <மணிசூளகஸுத்தங்>
    text <362>, <ஏகங் ஸமயங் பகவா ராஜகஹே விஹரதி வேளுவனே கலந்தகனிவாபே தேன கோ பன ஸமயேன ராஜந்தேபுரே ராஜபரிஸாய ஸன்னிஸின்னானங் ஸன்னிபதிதானங் அயமந்தராகதா உதபாதி கப்பதி ஸமணானங் ஸக்யபுத்தியானங் ஜாதரூபரஜதங் ஸாதியந்தி ஸமணா ஸக்யபுத்தியா ஜாதரூபரஜதங் படிக்கண்ஹந்தி ஸமணா ஸக்யபுத்தியா ஜாதரூபரஜதந்தி>
    text <தேன கோ பன ஸமயேன மணிசூளகோ காமணி தஸ்ஸங் பரிஸாயங் நிஸின்னோ ஹோதி அத கோ மணிசூளகோ காமணி தங் பரிஸங் ஏததவோச மா அய்யோ ஏவங் அவசுத்த ந கப்பதி ஸமணானங் ஸக்யபுத்தியானங் ஜாதரூபரஜதங் ந ஸாதியந்தி ஸமணா ஸக்யபுத்தியா ஜாதரூபரஜதங் நப்படிக்கண்ஹந்தி ஸமணா ஸக்யபுத்தியா ஜாதரூபரஜதங் நிக்கித்தமணிஸுவண்ணா ஸமணா ஸக்யபுத்தியா அபேதஜாதரூபரஜதாதி அஸக்கி கோ மணிசூளகோ காமணி தங் பரிஸங் ஸஞ்ஞாபேதுங் அத கோ மணிசூளகோ காமணி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ மணிசூளகோ காமணி பகவந்தங் ஏததவோச இத பந்தே ராஜந்தேபுரே ராஜபரிஸாய ஸன்னிஸின்னானங் ஸன்னிபதிதானங் அயமந்தராகதா உதபாதி கப்பதி ஸமணானங் ஸக்யபுத்தியானங் ஜாதரூபரஜதங் ஸாதியந்தி ஸமணா ஸக்யபுத்தியா ஜாதரூபரஜதங் படிக்கண்ஹந்தி ஸமணா ஸக்யபுத்தியா ஜாதரூபரஜதந்தி ஏவங் வுத்தே அஹங் பந்தே தங் பரிஸங் ஏததவோசங் மா அய்யோ ஏவங் அவசுத்த ந கப்பதி ஸமணானங் ஸக்யபுத்தியானங் ஜாதரூபரஜதங் ந ஸாதியந்தி ஸமணா ஸக்யபுத்தியா ஜாதரூபரஜதங் நப்படிக்கண்ஹந்தி ஸமணா ஸக்யபுத்தியா ஜாதரூபரஜதங் நிக்கித்தமணிஸுவண்ணா ஸமணா ஸக்யபுத்தியா அபேதஜாதரூபரஜதாதி அஸக்கிங் க்வாஹங் பந்தே தங் பரிஸங் ஸஞ்ஞாபேதுங் கச்சாஹங் பந்தே ஏவங் ப்யாகரமானோ வுத்தவாதீ சேவ பகவதோ ஹோமி ந ச பகவந்தங் அபூதேன அப்பாசிக்காமி தம்மஸ்ஸ சானுதம்மங் ப்யாகரோமி ந ச கோசி ஸஹதம்மிகோ வாதானுவாதோ காரய்ஹங் டானங் ஆகச்சதீதி>
    text <தக்க த்வங் காமணி ஏவங் ப்யாகரமானோ வுத்தவாதீ சேவ மே ஹோஸி ந ச மங் அபூதேன அப்பாசிக்கஸி தம்மஸ்ஸ சானுதம்மங் ப்யாகரோஸி ந ச கோசி ஸஹதம்மிகோ வாதானுவாதோ காரய்ஹங் டானங் ஆகச்சதி ந ஹி காமணி கப்பதி ஸமணானங் ஸக்யபுத்தியானங் ஜாதரூபரஜதங் ந ஸாதியந்தி ஸமணா ஸக்யபுத்தியா ஜாதரூபரஜதங் நப்படிக்கண்ஹந்தி ஸமணா ஸக்யபுத்தியா ஜாதரூபரஜதங் நிக்கித்தமணிஸுவண்ணா ஸமணா ஸக்யபுத்தியா அபேதஜாதரூபரஜதா யஸ்ஸ கோ காமணி ஜாதரூபரஜதங் கப்பதி பஞ்சபி தஸ்ஸ காமகுணா கப்பந்தி யஸ்ஸ பஞ்ச காமகுணா கப்பந்தி ஏகங்ஸேனேதங் காமணி தாரெய்யாஸி அஸ்ஸமணதம்மோ அஸக்யபுத்தியதம்மோதி அபி சாஹங் காமணி ஏவங் வதாமி திணங் திணத்திகேன பரியேஸிதப்பங் தாரு தாருத்திகேன பரியேஸிதப்பங் ஸகடங் ஸகடத்திகேன பரியேஸிதப்பங் புரிஸோ புரிஸத்திகேன பரியேஸிதப்போ நத்வேவாஹங் காமணி கேனசி பரியாயேன ஜாதரூபரஜதங் ஸாதிதப்பங் பரியேஸிதப்பந்தி வதாமீதி தஸமங்>
  text <பத்ரகஸுத்தங்>
    text <363>, <ஏகங் ஸமயங் பகவா மல்லேஸு விஹரதி உருவேலகப்பங் நாம மல்லானங் நிகமோ அத கோ பத்ரகோ காமணி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ பத்ரகோ காமணி பகவந்தங் ஏததவோச ஸாது மே பந்தே பகவா துக்கஸ்ஸ ஸமுதயஞ்ச அத்தங்கமஞ்ச தேஸேதூதி அஹஞ்சே தே காமணி அதீதமத்தானங் ஆரப்ப துக்கஸ்ஸ ஸமுதயஞ்ச அத்தங்கமஞ்ச தேஸெய்யங் ஏவங் அஹோஸி அதீதமத்தானந்தி தத்ர தே ஸியா கங்கா ஸியா விமதி அஹங் சே தே காமணி அனாகதமத்தானங் ஆரப்ப துக்கஸ்ஸ ஸமுதயஞ்ச அத்தங்கமஞ்ச தேஸெய்யங் ஏவங் பவிஸ்ஸதி அனாகதமத்தானந்தி தத்ராபி தே ஸியா கங்கா ஸியா விமதி அபி சாஹங் காமணி இதேவ நிஸின்னோ எத்தேவ தே நிஸின்னஸ்ஸ துக்கஸ்ஸ ஸமுதயஞ்ச அத்தங்கமஞ்ச தேஸெஸ்ஸாமி தங் ஸுணாஹி ஸாதுகங் மனஸி கரோஹி பாஸிஸ்ஸாமீதி ஏவங் பந்தேதி கோ பத்ரகோ காமணி பகவதோ பச்சஸ்ஸோஸி பகவா ஏததவோச>
    text <தங் கிங் மஞ்ஞஸி காமணி அத்தி தே உருவேலகப்பே மனுஸ்ஸா யேஸங் தே வதேன வா பந்தேன வா ஜானியா வா கரஹாய வா உப்பஜ்ஜெய்யுங் ஸோகபரிதேவதுக்கதோமனஸ்ஸுபாயாஸாதி அத்தி மே பந்தே உருவேலகப்பே மனுஸ்ஸா யேஸங் மே வதேன வா பந்தேன வா ஜானியா வா கரஹாய வா உப்பஜ்ஜெய்யுங் ஸோகபரிதேவதுக்கதோமனஸ்ஸுபாயாஸாதி அத்தி பன தே காமணி உருவேலகப்பே மனுஸ்ஸா யேஸங் தே வதேன வா பந்தேன வா ஜானியா வா கரஹாய வா நுப்பஜ்ஜெய்யுங் ஸோகபரிதேவதுக்கதோமனஸ்ஸுபாயாஸாதி அத்தி மே பந்தே உருவேலகப்பே மனுஸ்ஸா யேஸங் மே வதேன வா பந்தேன வா ஜானியா வா கரஹாய வா நுப்பஜ்ஜெய்யுங் ஸோகபரிதேவதுக்கதோமனஸ்ஸுபாயாஸாதி கோ நு கோ காமணி ஹேது கோ பச்சயோ யேன தே ஏகச்சானங் உருவேலகப்பியானங் மனுஸ்ஸானங் வதேன வா பந்தேன வா ஜானியா வா கரஹாய வா உப்பஜ்ஜெய்யுங் ஸோகபரிதேவதுக்கதோமனஸ்ஸுபாயாஸாதி யேஸங் மே பந்தே உருவேலகப்பியானங் மனுஸ்ஸானங் வதேன வா பந்தேன வா ஜானியா வா கரஹாய வா உப்பஜ்ஜெய்யுங் ஸோகபரிதேவதுக்கதோமனஸ்ஸுபாயாஸா அத்தி மே தேஸு சந்தராகோ யேஸங் பன பந்தே உருவேலகப்பியானங் மனுஸ்ஸானங் வதேன வா பந்தேன வா ஜானியா வா கரஹாய வா நுப்பஜ்ஜெய்யுங் ஸோகபரிதேவதுக்கதோமனஸ்ஸுபாயாஸா நத்தி மே தேஸு சந்தராகோதி இமினா த்வங் காமணி தம்மேன திட்டேன விதிதேன அகாலிகேன பத்தேன பரியோகாள்ஹேன அதீதானாகதே நயங் நேஹி யங் கோ கிஞ்சி அதீதமத்தானங் துக்கங் உப்பஜ்ஜமானங் உப்பஜ்ஜி ஸப்பங் தங் சந்தமூலகங் சந்தனிதானங் சந்தோ ஹி மூலங் துக்கஸ்ஸ யம்பி ஹி கிஞ்சி அனாகதமத்தானங் துக்கங் உப்பஜ்ஜமானங் உப்பஜ்ஜிஸ்ஸதி ஸப்பங் தங் சந்தமூலகங் சந்தனிதானங் சந்தோ ஹி மூலங் துக்கஸ்ஸாதி அச்சரியங் பந்தே அப்புதங் பந்தே யாவ ஸுபாஸிதங் சிதங் பந்தே பகவதா யங் கிஞ்சி துக்கங் உப்பஜ்ஜமானங் உப்பஜ்ஜதி ஸப்பங் தங் சந்தமூலகங் சந்தனிதானங் சந்தோ ஹி மூலங் துக்கஸ்ஸாதி அத்தி மே பந்தே சிரவாஸீ நாம குமாரோ பஹி ஆவஸதே படிவஸதி ஸோ க்வாஹங் பந்தே காலஸ்ஸேவ வுட்டாய புரிஸங் உய்யோஜேமி கச்ச பணே சிரவாஸிங் குமாரங் ஜானாஹீதி யாவகீவஞ்ச பந்தே ஸோ புரிஸோ நாகச்சதி தஸ்ஸ மே ஹோதேவ அஞ்ஞதத்தங் மா ஹேவ சிரவாஸிஸ்ஸ குமாரஸ்ஸ கிஞ்சி ஆபாதயித்தாதி>
    text <தங் கிங் மஞ்ஞஸி காமணி சிரவாஸிஸ்ஸ குமாரஸ்ஸ வதேன வா பந்தேன வா ஜானியா வா கரஹாய வா உப்பஜ்ஜெய்யுங் ஸோகபரிதேவதுக்கதோமனஸ்ஸுபாயாஸாதி சிரவாஸிஸ்ஸ மே பந்தே குமாரஸ்ஸ வதேன வா பந்தேன வா ஜானியா வா கரஹாய வா ஜீவிதஸ்ஸபி ஸியா அஞ்ஞதத்தங் கிங் பன மே நுப்பஜ்ஜிஸ்ஸந்தி ஸோகபரிதேவதுக்கதோமனஸ்ஸுபாயாஸாதி இமினாபி கோ ஏதங் காமணி பரியாயேன வேதிதப்பங் யங் கிஞ்சி துக்கங் உப்பஜ்ஜமானங் உப்பஜ்ஜதி ஸப்பங் தங் சந்தமூலகங் சந்தனிதானங் சந்தோ ஹி மூலங் துக்கஸ்ஸாதி>
    text <தங் கிங் மஞ்ஞஸி காமணி யதா தே சிரவாஸிமாதா அதிட்டா அஹோஸி அஸ்ஸுதா அஹோஸி தே சிரவாஸிமாதுயா சந்தோ வா ராகோ வா பேமங் வாதி நோ ஹேதங் பந்தே தஸ்ஸனங் வா தே காமணி ஆகம்ம ஸவனங் வா ஏவங் தே அஹோஸி சிரவாஸிமாதுயா சந்தோ வா ராகோ வா பேமங் வாதி ஏவங் பந்தே>
    text <தங் கிங் மஞ்ஞஸி காமணி சிரவாஸிமாதுயா தே வதேன வா பந்தேன வா ஜானியா வா கரஹாய வா உப்பஜ்ஜெய்யுங் ஸோகபரிதேவதுக்கதோமனஸ்ஸுபாயாஸாதி சிரவாஸிமாதுயா மே பந்தே வதேன வா பந்தேன வா ஜானியா வா கரஹாய வா ஜீவிதஸ்ஸபி ஸியா அஞ்ஞதத்தங் கிங் பன மே நுப்பஜ்ஜிஸ்ஸந்தி ஸோகபரிதேவதுக்கதோமனஸ்ஸுபாயாஸாதி இமினாபி கோ ஏதங் காமணி பரியாயேன வேதிதப்பங் யங் கிஞ்சி துக்கங் உப்பஜ்ஜமானங் உப்பஜ்ஜதி ஸப்பங் தங் சந்தமூலகங் சந்தனிதானங் சந்தோ ஹி மூலங் துக்கஸ்ஸாதி ஏகாதஸமங்>
  text <ராஸியஸுத்தங்>
    text <364>, <அத கோ ராஸியோ காமணி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ ராஸியோ காமணி பகவந்தங் ஏததவோச ஸுதங் மேதங் பந்தே ஸமணோ கோதமோ ஸப்பங் தபங் கரஹதி ஸப்பங் தபஸ்ஸிங் லூகஜீவிங் ஏகங்ஸேன உபவததி உபக்கோஸதீதி யே தே பந்தே ஏவமாஹங்ஸு ஸமணோ கோதமோ ஸப்பங் தபங் கரஹதி ஸப்பங் தபஸ்ஸிங் லூகஜீவிங் ஏகங்ஸேன உபவததி உபக்கோஸதீதி கச்சி தே பந்தே பகவதோ வுத்தவாதினோ ந ச பகவந்தங் அபூதேன அப்பாசிக்கந்தி தம்மஸ்ஸ சானுதம்மங் ப்யாகரொந்தி ந ச கோசி ஸஹதம்மிகோ வாதானுவாதோ காரய்ஹங் டானங் ஆகச்சதீதி யே தே காமணி ஏவமாஹங்ஸு ஸமணோ கோதமோ ஸப்பங் தபங் கரஹதி ஸப்பங் தபஸ்ஸிங் லூகஜீவிங் ஏகங்ஸேன உபவததி உபக்கோஸதீதி ந மே தே வுத்தவாதினோ அப்பாசிக்கந்தி ச பன மங் தே அஸதா துச்சா அபூதேன>
    text <த்வேமே காமணி அந்தா பப்பஜிதேன ந ஸேவிதப்பா யோ சாயங் காமேஸு காமஸுகல்லிகானுயோகோ ஹீனோ கம்மோ போதுஜ்ஜனிகோ அனரியோ அனத்தஸங்ஹிதோ யோ சாயங் அத்தகிலமதானுயோகோ துக்கோ அனரியோ அனத்தஸங்ஹிதோ ஏதே தே காமணி உபோ அந்தே அனுபகம்ம மஜ்ஜிமா படிபதா ததாகதேன அபிஸம்புத்தா சக்குகரணீ ஞாணகரணீ உபஸமாய அபிஞ்ஞாய ஸம்போதாய நிப்பானாய ஸங்வத்ததி கதமா ச ஸா காமணி மஜ்ஜிமா படிபதா ததாகதேன அபிஸம்புத்தா சக்குகரணீ ஞாணகரணீ உபஸமாய அபிஞ்ஞாய ஸம்போதாய நிப்பானாய ஸங்வத்ததி அயமேவ அரியோ அட்டங்கிகோ மக்கோ ஸெய்யதிதங் ஸம்மாதிட்டிபே ஸம்மாஸமாதி அயங் கோ ஸா காமணி மஜ்ஜிமா படிபதா ததாகதேன அபிஸம்புத்தா சக்குகரணீ ஞாணகரணீ உபஸமாய அபிஞ்ஞாய ஸம்போதாய நிப்பானாய ஸங்வத்ததி>
    text <தயோ கோ மே காமணி காமபோகினோ ஸந்தோ ஸங்விஜ்ஜமானா லோகஸ்மிங் கதமே தயோ இத காமணி ஏகச்சோ காமபோகீ அதம்மேன போகே பரியேஸதி ஸாஹஸேன அதம்மேன போகே பரியேஸித்வா ஸாஹஸேன ந அத்தானங் ஸுகேதி ந பீணேதி ந ஸங்விபஜதி ந புஞ்ஞானி கரோதி இத பன காமணி ஏகச்சோ காமபோகீ அதம்மேன போகே பரியேஸதி ஸாஹஸேன அதம்மேன போகே பரியேஸித்வா ஸாஹஸேன அத்தானங் ஸுகேதி பீணேதி ந ஸங்விபஜதி ந புஞ்ஞானி கரோதி இத பன காமணி ஏகச்சோ காமபோகீ அதம்மேன போகே பரியேஸதி ஸாஹஸேன அதம்மேன போகே பரியேஸித்வா ஸாஹஸேன அத்தானங் ஸுகேதி பீணேதி ஸங்விபஜதி புஞ்ஞானி கரோதி>
    text <இத பன காமணி ஏகச்சோ காமபோகீ தம்மாதம்மேன போகே பரியேஸதி ஸாஹஸேனபி அஸாஹஸேனபி தம்மாதம்மேன போகே பரியேஸித்வா ஸாஹஸேனபி அஸாஹஸேனபி ந அத்தானங் ஸுகேதி ந பீணேதி ந ஸங்விபஜதி ந புஞ்ஞானி கரோதி இத பன காமணி ஏகச்சோ காமபோகீ தம்மாதம்மேன போகே பரியேஸதி ஸாஹஸேனபி அஸாஹஸேனபி தம்மாதம்மேன போகே பரியேஸித்வா ஸாஹஸேனபி அஸாஹஸேனபி அத்தானங் ஸுகேதி பீணேதி ந ஸங்விபஜதி ந புஞ்ஞானி கரோதி இத பன காமணி ஏகச்சோ காமபோகீ தம்மாதம்மேன போகே பரியேஸதி ஸாஹஸேனபி அஸாஹஸேனபி தம்மாதம்மேன போகே பரியேஸித்வா ஸாஹஸேனபி அஸாஹஸேனபி அத்தானங் ஸுகேதி பீணேதி ஸங்விபஜதி புஞ்ஞானி கரோதி>
    text <இத பன காமணி ஏகச்சோ காமபோகீ தம்மேன போகே பரியேஸதி அஸாஹஸேன தம்மேன போகே பரியேஸித்வா அஸாஹஸேன ந அத்தானங் ஸுகேதி ந பீணேதி ந ஸங்விபஜதி ந புஞ்ஞானி கரோதி இத பன காமணி ஏகச்சோ காமபோகீ தம்மேன போகே பரியேஸதி அஸாஹஸேன தம்மேன போகே பரியேஸித்வா அஸாஹஸேன அத்தானங் ஸுகேதி பீணேதி ந ஸங்விபஜதி ந புஞ்ஞானி கரோதி இத பன காமணி ஏகச்சோ காமபோகீ தம்மேன போகே பரியேஸதி அஸாஹஸேன தம்மேன போகே பரியேஸித்வா அஸாஹஸேன அத்தானங் ஸுகேதி பீணேதி ஸங்விபஜதி புஞ்ஞானி கரோதி தே ச போகே கதிதோ முச்சிதோ அஜ்ஜோபன்னோ அனாதீனவதஸ்ஸாவீ அனிஸ்ஸரணபஞ்ஞோ பரிபுஞ்ஜதி இத பன காமணி ஏகச்சோ காமபோகீ தம்மேன போகே பரியேஸதி அஸாஹஸேன தம்மேன போகே பரியேஸித்வா அஸாஹஸேன அத்தானங் ஸுகேதி பீணேதி ஸங்விபஜதி புஞ்ஞானி கரோதி தே ச போகே அகதிதோ அமுச்சிதோ அனஜ்ஜோபன்னோ ஆதீனவதஸ்ஸாவீ நிஸ்ஸரணபஞ்ஞோ பரிபுஞ்ஜதி>
    text <தத்ர காமணி ய்வாயங் காமபோகீ அதம்மேன போகே பரியேஸதி ஸாஹஸேன அதம்மேன போகே பரியேஸித்வா ஸாஹஸேன ந அத்தானங் ஸுகேதி ந பீணேதி ந ஸங்விபஜதி ந புஞ்ஞானி கரோதி அயங் காமணி காமபோகீ தீஹி டானேஹி காரய்ஹோ கதமேஹி தீஹி டானேஹி காரய்ஹோ அதம்மேன போகே பரியேஸதி ஸாஹஸேனாதி இமினா படமேன டானேன காரய்ஹோ ந அத்தானங் ஸுகேதி ந பீணேதீதி இமினா துதியேன டானேன காரய்ஹோ ந ஸங்விபஜதி ந புஞ்ஞானி கரோதீதி இமினா ததியேன டானேன காரய்ஹோ அயங் காமணி காமபோகீ இமேஹி தீஹி டானேஹி காரய்ஹோ>
    text <தத்ர காமணி ய்வாயங் காமபோகீ அதம்மேன போகே பரியேஸதி ஸாஹஸேன அதம்மேன போகே பரியேஸித்வா ஸாஹஸேன அத்தானங் ஸுகேதி பீணேதி ந ஸங்விபஜதி ந புஞ்ஞானி கரோதி அயங் காமணி காமபோகீ த்வீஹி டானேஹி காரய்ஹோ ஏகேன டானேன பாஸங்ஸோ கதமேஹி த்வீஹி டானேஹி காரய்ஹோ அதம்மேன போகே பரியேஸதி ஸாஹஸேனாதி இமினா படமேன டானேன காரய்ஹோ ந ஸங்விபஜதி ந புஞ்ஞானி கரோதீதி இமினா துதியேன டானேன காரய்ஹோ கதமேன ஏகேன டானேன பாஸங்ஸோ அத்தானங் ஸுகேதி பீணேதீதி இமினா ஏகேன டானேன பாஸங்ஸோ அயங் காமணி காமபோகீ இமேஹி த்வீஹி டானேஹி காரய்ஹோ இமினா ஏகேன டானேன பாஸங்ஸோ>
    text <தத்ர காமணி ய்வாயங் காமபோகீ அதம்மேன போகே பரியேஸதி ஸாஹஸேன அதம்மேன போகே பரியேஸித்வா ஸாஹஸேன அத்தானங் ஸுகேதி பீணேதி ஸங்விபஜதி புஞ்ஞானி கரோதி அயங் காமணி காமபோகீ ஏகேன டானேன காரய்ஹோ த்வீஹி டானேஹி பாஸங்ஸோ கதமேன ஏகேன டானேன காரய்ஹோ அதம்மேன போகே பரியேஸதி ஸாஹஸேனாதி இமினா ஏகேன டானேன காரய்ஹோ கதமேஹி த்வீஹி டானேஹி பாஸங்ஸோ அத்தானங் ஸுகேதி பீணேதீதி இமினா படமேன டானேன பாஸங்ஸோ ஸங்விபஜதி புஞ்ஞானி கரோதீதி இமினா துதியேன டானேன பாஸங்ஸோ அயங் காமணி காமபோகீ இமினா ஏகேன டானேன காரய்ஹோ இமேஹி த்வீஹி டானேஹி பாஸங்ஸோ>
    text <தத்ர காமணி ய்வாயங் காமபோகீ தம்மாதம்மேன போகே பரியேஸதி ஸாஹஸேனபி அஸாஹஸேனபி தம்மாதம்மேன போகே பரியேஸித்வா ஸாஹஸேனபி அஸாஹஸேனபி ந அத்தானங் ஸுகேதி ந பீணேதி ந ஸங்விபஜதி ந புஞ்ஞானி கரோதி அயங் காமணி காமபோகீ ஏகேன டானேன பாஸங்ஸோ தீஹி டானேஹி காரய்ஹோ கதமேன ஏகேன டானேன பாஸங்ஸோ தம்மேன போகே பரியேஸதி அஸாஹஸேனாதி இமினா ஏகேன டானேன பாஸங்ஸோ கதமேஹி தீஹி டானேஹி காரய்ஹோ அதம்மேன போகே பரியேஸதி ஸாஹஸேனாதி இமினா படமேன டானேன காரய்ஹோ ந அத்தானங் ஸுகேதி ந பீணேதீதி இமினா துதியேன டானேன காரய்ஹோ ந ஸங்விபஜதி ந புஞ்ஞானி கரோதீதி இமினா ததியேன டானேன காரய்ஹோ அயங் காமணி காமபோகீ இமினா ஏகேன டானேன பாஸங்ஸோ இமேஹி தீஹி டானேஹி காரய்ஹோ>
    text <தத்ர காமணி ய்வாயங் காமபோகீ தம்மாதம்மேன போகே பரியேஸதி ஸாஹஸேனபி அஸாஹஸேனபி தம்மாதம்மேன போகே பரியேஸித்வா ஸாஹஸேனபி அஸாஹஸேனபி அத்தானங் ஸுகேதி பீணேதி ந ஸங்விபஜதி ந புஞ்ஞானி கரோதி அயங் காமணி காமபோகீ த்வீஹி டானேஹி பாஸங்ஸோ த்வீஹி டானேஹி காரய்ஹோ கதமேஹி த்வீஹி டானேஹி பாஸங்ஸோ தம்மேன போகே பரியேஸதி அஸாஹஸேனாதி இமினா படமேன டானேன பாஸங்ஸோ அத்தானங் ஸுகேதி பீணேதீதி இமினா துதியேன டானேன பாஸங்ஸோ கதமேஹி த்வீஹி டானேஹி காரய்ஹோ அதம்மேன போகே பரியேஸதி ஸாஹஸேனாதி இமினா படமேன டானேன காரய்ஹோ ந ஸங்விபஜதி ந புஞ்ஞானி கரோதீதி இமினா துதியேன டானேன காரய்ஹோ அயங் காமணி காமபோகீ இமேஹி த்வீஹி டானேஹி பாஸங்ஸோ இமேஹி த்வீஹி டானேஹி காரய்ஹோ>
    text <தத்ர காமணி ய்வாயங் காமபோகீ தம்மாதம்மேன போகே பரியேஸதி ஸாஹஸேனபி அஸாஹஸேனபி தம்மாதம்மேன போகே பரியேஸித்வா ஸாஹஸேனபி அஸாஹஸேனபி அத்தானங் ஸுகேதி பீணேதி ஸங்விபஜதி புஞ்ஞானி கரோதி அயங் காமணி காமபோகீ தீஹி டானேஹி பாஸங்ஸோ ஏகேன டானேன காரய்ஹோ கதமேஹி தீஹி டானேஹி பாஸங்ஸோ தம்மேன போகே பரியேஸதி அஸாஹஸேனாதி இமினா படமேன டானேன பாஸங்ஸோ அத்தானங் ஸுகேதி பீணேதீதி இமினா துதியேன டானேன பாஸங்ஸோ ஸங்விபஜதி புஞ்ஞானி கரோதீதி இமினா ததியேன டானேன பாஸங்ஸோ கதமேன ஏகேன டானேன காரய்ஹோ அதம்மேன போகே பரியேஸதி ஸாஹஸேனாதி இமினா ஏகேன டானேன காரய்ஹோ அயங் காமணி காமபோகீ இமேஹி தீஹி டானேஹி பாஸங்ஸோ இமினா ஏகேன டானேன காரய்ஹோ>
    text <தத்ர காமணி ய்வாயங் காமபோகீ தம்மேன போகே பரியேஸதி அஸாஹஸேன தம்மேன போகே பரியேஸித்வா அஸாஹஸேன ந அத்தானங் ஸுகேதி ந பீணேதி ந ஸங்விபஜதி ந புஞ்ஞானி கரோதி அயங் காமணி காமபோகீ ஏகேன டானேன பாஸங்ஸோ த்வீஹி டானேஹி காரய்ஹோ கதமேன ஏகேன டானேன பாஸங்ஸோ தம்மேன போகே பரியேஸதி அஸாஹஸேனாதி இமினா ஏகேன டானேன பாஸங்ஸோ கதமேஹி த்வீஹி டானேஹி காரய்ஹோ ந அத்தானங் ஸுகேதி ந பீணேதீதி இமினா படமேன டானேன காரய்ஹோ ந ஸங்விபஜதி ந புஞ்ஞானி கரோதீதி இமினா துதியேன டானேன காரய்ஹோ அயங் காமணி காமபோகீ இமினா ஏகேன டானேன பாஸங்ஸோ இமேஹி த்வீஹி டானேஹி காரய்ஹோ>
    text <தத்ர காமணி ய்வாயங் காமபோகீ தம்மேன போகே பரியேஸதி அஸாஹஸேன தம்மேன போகே பரியேஸித்வா அஸாஹஸேன அத்தானங் ஸுகேதி பீணேதி ந ஸங்விபஜதி ந புஞ்ஞானி கரோதி அயங் காமணி காமபோகீ த்வீஹி டானேஹி பாஸங்ஸோ ஏகேன டானேன காரய்ஹோ கதமேஹி த்வீஹி டானேஹி பாஸங்ஸோ தம்மேன போகே பரியேஸதி அஸாஹஸேனாதி இமினா படமேன டானேன பாஸங்ஸோ அத்தானங் ஸுகேதி பீணேதீதி இமினா துதியேன டானேன பாஸங்ஸோ கதமேன ஏகேன டானேன காரய்ஹோ ந ஸங்விபஜதி ந புஞ்ஞானி கரோதீதி இமினா ஏகேன டானேன காரய்ஹோ அயங் காமணி காமபோகீ இமேஹி த்வீஹி டானேஹி பாஸங்ஸோ இமினா ஏகேன டானேன காரய்ஹோ>
    text <தத்ர காமணி ய்வாயங் காமபோகீ தம்மேன போகே பரியேஸதி அஸாஹஸேன தம்மேன போகே பரியேஸித்வா அஸாஹஸேன அத்தானங் ஸுகேதி பீணேதி ஸங்விபஜதி புஞ்ஞானி கரோதி தே ச போகே கதிதோ முச்சிதோ அஜ்ஜோபன்னோ அனாதீனவதஸ்ஸாவீ அனிஸ்ஸரணபஞ்ஞோ பரிபுஞ்ஜதி அயங் காமணி காமபோகீ தீஹி டானேஹி பாஸங்ஸோ ஏகேன டானேன காரய்ஹோ கதமேஹி தீஹி டானேஹி பாஸங்ஸோ தம்மேன போகே பரியேஸதி அஸாஹஸேனாதி இமினா படமேன டானேன பாஸங்ஸோ அத்தானங் ஸுகேதி பீணேதீதி இமினா துதியேன டானேன பாஸங்ஸோ ஸங்விபஜதி புஞ்ஞானி கரோதீதி இமினா ததியேன டானேன பாஸங்ஸோ கதமேன ஏகேன டானேன காரய்ஹோ தே ச போகே கதிதோ முச்சிதோ அஜ்ஜோபன்னோ அனாதீனவதஸ்ஸாவீ அனிஸ்ஸரணபஞ்ஞோ பரிபுஞ்ஜதீதி இமினா ஏகேன டானேன காரய்ஹோ அயங் காமணி காமபோகீ இமேஹி தீஹி டானேஹி பாஸங்ஸோ இமினா ஏகேன டானேன காரய்ஹோ>
    text <தத்ர காமணி ய்வாயங் காமபோகீ தம்மேன போகே பரியேஸதி அஸாஹஸேன தம்மேன போகே பரியேஸித்வா அஸாஹஸேன அத்தானங் ஸுகேதி பீணேதி ஸங்விபஜதி புஞ்ஞானி கரோதி தே ச போகே அகதிதோ அமுச்சிதோ அனஜ்ஜோபன்னோ ஆதீனவதஸ்ஸாவீ நிஸ்ஸரணபஞ்ஞோ பரிபுஞ்ஜதி அயங் காமணி காமபோகீ சதூஹி டானேஹி பாஸங்ஸோ கதமேஹி சதூஹி டானேஹி பாஸங்ஸோ தம்மேன போகே பரியேஸதி அஸாஹஸேனாதி இமினா படமேன டானேன பாஸங்ஸோ அத்தானங் ஸுகேதி பீணேதீதி இமினா துதியேன டானேன பாஸங்ஸோ ஸங்விபஜதி புஞ்ஞானி கரோதீதி இமினா ததியேன டானேன பாஸங்ஸோ தே ச போகே அகதிதோ அமுச்சிதோ அனஜ்ஜோபன்னோ ஆதீனவதஸ்ஸாவீ நிஸ்ஸரணபஞ்ஞோ பரிபுஞ்ஜதீதி இமினா சதுத்தேன டானேன பாஸங்ஸோ அயங் காமணி காமபோகீ இமேஹி சதூஹி டானேஹி பாஸங்ஸோ>
    text <தயோமே காமணி தபஸ்ஸினோ லூகஜீவினோ ஸந்தோ ஸங்விஜ்ஜமானா லோகஸ்மிங் கதமே தயோ இத காமணி ஏகச்சோ தபஸ்ஸீ லூகஜீவீ ஸத்தா அகாரஸ்மா அனகாரியங் பப்பஜிதோ ஹோதி அப்பேவ நாம குஸலங் தம்மங் அதிகச்செய்யங் அப்பேவ நாம உத்தரிமனுஸ்ஸதம்மா அலமரியஞாணதஸ்ஸனவிஸேஸங் ஸச்சிகரெய்யந்தி ஸோ அத்தானங் ஆதாபேதி பரிதாபேதி குஸலஞ்ச தம்மங் நாதிகச்சதி உத்தரி ச மனுஸ்ஸதம்மா அலமரியஞாணதஸ்ஸனவிஸேஸங் ந ஸச்சிகரோதி>
    text <இத பன காமணி ஏகச்சோ தபஸ்ஸீ லூகஜீவீ ஸத்தா அகாரஸ்மா அனகாரியங் பப்பஜிதோ ஹோதி அப்பேவ நாம குஸலங் தம்மங் அதிகச்செய்யங் அப்பேவ நாம உத்தரிமனுஸ்ஸதம்மா அலமரியஞாணதஸ்ஸனவிஸேஸங் ஸச்சிகரெய்யந்தி ஸோ அத்தானங் ஆதாபேதி பரிதாபேதி குஸலஞ்ஹி கோ தம்மங் அதிகச்சதி உத்தரிமனுஸ்ஸதம்மா அலமரியஞாணதஸ்ஸனவிஸேஸங் ந ஸச்சிகரோதி>
    text <இத பன காமணி ஏகச்சோ தபஸ்ஸீ லூகஜீவீ ஸத்தா அகாரஸ்மா அனகாரியங் பப்பஜிதோ ஹோதி அப்பேவ நாம குஸலங் தம்மங் அதிகச்செய்யங் அப்பேவ நாம உத்தரிமனுஸ்ஸதம்மா அலமரியஞாணதஸ்ஸனவிஸேஸங் ஸச்சிகரெய்யந்தி ஸோ அத்தானங் ஆதாபேதி பரிதாபேதி குஸலஞ்ச தம்மங் அதிகச்சதி உத்தரி ச மனுஸ்ஸதம்மா அலமரியஞாணதஸ்ஸனவிஸேஸங் ஸச்சிகரோதி>
    text <தத்ர காமணி ய்வாயங் தபஸ்ஸீ லூகஜீவீ அத்தானங் ஆதாபேதி பரிதாபேதி குஸலஞ்ச தம்மங் நாதிகச்சதி உத்தரி ச மனுஸ்ஸதம்மா அலமரியஞாணதஸ்ஸனவிஸேஸங் ந ஸச்சிகரோதி அயங் காமணி தபஸ்ஸீ லூகஜீவீ தீஹி டானேஹி காரய்ஹோ கதமேஹி தீஹி டானேஹி காரய்ஹோ அத்தானங் ஆதாபேதி பரிதாபேதீதி இமினா படமேன டானேன காரய்ஹோ குஸலஞ்ச தம்மங் நாதிகச்சதீதி இமினா துதியேன டானேன காரய்ஹோ உத்தரி ச மனுஸ்ஸதம்மா அலமரியஞாணதஸ்ஸனவிஸேஸங் ந ஸச்சிகரோதீதி இமினா ததியேன டானேன காரய்ஹோ அயங் காமணி தபஸ்ஸீ லூகஜீவீ இமேஹி தீஹி டானேஹி காரய்ஹோ>
    text <தத்ர காமணி ய்வாயங் தபஸ்ஸீ லூகஜீவீ அத்தானங் ஆதாபேதி பரிதாபேதி குஸலஞ்ஹி கோ தம்மங் அதிகச்சதி உத்தரி ச மனுஸ்ஸதம்மா அலமரியஞாணதஸ்ஸனவிஸேஸங் ந ஸச்சிகரோதி அயங் காமணி தபஸ்ஸீ லூகஜீவீ த்வீஹி டானேஹி காரய்ஹோ ஏகேன டானேன பாஸங்ஸோ கதமேஹி த்வீஹி டானேஹி காரய்ஹோ அத்தானங் ஆதாபேதி பரிதாபேதீதி இமினா படமேன டானேன காரய்ஹோ உத்தரி ச மனுஸ்ஸதம்மா அலமரியஞாணதஸ்ஸனவிஸேஸங் ந ஸச்சிகரோதீதி இமினா துதியேன டானேன காரய்ஹோ கதமேன ஏகேன டானேன பாஸங்ஸோ குஸலஞ்ஹி கோ தம்மங் அதிகச்சதீதி இமினா ஏகேன டானேன பாஸங்ஸோ அயங் காமணி தபஸ்ஸீ லூகஜீவீ இமேஹி த்வீஹி டானேஹி காரய்ஹோ இமினா ஏகேன டானேன பாஸங்ஸோ>
    text <தத்ர காமணி ய்வாயங் தபஸ்ஸீ லூகஜீவீ அத்தானங் ஆதாபேதி பரிதாபேதி குஸலஞ்ச தம்மங் அதிகச்சதி உத்தரி ச மனுஸ்ஸதம்மா அலமரியஞாணதஸ்ஸனவிஸேஸங் ஸச்சிகரோதி அயங் காமணி தபஸ்ஸீ லூகஜீவீ ஏகேன டானேன காரய்ஹோ த்வீஹி டானேஹி பாஸங்ஸோ கதமேன ஏகேன டானேன காரய்ஹோ அத்தானங் ஆதாபேதி பரிதாபேதீதி இமினா ஏகேன டானேன காரய்ஹோ கதமேஹி த்வீஹி டானேஹி பாஸங்ஸோ குஸலஞ்ச தம்மங் அதிகச்சதீதி இமினா படமேன டானேன பாஸங்ஸோ உத்தரி ச மனுஸ்ஸதம்மா அலமரியஞாணதஸ்ஸனவிஸேஸங் ஸச்சிகரோதீதி இமினா துதியேன டானேன பாஸங்ஸோ அயங் காமணி தபஸ்ஸீ லூகஜீவீ இமினா ஏகேன டானேன காரய்ஹோ இமேஹி த்வீஹி டானேஹி பாஸங்ஸோ>
    text <திஸ்ஸோ இமா காமணி ஸந்திட்டிகா நிஜ்ஜரா அகாலிகா ஏஹிபஸ்ஸிகா ஓபனெய்யிகா பச்சத்தங் வேதிதப்பா விஞ்ஞூஹி கதமா திஸ்ஸோ யங் ரத்தோ ராகாதிகரணங் அத்தப்யாபாதாயபி சேதேதி பரப்யாபாதாயபி சேதேதி உபயப்யாபாதாயபி சேதேதி ராகே பஹீனே நேவத்தப்யாபாதாய சேதேதி ந பரப்யாபாதாய சேதேதி ந உபயப்யாபாதாய சேதேதி ஸந்திட்டிகா நிஜ்ஜரா அகாலிகா ஏஹிபஸ்ஸிகா ஓபனெய்யிகா பச்சத்தங் வேதிதப்பா விஞ்ஞூஹி யங் துட்டோ தோஸாதிகரணங் அத்தப்யாபாதாயபி சேதேதி பரப்யாபாதாயபி சேதேதி உபயப்யாபாதாயபி சேதேதி தோஸே பஹீனே நேவத்தப்யாபாதாய சேதேதி ந பரப்யாபாதாய சேதேதி ந உபயப்யாபாதாய சேதேதி ஸந்திட்டிகா நிஜ்ஜரா அகாலிகா ஏஹிபஸ்ஸிகா ஓபனெய்யிகா பச்சத்தங் வேதிதப்பா விஞ்ஞூஹி யங் மூள்ஹோ மோஹாதிகரணங் அத்தப்யாபாதாயபி சேதேதி பரப்யாபாதாயபி சேதேதி உபயப்யாபாதாயபி சேதேதி மோஹே பஹீனே நேவத்தப்யாபாதாய சேதேதி ந பரப்யாபாதாய சேதேதி ந உபயப்யாபாதாய சேதேதி ஸந்திட்டிகா நிஜ்ஜரா அகாலிகா ஏஹிபஸ்ஸிகா ஓபனெய்யிகா பச்சத்தங் வேதிதப்பா விஞ்ஞூஹி இமா கோ காமணி திஸ்ஸோ ஸந்திட்டிகா நிஜ்ஜரா அகாலிகா ஏஹிபஸ்ஸிகா ஓபனெய்யிகா பச்சத்தங் வேதிதப்பா விஞ்ஞூஹீதி>
    text <ஏவங் வுத்தே ராஸியோ காமணி பகவந்தங் ஏததவோச அபிக்கந்தங் பந்தேபே உபாஸகங் மங் பகவா தாரேது அஜ்ஜதக்கே பாணுபேதங் ஸரணங் கதந்தி த்வாதஸமங்>
  text <பாடலியஸுத்தங்>
    text <365>, <ஏகங் ஸமயங் பகவா கோலியேஸு விஹரதி உத்தரங் நாம கோலியானங் நிகமோ அத கோ பாடலியோ காமணி யேன பகவா தேனுபஸங்கமி உபஸங்கமித்வா பகவந்தங் அபிவாதெத்வா ஏகமந்தங் நிஸீதி ஏகமந்தங் நிஸின்னோ கோ பாடலியோ காமணி பகவந்தங் ஏததவோச ஸுதங் மேதங் பந்தே ஸமணோ கோதமோ மாயங் ஜானாதீதி யே தே பந்தே ஏவமாஹங்ஸு ஸமணோ கோதமோ மாயங் ஜானாதீதி கச்சி தே பந்தே பகவதோ வுத்தவாதினோ ந ச பகவந்தங் அபூதேன அப்பாசிக்கந்தி தம்மஸ்ஸ சானுதம்மங் ப்யாகரொந்தி ந ச கோசி ஸஹதம்மிகோ வாதானுவாதோ காரய்ஹங் டானங் ஆகச்சதி அனப்பாசிக்கிதுகாமா ஹி மயங் பந்தே பகவந்தந்தி யே தே காமணி ஏவமாஹங்ஸு ஸமணோ கோதமோ மாயங் ஜானாதீதி வுத்தவாதினோ சேவ மே தே ந ச மங் அபூதேன அப்பாசிக்கந்தி தம்மஸ்ஸ சானுதம்மங் ப்யாகரொந்தி ந ச கோசி ஸஹதம்மிகோ வாதானுவாதோ காரய்ஹங் டானங் ஆகச்சதீதி ஸச்சங்யேவ கிர போ மயங் தேஸங் ஸமணப்ராஹ்மணானங் ந ஸத்தஹாம ஸமணோ கோதமோ மாயங் ஜானாதீதி ஸமணோ கலு போ கோதமோ மாயாவீதி யோ நு கோ காமணி ஏவங் வதேதி அஹங் மாயங் ஜானாமீதி ஸோ ஏவங் வதேதி அஹங் மாயாவீதி ததேவ தங் பகவா ஹோதி ததேவ தங் ஸுகத ஹோதீதி தேன ஹி காமணி தஞ்ஞேவெத்த படிபுச்சிஸ்ஸாமி யதா தே கமெய்ய ததா தங் ப்யாகரெய்யாஸி>
    text <தங் கிங் மஞ்ஞஸி காமணி ஜானாஸி த்வங் கோலியானங் லம்பசூளகே படேதி ஜானாமஹங் பந்தே கோலியானங் லம்பசூளகே படேதி தங் கிங் மஞ்ஞஸி காமணி கிமத்தியா கோலியானங் லம்பசூளகா படாதி யே ச பந்தே கோலியானங் சோரா தே ச படிஸேதேதுங் யானி ச கோலியானங் தூதெய்யானி தானி ச வஹாதுங் ஏததத்தியா பந்தே கோலியானங் லம்பசூளகா படாதி தங் கிங் மஞ்ஞஸி காமணி ஜானாஸி த்வங் கோலியானங் லம்பசூளகே படே ஸீலவந்தே வா தே துஸ்ஸீலே வாதி ஜானாமஹங் பந்தே கோலியானங் லம்பசூளகே படே துஸ்ஸீலே பாபதம்மே யே ச லோகே துஸ்ஸீலா பாபதம்மா கோலியானங் லம்பசூளகா படா தேஸங் அஞ்ஞதராதி யோ நு கோ காமணி ஏவங் வதெய்ய பாடலியோ காமணி ஜானாதி கோலியானங் லம்பசூளகே படே துஸ்ஸீலே பாபதம்மே பாடலியோபி காமணி துஸ்ஸீலோ பாபதம்மோதி ஸம்மா நு கோ ஸோ வதமானோ வதெய்யாதி நோ ஹேதங் பந்தே அஞ்ஞே பந்தே கோலியானங் லம்பசூளகா படா அஞ்ஞோஹமஸ்மி அஞ்ஞதாதம்மா கோலியானங் லம்பசூளகா படா அஞ்ஞதாதம்மோஹமஸ்மீதி த்வஞ்ஹி நாம காமணி லச்சஸி பாடலியோ காமணி ஜானாதி கோலியானங் லம்பசூளகே படே துஸ்ஸீலே பாபதம்மே ந ச பாடலியோ காமணி துஸ்ஸீலோ பாபதம்மோதி கஸ்மா ததாகதோ ந லச்சதி ததாகதோ மாயங் ஜானாதி ந ச ததாகதோ மாயாவீதி மாயங் சாஹங் காமணி பஜானாமி மாயாய ச விபாகங் யதாபடிபன்னோ ச மாயாவீ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி>
    text <பாணாதிபாதங் சாஹங் காமணி பஜானாமி பாணாதிபாதஸ்ஸ ச விபாகங் யதாபடிபன்னோ ச பாணாதிபாதீ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி அதின்னாதானங் சாஹங் காமணி பஜானாமி அதின்னாதானஸ்ஸ ச விபாகங் யதாபடிபன்னோ ச அதின்னாதாயீ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி காமேஸுமிச்சாசாரங் சாஹங் காமணி பஜானாமி காமேஸுமிச்சாசாரஸ்ஸ ச விபாகங் யதாபடிபன்னோ ச காமேஸுமிச்சாசாரீ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி முஸாவாதங் சாஹங் காமணி பஜானாமி முஸாவாதஸ்ஸ ச விபாகங் யதாபடிபன்னோ ச முஸாவாதீ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி பிஸுணவாசங் சாஹங் காமணி பஜானாமி பிஸுணவாசாய ச விபாகங் யதாபடிபன்னோ ச பிஸுணவாசோ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி பருஸவாசங் சாஹங் காமணி பஜானாமி பருஸவாசாய ச விபாகங் யதாபடிபன்னோ ச பருஸவாசோ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி ஸம்பப்பலாபங் சாஹங் காமணி பஜானாமி ஸம்பப்பலாபஸ்ஸ ச விபாகங் யதாபடிபன்னோ ச ஸம்பப்பலாபீ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி அபிஜ்ஜங் சாஹங் காமணி பஜானாமி அபிஜ்ஜாய ச விபாகங் யதாபடிபன்னோ ச அபிஜ்ஜாலு காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி ப்யாபாதபதோஸங் சாஹங் காமணி பஜானாமி ப்யாபாதபதோஸஸ்ஸ ச விபாகங் யதாபடிபன்னோ ச ப்யாபன்னசித்தோ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி மிச்சாதிட்டிங் சாஹங் காமணி பஜானாமி மிச்சாதிட்டியா ச விபாகங் யதாபடிபன்னோ ச மிச்சாதிட்டிகோ காயஸ்ஸ பேதா பரங் மரணா அபாயங் துக்கதிங் வினிபாதங் நிரயங் உபபஜ்ஜதி தஞ்ச பஜானாமி>
    text <ஸந்தி ஹி காமணி ஏகே ஸமணப்ராஹ்மணா ஏவங்வாதினோ ஏவங்திட்டினோ யோ கோசி பாணமதிபாதேதி ஸப்போ ஸோ திட்டேவ தம்மே துக்கங் தோமனஸ்ஸங் படிஸங்வேதயதி யோ கோசி அதின்னங் ஆதியதி ஸப்போ ஸோ திட்டேவ தம்மே துக்கங் தோமனஸ்ஸங் படிஸங்வேதயதி யோ கோசி காமேஸு மிச்சா சரதி ஸப்போ ஸோ திட்டேவ தம்மே துக்கங் தோமனஸ்ஸங் படிஸங்வேதயதி யோ கோசி முஸா பணதி ஸப்போ ஸோ திட்டேவ தம்மே துக்கங் தோமனஸ்ஸங் படிஸங்வேதயதீதி>
    text <திஸ்ஸதி கோ பன காமணி இதேகச்சோ மாலீ குண்டலீ ஸுன்ஹாதோ ஸுவிலித்தோ கப்பிதகேஸமஸ்ஸு இத்திகாமேஹி ராஜா மஞ்ஞே பரிசாரெந்தோ தமேனங் ஏவமாஹங்ஸு அம்போ அயங் புரிஸோ கிங் அகாஸி மாலீ குண்டலீ ஸுன்ஹாதோ ஸுவிலித்தோ கப்பிதகேஸமஸ்ஸு இத்திகாமேஹி ராஜா மஞ்ஞே பரிசாரேதீதி தமேனங் ஏவமாஹங்ஸு அம்போ அயங் புரிஸோ ரஞ்ஞோ பச்சத்திகங் பஸய்ஹ ஜீவிதா வோரோபேஸி தஸ்ஸ ராஜா அத்தமனோ அபிஹாரமதாஸி தேனாயங் புரிஸோ மாலீ குண்டலீ ஸுன்ஹாதோ ஸுவிலித்தோ கப்பிதகேஸமஸ்ஸு இத்திகாமேஹி ராஜா மஞ்ஞே பரிசாரேதீதி>
    text <திஸ்ஸதி கோ காமணி இதேகச்சோ தள்ஹாய ரஜ்ஜுயா பச்சாபாஹங் காள்ஹபந்தனங் பந்தித்வா குரமுண்டங் கரித்வா கரஸ்ஸரேன பணவேன ரதியாய ரதியங் ஸிங்காடகேன ஸிங்காடகங் பரினெத்வா தக்கிணேன த்வாரேன நிக்காமெத்வா தக்கிணதோ நகரஸ்ஸ ஸீஸங் சிஜ்ஜமானோ தமேனங் ஏவமாஹங்ஸு அம்போ அயங் புரிஸோ கிங் அகாஸி தள்ஹாய ரஜ்ஜுயா பச்சாபாஹங் காள்ஹபந்தனங் பந்தித்வா குரமுண்டங் கரித்வா கரஸ்ஸரேன பணவேன ரதியாய ரதியங் ஸிங்காடகேன ஸிங்காடகங் பரினெத்வா தக்கிணேன த்வாரேன நிக்காமெத்வா தக்கிணதோ நகரஸ்ஸ ஸீஸங் சிந்ததீதி தமேனங் ஏவமாஹங்ஸு அம்போ அயங் புரிஸோ ராஜவேரீ இத்திங் வா புரிஸங் வா ஜீவிதா வோரோபேஸி தேன நங் ராஜானோ கஹெத்வா ஏவரூபங் கம்மகாரணங் காரெந்தீதி>
    text <தங் கிங் மஞ்ஞஸி காமணி அபி நு தே ஏவரூபங் திட்டங் வா ஸுதங் வாதி திட்டஞ்ச நோ பந்தே ஸுதஞ்ச ஸுய்யிஸ்ஸதி சாதி தத்ர காமணி யே தே ஸமணப்ராஹ்மணா ஏவங்வாதினோ ஏவங்திட்டினோ யோ கோசி பாணமதிபாதேதி ஸப்போ ஸோ திட்டேவ தம்மே துக்கங் தோமனஸ்ஸங் படிஸங்வேதயதீதி ஸச்சங் வா தே ஆஹங்ஸு முஸா வாதி முஸா பந்தே யே பன தே துச்சங் முஸா விலபந்தி ஸீலவந்தோ வா தே துஸ்ஸீலா வாதி துஸ்ஸீலா பந்தே யே பன தே துஸ்ஸீலா பாபதம்மா மிச்சாபடிபன்னா வா தே ஸம்மாபடிபன்னா வாதி மிச்சாபடிபன்னா பந்தே யே பன தே மிச்சாபடிபன்னா மிச்சாதிட்டிகா வா தே ஸம்மாதிட்டிகா வாதி மிச்சாதிட்டிகா பந்தே யே பன தே மிச்சாதிட்டிகா கல்லங் நு தேஸு பஸீதிதுந்தி நோ ஹேதங் பந்தே>
    text <திஸ்ஸதி கோ பன காமணி இதேகச்சோ மாலீ குண்டலீபே இத்திகாமேஹி ராஜா மஞ்ஞே பரிசாரெந்தோ தமேனங் ஏவமாஹங்ஸு அம்போ அயங் புரிஸோ கிங் அகாஸி மாலீ குண்டலீபே இத்திகாமேஹி ராஜா மஞ்ஞே பரிசாரேதீதி தமேனங் ஏவமாஹங்ஸு அம்போ அயங் புரிஸோ ரஞ்ஞோ பச்சத்திகஸ்ஸ பஸய்ஹ ரதனங் அஹாஸி தஸ்ஸ ராஜா அத்தமனோ அபிஹாரமதாஸி தேனாயங் புரிஸோ மாலீ குண்டலீபே இத்திகாமேஹி ராஜா மஞ்ஞே பரிசாரேதீதி>
    text <திஸ்ஸதி கோ காமணி இதேகச்சோ தள்ஹாய ரஜ்ஜுயாபே தக்கிணதோ நகரஸ்ஸ ஸீஸங் சிஜ்ஜமானோ தமேனங் ஏவமாஹங்ஸு அம்போ அயங் புரிஸோ கிங் அகாஸி தள்ஹாய ரஜ்ஜுயாபே தக்கிணதோ நகரஸ்ஸ ஸீஸங் சிந்ததீதி தமேனங் ஏவமாஹங்ஸு அம்போ அயங் புரிஸோ காமா வா அரஞ்ஞா வா அதின்னங் தெய்யஸங்காதங் ஆதியி தேன நங் ராஜானோ கஹெத்வா ஏவரூபங் கம்மகாரணங் காரெந்தீதி தங் கிங் மஞ்ஞஸி காமணி அபி நு தே ஏவரூபங் திட்டங் வா ஸுதங் வாதி திட்டஞ்ச நோ பந்தே ஸுதஞ்ச ஸுய்யிஸ்ஸதி சாதி தத்ர காமணி யே தே ஸமணப்ராஹ்மணா ஏவங்வாதினோ ஏவங்திட்டினோ யோ கோசி அதின்னங் ஆதியதி ஸப்போ ஸோ திட்டேவ தம்மே துக்கங் தோமனஸ்ஸங் படிஸங்வேதயதீதி ஸச்சங் வா தே ஆஹங்ஸு முஸா வாதிபே கல்லங் நு தேஸு பஸீதிதுந்தி நோ ஹேதங் பந்தே>
    text <திஸ்ஸதி கோ பன காமணி இதேகச்சோ மாலீ குண்டலீபே இத்திகாமேஹி ராஜா மஞ்ஞே பரிசாரெந்தோ தமேனங் ஏவமாஹங்ஸு அம்போ அயங் புரிஸோ கிங் அகாஸி மாலீ குண்டலீபே இத்திகாமேஹி ராஜா மஞ்ஞே பரிசாரேதீதி தமேனங் ஏவமாஹங்ஸு அம்போ அயங் புரிஸோ ரஞ்ஞோ பச்சத்திகஸ்ஸ தாரேஸு சாரித்தங் ஆபஜ்ஜி தஸ்ஸ ராஜா அத்தமனோ அபிஹாரமதாஸி தேனாயங் புரிஸோ மாலீ குண்டலீபே இத்திகாமேஹி ராஜா மஞ்ஞே பரிசாரேதீதி>
    text <திஸ்ஸதி கோ காமணி இதேகச்சோ தள்ஹாய ரஜ்ஜுயாபே தக்கிணதோ நகரஸ்ஸ ஸீஸங் சிஜ்ஜமானோ தமேனங் ஏவமாஹங்ஸு அம்போ அயங் புரிஸோ கிங் அகாஸி தள்ஹாய ரஜ்ஜுயாபே தக்கிணதோ நகரஸ்ஸ ஸீஸங் சிந்ததீதி தமேனங் ஏவமாஹங்ஸு அம்போ அயங் புரிஸோ குலித்தீஸு குலகுமாரீஸு சாரித்தங் ஆபஜ்ஜி தேன நங் ராஜானோ கஹெத்வா ஏவரூபங் கம்மகாரணங் காரெந்தீதி தங் கிங் மஞ்ஞஸி காமணி அபி நு தே ஏவரூபங் திட்டங் வா ஸுதங் வாதி திட்டஞ்ச நோ பந்தே ஸுதஞ்ச ஸுய்யிஸ்ஸதி சாதி தத்ர காமணி யே தே ஸமணப்ராஹ்மணா ஏவங்வாதினோ ஏவங்திட்டினோ யோ கோசி காமேஸு மிச்சா சரதி ஸப்போ ஸோ திட்டேவ தம்மே துக்கங் தோமனஸ்ஸங் படிஸங்வேதயதீதி ஸச்சங் வா தே ஆஹங்ஸு முஸா வாதிபே கல்லங் நு தேஸு பஸீதிதுந்தி நோ ஹேதங் பந்தே>
    text <திஸ்ஸதி கோ பன காமணி இதேகச்சோ மாலீ குண்டலீ ஸுன்ஹாதோ ஸுவிலித்தோ கப்பிதகேஸமஸ்ஸு இத்திகாமேஹி ராஜா மஞ்ஞே பரிசாரெந்தோ தமேனங் ஏவமாஹங்ஸு அம்போ அயங் புரிஸோ கிங் அகாஸி மாலீ குண்டலீ ஸுன்ஹாதோ ஸுவிலித்தோ கப்பிதகேஸமஸ்ஸு இத்திகாமேஹி ராஜா மஞ்ஞே பரிசாரேதீதி தமேனங் ஏவமாஹங்ஸு அம்போ அயங் புரிஸோ ராஜானங் முஸாவாதேன ஹாஸேஸி தஸ்ஸ ராஜா அத்தமனோ அபிஹாரமதாஸி தேனாயங் புரிஸோ மாலீ குண்டலீ ஸுன்ஹாதோ ஸுவிலித்தோ கப்பிதகேஸமஸ்ஸு இத்திகாமேஹி ராஜா மஞ்ஞே பரிசாரேதீதி>
    text <திஸ்ஸதி கோ காமணி இதேகச்சோ தள்ஹாய ரஜ்ஜுயா பச்சாபாஹங் காள்ஹபந்தனங் பந்தித்வா குரமுண்டங் கரித்வா கரஸ்ஸரேன பணவேன ரதியாய ரதியங் ஸிங்காடகேன ஸிங்காடகங் பரினெத்வா தக்கிணேன த்வாரேன நிக்காமெத்வா தக்கிணதோ நகரஸ்ஸ ஸீஸங் சிஜ்ஜமானோ தமேனங் ஏவமாஹங்ஸு அம்போ அயங் புரிஸோ கிங் அகாஸி தள்ஹாய ரஜ்ஜுயா பச்சாபாஹங் காள்ஹபந்தனங் பந்தித்வா குரமுண்டங் கரித்வா கரஸ்ஸரேன பணவேன ரதியாய ரதியங் ஸிங்காடகேன ஸிங்காடகங் பரினெத்வா தக்கிணேன த்வாரேன நிக்காமெத்வா தக்கிணதோ நகரஸ்ஸ ஸீஸங் சிந்ததீதி தமேனங் ஏவமாஹங்ஸு அம்போ அயங் புரிஸோ கஹபதிஸ்ஸ வா கஹபதிபுத்தஸ்ஸ வா முஸாவாதேன அத்தங் பஞ்ஜி தேன நங் ராஜானோ கஹெத்வா ஏவரூபங் கம்மகாரணங் காரெந்தீதி தங் கிங் மஞ்ஞஸி காமணி அபி நு தே ஏவரூபங் திட்டங் வா ஸுதங் வாதி திட்டஞ்ச நோ பந்தே ஸுதஞ்ச ஸுய்யிஸ்ஸதி சாதி தத்ர காமணி யே தே ஸமணப்ராஹ்மணா ஏவங்வாதினோ ஏவங்திட்டினோ யோ கோசி முஸா பணதி ஸப்போ ஸோ திட்டேவ தம்மே துக்கங் தோமனஸ்ஸங் படிஸங்வேதயதீதி ஸச்சங் வா தே ஆஹங்ஸு முஸா வாதி முஸா பந்தே யே பன தே துச்சங் முஸா விலபந்தி ஸீலவந்தோ வா தே துஸ்ஸீலா வாதி துஸ்ஸீலா பந்தே யே பன தே துஸ்ஸீலா பாபதம்மா மிச்சாபடிபன்னா வா தே ஸம்மாபடிபன்னா வாதி மிச்சாபடிபன்னா பந்தே யே பன தே மிச்சாபடிபன்னா மிச்சாதிட்டிகா வா தே ஸம்மாதிட்டிகா வாதி மிச்சாதிட்டிகா பந்தே யே பன தே மிச்சாதிட்டிகா கல்லங் நு தேஸு பஸீதிதுந்தி நோ ஹேதங் பந்தே>
    text <அச்சரியங் பந்தே அப்புதங் பந்தே அத்தி மே பந்தே ஆவஸதாகாரங் தத்த அத்தி மஞ்சகானி அத்தி ஆஸனானி அத்தி உதகமணிகோ அத்தி தேலப்பதீபோ தத்த யோ ஸமணோ வா ப்ராஹ்மணோ வா வாஸங் உபேதி தேனாஹங் யதாஸத்தி யதாபலங் ஸங்விபஜாமி பூதபுப்பங் பந்தே சத்தாரோ ஸத்தாரோ நானாதிட்டிகா நானாகந்திகா நானாருசிகா தஸ்மிங் ஆவஸதாகாரே வாஸங் உபகச்சுங்>
    text <ஏகோ ஸத்தா ஏவங்வாதீ ஏவங்திட்டி நத்தி தின்னங் நத்தி யிட்டங் நத்தி ஹுதங் நத்தி ஸுகததுக்கடானங் கம்மானங் பலங் விபாகோ நத்தி அயங் லோகோ நத்தி பரோ லோகோ நத்தி மாதா நத்தி பிதா நத்தி ஸத்தா ஓபபாதிகா நத்தி லோகே ஸமணப்ராஹ்மணா ஸம்மக்கதா ஸம்மாபடிபன்னா யே இமஞ்ச லோகங் பரஞ்ச லோகங் ஸயங் அபிஞ்ஞா ஸச்சிகத்வா பவேதெந்தீதி>
    text <ஏகோ ஸத்தா ஏவங்வாதீ ஏவங்திட்டி அத்தி தின்னங் அத்தி யிட்டங் அத்தி ஹுதங் அத்தி ஸுகததுக்கடானங் கம்மானங் பலங் விபாகோ அத்தி அயங் லோகோ அத்தி பரோ லோகோ அத்தி மாதா அத்தி பிதா அத்தி ஸத்தா ஓபபாதிகா அத்தி லோகே ஸமணப்ராஹ்மணா ஸம்மக்கதா ஸம்மாபடிபன்னா யே இமஞ்ச லோகங் பரஞ்ச லோகங் ஸயங் அபிஞ்ஞா ஸச்சிகத்வா பவேதெந்தீதி>
    text <ஏகோ ஸத்தா ஏவங்வாதீ ஏவங்திட்டி கரோதோ காரயதோ சிந்ததோ சேதாபயதோ பசதோ பாசாபயதோ ஸோசயதோ ஸோசாபயதோ கிலமதோ கிலமாபயதோ பந்ததோ பந்தாபயதோ பாணமதிபாதயதோ அதின்னங் ஆதியதோ ஸந்திங் சிந்ததோ நில்லோபங் ஹரதோ ஏகாகாரிகங் கரோதோ பரிபந்தே திட்டதோ பரதாரங் கச்சதோ முஸா பணதோ கரோதோ ந கரீயதி பாபங் குரபரியந்தேன சேபி சக்கேன யோ இமிஸ்ஸா பதவியா பாணே ஏகங் மங்ஸகலங் ஏகங் மங்ஸபுஞ்ஜங் கரெய்ய நத்தி ததோனிதானங் பாபங் நத்தி பாபஸ்ஸ ஆகமோ தக்கிணங் சேபி கங்காய தீரங் கச்செய்ய ஹனந்தோ காதெந்தோ சிந்தந்தோ சேதாபெந்தோ பசந்தோ பாசாபெந்தோ நத்தி ததோனிதானங் பாபங் நத்தி பாபஸ்ஸ ஆகமோ உத்தரங் சேபி கங்காய தீரங் கச்செய்ய ததந்தோ தாபெந்தோ யஜந்தோ யஜாபெந்தோ நத்தி ததோனிதானங் புஞ்ஞங் நத்தி புஞ்ஞஸ்ஸ ஆகமோ தானேன தமேன ஸங்யமேன ஸச்சவஜ்ஜேன நத்தி புஞ்ஞங் நத்தி புஞ்ஞஸ்ஸ ஆகமோதி>
    text <ஏகோ ஸத்தா ஏவங்வாதீ ஏவங்திட்டி கரோதோ காரயதோ சிந்ததோ சேதாபயதோ பசதோ பாசாபயதோ ஸோசயதோ ஸோசாபயதோ கிலமதோ கிலமாபயதோ பந்ததோ பந்தாபயதோ பாணமதிபாதயதோ அதின்னங் ஆதியதோ ஸந்திங் சிந்ததோ நில்லோபங் ஹரதோ ஏகாகாரிகங் கரோதோ பரிபந்தே திட்டதோ பரதாரங் கச்சதோ முஸா பணதோ கரோதோ கரீயதி பாபங் குரபரியந்தேன சேபி சக்கேன யோ இமிஸ்ஸா பதவியா பாணே ஏகங் மங்ஸகலங் ஏகங் மங்ஸபுஞ்ஜங் கரெய்ய அத்தி ததோனிதானங் பாபங் அத்தி பாபஸ்ஸ ஆகமோ தக்கிணங் சேபி கங்காய தீரங் கச்செய்ய ஹனந்தோ காதெந்தோ சிந்தந்தோ சேதாபெந்தோ பசந்தோ பாசாபெந்தோ அத்தி ததோனிதானங் பாபங் அத்தி பாபஸ்ஸ ஆகமோ உத்தரங் சேபி கங்காய தீரங் கச்செய்ய ததந்தோ தாபெந்தோ யஜந்தோ யஜாபெந்தோ அத்தி ததோனிதானங் புஞ்ஞங் அத்தி புஞ்ஞஸ்ஸ ஆகமோ தானேன தமேன ஸங்யமேன ஸச்சவஜ்ஜேன அத்தி புஞ்ஞங் அத்தி புஞ்ஞஸ்ஸ ஆகமோதி>
    text <தஸ்ஸ மய்ஹங் பந்தே அஹுதேவ கங்கா அஹு விசிகிச்சா கோஸு நாம இமேஸங் பவதங் ஸமணப்ராஹ்மணானங் ஸச்சங் ஆஹ கோ முஸாதி>
    text <அலஞ்ஹி தே காமணி கங்கிதுங் அலங் விசிகிச்சிதுங் கங்கனீயே ச பன தே டானே விசிகிச்சா உப்பன்னாதி ஏவங் பஸன்னோஹங் பந்தே பகவதி பஹோதி மே பகவா ததா தம்மங் தேஸேதுங் யதாஹங் இமங் கங்காதம்மங் பஜஹெய்யந்தி>
    text <அத்தி காமணி தம்மஸமாதி தத்ர சே த்வங் சித்தஸமாதிங் படிலபெய்யாஸி ஏவங் த்வங் இமங் கங்காதம்மங் பஜஹெய்யாஸி கதமோ ச காமணி தம்மஸமாதி இத காமணி அரியஸாவகோ பாணாதிபாதங் பஹாய பாணாதிபாதா படிவிரதோ ஹோதி அதின்னாதானங் பஹாய அதின்னாதானா படிவிரதோ ஹோதி காமேஸுமிச்சாசாரங் பஹாய காமேஸுமிச்சாசாரா படிவிரதோ ஹோதி முஸாவாதங் பஹாய முஸாவாதா படிவிரதோ ஹோதி பிஸுணங் வாசங் பஹாய பிஸுணாய வாசாய படிவிரதோ ஹோதி பருஸங் வாசங் பஹாய பருஸாய வாசாய படிவிரதோ ஹோதி ஸம்பப்பலாபங் பஹாய ஸம்பப்பலாபா படிவிரதோ ஹோதி அபிஜ்ஜங் பஹாய அனபிஜ்ஜாலு ஹோதி ப்யாபாதபதோஸங் பஹாய அப்யாபன்னசித்தோ ஹோதி மிச்சாதிட்டிங் பஹாய ஸம்மாதிட்டிகோ ஹோதி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ மெத்தாஸஹகதேன சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் மெத்தாஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸோ இதி படிஸஞ்சிக்கதி ய்வாயங் ஸத்தா ஏவங்வாதீ ஏவங்திட்டி நத்தி தின்னங் நத்தி யிட்டங் நத்தி ஹுதங் நத்தி ஸுகததுக்கடானங் கம்மானங் பலங் விபாகோ நத்தி அயங் லோகோ நத்தி பரோ லோகோ நத்தி மாதா நத்தி பிதா நத்தி ஸத்தா ஓபபாதிகா நத்தி லோகே ஸமணப்ராஹ்மணா ஸம்மக்கதா ஸம்மாபடிபன்னா யே இமஞ்ச லோகங் பரஞ்ச லோகங் ஸயங் அபிஞ்ஞா ஸச்சிகத்வா பவேதெந்தீதி ஸசே தஸ்ஸ போதோ ஸத்துனோ ஸச்சங் வசனங் அபண்ணகதாய மய்ஹங் ய்வாஹங் ந கிஞ்சி ப்யாபாதேமி தஸங் வா தாவரங் வா உபயமெத்த கடக்காஹோ யங் சம்ஹி காயேன ஸங்வுதோ வாசாய ஸங்வுதோ மனஸா ஸங்வுதோ யஞ்ச காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸாமீதி தஸ்ஸ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதயதி ஸுகினோ சித்தங் ஸமாதியதி அயங் கோ காமணி தம்மஸமாதி தத்ர சே த்வங் சித்தஸமாதிங் படிலபெய்யாஸி ஏவங் த்வங் இமங் கங்காதம்மங் பஜஹெய்யாஸி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ மெத்தாஸஹகதேன சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் மெத்தாஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸோ இதி படிஸஞ்சிக்கதி ய்வாயங் ஸத்தா ஏவங்வாதீ ஏவங்திட்டி அத்தி தின்னங் அத்தி யிட்டங் அத்தி ஹுதங் அத்தி ஸுகததுக்கடானங் கம்மானங் பலங் விபாகோ அத்தி அயங் லோகோ அத்தி பரோ லோகோ அத்தி மாதா அத்தி பிதா அத்தி ஸத்தா ஓபபாதிகா அத்தி லோகே ஸமணப்ராஹ்மணா ஸம்மக்கதா ஸம்மாபடிபன்னா யே இமஞ்ச லோகங் பரஞ்ச லோகங் ஸயங் அபிஞ்ஞா ஸச்சிகத்வா பவேதெந்தீதி ஸசே தஸ்ஸ போதோ ஸத்துனோ ஸச்சங் வசனங் அபண்ணகதாய மய்ஹங் ய்வாஹங் ந கிஞ்சி ப்யாபாதேமி தஸங் வா தாவரங் வா உபயமெத்த கடக்காஹோ யங் சம்ஹி காயேன ஸங்வுதோ வாசாய ஸங்வுதோ மனஸா ஸங்வுதோ யஞ்ச காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸாமீதி தஸ்ஸ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதயதி ஸுகினோ சித்தங் ஸமாதியதி அயங் கோ காமணி தம்மஸமாதி தத்ர சே த்வங் சித்தஸமாதிங் படிலபெய்யாஸி ஏவங் த்வங் இமங் கங்காதம்மங் பஜஹெய்யாஸி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ மெத்தாஸஹகதேன சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் மெத்தாஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸோ இதி படிஸஞ்சிக்கதி ய்வாயங் ஸத்தா ஏவங்வாதீ ஏவங்திட்டி கரோதோ காரயதோ சிந்ததோ சேதாபயதோ பசதோ பாசாபயதோ ஸோசயதோ ஸோசாபயதோ கிலமதோ கிலமாபயதோ பந்ததோ பந்தாபயதோ பாணமதிபாதயதோ அதின்னங் ஆதியதோ ஸந்திங் சிந்ததோ நில்லோபங் ஹரதோ ஏகாகாரிகங் கரோதோ பரிபந்தே திட்டதோ பரதாரங் கச்சதோ முஸா பணதோ கரோதோ ந கரீயதி பாபங் குரபரியந்தேன சேபி சக்கேன யோ இமிஸ்ஸா பதவியா பாணே ஏகங் மங்ஸகலங் ஏகங் மங்ஸபுஞ்ஜங் கரெய்ய நத்தி ததோனிதானங் பாபங் நத்தி பாபஸ்ஸ ஆகமோ தக்கிணஞ்சேபி கங்காய தீரங் கச்செய்ய ஹனந்தோ காதெந்தோ சிந்தந்தோ சேதாபெந்தோ பசந்தோ பாசாபெந்தோ நத்தி ததோனிதானங் பாபங் நத்தி பாபஸ்ஸ ஆகமோ உத்தரஞ்சேபி கங்காய தீரங் கச்செய்ய ததந்தோ தாபெந்தோ யஜந்தோ யஜாபெந்தோ நத்தி ததோனிதானங் புஞ்ஞங் நத்தி புஞ்ஞஸ்ஸ ஆகமோ தானேன தமேன ஸங்யமேன ஸச்சவஜ்ஜேன நத்தி புஞ்ஞங் நத்தி புஞ்ஞஸ்ஸ ஆகமோதி ஸசே தஸ்ஸ போதோ ஸத்துனோ ஸச்சங் வசனங் அபண்ணகதாய மய்ஹங் ய்வாஹங் ந கிஞ்சி ப்யாபாதேமி தஸங் வா தாவரங் வா உபயமெத்த கடக்காஹோ யங் சம்ஹி காயேன ஸங்வுதோ வாசாய ஸங்வுதோ மனஸா ஸங்வுதோ யஞ்ச காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸாமீதி தஸ்ஸ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதயதி ஸுகினோ சித்தங் ஸமாதியதி அயங் கோ காமணி தம்மஸமாதி தத்ர சே த்வங் சித்தஸமாதிங் படிலபெய்யாஸி ஏவங் த்வங் இமங் கங்காதம்மங் பஜஹெய்யாஸி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ மெத்தாஸஹகதே சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் மெத்தாஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸோ இதி படிஸஞ்சிக்கதி ய்வாயங் ஸத்தா ஏவங்வாதீ ஏவங்திட்டி கரோதோ காரயதோ சிந்ததோ சேதாபயதோ பசதோ பாசாபயதோ ஸோசயதோ ஸோசாபயதோ கிலமதோ கிலமாபயதோ பந்ததோ பந்தாபயதோ பாணமதிபாதயதோ அதின்னங் ஆதியதோ ஸந்திங் சிந்ததோ நில்லோபங் ஹரதோ ஏகாகாரிகங் கரோதோ பரிபந்தே திட்டதோ பரதாரங் கச்சதோ முஸா பணதோ கரோதோ கரீயதி பாபங் குரபரியந்தேன சேபி சக்கேன யோ இமிஸ்ஸா பதவியா பாணே ஏகங் மங்ஸகலங் ஏகங் மங்ஸபுஞ்ஜங் கரெய்ய அத்தி ததோனிதானங் பாபங் அத்தி பாபஸ்ஸ ஆகமோ தக்கிணஞ்சேபி கங்காய தீரங் கச்செய்ய ஹனந்தோ காதெந்தோ சிந்தந்தோ சேதாபெந்தோ பசந்தோ பாசாபெந்தோ அத்தி ததோனிதானங் பாபங் அத்தி பாபஸ்ஸ ஆகமோ உத்தரஞ்சேபி கங்காய தீரங் கச்செய்ய ததந்தோ தாபெந்தோ யஜந்தோ யஜாபெந்தோ அத்தி ததோனிதானங் புஞ்ஞங் அத்தி புஞ்ஞஸ்ஸ ஆகமோ தானேன தமேன ஸங்யமேன ஸச்சவஜ்ஜேன அத்தி புஞ்ஞங் அத்தி புஞ்ஞஸ்ஸ ஆகமோதி ஸசே தஸ்ஸ போதோ ஸத்துனோ ஸச்சங் வசனங் அபண்ணகதாய மய்ஹங் ய்வாஹங் ந கிஞ்சி ப்யாபாதேமி தஸங் வா தாவரங் வா உபயமெத்த கடக்காஹோ யங் சம்ஹி காயேன ஸங்வுதோ வாசாய ஸங்வுதோ மனஸா ஸங்வுதோ யஞ்ச காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸாமீதி தஸ்ஸ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதயதி ஸுகினோ சித்தங் ஸமாதியதி அயங் கோ காமணி தம்மஸமாதி தத்ர சே த்வங் சித்தஸமாதிங் படிலபெய்யாஸி ஏவங் த்வங் இமங் கங்காதம்மங் பஜஹெய்யாஸி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ கருணாஸஹகதே சேதஸா ஏகங் திஸங் பரித்வா விஹரதிபே முதிதாஸஹகதேன சேதஸா ஏகங் திஸங் பரித்வா விஹரதிபே>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ உபெக்காஸஹகதே சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் உபெக்காஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸோ இதி படிஸஞ்சிக்கதி ய்வாயங் ஸத்தா ஏவங்வாதீ ஏவங்திட்டி நத்தி தின்னங் நத்தி யிட்டங் நத்தி ஹுதங் நத்தி ஸுகததுக்கடானங் கம்மானங் பலங் விபாகோ நத்தி அயங் லோகோ நத்தி பரோ லோகோ நத்தி மாதா நத்தி பிதா நத்தி ஸத்தா ஓபபாதிகா நத்தி லோகே ஸமணப்ராஹ்மணா ஸம்மக்கதா ஸம்மாபடிபன்னா யே இமஞ்ச லோகங் பரஞ்ச லோகங் ஸயங் அபிஞ்ஞா ஸச்சிகத்வா பவேதெந்தீதி ஸசே தஸ்ஸ போதோ ஸத்துனோ ஸச்சங் வசனங் அபண்ணகதாய மய்ஹங் ய்வாஹங் ந கிஞ்சி ப்யாபாதேமி தஸங் வா தாவரங் வா உபயமெத்த கடக்காஹோ யங் சம்ஹி காயேன ஸங்வுதோ வாசாய ஸங்வுதோ மனஸா ஸங்வுதோ யஞ்ச காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸாமீதி தஸ்ஸ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதயதி ஸுகினோ சித்தங் ஸமாதியதி அயங் கோ காமணி தம்மஸமாதி தத்ர சே த்வங் சித்தஸமாதிங் படிலபெய்யாஸி ஏவங் த்வங் இமங் கங்காதம்மங் பஜஹெய்யாஸி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ உபெக்காஸஹகதே சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் உபெக்காஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸோ இதி படிஸஞ்சிக்கதி ய்வாயங் ஸத்தா ஏவங்வாதீ ஏவங்திட்டி அத்தி தின்னங் அத்தி யிட்டங் அத்தி ஹுதங் அத்தி ஸுகததுக்கடானங் கம்மானங் பலங் விபாகோ அத்தி அயங் லோகோ அத்தி பரோ லோகோ அத்தி மாதா அத்தி பிதா அத்தி ஸத்தா ஓபபாதிகா அத்தி லோகே ஸமணப்ராஹ்மணா ஸம்மக்கதா ஸம்மாபடிபன்னா யே இமஞ்ச லோகங் பரஞ்ச லோகங் ஸயங் அபிஞ்ஞா ஸச்சிகத்வா பவேதெந்தீதி ஸசே தஸ்ஸ போதோ ஸத்துனோ ஸச்சங் வசனங் அபண்ணகதாய மய்ஹங் ய்வாஹங் ந கிஞ்சி ப்யாபாதேமி தஸங் வா தாவரங் வா உபயமெத்த கடக்காஹோ யங் சம்ஹி காயேன ஸங்வுதோ வாசாய ஸங்வுதோ மனஸா ஸங்வுதோ யஞ்ச காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸாமீதி தஸ்ஸ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதயதி ஸுகினோ சித்தங் ஸமாதியதி அயங் கோ காமணி தம்மஸமாதி தத்ர சே த்வங் சித்தஸமாதிங் படிலபெய்யாஸி ஏவங் த்வங் இமங் கங்காதம்மங் பஜஹெய்யாஸி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ உபெக்காஸஹகதே சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் உபெக்காஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸோ இதி படிஸஞ்சிக்கதி ய்வாயங் ஸத்தா ஏவங்வாதீ ஏவங்திட்டி கரோதோ காரயதோ சேததோ சேதாபயதோ பசதோ பாசாபயதோ ஸோசயதோ ஸோசாபயதோ கிலமதோ கிலமாபயதோ பந்ததோ பந்தாபயதோ பாணமதிபாதயதோ அதின்னங் ஆதியதோ ஸந்திங் சிந்ததோ நில்லோபங் ஹரதோ ஏகாகாரிகங் கரோதோ பரிபந்தே திட்டதோ பரதாரங் கச்சதோ முஸா பணதோ கரோதோ ந கரீயதி பாபங் குரபரியந்தேன சேபி சக்கேன யோ இமிஸ்ஸா பதவியா பாணே ஏகங் மங்ஸகலங் ஏகங் மங்ஸபுஞ்ஜங் கரெய்ய நத்தி ததோனிதானங் பாபங் நத்தி பாபஸ்ஸ ஆகமோ தக்கிணஞ்சேபி கங்காய தீரங் கச்செய்ய ஹனந்தோ காதெந்தோ சிந்தந்தோ சேதாபெந்தோ பசந்தோ பாசாபெந்தோ நத்தி ததோனிதானங் பாபங் நத்தி பாபஸ்ஸ ஆகமோ உத்தரஞ்சேபி கங்காய தீரங் கச்செய்ய ததந்தோ தாபெந்தோ யஜந்தோ யஜாபெந்தோ நத்தி ததோனிதானங் புஞ்ஞங் நத்தி புஞ்ஞஸ்ஸ ஆகமோ தானேன தமேன ஸங்யமேன ஸச்சவஜ்ஜேன நத்தி புஞ்ஞங் நத்தி புஞ்ஞஸ்ஸ ஆகமோதி ஸசே தஸ்ஸ போதோ ஸத்துனோ ஸச்சங் வசனங் அபண்ணகதாய மய்ஹங் ய்வாஹங் ந கிஞ்சி ப்யாபாதேமி தஸங் வா தாவரங் வா உபயமெத்த கடக்காஹோ யங் சம்ஹி காயேன ஸங்வுதோ வாசாய ஸங்வுதோ மனஸா ஸங்வுதோ யஞ்ச காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸாமீதி தஸ்ஸ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதயதி ஸுகினோ சித்தங் ஸமாதியதி அயங் கோ காமணி தம்மஸமாதி தத்ர சே த்வங் சித்தஸமாதிங் படிலபெய்யாஸி ஏவங் த்வங் இமங் கங்காதம்மங் பஜஹெய்யாஸி>
    text <ஸ கோ ஸோ காமணி அரியஸாவகோ ஏவங் விகதாபிஜ்ஜோ விகதப்யாபாதோ அஸம்மூள்ஹோ ஸம்பஜானோ படிஸ்ஸதோ உபெக்காஸஹகதே சேதஸா ஏகங் திஸங் பரித்வா விஹரதி ததா துதியங் ததா ததியங் ததா சதுத்தங் இதி உத்தமதோ திரியங் ஸப்பதி ஸப்பத்ததாய ஸப்பாவந்தங் லோகங் உபெக்காஸஹகதேன சேதஸா விபுலேன மஹக்கதேன அப்பமாணேன அவேரேன அப்யாபஜ்ஜேன பரித்வா விஹரதி ஸோ இதி படிஸஞ்சிக்கதி ய்வாயங் ஸத்தா ஏவங்வாதீ ஏவங்திட்டி கரோதோ காரயதோ சிந்ததோ சேதாபயதோ பசதோ பாசாபயதோ ஸோசயதோ ஸோசாபயதோ கிலமதோ கிலமாபயதோ பந்ததோ பந்தாபயதோ பாணமதிபாதயதோ அதின்னங் ஆதியதோ ஸந்திங் சிந்ததோ நில்லோபங் ஹரதோ ஏகாகாரிகங் கரோதோ பரிபந்தே திட்டதோ பரதாரங் கச்சதோ முஸா பணதோ கரோதோ கரீயதி பாபங் குரபரியந்தேன சேபி சக்கேன யோ இமிஸ்ஸா பதவியா பாணே ஏகங் மங்ஸகலங் ஏகங் மங்ஸபுஞ்ஜங் கரெய்ய அத்தி ததோனிதானங் பாபங் அத்தி பாபஸ்ஸ ஆகமோ தக்கிணஞ்சேபி கங்காய தீரங் கச்செய்ய ஹனந்தோ காதெந்தோ சிந்தந்தோ சேதாபெந்தோ பசந்தோ பாசாபெந்தோ அத்தி ததோனிதானங் பாபங் அத்தி பாபஸ்ஸ ஆகமோ உத்தரஞ்சேபி கங்காய தீரங் கச்செய்ய ததந்தோ தாபெந்தோ யஜந்தோ யஜாபெந்தோ அத்தி ததோனிதானங் புஞ்ஞங் அத்தி புஞ்ஞஸ்ஸ ஆகமோ தானேன தமேன ஸங்யமேன ஸச்சவஜ்ஜேன அத்தி புஞ்ஞங் அத்தி புஞ்ஞஸ்ஸ ஆகமோதி ஸசே தஸ்ஸ போதோ ஸத்துனோ ஸச்சங் வசனங் அபண்ணகதாய மய்ஹங் ய்வாஹங் ந கிஞ்சி ப்யாபாதேமி தஸங் வா தாவரங் வா உபயமெத்த கடக்காஹோ யங் சம்ஹி காயேன ஸங்வுதோ வாசாய ஸங்வுதோ மனஸா ஸங்வுதோ யஞ்ச காயஸ்ஸ பேதா பரங் மரணா ஸுகதிங் ஸக்கங் லோகங் உபபஜ்ஜிஸ்ஸாமீதி தஸ்ஸ பாமோஜ்ஜங் ஜாயதி பமுதிதஸ்ஸ பீதி ஜாயதி பீதிமனஸ்ஸ காயோ பஸ்ஸம்பதி பஸ்ஸத்தகாயோ ஸுகங் வேதயதி ஸுகினோ சித்தங் ஸமாதியதி அயங் கோ காமணி தம்மஸமாதி தத்ர சே த்வங் சித்தஸமாதிங் படிலபெய்யாஸி ஏவங் த்வங் இமங் கங்காதம்மங் பஜஹெய்யாஸீதி>
    text <ஏவங் வுத்தே பாடலியோ காமணி பகவந்தங் ஏததவோச அபிக்கந்தங் பந்தே அபிக்கந்தங் பந்தேபே அஜ்ஜதக்கே பாணுபேதங் ஸரணங் கதந்தி தேரஸமங்>
    stand <காமணிஸங்யுத்தங் ஸமத்தங்>
    text <தஸ்ஸுத்தானங்>
    block
      text <சண்டோ புடோ யோதாஜீவோ ஹத்தஸ்ஸோ அஸிபந்தகோ>
      text <தேஸனா ஸங்ககுலங் மணிசூளங் பத்ரராஸியபாடலீதி>
