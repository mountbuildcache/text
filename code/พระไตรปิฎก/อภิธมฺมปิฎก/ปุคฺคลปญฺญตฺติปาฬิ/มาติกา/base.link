text <มาติกา>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯอภิธมฺมปิฏเก>
  text <๑ เอกกอุทฺเทโส>
    text <๑>, <ฉ ปญฺญตฺติโย ขนฺธปญฺญตฺติ อายตนปญฺญตฺติ ธาตุปญฺญตฺติ สจฺจปญฺญตฺติ อินฺทฺริยปญฺญตฺติ ปุคฺคลปญฺญตฺตีติฯ>
    text <๒>, <กิตฺตาวตา ขนฺธานํ ขนฺธปญฺญตฺติ ยาวตา ปญฺจกฺขนฺธา รูปกฺขนฺโธ เวทนากฺขนฺโธ สญฺญากฺขนฺโธ สงฺขารกฺขนฺโธ วิญฺญาณกฺขนฺโธ เอตฺตาวตา ขนฺธานํ ขนฺธปญฺญตฺติฯ>
    text <๓>, <กิตฺตาวตา อายตนานํ อายตนปญฺญตฺติ ยาวตา ทฺวาทสายตนานิ จกฺขายตนํ รูปายตนํ โสตายตนํ สทฺทายตนํ ฆานายตนํ คนฺธายตนํ ชิวฺหายตนํ รสายตนํ กายายตนํ โผฏฺฐพฺพายตนํ มนายตนํ ธมฺมายตนํ เอตฺตาวตา อายตนานํ อายตนปญฺญตฺติฯ>
    text <๔>, <กิตฺตาวตา ธาตูนํ ธาตุปญฺญตฺติ ยาวตา อฏฺฐารส ธาตุโย จกฺขุธาตุ รูปธาตุ จกฺขุวิญฺญาณธาตุ โสตธาตุ สทฺทธาตุ โสตวิญฺญาณธาตุ ฆานธาตุ คนฺธธาตุ ฆานวิญฺญาณธาตุ ชิวฺหาธาตุ รสธาตุ ชิวฺหาวิญฺญาณธาตุ กายธาตุ โผฏฺฐพฺพธาตุ กายวิญฺญาณธาตุ มโนธาตุ ธมฺมธาตุ มโนวิญฺญาณธาตุ เอตฺตาวตา ธาตูนํ ธาตุปญฺญตฺติฯ>
    text <๕>, <กิตฺตาวตา สจฺจานํ สจฺจปญฺญตฺติ ยาวตา จตฺตาริ สจฺจานิ ทุกฺขสจฺจํ สมุทยสจฺจํ นิโรธสจฺจํ มคฺคสจฺจํ เอตฺตาวตา สจฺจานํ สจฺจปญฺญตฺติฯ>
    text <๖>, <กิตฺตาวตา อินฺทฺริยานํ อินฺทฺริยปญฺญตฺติ ยาวตา พาวีสตินฺทฺริยานิ จกฺขุนฺทฺริยํ โสตินฺทฺริยํ ฆานินฺทฺริยํ ชิวฺหินฺทฺริยํ กายินฺทฺริยํ มนินฺทฺริยํ อิตฺถินฺทฺริยํ ปุริสินฺทฺริยํ ชีวิตินฺทฺริยํ สุขินฺทฺริยํ ทุกฺขินฺทฺริยํ โสมนสฺสินฺทฺริยํ โทมนสฺสินฺทฺริยํ อุเปกฺขินฺทฺริยํ สทฺธินฺทฺริยํ วีริยินฺทฺริยํ สตินฺทฺริยํ สมาธินฺทฺริยํ ปญฺญินฺทฺริยํ อนญฺญาตญฺญสฺสามีตินฺทฺริยํ อญฺญินฺทฺริยํ อญฺญาตาวินฺทฺริยํ เอตฺตาวตา อินฺทฺริยานํ อินฺทฺริยปญฺญตฺติฯ>
    text <๗>, <กิตฺตาวตา ปุคฺคลานํ ปุคฺคลปญฺญตฺติ>
    text <๑ สมยวิมุตฺโต>
    text <๒ อสมยวิมุตฺโต>
    text <๓ กุปฺปธมฺโม>
    text <๔ อกุปฺปธมฺโม>
    text <๕ ปริหานธมฺโม>
    text <๖ อปริหานธมฺโม>
    text <๗ เจตนาภพฺโพ>
    text <๘ อนุรกฺขณาภพฺโพ>
    text <๙ ปุถุชฺชโน>
    text <๑๐ โคตฺรภู>
    text <๑๑ ภยูปรโต>
    text <๑๒ อภยูปรโต>
    text <๑๓ ภพฺพาคมโน>
    text <๑๔ อภพฺพาคมโน>
    text <๑๕ นิยโต>
    text <๑๖ อนิยโต>
    text <๑๗ ปฏิปนฺนโก>
    text <๑๘ ผเลฐิโต>
    text <๑๙ สมสีสี>
    text <๒๐ ฐิตกปฺปี>
    text <๒๑ อริโย>
    text <๒๒ อนริโย>
    text <๒๓ เสกฺโข>
    text <๒๔ อเสกฺโข>
    text <๒๕ เนวเสกฺขนาเสกฺโข>
    text <๒๖ เตวิชฺโช>
    text <๒๗ ฉฬภิญฺโญ>
    text <๒๘ สมฺมาสมฺพุทฺโธ>
    text <๒๙ ปจฺเจกสมฺพุทฺโธ>
    text <๓๐ อุภโตภาควิมุตฺโต>
    text <๓๑ ปญฺญาวิมุตฺโต>
    text <๓๒ กายสกฺขี>
    text <๓๓ ทิฏฺฐิปฺปตฺโต>
    text <๓๔ สทฺธาวิมุตฺโต>
    text <๓๕ ธมฺมานุสารี>
    text <๓๖ สทฺธานุสารี>
    text <๓๗ สตฺตกฺขตฺตุปรโม>
    text <๓๘ โกลงฺโกโล>
    text <๓๙ เอกพีชี>
    text <๔๐ สกทาคามี>
    text <๔๑ อนาคามี>
    text <๔๒ อนฺตราปรินิพฺพายี>
    text <๔๓ อุปหจฺจปรินิพฺพายี>
    text <๔๔ อสงฺขารปรินิพฺพายี>
    text <๔๕ สสงฺขารปรินิพฺพายี>
    text <๔๖ อุทฺธํโสโตอกนิฏฺฐคามี>
    text <๔๗ โสตาปนฺโน>
    text <๔๘ โสตาปตฺติผลสจฺฉิกิริยาย ปฏิปนฺโน>
    text <๔๙ สกทาคามี>
    text <๕๐ สกทาคามิผลสจฺฉิกิริยาย ปฏิปนฺโน>
    text <๕๑ อนาคามี>
    text <๕๒ อนาคามิผลสจฺฉิกิริยาย ปฏิปนฺโน>
    text <๕๓ อรหา>
    text <๕๔ อรหตฺตผลสจฺฉิกิริยาย ปฏิปนฺโน>
    stand <เอกกํฯ>
  text <๒ ทุกอุทฺเทโส>
    text <๘>, <ทฺเว ปุคฺคลา>
    text <๑ โกธโน จ อุปนาหี จฯ>
    text <๒ มกฺขี จ ปฬาสี จฯ>
    text <๓ อิสฺสุกี จ มจฺฉรี จฯ>
    text <๔ สโฐ จ มายาวี จฯ>
    text <๕ อหิริโก จ อโนตฺตปฺปี จฯ>
    text <๖ ทุพฺพโจ จ ปาปมิตฺโต จฯ>
    text <๗ อินฺทฺริเยสุ อคุตฺตทฺวาโร จ โภชเน อมตฺตญฺญู จฯ>
    text <๘ มุฏฺฐสฺสติ จ อสมฺปชาโน จฯ>
    text <๙ สีลวิปนฺโน จ ทิฏฺฐิวิปนฺโน จฯ>
    text <๑๐ อชฺฌตฺตสํโยชโน จ พหิทฺธาสํโยชโน จฯ>
    text <๑๑ อกฺโกธโน จ อนุปนาหี จฯ>
    text <๑๒ อมกฺขี จ อปฬาสี จฯ>
    text <๑๓ อนิสฺสุกี จ อมจฺฉรี จฯ>
    text <๑๔ อสโฐ จ อมายาวี จฯ>
    text <๑๕ หิริมา จ โอตฺตปฺปี จฯ>
    text <๑๖ สุวโจ จ กลฺยาณมิตฺโต จฯ>
    text <๑๗ อินฺทฺริเยสุ คุตฺตทฺวาโร จ โภชเน มตฺตญฺญู จฯ>
    text <๑๘ อุปฏฺฐิตสฺสติ จ สมฺปชาโน จฯ>
    text <๑๙ สีลสมฺปนฺโน จ ทิฏฺฐิสมฺปนฺโน จฯ>
    text <๒๐ ทฺเว ปุคฺคลา ทุลฺลภา โลกสฺมิํฯ>
    text <๒๑ ทฺเว ปุคฺคลา ทุตฺตปฺปยาฯ>
    text <๒๒ ทฺเว ปุคฺคลา สุตปฺปยาฯ>
    text <๒๓ ทฺวินฺนํ ปุคฺคลานํ อาสวา วฑฺฒนฺติฯ>
    text <๒๔ ทฺวินฺนํ ปุคฺคลานํ อาสวา น วฑฺฒนฺติฯ>
    text <๒๕ หีนาธิมุตฺโต จ ปณีตาธิมุตฺโต จฯ>
    text <๒๖ ติตฺโต จ ตปฺเปตา จฯ>
    stand <ทุกํฯ>
  text <๓ ติกอุทฺเทโส>
    text <๙>, <ตโย ปุคฺคลา>
    text <๑ นิราโส อาสํโส วิคตาโสฯ>
    text <๒ ตโย คิลานูปมา ปุคฺคลาฯ>
    text <๓ กายสกฺขี ทิฏฺฐิปฺปตฺโต สทฺธาวิมุตฺโตฯ>
    text <๔ คูถภาณี ปุปฺผภาณี มธุภาณีฯ>
    text <๕ อรุกูปมจิตฺโต ปุคฺคโล วิชฺชูปมจิตฺโต ปุคฺคโล วชิรูปมจิตฺโต ปุคฺคโลฯ>
    text <๖ อนฺโธ เอกจกฺขุ ทฺวิจกฺขุฯ>
    text <๗ อวกุชฺชปญฺโญ ปุคฺคโล อุจฺฉงฺคปญฺโญ ปุคฺคโล ปุถุปญฺโญ ปุคฺคโลฯ>
    text <๘ อตฺเถกจฺโจ ปุคฺคโล กาเมสุ จ ภเวสุ จ อวีตราโค อตฺเถกจฺโจ ปุคฺคโล กาเมสุ วีตราโค ภเวสุ อวีตราโค อตฺเถกจฺโจ ปุคฺคโล กาเมสุ จ ภเวสุ จ วีตราโคฯ>
    text <๙ ปาสาณเลขูปโม ปุคฺคโล ปถวิเลขูปโม ปุคฺคโล อุทกเลขูปโม ปุคฺคโลฯ>
    text <๑๐ ตโย โปตฺถกูปมา ปุคฺคลาฯ>
    text <๑๑ ตโย กาสิกวตฺถูปมา ปุคฺคลาฯ>
    text <๑๒ สุปฺปเมยฺโย ทุปฺปเมยฺโย อปฺปเมยฺโยฯ>
    text <๑๓ อตฺเถกจฺโจ ปุคฺคโล น เสวิตพฺโพ น ภชิตพฺโพ น ปยิรุปาสิตพฺโพ อตฺเถกจฺโจ ปุคฺคโล เสวิตพฺโพ ภชิตพฺโพ ปยิรุปาสิตพฺโพ อตฺเถกจฺโจ ปุคฺคโล สกฺกตฺวา ครุํ กตฺวา เสวิตพฺโพ ภชิตพฺโพ ปยิรุปาสิตพฺโพฯ>
    text <๑๔ อตฺเถกจฺโจ ปุคฺคโล ชิคุจฺฉิตพฺโพ น เสวิตพฺโพ น ภชิตพฺโพ น ปยิรุปาสิตพฺโพ อตฺเถกจฺโจ ปุคฺคโล อชฺฌุเปกฺขิตพฺโพ น เสวิตพฺโพ น ภชิตพฺโพ น ปยิรุปาสิตพฺโพ อตฺเถกจฺโจ ปุคฺคโล เสวิตพฺโพ ภชิตพฺโพ ปยิรุปาสิตพฺโพฯ>
    text <๑๕ อตฺเถกจฺโจ ปุคฺคโล สีเลสุ ปริปูรการี สมาธิสฺมิํ มตฺตโส การี ปญฺญาย มตฺตโส การี อตฺเถกจฺโจ ปุคฺคโล สีเลสุ จ ปริปูรการี สมาธิสฺมิญฺจ ปริปูรการี ปญฺญาย มตฺตโส การี อตฺเถกจฺโจ ปุคฺคโล สีเลสุ จ ปริปูรการี สมาธิสฺมิญฺจ ปริปูรการี ปญฺญาย จ ปริปูรการีฯ>
    text <๑๖ ตโย สตฺถาโรฯ>
    text <๑๗ อปเรปิ ตโย สตฺถาโรฯ>
    stand <ติกํฯ>
  text <๔ จตุกฺกอุทฺเทโส>
    text <๑๐>, <จตฺตาโร ปุคฺคลา>
    text <๑ อสปฺปุริโส อสปฺปุริเสน อสปฺปุริสตโร สปฺปุริโส สปฺปุริเสน สปฺปุริสตโรฯ>
    text <๒ ปาโป ปาเปน ปาปตโร กลฺยาโณ กลฺยาเณน กลฺยาณตโรฯ>
    text <๓ ปาปธมฺโม ปาปธมฺเมน ปาปธมฺมตโร กลฺยาณธมฺโม กลฺยาณธมฺเมน กลฺยาณธมฺมตโรฯ>
    text <๔ สาวชฺโช วชฺชพหุโล อปฺปวชฺโช อนวชฺโชฯ>
    text <๕ อุคฺฆฏิตญฺญู วิปญฺจิตญฺญู เนยฺโย ปทปรโมฯ>
    text <๖ ยุตฺตปฺปฏิภาโน โน มุตฺตปฺปฏิภาโน มุตฺตปฺปฏิภาโน โน ยุตฺตปฺปฏิภาโน ยุตฺตปฺปฏิภาโน จ มุตฺตปฺปฏิภาโน จ เนว ยุตฺตปฺปฏิภาโน โน มุตฺตปฺปฏิภาโนฯ>
    text <๗ จตฺตาโร ธมฺมกถิกา ปุคฺคลาฯ>
    text <๘ จตฺตาโร วลาหกูปมา ปุคฺคลาฯ>
    text <๙ จตฺตาโร มูสิกูปมา ปุคฺคลาฯ>
    text <๑๐ จตฺตาโร อมฺพูปมา ปุคฺคลาฯ>
    text <๑๑ จตฺตาโร กุมฺภูปมา ปุคฺคลาฯ>
    text <๑๒ จตฺตาโร อุทกรหทูปมา ปุคฺคลาฯ>
    text <๑๓ จตฺตาโร พลีพทฺทูปมา ปุคฺคลาฯ>
    text <๑๔ จตฺตาโร อาสีวิสูปมา ปุคฺคลาฯ>
    text <๑๕ อตฺเถกจฺโจ ปุคฺคโล อนนุวิจฺจ อปริโยคาเหตฺวา อวณฺณารหสฺส วณฺณํ ภาสิตา โหติ อตฺเถกจฺโจ ปุคฺคโล อนนุวิจฺจ อปริโยคาเหตฺวา วณฺณารหสฺส อวณฺณํ ภาสิตา โหติ อตฺเถกจฺโจ ปุคฺคโล อนนุวิจฺจ อปริโยคาเหตฺวา อปฺปสาทนีเย ฐาเน ปสาทํ อุปทํสิตา โหติ อตฺเถกจฺโจ ปุคฺคโล อนนุวิจฺจ อปริโยคาเหตฺวา ปสาทนีเย ฐาเน อปฺปสาทํ อุปทํสิตา โหติฯ>
    text <๑๖ อตฺเถกจฺโจ ปุคฺคโล อนุวิจฺจ ปริโยคาเหตฺวา อวณฺณารหสฺส อวณฺณํ ภาสิตา โหติ อตฺเถกจฺโจ ปุคฺคโล อนุวิจฺจ ปริโยคาเหตฺวา วณฺณารหสฺส วณฺณํ ภาสิตา โหติ อตฺเถกจฺโจ ปุคฺคโล อนุวิจฺจ ปริโยคาเหตฺวา อปฺปสาทนีเย ฐาเน อปฺปสาทํ อุปทํสิตา โหติ อตฺเถกจฺโจ ปุคฺคโล อนุวิจฺจ ปริโยคาเหตฺวา ปสาทนีเย ฐาเน ปสาทํ อุปทํสิตา โหติฯ>
    text <๑๗ อตฺเถกจฺโจ ปุคฺคโล อวณฺณารหสฺส อวณฺณํ ภาสิตา โหติ ภูตํ ตจฺฉํ กาเลน โน จ โข วณฺณารหสฺส วณฺณํ ภาสิตา โหติ ภูตํ ตจฺฉํ กาเลน อตฺเถกจฺโจ ปุคฺคโล วณฺณารหสฺส วณฺณํ ภาสิตา โหติ ภูตํ ตจฺฉํ กาเลน โน จ โข อวณฺณารหสฺส อวณฺณํ ภาสิตา โหติ ภูตํ ตจฺฉํ กาเลน อตฺเถกจฺโจ ปุคฺคโล อวณฺณารหสฺส จ อวณฺณํ ภาสิตา โหติ ภูตํ ตจฺฉํ กาเลน วณฺณารหสฺส จ วณฺณํ ภาสิตา โหติ ภูตํ ตจฺฉํ กาเลน อตฺเถกจฺโจ ปุคฺคโล เนว อวณฺณารหสฺส อวณฺณํ ภาสิตา โหติ ภูตํ ตจฺฉํ กาเลน โน จ วณฺณารหสฺส วณฺณํ ภาสิตา โหติ ภูตํ ตจฺฉํ กาเลนฯ>
    text <๑๘ อุฏฺฐานผลูปชีวี โน ปุญฺญผลูปชีวี ปุญฺญผลูปชีวี โน อุฏฺฐานผลูปชีวี อุฏฺฐานผลูปชีวี จ ปุญฺญผลูปชีวี จ เนว อุฏฺฐานผลูปชีวี โน ปุญฺญผลูปชีวีฯ>
    text <๑๙ ตโม ตมปรายโน ตโม โชติปรายโน โชติ ตมปรายโน โชติ โชติปรายโนฯ>
    text <๒๐ โอณโตณโต โอณตุณฺณโต อุณฺณโตณโต อุณฺณตุณฺณโตฯ>
    text <๒๑ จตฺตาโร รุกฺขูปมา ปุคฺคลาฯ>
    text <๒๒ รูปปฺปมาโณ รูปปฺปสนฺโน โฆสปฺปมาโณ โฆสปฺปสนฺโนฯ>
    text <๒๓ ลูขปฺปมาโณ ลูขปฺปสนฺโน ธมฺมปฺปมาโณ ธมฺมปฺปสนฺโนฯ>
    text <๒๔ อตฺเถกจฺโจ ปุคฺคโล อตฺตหิตาย ปฏิปนฺโน โหติ โน ปรหิตาย อตฺเถกจฺโจ ปุคฺคโล ปรหิตาย ปฏิปนฺโน โหติ โน อตฺตหิตาย อตฺเถกจฺโจ ปุคฺคโล อตฺตหิตาย เจว ปฏิปนฺโน โหติ ปรหิตาย จ อตฺเถกจฺโจ ปุคฺคโล เนว อตฺตหิตาย ปฏิปนฺโน โหติ โน ปรหิตายฯ>
    text <๒๕ อตฺเถกจฺโจ ปุคฺคโล อตฺตนฺตโป โหติ อตฺตปริตาปนานุโยคมนุยุตฺโต อตฺเถกจฺโจ ปุคฺคโล ปรนฺตโป โหติ ปรปริตาปนานุโยคมนุยุตฺโต อตฺเถกจฺโจ ปุคฺคโล อตฺตนฺตโป จ โหติ อตฺตปริตาปนานุโยคมนุยุตฺโต ปรนฺตโป จ ปรปริตาปนานุโยคมนุยุตฺโต อตฺเถกจฺโจ ปุคฺคโล เนว อตฺตนฺตโป โหติ น อตฺตปริตาปนานุโยคมนุยุตฺโต น ปรนฺตโป น ปรปริตาปนานุโยคมนุยุตฺโตฯ โส อนตฺตนฺตโป อปรนฺตโป ทิฏฺเฐว ธมฺเม นิจฺฉาโต นิพฺพุโต สีตีภูโต สุขปฺปฏิสํเวที พฺรหฺมภูเตน อตฺตนา วิหรติฯ>
    text <๒๖ สราโค สโทโส สโมโห สมาโนฯ>
    text <๒๗ อตฺเถกจฺโจ ปุคฺคโล ลาภี โหติ อชฺฌตฺตํ เจโตสมถสฺส น ลาภี อธิปญฺญาธมฺมวิปสฺสนาย อตฺเถกจฺโจ ปุคฺคโล ลาภี โหติ อธิปญฺญาธมฺมวิปสฺสนาย น ลาภี อชฺฌตฺตํ เจโตสมถสฺส อตฺเถกจฺโจ ปุคฺคโล ลาภี เจว โหติ อชฺฌตฺตํ เจโตสมถสฺส ลาภี จ อธิปญฺญาธมฺมวิปสฺสนาย อตฺเถกจฺโจ ปุคฺคโล เนว ลาภี โหติ อชฺฌตฺตํ เจโตสมถสฺส น ลาภี อธิปญฺญาธมฺมวิปสฺสนายฯ>
    text <๒๘ อนุโสตคามี ปุคฺคโล ปฏิโสตคามี ปุคฺคโล ฐิตตฺโต ปุคฺคโล ติณฺโณ ปารงฺคโต ถเล ติฏฺฐติ พฺราหฺมโณฯ>
    text <๒๙ อปฺปสฺสุโต สุเตน อนุปปนฺโน อปฺปสฺสุโต สุเตน อุปปนฺโน พหุสฺสุโต สุเตน อนุปปนฺโน พหุสฺสุโต สุเตน อุปปนฺโนฯ>
    text <๓๐ สมณมจโล สมณปทุโม สมณปุณฺฑรีโก สมเณสุ สมณสุขุมาโลฯ>
    stand <จตุกฺกํฯ>
  text <๕ ปญฺจกอุทฺเทโส>
    text <๑๑>, <ปญฺจ ปุคฺคลา>
    text <๑ อตฺเถกจฺโจ ปุคฺคโล อารภติ จ วิปฺปฏิสารี จ โหติ ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติ ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺติฯ อตฺเถกจฺโจ ปุคฺคโล อารภติ น วิปฺปฏิสารี จ โหติ ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติ ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺติฯ อตฺเถกจฺโจ ปุคฺคโล นารภติ วิปฺปฏิสารี จ โหติ ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติ ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺติฯ อตฺเถกจฺโจ ปุคฺคโล นารภติ น วิปฺปฏิสารี โหติ ตญฺจ เจโตวิมุตฺติํ ปญฺญาวิมุตฺติํ ยถาภูตํ นปฺปชานาติ ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺติฯ อตฺเถกจฺโจ ปุคฺคโล นารภติ น วิปฺปฏิสารี โหติ ตญฺจ เจโตวิมุตฺติํ ปญฺญาวิมุตฺติํ ยถาภูตํ ปชานาติ ยตฺถสฺส เต อุปฺปนฺนา ปาปกา อกุสลา ธมฺมา อปริเสสา นิรุชฺฌนฺติฯ>
    text <๒ ทตฺวา อวชานาติ สํวาเสน อวชานาติ อาเธยฺยมุโข โหติ โลโล โหติ มนฺโท โมมูโห โหติฯ>
    text <๓ ปญฺจ โยธาชีวูปมา ปุคฺคลาฯ>
    text <๔ ปญฺจ ปิณฺฑปาติกาฯ>
    text <๕ ปญฺจ ขลุปจฺฉาภตฺติกาฯ>
    text <๖ ปญฺจ เอกาสนิกาฯ>
    text <๗ ปญฺจ ปํสุกูลิกาฯ>
    text <๘ ปญฺจ เตจีวริกาฯ>
    text <๙ ปญฺจ อารญฺญิกาฯ>
    text <๑๐ ปญฺจ รุกฺขมูลิกาฯ>
    text <๑๑ ปญฺจ อพฺโภกาสิกาฯ>
    text <๑๒ ปญฺจ เนสชฺชิกาฯ>
    text <๑๓ ปญฺจ ยถาสนฺถติกาฯ>
    text <๑๔ ปญฺจ โสสานิกาฯ>
    stand <ปญฺจกํฯ>
  text <๖ ฉกฺกอุทฺเทโส>
    text <๑๒>, <ฉ ปุคฺคลา>
    text <๑ อตฺเถกจฺโจ ปุคฺคโล ปุพฺเพ อนนุสฺสุเตสุ ธมฺเมสุ สามํ สจฺจานิ อภิสมฺพุชฺฌติ ตตฺถ จ สพฺพญฺญุตํ ปาปุณาติ พเลสุ จ วสีภาวํฯ อตฺเถกจฺโจ ปุคฺคโล ปุพฺเพ อนนุสฺสุเตสุ ธมฺเมสุ สามํ สจฺจานิ อภิสมฺพุชฺฌติ น จ ตตฺถ สพฺพญฺญุตํ ปาปุณาติ น จ พเลสุ วสีภาวํฯ อตฺเถกจฺโจ ปุคฺคโล ปุพฺเพ อนนุสฺสุเตสุ ธมฺเมสุ สามํ สจฺจานิ อนภิสมฺพุชฺฌติ ทิฏฺเฐ เจว ธมฺเม ทุกฺขสฺสนฺตกโร โหติ สาวกปารมิญฺจ ปาปุณาติฯ อตฺเถกจฺโจ ปุคฺคโล ปุพฺเพ อนนุสฺสุเตสุ ธมฺเมสุ สามํ สจฺจานิ อนภิสมฺพุชฺฌติ ทิฏฺเฐว ธมฺเม ทุกฺขสฺสนฺตกโร โหติ น จ สาวกปารมิํ ปาปุณาติฯ อตฺเถกจฺโจ ปุคฺคโล ปุพฺเพ อนนุสฺสุเตสุ ธมฺเมสุ สามํ สจฺจานิ อนภิสมฺพุชฺฌติ น จ ทิฏฺเฐว ธมฺเม ทุกฺขสฺสนฺตกโร โหติ อนาคามี โหติ อนาคนฺตา อิตฺถตฺตํฯ อตฺเถกจฺโจ ปุคฺคโล ปุพฺเพ อนนุสฺสุเตสุ ธมฺเมสุ สามํ สจฺจานิ อนภิสมฺพุชฺฌติ น จ ทิฏฺเฐว ธมฺเม ทุกฺขสฺสนฺตกโร โหติ อาคามี โหติ อาคนฺตา อิตฺถตฺตํฯ>
    stand <ฉกฺกํฯ>
  text <๗ สตฺตกอุทฺเทโส>
    text <๑๓>, <สตฺต ปุคฺคลา>
    text <๑ สตฺต อุทกูปมา ปุคฺคลาฯ สกิํ นิมุคฺโค นิมุคฺโคว โหติ อุมฺมุชฺชิตฺวา นิมุชฺชติ อุมฺมุชฺชิตฺวา ฐิโต โหติ อุมฺมุชฺชิตฺวา วิปสฺสติ วิโลเกติ อุมฺมุชฺชิตฺวา ปตรติ อุมฺมุชฺชิตฺวา ปฏิคาธปฺปตฺโต โหติ อุมฺมุชฺชิตฺวา ติณฺโณ โหติ ปารงฺคโต ถเล ติฏฺฐติ พฺราหฺมโณฯ>
    text <๒ อุภโตภาควิมุตฺโต ปญฺญาวิมุตฺโต กายสกฺขี ทิฏฺฐิปฺปตฺโต สทฺธาวิมุตฺโต ธมฺมานุสารี สทฺธานุสารีฯ>
    stand <สตฺตกํฯ>
  text <๘ อฏฺฐกอุทฺเทโส>
    text <๑๔>, <อฏฺฐ ปุคฺคลา>
    text <๑ จตฺตาโร มคฺคสมงฺคิโน จตฺตาโร ผลสมงฺคิโน ปุคฺคลาฯ>
    stand <อฏฺฐกํฯ>
  text <๙ นวกอุทฺเทโส>
    text <๑๕>, <นว ปุคฺคลา>
    text <๑ สมฺมาสมฺพุทฺโธ ปจฺเจกสมฺพุทฺโธ อุภโตภาควิมุตฺโต ปญฺญาวิมุตฺโต กายสกฺขี ทิฏฺฐิปฺปตฺโต สทฺธาวิมุตฺโต ธมฺมานุสารี สทฺธานุสารีฯ>
    stand <นวกํฯ>
  text <๑๐ ทสกอุทฺเทโส>
    text <๑๖>, <ทส ปุคฺคลา>
    text <๑ ปญฺจนฺนํ อิธ นิฏฺฐา ปญฺจนฺนํ อิธ วิหาย นิฏฺฐาฯ>
    stand <ทสกํฯ>
    stand <ปุคฺคลปญฺญตฺติมาติกา นิฏฺฐิตาฯ>
