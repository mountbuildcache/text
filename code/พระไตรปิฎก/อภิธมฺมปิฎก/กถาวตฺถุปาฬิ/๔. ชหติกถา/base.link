text <๔ ชหติกถา>
  text <๑ นสุตฺตาหรณกถา>
    text <๒๗๙>, <ชหติ ปุถุชฺชโน กามราคพฺยาปาทนฺติ อามนฺตาฯ อจฺจนฺตํ ชหติ อนวเสสํ ชหติ อปฺปฏิสนฺธิยํ ชหติ สมูลํ ชหติ สตณฺหํ ชหติ สานุสยํ ชหติ อริเยน ญาเณน ชหติ อริเยน มคฺเคน ชหติ อกุปฺปํ ปฏิวิชฺฌนฺโต ชหติ อนาคามิผลํ สจฺฉิกโรนฺโต ชหตีติ น เหวํ วตฺตพฺเพ…เป …ฯ>
    text <วิกฺขมฺเภติ ปุถุชฺชโน กามราคพฺยาปาทนฺติ อามนฺตาฯ อจฺจนฺตํ วิกฺขมฺเภติ อนวเสสํ วิกฺขมฺเภติ อปฺปฏิสนฺธิยํ วิกฺขมฺเภติ สมูลํ วิกฺขมฺเภติ สตณฺหํ วิกฺขมฺเภติ สานุสยํ วิกฺขมฺเภติ อริเยน ญาเณน วิกฺขมฺเภติ อริเยน มคฺเคน วิกฺขมฺเภติ อกุปฺปํ ปฏิวิชฺฌนฺโต วิกฺขมฺเภติ อนาคามิผลํ สจฺฉิกโรนฺโต วิกฺขมฺเภตีติ น เหวํ วตฺตพฺเพ…เป …ฯ>
    text <ชหติ อนาคามิผลสจฺฉิกิริยาย ปฏิปนฺโน ปุคฺคโล กามราคพฺยาปาทํ โส จ อจฺจนฺตํ ชหติ อนวเสสํ ชหติ…เป … อนาคามิผลํ สจฺฉิกโรนฺโต ชหตีติ อามนฺตาฯ ชหติ ปุถุชฺชโน กามราคพฺยาปาทํ โส จ อจฺจนฺตํ ชหติ อนวเสสํ ชหติ…เป … อนาคามิผลํ สจฺฉิกโรนฺโต ชหตีติ น เหวํ วตฺตพฺเพ…เป …ฯ>
    text <วิกฺขมฺเภติ อนาคามิผลสจฺฉิกิริยาย ปฏิปนฺโน ปุคฺคโล กามราคพฺยาปาทํ โส จ อจฺจนฺตํ วิกฺขมฺเภติ อนวเสสํ วิกฺขมฺเภติ…เป … อนาคามิผลํ สจฺฉิกโรนฺโต วิกฺขมฺเภตีติ อามนฺตาฯ วิกฺขมฺเภติ ปุถุชฺชโน กามราคพฺยาปาทํ โส จ อจฺจนฺตํ วิกฺขมฺเภติ อนวเสสํ วิกฺขมฺเภติ …เป … อนาคามิผลํ สจฺฉิกโรนฺโต วิกฺขมฺเภตีติ น เหวํ วตฺตพฺเพ…เป …ฯ>
    text <ชหติ ปุถุชฺชโน กามราคพฺยาปาทํ โส จ น อจฺจนฺตํ ชหติ น อนวเสสํ ชหติ…เป … น อนาคามิผลํ สจฺฉิกโรนฺโต ชหตีติ อามนฺตาฯ ชหติ อนาคามิผลสจฺฉิกิริยาย ปฏิปนฺโน ปุคฺคโล กามราคพฺยาปาทํ โส จ น อจฺจนฺตํ ชหติ…เป … น อนาคามิผลํ สจฺฉิกโรนฺโต ชหตีติ น เหวํ วตฺตพฺเพ…เป …ฯ>
    text <วิกฺขมฺเภติ ปุถุชฺชโน กามราคพฺยาปาทํ โส จ น อจฺจนฺตํ วิกฺขมฺเภติ น อนวเสสํ วิกฺขมฺเภติ…เป … น อนาคามิผลํ สจฺฉิกโรนฺโต วิกฺขมฺเภตีติ อามนฺตาฯ วิกฺขมฺเภติ อนาคามิผลสจฺฉิกิริยาย ปฏิปนฺโน ปุคฺคโล กามราคพฺยาปาทํ โส จ น อจฺจนฺตํ วิกฺขมฺเภติ น อนวเสสํ วิกฺขมฺเภติ…เป … น อนาคามิผลํ สจฺฉิกโรนฺโต วิกฺขมฺเภตีติ น เหวํ วตฺตพฺเพ…เป …ฯ>
    text <ชหติ ปุถุชฺชโน กามราคพฺยาปาทนฺติ อามนฺตาฯ กตเมน มคฺเคนาติ รูปาวจเรน มคฺเคนาติฯ รูปาวจโร มคฺโค นิยฺยานิโก ขยคามี โพธคามี อปจยคามี อนาสโว อสํโยชนิโย อคนฺถนิโย อโนฆนิโย อโยคนิโย อนีวรณิโย อปรามฏฺโฐ อนุปาทานิโย อสํกิเลสิโยติ น เหวํ วตฺตพฺเพฯ นนุ รูปาวจโร มคฺโค อนิยฺยานิโก น ขยคามี น โพธคามี น อปจยคามี สาสโว สํโยชนิโย…เป … สํกิเลสิโยติ อามนฺตาฯ หญฺจิ รูปาวจโร มคฺโค อนิยฺยานิโก น ขยคามี…เป … สํกิเลสิโย โน จ วต เร วตฺตพฺเพ ชหติ ปุถุชฺชโน รูปาวจเรน มคฺเคน กามราคพฺยาปาทนฺติฯ>
    text <ชหติ อนาคามิผลสจฺฉิกิริยาย ปฏิปนฺโน ปุคฺคโล อนาคามิมคฺเคน กามราคพฺยาปาทํ โส จ มคฺโค นิยฺยานิโก ขยคามี โพธคามี อปจยคามี อนาสโว…เป … อสํกิเลสิโยติ อามนฺตาฯ ชหติ ปุถุชฺชโน รูปาวจเรน มคฺเคน กามราคพฺยาปาทํ โส จ มคฺโค นิยฺยานิโก ขยคามี โพธคามี อปจยคามี อนาสโว…เป … อสํกิเลสิโยติ น เหวํ วตฺตพฺเพ…เป …ฯ>
    text <ชหติ ปุถุชฺชโน รูปาวจเรน มคฺเคน กามราคพฺยาปาทํ โส จ มคฺโค อนิยฺยานิโก น ขยคามี น โพธคามี น อปจยคามี สาสโว…เป … สํกิเลสิโยติ อามนฺตาฯ ชหติ อนาคามิผลสจฺฉิกิริยาย ปฏิปนฺโน ปุคฺคโล อนาคามิมคฺเคน กามราคพฺยาปาทํ โส จ มคฺโค อนิยฺยานิโก น ขยคามี น โพธคามี น อปจยคามี สาสโว…เป … สํกิเลสิโยติ น เหวํ วตฺตพฺเพ…เป …ฯ>
    text <๒๘๐>, <ปุถุชฺชโน กาเมสุ วีตราโค สห ธมฺมาภิสมยา อนาคามิผเล สณฺฐาตีติ อามนฺตาฯ อรหตฺเต สณฺฐาตีติ น เหวํ วตฺตพฺเพ…เป …ฯ>
    text <ปุถุชฺชโน กาเมสุ วีตราโค สห ธมฺมาภิสมยา อนาคามิผเล สณฺฐาตีติ อามนฺตาฯ อปุพฺพํ อจริมํ ตโย มคฺเค ภาเวตีติ น เหวํ วตฺตพฺเพ…เป …ฯ>
    text <อปุพฺพํ อจริมํ ตโย มคฺเค ภาเวตีติ อามนฺตาฯ อปุพฺพํ อจริมํ ตีณิ สามญฺญผลานิ สจฺฉิกโรตีติ น เหวํ วตฺตพฺเพ…เป …ฯ>
    text <อปุพฺพํ อจริมํ ตีณิ สามญฺญผลานิ สจฺฉิกโรตีติ อามนฺตาฯ ติณฺณํ ผสฺสานํ ติสฺสนฺนํ เวทนานํ ติสฺสนฺนํ สญฺญานํ ติสฺสนฺนํ เจตนานํ ติณฺณํ จิตฺตานํ ติสฺสนฺนํ สทฺธานํ ติณฺณํ วีริยานํ ติสฺสนฺนํ สตีนํ ติณฺณํ สมาธีนํ ติสฺสนฺนํ ปญฺญานํ สโมธานํ โหตีติ น เหวํ วตฺตพฺเพ…เป …ฯ>
    text <ปุถุชฺชโน กาเมสุ วีตราโค สห ธมฺมาภิสมยา อนาคามิผเล สณฺฐาตีติ อามนฺตาฯ โสตาปตฺติมคฺเคนาติ น เหวํ วตฺตพฺเพ…เป …ฯ>
    text <สกทาคามิมคฺเคนาติ น เหวํ วตฺตพฺเพฯ กตเมน มคฺเคนาติ อนาคามิมคฺเคนาติฯ อนาคามิมคฺเคน สกฺกายทิฏฺฐิํ วิจิกิจฺฉํ สีลพฺพตปรามาสํ ชหตีติ น เหวํ วตฺตพฺเพ…เป …ฯ>
  text <๒ สุตฺตาหรณกถา>
    text <๒๘๑>, <อนาคามิมคฺเคน สกฺกายทิฏฺฐิํ วิจิกิจฺฉํ สีลพฺพตปรามาสํ ชหตีติ อามนฺตาฯ นนุ ติณฺณํ สํโยชนานํ ปหานา โสตาปตฺติผลํ วุตฺตํ ภควตาติ อามนฺตาฯ หญฺจิ ติณฺณํ สํโยชนานํ ปหานา โสตาปตฺติผลํ วุตฺตํ ภควตา โน จ วต เร วตฺตพฺเพ อนาคามิมคฺเคน สกฺกายทิฏฺฐิํ วิจิกิจฺฉํ สีลพฺพตปรามาสํ ชหตีติฯ อนาคามิมคฺเคน โอฬาริกํ กามราคํ โอฬาริกํ พฺยาปาทํ ชหตีติ น เหวํ วตฺตพฺเพ…เป …ฯ>
    text <อนาคามิมคฺเคน โอฬาริกํ กามราคํ โอฬาริกํ พฺยาปาทํ ชหตีติ อามนฺตาฯ นนุ กามราคพฺยาปาทานํ ตนุภาวา สกทาคามิผลํ วุตฺตํ ภควตาติ อามนฺตาฯ หญฺจิ กามราคพฺยาปาทานํ ตนุภาวา สกทาคามิผลํ วุตฺตํ ภควตา โน จ วต เร วตฺตพฺเพ อนาคามิมคฺเคน โอฬาริกํ กามราคํ โอฬาริกํ พฺยาปาทํ ชหตีติฯ>
    text <ปุถุชฺชโน กาเมสุ วีตราโค สห ธมฺมาภิสมยา อนาคามิผเล สณฺฐาตีติ อามนฺตาฯ เย เกจิ ธมฺมํ อภิสเมนฺติ สพฺเพ เต สห ธมฺมาภิสมยา อนาคามิผเล สณฺฐหนฺตีติ น เหวํ วตฺตพฺเพ…เป …ฯ>
    text <น วตฺตพฺพํ ชหติ ปุถุชฺชโน กามราคพฺยาปาทนฺติ อามนฺตาฯ นนุ วุตฺตํ ภควตา>
    block
      text <อเหสุํ เต อตีตํเส ฉ สตฺถาโร ยสสฺสิโน>
      text <นิรามคนฺธา กรุเณธิมุตฺตา กามสํโยชนาติคาฯ>
      text <กามราคํ วิราเชตฺวา พฺรหฺมโลกูปคา อหุ>
      text <อเหสุํ สาวกา เตสํ อเนกานิ สตานิปิฯ>
      text <นิรามคนฺธา กรุเณธิมุตฺตา กามสํโยชนาติคา>
      text <กามราคํ วิราเชตฺวา พฺรหฺมโลกูปคา อหูติ ฯ>
      text <สีลํ สมาธิ ปญฺญา จ วิมุตฺติ จ อนุตฺตรา>
      text <อนุพุทฺธา อิเม ธมฺมา โคตเมน ยสสฺสินาฯ>
      text <อิติ พุทฺโธ อภิญฺญาย ธมฺมมกฺขาสิ ภิกฺขุนํ>
      text <ทุกฺขสฺสนฺตกโร สตฺถา จกฺขุมา ปรินิพฺพุโตติ ฯ>
    text <อตฺเถว สุตฺตนฺโตติ อามนฺตาฯ เตน หิ ชหติ ปุถุชฺชโน กามราคพฺยาปาทนฺติฯ>
    text <ชหติ ปุถุชฺชโน กามราคพฺยาปาทนฺติ อามนฺตาฯ นนุ วุตฺตํ ภควตา โส หิ นาม ภิกฺขเว สุเนตฺโต สตฺถา เอวํ ทีฆายุโก สมาโน เอวํ จิรฏฺฐิติโก อปริมุตฺโต อโหสิ ชาติยา ชราย มรเณน โสเกหิ ปริเทเวหิ ทุกฺเขหิ โทมนสฺเสหิ อุปายาเสหิ อปริมุตฺโต ทุกฺขสฺมาติ วทามิฯ ตํ กิสฺส เหตุ จตุนฺนํ ธมฺมานํ อนนุโพธา อปฺปฏิเวธาฯ กตเมสํ จตุนฺนํ อริยสฺส สีลสฺส อนนุโพธา อปฺปฏิเวธา อริยสฺส สมาธิสฺส อริยาย ปญฺญาย อริยาย วิมุตฺติยา อนนุโพธา อปฺปฏิเวธาฯ ตยิทํ ภิกฺขเว อริยํ สีลํ อนุพุทฺธํ ปฏิวิทฺธํ อริโย สมาธิ อนุพุทฺโธ ปฏิวิทฺโธ อริยา ปญฺญา อนุพุทฺธา ปฏิวิทฺธา อริยา วิมุตฺติ อนุพุทฺธา ปฏิวิทฺธา อุจฺฉินฺนา ภวตณฺหา ขีณา ภวเนตฺติ นตฺถิ ทานิ ปุนพฺภโวติฯ>
    text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ ชหติ ปุถุชฺชโน กามราคพฺยาปาทนฺติฯ>
    stand <ชหติกถา นิฏฺฐิตาฯ>
