text <๒๑ เอกวีสติมวคฺโค>
  text <๒๐๐ ๑ สาสนกถา>
    text <๘๗๘>, <สาสนํ นวํ กตนฺติ อามนฺตาฯ สติปฏฺฐานา นวํ กตาติ น เหวํ วตฺตพฺเพ…เป … สาสนํ นวํ กตนฺติ อามนฺตาฯ สมฺมปฺปธานา…เป … อิทฺธิปาทา…เป … อินฺทฺริยา…เป … พลา…เป … โพชฺฌงฺคา นวํ กตาติ น เหวํ วตฺตพฺเพ…เป … ปุพฺเพ อกุสลํ ปจฺฉา กุสลํ กตนฺติ น เหวํ วตฺตพฺเพ…เป … ปุพฺเพ สาสวํ…เป … สํโยชนิยํ คนฺถนิยํ โอฆนิยํ โยคนิยํ นีวรณิยํ ปรามฏฺฐํ อุปาทานิยํ…เป … สํกิเลสิกํ ปจฺฉา อสํกิเลสิกํ กตนฺติ น เหวํ วตฺตพฺเพ…เป …ฯ>
    text <อตฺถิ โกจิ ตถาคตสฺส สาสนํ นวํ กโรตีติ อามนฺตาฯ อตฺถิ โกจิ สติปฏฺฐาเน นวํ กโรตีติ น เหวํ วตฺตพฺเพ…เป … อตฺถิ โกจิ สมฺมปฺปธาเน…เป … อิทฺธิปาเท…เป … อินฺทฺริเย…เป … พเล…เป … โพชฺฌงฺเค นวํ กโรตีติ น เหวํ วตฺตพฺเพ…เป … อตฺถิ โกจิ ปุพฺเพ อกุสลํ ปจฺฉา กุสลํ กโรตีติ น เหวํ วตฺตพฺเพ…เป … อตฺถิ โกจิ ปุพฺเพ สาสวํ…เป … สํกิเลสิกํ ปจฺฉา อสํกิเลสิยํ กโรตีติ น เหวํ วตฺตพฺเพ…เป …ฯ>
    text <ลพฺภา ตถาคตสฺส สาสนํ ปุน นวํ กาตุนฺติ อามนฺตาฯ ลพฺภา สติปฏฺฐานา ปุน นวํ กาตุนฺติ น เหวํ วตฺตพฺเพ…เป … ลพฺภา สมฺมปฺปธานา…เป … อิทฺธิปาทา…เป … อินฺทฺริยา…เป … พลา…เป … โพชฺฌงฺคา ปุน นวํ กาตุนฺติ น เหวํ วตฺตพฺเพ…เป … ลพฺภา ปุพฺเพ อกุสลํ ปจฺฉา กุสลํ กาตุนฺติ น เหวํ วตฺตพฺเพ…เป … ลพฺภา ปุพฺเพ สาสวํ…เป … สํกิเลสิยํ ปจฺฉา อสํกิเลสิยํ กาตุนฺติ น เหวํ วตฺตพฺเพ…เป …ฯ>
    stand <สาสนกถา นิฏฺฐิตาฯ>
  text <๒๑ เอกวีสติมวคฺโค>
    text <๒๐๑ ๒ อวิวิตฺตกถา>
      text <๘๗๙>, <ปุถุชฺชโน เตธาตุเกหิ ธมฺเมหิ อวิวิตฺโตติ อามนฺตาฯ ปุถุชฺชโน เตธาตุเกหิ ผสฺเสหิ…เป … เตธาตุกาหิ เวทนาหิ… สญฺญาหิ … เจตนาหิ… จิตฺเตหิ… สทฺธาหิ… วีริเยหิ… สตีหิ… สมาธีหิ…เป … เตธาตุกาหิ ปญฺญาหิ อวิวิตฺโตติ น เหวํ วตฺตพฺเพ…เป …ฯ>
      text <ปุถุชฺชโน เตธาตุเกหิ กมฺเมหิ อวิวิตฺโตติ อามนฺตาฯ ยสฺมิํ ขเณ ปุถุชฺชโน จีวรํ เทติ ตสฺมิํ ขเณ ปฐมํ ฌานํ อุปสมฺปชฺช วิหรติ…เป … อากาสานญฺจายตนํ อุปสมฺปชฺช วิหรตีติ น เหวํ วตฺตพฺเพ…เป … ยสฺมิํ ขเณ ปุถุชฺชโน ปิณฺฑปาตํ เทติ…เป … เสนาสนํ เทติ…เป … คิลานปจฺจยเภสชฺชปริกฺขารํ เทติ ตสฺมิํ ขเณ จตุตฺถํ ฌานํ อุปสมฺปชฺช วิหรติ… เนวสญฺญานาสญฺญายตนํ อุปสมฺปชฺช วิหรตีติ น เหวํ วตฺตพฺเพ…เป …ฯ>
      text <๘๘๐>, <น วตฺตพฺพํ ปุถุชฺชโน เตธาตุเกหิ กมฺเมหิ อวิวิตฺโตติ อามนฺตา ฯ ปุถุชฺชนสฺส รูปธาตุอรูปธาตูปคํ กมฺมํ ปริญฺญาตนฺติ น เหวํ วตฺตพฺเพฯ เตน หิ ปุถุชฺชโน เตธาตุเกหิ กมฺเมหิ อวิวิตฺโตติ…เป …ฯ>
      stand <อวิวิตฺตกถา นิฏฺฐิตาฯ>
  text <๒๑ เอกวีสติมวคฺโค>
    text <๒๐๒ ๓ สํโยชนกถา>
      text <๘๘๑>, <อตฺถิ กิญฺจิ สํโยชนํ อปฺปหาย อรหตฺตปฺปตฺตีติ อามนฺตาฯ อตฺถิ กิญฺจิ สกฺกายทิฏฺฐิํ อปฺปหาย…เป … วิจิกิจฺฉํ อปฺปหาย…เป … สีลพฺพตปรามาสํ อปฺปหาย… ราคํ อปฺปหาย… โทสํ อปฺปหาย… โมหํ อปฺปหาย… อโนตฺตปฺปํ อปฺปหาย อรหตฺตปฺปตฺตีติ น เหวํ วตฺตพฺเพ…เป …ฯ>
      text <อตฺถิ กิญฺจิ สํโยชนํ อปฺปหาย อรหตฺตปฺปตฺตีติ อามนฺตาฯ อรหา สราโค สโทโส สโมโห สมาโน สมกฺโข สปฬาโส สอุปายาโส สกิเลโสติ น เหวํ วตฺตพฺเพ…เป … นนุ อรหา นิราโค นิทฺโทโส นิมฺโมโห นิมฺมาโน นิมฺมกฺโข นิปฺปฬาโส นิรุปายาโส นิกฺกิเลโสติ อามนฺตาฯ หญฺจิ อรหา นิราโค…เป … นิกฺกิเลโส โน จ วต เร วตฺตพฺเพ อตฺถิ กิญฺจิ สํโยชนํ อปฺปหาย อรหตฺตปฺปตฺตีติฯ>
      text <๘๘๒>, <น วตฺตพฺพํ อตฺถิ กิญฺจิ สํโยชนํ อปฺปหาย อรหตฺตปฺปตฺตีติ อามนฺตาฯ อรหา สพฺพํ พุทฺธวิสยํ ชานาตีติ น เหวํ วตฺตพฺเพฯ เตน หิ อตฺถิ กิญฺจิ สํโยชนํ อปฺปหาย อรหตฺตปฺปตฺตีติฯ>
      stand <สํโยชนกถา นิฏฺฐิตาฯ>
  text <๒๑ เอกวีสติมวคฺโค>
    text <๒๐๓ ๔ อิทฺธิกถา>
      text <๘๘๓>, <อตฺถิ อธิปฺปายอิทฺธิ พุทฺธานํ วา สาวกานํ วาติ อามนฺตาฯ นิจฺจปณฺณา รุกฺขา โหนฺตูติ อตฺถิ อธิปฺปายอิทฺธิ พุทฺธานํ วา สาวกานํ วาติ น เหวํ วตฺตพฺเพ…เป … นิจฺจปุปฺผา รุกฺขา โหนฺตุ…เป … นิจฺจผลิกา รุกฺขา โหนฺตุ… นิจฺจํ ชุณฺหํ โหตุ… นิจฺจํ เขมํ โหตุ… นิจฺจํ สุภิกฺขํ โหตุ… นิจฺจํ สุวตฺถิ โหตูติ อตฺถิ อธิปฺปายอิทฺธิ พุทฺธานํ วา สาวกานํ วาติ น เหวํ วตฺตพฺเพ…เป …ฯ>
      text <อตฺถิ อธิปฺปายอิทฺธิ พุทฺธานํ วา สาวกานํ วาติ อามนฺตา ฯ อุปฺปนฺโน ผสฺโส มา นิรุชฺฌีติ อตฺถิ อธิปฺปายอิทฺธิ พุทฺธานํ วา สาวกานํ วาติ น เหวํ วตฺตพฺเพ…เป …ฯ>
      text <อุปฺปนฺนา เวทนา…เป … สญฺญา… เจตนา… จิตฺตํ… สทฺธา… วีริยํ… สติ… สมาธิ…เป … ปญฺญา มา นิรุชฺฌีติ อตฺถิ อธิปฺปายอิทฺธิ พุทฺธานํ วา สาวกานํ วาติ น เหวํ วตฺตพฺเพ…เป …ฯ>
      text <อตฺถิ อธิปฺปายอิทฺธิ พุทฺธานํ วา สาวกานํ วาติ อามนฺตาฯ รูปํ นิจฺจํ โหตูติ อตฺถิ อธิปฺปายอิทฺธิ… เวทนา…เป … สญฺญา…เป … สงฺขารา…เป … วิญฺญาณํ นิจฺจํ โหตูติ อตฺถิ อธิปฺปายอิทฺธิ พุทฺธานํ วา สาวกานํ วาติ น เหวํ วตฺตพฺเพ…เป …ฯ>
      text <อตฺถิ อธิปฺปายอิทฺธิ พุทฺธานํ วา สาวกานํ วาติ อามนฺตาฯ ชาติธมฺมา สตฺตา มา ชายิํสูติ อตฺถิ…เป … ชราธมฺมา สตฺตา มา ชีริํสูติ…เป … พฺยาธิธมฺมา สตฺตา มา พฺยาธิยิํสูติ…เป … มรณธมฺมา สตฺตา มา มียิํสูติ อตฺถิ อธิปฺปายอิทฺธิ พุทฺธานํ วา สาวกานํ วาติ น เหวํ วตฺตพฺเพ…เป …ฯ>
      text <๘๘๔>, <น วตฺตพฺพํ อตฺถิ อธิปฺปายอิทฺธิ พุทฺธานํ วา สาวกานํ วาติ อามนฺตา ฯ นนุ อายสฺมา ปิลินฺทวจฺโฉ รญฺโญ มาคธสฺส เสนิยสฺส พิมฺพิสารสฺส ปาสาทํ สุวณฺณนฺตฺเวว อธิมุจฺจิ สุวณฺโณ จ ปน อาสีติ อามนฺตาฯ หญฺจิ อายสฺมา ปิลินฺทวจฺโฉ รญฺโญ มาคธสฺส เสนิยสฺส พิมฺพิสารสฺส ปาสาทํ สุวณฺณนฺตฺเวว อธิมุจฺจิ สุวณฺโณ จ ปน อาสิ เตน วต เร วตฺตพฺเพ อตฺถิ อธิปฺปายอิทฺธิ พุทฺธานํ วา สาวกานํ วาติฯ>
      stand <อิทฺธิกถา นิฏฺฐิตาฯ>
  text <๒๑ เอกวีสติมวคฺโค>
    text <๒๐๔ ๕ พุทฺธกถา>
      text <๘๘๕>, <อตฺถิ พุทฺธานํ พุทฺเธหิ หีนาติเรกตาติ อามนฺตาฯ สติปฏฺฐานโตติ น เหวํ วตฺตพฺเพ …เป … สมฺมปฺปธานโต…เป … อิทฺธิปาทโต… อินฺทฺริยโต… พลโต… โพชฺฌงฺคโต… วสิภาวโต…เป … สพฺพญฺญุตญาณทสฺสนโตติ น เหวํ วตฺตพฺเพ…เป …ฯ>
      stand <พุทฺธกถา นิฏฺฐิตาฯ>
  text <๒๑ เอกวีสติมวคฺโค>
    text <๒๐๕ ๖ สพฺพทิสากถา>
      text <๘๘๖>, <สพฺพา ทิสา พุทฺธา ติฏฺฐนฺตีติ อามนฺตาฯ ปุรตฺถิมาย ทิสาย พุทฺโธ ติฏฺฐตีติ น เหวํ วตฺตพฺเพ…เป … ปุรตฺถิมาย ทิสาย พุทฺโธ ติฏฺฐตีติ อามนฺตาฯ กินฺนาโม โส ภควา กิํชจฺโจ กิํโคตฺโต กินฺนามา ตสฺส ภควโต มาตาปิตโร กินฺนามํ ตสฺส ภควโต สาวกยุคํ โกนาโม ตสฺส ภควโต อุปฏฺฐาโก กีทิสํ จีวรํ ธาเรติ กีทิสํ ปตฺตํ ธาเรติ กตรสฺมิํ คาเม วา นิคเม วา นคเร วา รฏฺเฐ วา ชนปเท วาติ น เหวํ วตฺตพฺเพ…เป …ฯ>
      text <ทกฺขิณาย ทิสาย…เป … ปจฺฉิมาย ทิสาย…เป … อุตฺตราย ทิสาย…เป … เหฏฺฐิมาย ทิสาย พุทฺโธ ติฏฺฐตีติ น เหวํ วตฺตพฺเพ…เป … เหฏฺฐิมาย ทิสาย พุทฺโธ ติฏฺฐตีติ อามนฺตาฯ กินฺนาโม โส ภควา…เป … ชนปเท วาติ น เหวํ วตฺตพฺเพ…เป …ฯ>
      text <อุปริมาย ทิสาย พุทฺโธ ติฏฺฐตีติ น เหวํ วตฺตพฺเพ…เป …ฯ อุปริมาย ทิสาย พุทฺโธ ติฏฺฐตีติ อามนฺตาฯ จาตุมหาราชิเก ติฏฺฐติ…เป … ตาวติํเส ติฏฺฐติ…เป … ยาเม ติฏฺฐติ…เป … ตุสิเต ติฏฺฐติ…เป … นิมฺมานรติยา ติฏฺฐติ…เป … ปรนิมฺมิตวสวตฺติยา ติฏฺฐติ…เป … พฺรหฺมโลเก ติฏฺฐตีติ น เหวํ วตฺตพฺเพ…เป …ฯ>
      stand <สพฺพทิสากถา นิฏฺฐิตาฯ>
  text <๒๑ เอกวีสติมวคฺโค>
    text <๒๐๖ ๗ ธมฺมกถา>
      text <๘๘๗>, <สพฺเพ ธมฺมา นิยตาติ อามนฺตาฯ มิจฺฉตฺตนิยตาติ น เหวํ วตฺตพฺเพ…เป … สมฺมตฺตนิยตาติ น เหวํ วตฺตพฺเพ…เป … นตฺถิ อนิยโต ราสีติ น เหวํ วตฺตพฺเพ…เป … นนุ อตฺถิ อนิยโต ราสีติ อามนฺตา ฯ หญฺจิ อตฺถิ อนิยโต ราสิ โน จ วต เร วตฺตพฺเพ สพฺเพ ธมฺมา นิยตาติฯ>
      text <สพฺเพ ธมฺมา นิยตาติ อามนฺตาฯ นนุ ตโย ราสี วุตฺตา ภควตา มิจฺฉตฺตนิยโต ราสิ สมฺมตฺตนิยโต ราสิ อนิยโต ราสีติ อามนฺตาฯ หญฺจิ ตโย ราสี วุตฺตา ภควตา มิจฺฉตฺตนิยโต ราสิ สมฺมตฺตนิยโต ราสิ อนิยโต ราสิ โน จ วต เร วตฺตพฺเพ สพฺเพ ธมฺมา นิยตาติฯ>
      text <รูปํ รูปฏฺเฐน นิยตนฺติ อามนฺตาฯ มิจฺฉตฺตนิยตนฺติ น เหวํ วตฺตพฺเพ…เป … สมฺมตฺตนิยตนฺติ น เหวํ วตฺตพฺเพ…เป … เวทนา…เป … สญฺญา…เป … สงฺขารา…เป … วิญฺญาณํ วิญฺญาณฏฺเฐน นิยตนฺติ อามนฺตาฯ มิจฺฉตฺตนิยตนฺติ น เหวํ วตฺตพฺเพ…เป … สมฺมตฺตนิยตนฺติ น เหวํ วตฺตพฺเพ…เป …ฯ>
      text <๘๘๘>, <น วตฺตพฺพํ รูปํ รูปฏฺเฐน นิยตํ…เป … เวทนา…เป … สญฺญา…เป … สงฺขารา…เป … วิญฺญาณํ วิญฺญาณฏฺเฐน นิยตนฺติ อามนฺตาฯ รูปํ เวทนา โหติ…เป … สญฺญา โหติ… สงฺขารา โหนฺติ… วิญฺญาณํ โหติ… เวทนา…เป … สญฺญา…เป … สงฺขารา…เป … วิญฺญาณํ รูปํ โหติ…เป … เวทนา โหติ… สญฺญา โหติ… สงฺขารา โหนฺตีติ น เหวํ วตฺตพฺเพฯ เตน หิ รูปํ รูปฏฺเฐน นิยตํ เวทนา…เป … สญฺญา…เป … สงฺขารา…เป … วิญฺญาณํ วิญฺญาณฏฺเฐน นิยตนฺติฯ>
      stand <ธมฺมกถา นิฏฺฐิตาฯ>
  text <๒๑ เอกวีสติมวคฺโค>
    text <๒๐๗ ๘ กมฺมกถา>
      text <๘๘๙>, <สพฺเพ กมฺมา นิยตาติ อามนฺตาฯ มิจฺฉตฺตนิยตาติ น เหวํ วตฺตพฺเพ…เป … สมฺมตฺตนิยตาติ น เหวํ วตฺตพฺเพ…เป … นตฺถิ อนิยโต ราสีติ น เหวํ วตฺตพฺเพ…เป … นนุ อตฺถิ อนิยโต ราสีติ อามนฺตาฯ หญฺจิ อตฺถิ อนิยโต ราสิ โน จ วต เร วตฺตพฺเพ สพฺเพ กมฺมา นิยตาติฯ>
      text <สพฺเพ กมฺมา นิยตาติ อามนฺตาฯ นนุ ตโย ราสี วุตฺตา ภควตา มิจฺฉตฺตนิยโต ราสิ สมฺมตฺตนิยโต ราสิ อนิยโต ราสีติ อามนฺตาฯ หญฺจิ ตโย ราสี วุตฺตา ภควตา มิจฺฉตฺตนิยโต ราสิ สมฺมตฺตนิยโต ราสิ อนิยโต ราสิ โน จ วต เร วตฺตพฺเพ สพฺเพ กมฺมา นิยตาติฯ>
      text <๘๙๐>, <ทิฏฺฐธมฺมเวทนียํ กมฺมํ ทิฏฺฐธมฺมเวทนียฏฺเฐน นิยตนฺติ อามนฺตาฯ มิจฺฉตฺตนิยตนฺติ น เหวํ วตฺตพฺเพ…เป … สมฺมตฺตนิยตนฺติ น เหวํ วตฺตพฺเพ…เป …ฯ อุปปชฺชเวทนียํ กมฺมํ…เป … อปราปริยเวทนียํ กมฺมํ อปราปริยเวทนียฏฺเฐน นิยตนฺติ อามนฺตาฯ มิจฺฉตฺตนิยตนฺติ น เหวํ วตฺตพฺเพ…เป … สมฺมตฺตนิยตนฺติ น เหวํ วตฺตพฺเพ…เป …ฯ>
      text <๘๙๑>, <น วตฺตพฺพํ ทิฏฺฐธมฺมเวทนียํ กมฺมํ ทิฏฺฐธมฺมเวทนียฏฺเฐน นิยตํ อุปปชฺชเวทนียํ กมฺมํ…เป … อปราปริยเวทนียํ กมฺมํ อปราปริยเวทนียฏฺเฐน นิยตนฺติ อามนฺตาฯ ทิฏฺฐธมฺมเวทนียํ กมฺมํ อุปปชฺชเวทนียํ โหติ อปราปริยเวทนียํ โหติ…เป … อุปปชฺชเวทนียํ กมฺมํ ทิฏฺฐธมฺมเวทนียํ โหติ อปราปริยเวทนียํ โหติ…เป … อปราปริยเวทนียํ กมฺมํ ทิฏฺฐธมฺมเวทนียํ โหติ อุปปชฺชเวทนียํ โหตีติ น เหวํ วตฺตพฺเพ ฯ เตน หิ ทิฏฺฐธมฺมเวทนียํ กมฺมํ ทิฏฺฐธมฺมเวทนียฏฺเฐน นิยตํ อุปปชฺชเวทนียํ กมฺมํ…เป … อปราปริยเวทนียํ กมฺมํ อปราปริยเวทนียฏฺเฐน นิยตนฺติฯ>
      stand <กมฺมกถา นิฏฺฐิตาฯ>
      stand <เอกวีสติมวคฺโคฯ>
      text <ตสฺสุทฺทานํ>
      text <สาสนํ นวํ กตํ อตฺถิ โกจิ ตถาคตสฺส สาสนํ นวํ กโรติ ลพฺภา ตถาคตสฺส สาสนํ ปุน นวํ กาตุํ ปุถุชฺชโน เตธาตุเกหิ ธมฺเมหิ อวิวิตฺโต อตฺถิ กิญฺจิ สํโยชนํ อปฺปหาย อรหตฺตปฺปตฺติ อตฺถิ อธิปฺปายิทฺธิ พุทฺธานํ วา สาวกานํ วา อตฺถิ พุทฺธานํ พุทฺเธหิ หีนาติเรกตา สพฺพา ทิสา พุทฺธา ติฏฺฐนฺติ สพฺเพ ธมฺมา นิยตา สพฺเพ กมฺมา นิยตาติฯ>
