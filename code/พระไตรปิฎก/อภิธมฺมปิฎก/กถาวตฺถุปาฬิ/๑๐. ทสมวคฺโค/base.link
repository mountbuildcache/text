text <๑๐ ทสมวคฺโค>
  text <๙๕ ๑ นิโรธกถา>
    text <๕๗๑>, <อุปปตฺเตสิเย ปญฺจกฺขนฺเธ อนิรุทฺเธ กิริยา ปญฺจกฺขนฺธา อุปฺปชฺชนฺตีติ อามนฺตาฯ ทสนฺนํ ขนฺธานํ สโมธานํ โหติ ทส ขนฺธา สมฺมุขีภาวํ อาคจฺฉนฺตีติ น เหวํ วตฺตพฺเพ…เป … ทสนฺนํ ขนฺธานํ สโมธานํ โหติ ทส ขนฺธา สมฺมุขีภาวํ อาคจฺฉนฺตีติ อามนฺตาฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
    text <อุปปตฺเตสิเย ปญฺจกฺขนฺเธ อนิรุทฺเธ กิริยา จตฺตาโร ขนฺธา อุปฺปชฺชนฺตีติ อามนฺตาฯ นวนฺนํ ขนฺธานํ สโมธานํ โหติ นว ขนฺธา สมฺมุขีภาวํ อาคจฺฉนฺตีติ น เหวํ วตฺตพฺเพ…เป … นวนฺนํ ขนฺธานํ สโมธานํ โหติ นว ขนฺธา สมฺมุขีภาวํ อาคจฺฉนฺตีติ อามนฺตาฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
    text <อุปปตฺเตสิเย ปญฺจกฺขนฺเธ อนิรุทฺเธ กิริยาญาณํ อุปฺปชฺชตีติ อามนฺตาฯ ฉนฺนํ ขนฺธานํ สโมธานํ โหติ ฉ ขนฺธา สมฺมุขีภาวํ อาคจฺฉนฺตีติ น เหวํ วตฺตพฺเพ…เป … ฉนฺนํ ขนฺธานํ สโมธานํ โหติ ฉ ขนฺธา สมฺมุขีภาวํ อาคจฺฉนฺตีติ อามนฺตาฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
    text <๕๗๒>, <อุปปตฺเตสิเย ปญฺจกฺขนฺเธ นิรุทฺเธ มคฺโค อุปฺปชฺชตีติ อามนฺตาฯ มโต มคฺคํ ภาเวติ กาลงฺกโต มคฺคํ ภาเวตีติ น เหวํ วตฺตพฺเพ…เป …ฯ>
    stand <นิโรธกถา นิฏฺฐิตาฯ>
  text <๑๐ ทสมวคฺโค>
    text <๙๖ ๒ รูปํ มคฺโคติกถา>
      text <๕๗๓>, <มคฺคสมงฺคิสฺส รูปํ มคฺโคติ อามนฺตาฯ สารมฺมณํ อตฺถิ ตสฺส อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ น เหวํ วตฺตพฺเพ…เป … นนุ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ หญฺจิ อนารมฺมณํ นตฺถิ ตสฺส อาวฏฺฏนา…เป … ปณิธิ โน จ วต เร วตฺตพฺเพ มคฺคสมงฺคิสฺส รูปํ มคฺโคติฯ>
      text <สมฺมาวาจา มคฺโคติ อามนฺตาฯ สารมฺมณา อตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ…เป … นนุ อนารมฺมณา นตฺถิ ตาย อาวฏฺฏนา…เป … ปณิธีติ อามนฺตาฯ หญฺจิ อนารมฺมณา นตฺถิ ตาย อาวฏฺฏนา…เป … ปณิธิ โน จ วต เร วตฺตพฺเพ สมฺมาวาจา มคฺโคติฯ>
      text <สมฺมากมฺมนฺโต …เป … สมฺมาอาชีโว มคฺโคติ อามนฺตาฯ สารมฺมโณ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … นนุ อนารมฺมโณ นตฺถิ ตสฺส อาวฏฺฏนา…เป … ปณิธีติ อามนฺตา ฯ หญฺจิ อนารมฺมโณ นตฺถิ ตสฺส อาวฏฺฏนา…เป … ปณิธิ โน จ วต เร วตฺตพฺเพ สมฺมาอาชีโว มคฺโคติฯ>
      text <๕๗๔>, <สมฺมาทิฏฺฐิ มคฺโค สา จ สารมฺมณา อตฺถิ ตาย อาวฏฺฏนา…เป … ปณิธีติ อามนฺตาฯ สมฺมาวาจา มคฺโค สา จ สารมฺมณา อตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ …เป … สมฺมาทิฏฺฐิ มคฺโค สา จ สารมฺมณา อตฺถิ ตาย อาวฏฺฏนา…เป … ปณิธีติ อามนฺตาฯ สมฺมากมฺมนฺโต…เป … สมฺมาอาชีโว มคฺโค โส จ สารมฺมโณ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … สมฺมาสงฺกปฺโป…เป … สมฺมาวายาโม…เป … สมฺมาสติ…เป …ฯ>
      text <สมฺมาสมาธิ มคฺโค โส จ สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ สมฺมาวาจา มคฺโค สา จ สารมฺมณา อตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ…เป … สมฺมาสมาธิ มคฺโค โส จ สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ สมฺมากมฺมนฺโต…เป … สมฺมาอาชีโว มคฺโค โส จ สารมฺมโณ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <สมฺมาวาจา มคฺโค สา จ อนารมฺมณา นตฺถิ ตาย อาวฏฺฏนา…เป … ปณิธีติ อามนฺตาฯ สมฺมาทิฏฺฐิ มคฺโค สา จ อนารมฺมณา นตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ…เป … สมฺมาวาจา มคฺโค สา จ อนารมฺมณา นตฺถิ ตาย อาวฏฺฏนา…เป … ปณิธีติ อามนฺตาฯ สมฺมาสงฺกปฺโป…เป … สมฺมาวายาโม… สมฺมาสติ … สมฺมาสมาธิ มคฺโค โส จ อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <สมฺมากมฺมนฺโต …เป … สมฺมาอาชีโว มคฺโค โส จ อนารมฺมโณ นตฺถิ ตสฺส อาวฏฺฏนา…เป … ปณิธีติ อามนฺตาฯ สมฺมาทิฏฺฐิ… สมฺมาสงฺกปฺโป… สมฺมาวายาโม… สมฺมาสติ…เป … สมฺมาสมาธิ มคฺโค โส จ อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <๕๗๕>, <น วตฺตพฺพํ มคฺคสมงฺคิสฺส รูปํ มคฺโคติ อามนฺตาฯ นนุ สมฺมาวาจา สมฺมากมฺมนฺโต สมฺมาอาชีโว มคฺโคติ อามนฺตาฯ หญฺจิ สมฺมาวาจา สมฺมากมฺมนฺโต สมฺมาอาชีโว มคฺโค เตน วต เร วตฺตพฺเพ มคฺคสมงฺคิสฺส รูปํ มคฺโคติฯ>
      stand <รูปํ มคฺโคติกถา นิฏฺฐิตาฯ>
  text <๑๐ ทสมวคฺโค>
    text <๙๗ ๓ ปญฺจวิญฺญาณสมงฺคิสฺส มคฺคกถา>
      text <๕๗๖>, <ปญฺจวิญฺญาณสมงฺคิสฺส อตฺถิ มคฺคภาวนาติ อามนฺตาฯ นนุ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณาติ อามนฺตาฯ หญฺจิ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณา โน จ วต เร วตฺตพฺเพ ปญฺจวิญฺญาณสมงฺคิสฺส อตฺถิ มคฺคภาวนาติฯ>
      text <นนุ ปญฺจวิญฺญาณา ปุเรชาตวตฺถุกา ปุเรชาตารมฺมณา อชฺฌตฺติกวตฺถุกา พาหิรารมฺมณา อสมฺภินฺนวตฺถุกา อสมฺภินฺนารมฺมณา นานาวตฺถุกา นานารมฺมณา น อญฺญมญฺญสฺส โคจรวิสยํ ปจฺจนุโภนฺติ น อสมนฺนาหารา อุปฺปชฺชนฺติ น อมนสิการา อุปฺปชฺชนฺติ น อพฺโพกิณฺณา อุปฺปชฺชนฺติ น อปุพฺพํ อจริมํ อุปฺปชฺชนฺติ น อญฺญมญฺญสฺส สมนนฺตรา อุปฺปชฺชนฺติ นนุ ปญฺจวิญฺญาณา อนาโภคาติ อามนฺตาฯ หญฺจิ ปญฺจวิญฺญาณา อนาโภคา โน จ วต เร วตฺตพฺเพ ปญฺจวิญฺญาณสมงฺคิสฺส อตฺถิ มคฺคภาวนาติฯ>
      text <๕๗๗>, <จกฺขุวิญฺญาณสมงฺคิสฺส อตฺถิ มคฺคภาวนาติ อามนฺตาฯ จกฺขุวิญฺญาณํ สุญฺญตํ อารพฺภ อุปฺปชฺชตีติ น เหวํ วตฺตพฺเพ…เป … จกฺขุวิญฺญาณํ สุญฺญตํ อารพฺภ อุปฺปชฺชตีติ อามนฺตาฯ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ น เหวํ วตฺตพฺเพ…เป … จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ อามนฺตาฯ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ นตฺถิฯ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ อามนฺตาฯ หญฺจิ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโต โน จ วต เร วตฺตพฺเพ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติฯ>
      text <๕๗๘>, <จกฺขุวิญฺญาณสมงฺคิสฺส อตฺถิ มคฺคภาวนาติ อามนฺตาฯ จกฺขุวิญฺญาณํ อตีตานาคตํ อารพฺภ อุปฺปชฺชตีติ น เหวํ วตฺตพฺเพ…เป … จกฺขุวิญฺญาณสมงฺคิสฺส อตฺถิ มคฺคภาวนาติ อามนฺตาฯ จกฺขุวิญฺญาณํ ผสฺสํ อารพฺภ…เป … เวทนํ อารพฺภ… สญฺญํ อารพฺภ … เจตนํ อารพฺภ… จิตฺตํ อารพฺภ… จกฺขุํ อารพฺภ… กายํ อารพฺภ…เป … สทฺทํ อารพฺภ…เป … โผฏฺฐพฺพํ อารพฺภ อุปฺปชฺชตีติ น เหวํ วตฺตพฺเพ…เป …ฯ>
      text <มโนวิญฺญาณสมงฺคิสฺส อตฺถิ มคฺคภาวนา มโนวิญฺญาณํ สุญฺญตํ อารพฺภ อุปฺปชฺชตีติ อามนฺตาฯ จกฺขุวิญฺญาณสมงฺคิสฺส อตฺถิ มคฺคภาวนา จกฺขุวิญฺญาณํ สุญฺญตํ อารพฺภ อุปฺปชฺชตีติ น เหวํ วตฺตพฺเพ…เป … มโนวิญฺญาณสมงฺคิสฺส อตฺถิ มคฺคภาวนา มโนวิญฺญาณํ อตีตานาคตํ อารพฺภ อุปฺปชฺชตีติ อามนฺตาฯ จกฺขุวิญฺญาณสมงฺคิสฺส อตฺถิ มคฺคภาวนา จกฺขุวิญฺญาณํ อตีตานาคตํ อารพฺภ อุปฺปชฺชตีติ น เหวํ วตฺตพฺเพ…เป … มโนวิญฺญาณสมงฺคิสฺส อตฺถิ มคฺคภาวนา มโนวิญฺญาณํ ผสฺสํ อารพฺภ… เวทนํ อารพฺภ…เป … โผฏฺฐพฺพํ อารพฺภ อุปฺปชฺชตีติ อามนฺตาฯ จกฺขุวิญฺญาณสมงฺคิสฺส อตฺถิ มคฺคภาวนา จกฺขุวิญฺญาณํ ผสฺสํ อารพฺภ… เวทนํ อารพฺภ…เป … โผฏฺฐพฺพํ อารพฺภ อุปฺปชฺชตีติ น เหวํ วตฺตพฺเพ…เป …ฯ>
      text <๕๗๙>, <น วตฺตพฺพํ ปญฺจวิญฺญาณสมงฺคิสฺส อตฺถิ มคฺคภาวนาติ อามนฺตาฯ นนุ วุตฺตํ ภควตา อิธ ภิกฺขเว ภิกฺขุ จกฺขุนา รูปํ ทิสฺวา น นิมิตฺตคฺคาหี โหติ นานุพฺยญฺชนคฺคาหี…เป … โสเตน สทฺทํ สุตฺวา…เป … ฆาเนน คนฺธํ ฆายิตฺวา…เป … ชิวฺหาย รสํ สายิตฺวา…เป … กาเยน โผฏฺฐพฺพํ ผุสิตฺวา น นิมิตฺตคฺคาหี โหติ นานุพฺยญฺชนคฺคาหีติ อตฺเถว สุตฺตนฺโตติ อามนฺตา ฯ เตน หิ ปญฺจวิญฺญาณสมงฺคิสฺส อตฺถิ มคฺคภาวนาติฯ>
      stand <ปญฺจวิญฺญาณสมงฺคิสฺส มคฺคกถา นิฏฺฐิตาฯ>
  text <๑๐ ทสมวคฺโค>
    text <๙๘ ๔ ปญฺจวิญฺญาณา กุสลาปิ อกุสลาปีติกถา>
      text <๕๘๐>, <ปญฺจวิญฺญาณา กุสลาปิ อกุสลาปีติ อามนฺตาฯ นนุ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณาติ อามนฺตาฯ หญฺจิ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณา โน จ วต เร วตฺตพฺเพ ปญฺจวิญฺญาณา กุสลาปิ อกุสลาปีติฯ นนุ ปญฺจวิญฺญาณา ปุเรชาตวตฺถุกา ปุเรชาตารมฺมณา อชฺฌตฺติกวตฺถุกา พาหิรารมฺมณา อสมฺภินฺนวตฺถุกา อสมฺภินฺนารมฺมณา นานาวตฺถุกา นานารมฺมณา น อญฺญมญฺญสฺส โคจรวิสยํ ปจฺจนุโภนฺติ น อสมนฺนาหารา อุปฺปชฺชนฺติ น อมนสิการา อุปฺปชฺชนฺติ น อพฺโพกิณฺณา อุปฺปชฺชนฺติ น อปุพฺพํ อจริมํ อุปฺปชฺชนฺติ น อญฺญมญฺญสฺส สมนนฺตรา อุปฺปชฺชนฺติ นนุ ปญฺจวิญฺญาณา อนาโภคาติ อามนฺตาฯ หญฺจิ ปญฺจวิญฺญาณา อนาโภคา โน จ วต เร วตฺตพฺเพ ปญฺจวิญฺญาณา กุสลาปิ อกุสลาปีติฯ>
      text <๕๘๑>, <จกฺขุวิญฺญาณํ กุสลนฺติ อามนฺตาฯ จกฺขุวิญฺญาณํ สุญฺญตํ อารพฺภ อุปฺปชฺชตีติ น เหวํ วตฺตพฺเพ…เป … จกฺขุวิญฺญาณํ สุญฺญตํ อารพฺภ อุปฺปชฺชตีติ อามนฺตาฯ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ น เหวํ วตฺตพฺเพฯ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ อามนฺตาฯ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ นตฺถิฯ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ อามนฺตา ฯ หญฺจิ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโต โน จ วต เร วตฺตพฺเพ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติฯ>
      text <๕๘๒>, <จกฺขุวิญฺญาณํ กุสลมฺปิ อกุสลมฺปีติ อามนฺตาฯ จกฺขุวิญฺญาณํ อตีตานาคตํ อารพฺภ อุปฺปชฺชตีติ น เหวํ วตฺตพฺเพ…เป …ฯ จกฺขุวิญฺญาณํ กุสลมฺปิ อกุสลมฺปีติ อามนฺตาฯ จกฺขุวิญฺญาณํ ผสฺสํ อารพฺภ…เป … จิตฺตํ อารพฺภ… จกฺขุํ อารพฺภ…เป … กายํ อารพฺภ… สทฺทํ อารพฺภ…เป … โผฏฺฐพฺพํ อารพฺภ อุปฺปชฺชตีติ น เหวํ วตฺตพฺเพ…เป …ฯ>
      text <มโนวิญฺญาณํ กุสลมฺปิ อกุสลมฺปิ มโนวิญฺญาณํ สุญฺญตํ อารพฺภ อุปฺปชฺชตีติ อามนฺตาฯ จกฺขุวิญฺญาณํ กุสลมฺปิ อกุสลมฺปิ จกฺขุวิญฺญาณํ สุญฺญตํ อารพฺภ อุปฺปชฺชตีติ น เหวํ วตฺตพฺเพ…เป … มโนวิญฺญาณํ กุสลมฺปิ อกุสลมฺปิ มโนวิญฺญาณํ อตีตานาคตํ อารพฺภ อุปฺปชฺชตีติ อามนฺตาฯ จกฺขุวิญฺญาณํ กุสลมฺปิ อกุสลมฺปิ จกฺขุวิญฺญาณํ อตีตานาคตํ อารพฺภ อุปฺปชฺชตีติ น เหวํ วตฺตพฺเพ…เป … มโนวิญฺญาณํ กุสลมฺปิ อกุสลมฺปิ มโนวิญฺญาณํ ผสฺสํ อารพฺภ…เป … จิตฺตํ อารพฺภ…เป … กายํ อารพฺภ … สทฺทํ อารพฺภ …เป … โผฏฺฐพฺพํ อารพฺภ อุปฺปชฺชตีติ อามนฺตาฯ จกฺขุวิญฺญาณํ กุสลมฺปิ อกุสลมฺปิ จกฺขุวิญฺญาณํ ผสฺสํ อารพฺภ…เป … โผฏฺฐพฺพํ อารพฺภ อุปฺปชฺชตีติ น เหวํ วตฺตพฺเพ…เป …ฯ>
      text <๕๘๓>, <น วตฺตพฺพํ ปญฺจวิญฺญาณา กุสลาปิ อกุสลาปีติ อามนฺตาฯ นนุ วุตฺตํ ภควตา อิธ ภิกฺขเว ภิกฺขุ จกฺขุนา รูปํ ทิสฺวา นิมิตฺตคฺคาหี โหติ…เป … น นิมิตฺตคฺคาหี โหติ…เป … โสเตน สทฺทํ สุตฺวา…เป … กาเยน โผฏฺฐพฺพํ ผุสิตฺวา นิมิตฺตคฺคาหี โหติ…เป … น นิมิตฺตคฺคาหี โหตีติ อตฺเถว สุตฺตนฺโตติ อามนฺตาฯ เตน หิ ปญฺจวิญฺญาณา กุสลาปิ อกุสลาปีติฯ>
      stand <ปญฺจวิญฺญาณา กุสลาปิ อกุสลาปีติกถา นิฏฺฐิตาฯ>
  text <๑๐ ทสมวคฺโค>
    text <๙๙ ๕ สาโภคาติกถา>
      text <๕๘๔>, <ปญฺจวิญฺญาณา สาโภคาติ อามนฺตาฯ นนุ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณาติ อามนฺตาฯ หญฺจิ ปญฺจวิญฺญาณา อุปฺปนฺนวตฺถุกา อุปฺปนฺนารมฺมณา โน จ วต เร วตฺตพฺเพ ปญฺจวิญฺญาณา สาโภคาติฯ นนุ ปญฺจวิญฺญาณา ปุเรชาตวตฺถุกา ปุเรชาตารมฺมณา อชฺฌตฺติกวตฺถุกา พาหิรารมฺมณา อสมฺภินฺนวตฺถุกา อสมฺภินฺนารมฺมณา นานาวตฺถุกา นานารมฺมณา น อญฺญมญฺญสฺส โคจรวิสยํ ปจฺจนุโภนฺติ น อสมนฺนาหารา อุปฺปชฺชนฺติ น อมนสิการา อุปฺปชฺชนฺติ น อพฺโพกิณฺณา อุปฺปชฺชนฺติ น อปุพฺพํ อจริมํ อุปฺปชฺชนฺติ นนุ ปญฺจวิญฺญาณา น อญฺญมญฺญสฺส สมนนฺตรา อุปฺปชฺชนฺตีติ อามนฺตาฯ หญฺจิ ปญฺจวิญฺญาณา น อญฺญมญฺญสฺส สมนนฺตรา อุปฺปชฺชนฺติ โน จ วต เร วตฺตพฺเพ ปญฺจวิญฺญาณา สาโภคาติฯ>
      text <๕๘๕>, <จกฺขุวิญฺญาณํ สาโภคนฺติ อามนฺตาฯ จกฺขุวิญฺญาณํ สุญฺญตํ อารพฺภ อุปฺปชฺชตีติ น เหวํ วตฺตพฺเพ…เป … จกฺขุวิญฺญาณํ สุญฺญตํ อารพฺภ อุปฺปชฺชตีติ อามนฺตาฯ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ น เหวํ วตฺตพฺเพ…เป … จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ อามนฺตาฯ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ นตฺถิ…เป … จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ อามนฺตาฯ หญฺจิ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโต โน จ วต เร วตฺตพฺเพ จกฺขุญฺจ ปฏิจฺจ สุญฺญตญฺจ อุปฺปชฺชติ จกฺขุวิญฺญาณนฺติฯ>
      text <จกฺขุวิญฺญาณํ สาโภคนฺติ อามนฺตาฯ จกฺขุวิญฺญาณํ อตีตานาคตํ อารพฺภ อุปฺปชฺชตีติ น เหวํ วตฺตพฺเพ…เป … จกฺขุวิญฺญาณํ สาโภคนฺติ อามนฺตาฯ จกฺขุวิญฺญาณํ ผสฺสํ อารพฺภ…เป … โผฏฺฐพฺพํ อารพฺภ อุปฺปชฺชตีติ น เหวํ วตฺตพฺเพ…เป … มโนวิญฺญาณํ สาโภคํ มโนวิญฺญาณํ สุญฺญตํ อารพฺภ อุปฺปชฺชตีติ อามนฺตาฯ จกฺขุวิญฺญาณํ สาโภคํ จกฺขุวิญฺญาณํ สุญฺญตํ อารพฺภ อุปฺปชฺชตีติ น เหวํ วตฺตพฺเพ…เป … มโนวิญฺญาณํ สาโภคํ มโนวิญฺญาณํ อตีตานาคตํ อารพฺภ อุปฺปชฺชตีติ อามนฺตาฯ จกฺขุวิญฺญาณํ สาโภคํ จกฺขุวิญฺญาณํ อตีตานาคตํ อารพฺภ อุปฺปชฺชตีติ น เหวํ วตฺตพฺเพ…เป … มโนวิญฺญาณํ สาโภคํ มโนวิญฺญาณํ ผสฺสํ อารพฺภ…เป … โผฏฺฐพฺพํ อารพฺภ อุปฺปชฺชตีติ อามนฺตาฯ จกฺขุวิญฺญาณํ สาโภคํ จกฺขุวิญฺญาณํ ผสฺสํ อารพฺภ…เป … โผฏฺฐพฺพํ อารพฺภ อุปฺปชฺชตีติ น เหวํ วตฺตพฺเพ…เป …ฯ>
      text <๕๘๖>, <น วตฺตพฺพํ ปญฺจวิญฺญาณา สาโภคาติ อามนฺตาฯ นนุ วุตฺตํ ภควตา อิธ ภิกฺขเว ภิกฺขุ จกฺขุนา รูปํ ทิสฺวา นิมิตฺตคฺคาหี โหติ…เป … น นิมิตฺตคฺคาหี โหติ…เป … กาเยน โผฏฺฐพฺพํ ผุสิตฺวา นิมิตฺตคฺคาหี โหติ…เป … น นิมิตฺตคฺคาหี โหตีติ อตฺเถว สุตฺตนฺโตติ อามนฺตาฯ เตน หิ ปญฺจวิญฺญาณา สาโภคาติ…เป …ฯ>
      stand <สาโภคาติกถา นิฏฺฐิตาฯ>
  text <๑๐ ทสมวคฺโค>
    text <๑๐๐ ๖ ทฺวีหิสีเลหิกถา>
      text <๕๘๗>, <มคฺคสมงฺคี ทฺวีหิ สีเลหิ สมนฺนาคโตติ อามนฺตาฯ มคฺคสมงฺคี ทฺวีหิ ผสฺเสหิ ทฺวีหิ เวทนาหิ ทฺวีหิ สญฺญาหิ ทฺวีหิ เจตนาหิ ทฺวีหิ จิตฺเตหิ ทฺวีหิ สทฺธาหิ ทฺวีหิ วีริเยหิ ทฺวีหิ สตีหิ ทฺวีหิ สมาธีหิ ทฺวีหิ ปญฺญาหิ สมนฺนาคโตติ น เหวํ วตฺตพฺเพ…เป …ฯ>
      text <มคฺคสมงฺคี โลกิเยน สีเลน สมนฺนาคโตติ อามนฺตาฯ มคฺคสมงฺคี โลกิเยน ผสฺเสน โลกิยาย เวทนาย โลกิยาย ปญฺญาย โลกิยาย เจตนาย โลกิเยน จิตฺเตน โลกิยาย สทฺธาย โลกิเยน วีริเยน โลกิยาย สติยา โลกิเยน สมาธินา โลกิยาย ปญฺญาย สมนฺนาคโตติ น เหวํ วตฺตพฺเพ…เป …ฯ>
      text <มคฺคสมงฺคี โลกิเยน จ โลกุตฺตเรน จ สีเลน สมนฺนาคโตติ อามนฺตาฯ มคฺคสมงฺคี โลกิเยน จ โลกุตฺตเรน จ ผสฺเสน สมนฺนาคโต…เป … โลกิยาย จ โลกุตฺตราย จ ปญฺญาย สมนฺนาคโตติ น เหวํ วตฺตพฺเพ…เป … มคฺคสมงฺคี โลกิเยน สีเลน สมนฺนาคโตติ อามนฺตาฯ มคฺคสมงฺคี ปุถุชฺชโนติ น เหวํ วตฺตพฺเพ…เป …ฯ>
      text <๕๘๘>, <มคฺคสมงฺคี โลกิยาย สมฺมาวาจาย สมนฺนาคโตติ อามนฺตาฯ มคฺคสมงฺคี โลกิยาย สมฺมาทิฏฺฐิยา สมนฺนาคโตติ น เหวํ วตฺตพฺเพ…เป … มคฺคสมงฺคี โลกิยาย สมฺมาวาจาย สมนฺนาคโตติ อามนฺตาฯ มคฺคสมงฺคี โลกิเยน สมฺมาสงฺกปฺเปน…เป … โลกิเยน สมฺมาวายาเมน…เป … โลกิยาย สมฺมาสติยา…เป … โลกิเยน สมฺมาสมาธินา สมนฺนาคโตติ น เหวํ วตฺตพฺเพ…เป … มคฺคสมงฺคี โลกิเยน สมฺมากมฺมนฺเตน…เป … โลกิเยน สมฺมาอาชีเวน สมนฺนาคโตติ อามนฺตาฯ มคฺคสมงฺคี โลกิยาย สมฺมาทิฏฺฐิยา…เป … โลกิเยน สมฺมาสมาธินา สมนฺนาคโตติ น เหวํ วตฺตพฺเพ…เป …ฯ>
      text <มคฺคสมงฺคี โลกิยาย จ โลกุตฺตราย จ สมฺมาวาจาย สมนฺนาคโตติ อามนฺตาฯ มคฺคสมงฺคี โลกิยาย จ โลกุตฺตราย จ สมฺมาทิฏฺฐิยา สมนฺนาคโตติ น เหวํ วตฺตพฺเพ…เป … มคฺคสมงฺคี โลกิยาย จ โลกุตฺตราย จ สมฺมาวาจาย สมนฺนาคโตติ อามนฺตาฯ มคฺคสมงฺคี โลกิเยน จ โลกุตฺตเรน จ สมฺมาสงฺกปฺเปน…เป … โลกิเยน จ โลกุตฺตเรน จ สมฺมาวายาเมน …เป … โลกิยาย จ โลกุตฺตราย จ สมฺมาสติยา…เป … โลกิเยน จ โลกุตฺตเรน จ สมฺมาสมาธินา สมนฺนาคโตติ น เหวํ วตฺตพฺเพ…เป …ฯ>
      text <มคฺคสมงฺคี โลกิเยน จ โลกุตฺตเรน จ สมฺมากมฺมนฺเตน…เป … สมฺมาอาชีเวน สมนฺนาคโตติ อามนฺตาฯ มคฺคสมงฺคี โลกิยาย จ โลกุตฺตราย จ สมฺมาทิฏฺฐิยา สมนฺนาคโตติ น เหวํ วตฺตพฺเพ…เป … มคฺคสมงฺคี โลกิเยน จ โลกุตฺตเรน จ สมฺมาอาชีเวน สมนฺนาคโตติ อามนฺตา ฯ มคฺคสมงฺคี โลกิเยน จ โลกุตฺตเรน จ สมฺมาสงฺกปฺเปน…เป … โลกิเยน จ โลกุตฺตเรน จ สมฺมาสมาธินา สมนฺนาคโตติ น เหวํ วตฺตพฺเพ…เป …ฯ>
      text <๕๘๙>, <น วตฺตพฺพํ มคฺคสมงฺคี ทฺวีหิ สีเลหิ สมนฺนาคโตติ อามนฺตาฯ โลกิเย สีเล นิรุทฺเธ มคฺโค อุปฺปชฺชตีติ อามนฺตาฯ ทุสฺสีโล ขณฺฑสีโล ฉินฺนสีโล มคฺคํ ภาเวตีติ น เหวํ วตฺตพฺเพ …เป … เตน หิ มคฺคสมงฺคี ทฺวีหิ สีเลหิ สมนฺนาคโตติฯ>
      stand <ทฺวีหิสีเลหิกถา นิฏฺฐิตาฯ>
  text <๑๐ ทสมวคฺโค>
    text <๑๐๑ ๗ สีลํ อเจตสิกนฺติกถา>
      text <๕๙๐>, <สีลํ อเจตสิกนฺติ อามนฺตาฯ รูปํ…เป … นิพฺพานํ…เป … จกฺขายตนํ …เป … กายายตนํ… รูปายตนํ…เป … โผฏฺฐพฺพายตนนฺติ น เหวํ วตฺตพฺเพ…เป … สีลํ อเจตสิกนฺติ อามนฺตาฯ ผสฺโส อเจตสิโกติ น เหวํ วตฺตพฺเพ …เป … สีลํ อเจตสิกนฺติ อามนฺตาฯ เวทนา…เป … สญฺญา…เป … เจตนา…เป … สทฺธา…เป … วีริยํ…เป … สติ…เป … สมาธิ…เป … ปญฺญา อเจตสิกาติ น เหวํ วตฺตพฺเพ…เป …ฯ>
      text <ผสฺโส เจตสิโกติ อามนฺตาฯ สีลํ เจตสิกนฺติ น เหวํ วตฺตพฺเพ…เป … เวทนา…เป … สญฺญา…เป … เจตนา…เป … สทฺธา…เป … วีริยํ…เป … สติ…เป … สมาธิ…เป … ปญฺญา เจตสิกาติ อามนฺตาฯ สีลํ เจตสิกนฺติ น เหวํ วตฺตพฺเพ…เป …ฯ>
      text <๕๙๑>, <สีลํ อเจตสิกนฺติ อามนฺตาฯ อนิฏฺฐผลนฺติ น เหวํ วตฺตพฺเพ…เป … นนุ อิฏฺฐผลนฺติ อามนฺตาฯ หญฺจิ อิฏฺฐผลํ โน จ วต เร วตฺตพฺเพ สีลํ อเจตสิกนฺติฯ>
      text <สทฺธา อิฏฺฐผลา สทฺธา เจตสิกาติ อามนฺตาฯ สีลํ อิฏฺฐผลํ สีลํ เจตสิกนฺติ น เหวํ วตฺตพฺเพ…เป … วีริยํ…เป … สติ…เป … สมาธิ…เป … ปญฺญา อิฏฺฐผลา ปญฺญา เจตสิกาติ อามนฺตาฯ สีลํ อิฏฺฐผลํ สีลํ เจตสิกนฺติ น เหวํ วตฺตพฺเพ…เป …ฯ>
      text <สีลํ อิฏฺฐผลํ สีลํ อเจตสิกนฺติ อามนฺตา ฯ สทฺธา อิฏฺฐผลา สทฺธา อเจตสิกาติ น เหวํ วตฺตพฺเพ…เป … สีลํ อิฏฺฐผลํ สีลํ อเจตสิกนฺติ อามนฺตาฯ วีริยํ…เป … สติ…เป … สมาธิ…เป … ปญฺญา อิฏฺฐผลา ปญฺญา อเจตสิกาติ น เหวํ วตฺตพฺเพ…เป …ฯ>
      text <๕๙๒>, <สีลํ อเจตสิกนฺติ อามนฺตาฯ อผลํ อวิปากนฺติ น เหวํ วตฺตพฺเพ…เป … นนุ สผลํ สวิปากนฺติ อามนฺตาฯ หญฺจิ สผลํ สวิปากํ โน จ วต เร วตฺตพฺเพ สีลํ อเจตสิกนฺติ…เป …ฯ>
      text <จกฺขายตนํ อเจตสิกํ อวิปากนฺติ อามนฺตาฯ สีลํ อเจตสิกํ อวิปากนฺติ น เหวํ วตฺตพฺเพ…เป … โสตายตนํ…เป … กายายตนํ …เป … รูปายตนํ…เป … โผฏฺฐพฺพายตนํ อเจตสิกํ อวิปากนฺติ อามนฺตาฯ สีลํ อเจตสิกํ อวิปากนฺติ น เหวํ วตฺตพฺเพ…เป …ฯ>
      text <สีลํ อเจตสิกํ สวิปากนฺติ อามนฺตาฯ จกฺขายตนํ อเจตสิกํ สวิปากนฺติ น เหวํ วตฺตพฺเพ…เป … สีลํ อเจตสิกํ สวิปากนฺติ อามนฺตาฯ โสตายตนํ…เป … กายายตนํ… รูปายตนํ…เป … โผฏฺฐพฺพายตนํ อเจตสิกํ สวิปากนฺติ น เหวํ วตฺตพฺเพ…เป …ฯ>
      text <๕๙๓>, <สมฺมาวาจา อเจตสิกาติ อามนฺตาฯ สมฺมาทิฏฺฐิ อเจตสิกาติ น เหวํ วตฺตพฺเพ…เป … สมฺมาวาจา อเจตสิกาติ อามนฺตาฯ สมฺมาสงฺกปฺโป…เป … สมฺมาวายาโม…เป … สมฺมาสติ…เป … สมฺมาสมาธิ อเจตสิโกติ น เหวํ วตฺตพฺเพ…เป … สมฺมากมฺมนฺโต…เป … สมฺมาอาชีโว อเจตสิโกติ อามนฺตาฯ สมฺมาทิฏฺฐิ อเจตสิกาติ น เหวํ วตฺตพฺเพ…เป … สมฺมาอาชีโว อเจตสิโกติ อามนฺตาฯ สมฺมาสงฺกปฺโป… สมฺมาวายาโม… สมฺมาสติ… สมฺมาสมาธิ อเจตสิโกติ น เหวํ วตฺตพฺเพ…เป …ฯ>
      text <สมฺมาทิฏฺฐิ เจตสิกาติ อามนฺตาฯ สมฺมาวาจา เจตสิกาติ น เหวํ วตฺตพฺเพ…เป … สมฺมาทิฏฺฐิ เจตสิกาติ อามนฺตาฯ สมฺมากมฺมนฺโต…เป … สมฺมาอาชีโว เจตสิโกติ น เหวํ วตฺตพฺเพ…เป … สมฺมาสงฺกปฺโป…เป … สมฺมาวายาโม…เป … สมฺมาสติ…เป … สมฺมาสมาธิ เจตสิโกติ อามนฺตาฯ สมฺมาวาจา เจตสิกาติ น เหวํ วตฺตพฺเพ…เป … สมฺมาสมาธิ เจตสิโกติ อามนฺตาฯ สมฺมากมฺมนฺโต…เป … สมฺมาอาชีโว เจตสิโกติ น เหวํ วตฺตพฺเพ…เป …ฯ>
      text <๕๙๔>, <น วตฺตพฺพํ สีลํ อเจตสิกนฺติ อามนฺตาฯ สีเล อุปฺปชฺชิตฺวา นิรุทฺเธ ทุสฺสีโล โหตีติ น เหวํ วตฺตพฺเพฯ เตน หิ สีลํ อเจตสิกนฺติฯ>
      stand <สีลํ อเจตสิกนฺติกถา นิฏฺฐิตาฯ>
  text <๑๐ ทสมวคฺโค>
    text <๑๐๒ ๘ สีลํ น จิตฺตานุปริวตฺตีติกถา>
      text <๕๙๕>, <สีลํ น จิตฺตานุปริวตฺตีติ อามนฺตาฯ รูปํ… นิพฺพานํ… จกฺขายตนํ…เป … โผฏฺฐพฺพายตนนฺติ น เหวํ วตฺตพฺเพ…เป … สีลํ น จิตฺตานุปริวตฺตีติ อามนฺตาฯ ผสฺโส น จิตฺตานุปริวตฺตีติ น เหวํ วตฺตพฺเพ…เป … สีลํ น จิตฺตานุปริวตฺตีติ อามนฺตาฯ เวทนา…เป … สญฺญา… เจตนา… สทฺธา… วีริยํ… สติ… สมาธิ…เป … ปญฺญา น จิตฺตานุปริวตฺตีติ น เหวํ วตฺตพฺเพ…เป …ฯ>
      text <ผสฺโส จิตฺตานุปริวตฺตีติ อามนฺตาฯ สีลํ จิตฺตานุปริวตฺตีติ น เหวํ วตฺตพฺเพ…เป … เวทนา…เป … สญฺญา… เจตนา … สทฺธา… วีริยํ… สติ… สมาธิ…เป … ปญฺญา จิตฺตานุปริวตฺตีติ อามนฺตาฯ สีลํ จิตฺตานุปริวตฺตีติ น เหวํ วตฺตพฺเพ…เป …ฯ>
      text <๕๙๖>, <สมฺมาวาจา น จิตฺตานุปริวตฺตีติ อามนฺตาฯ สมฺมาทิฏฺฐิ น จิตฺตานุปริวตฺตีติ น เหวํ วตฺตพฺเพ…เป … สมฺมาวาจา น จิตฺตานุปริวตฺตีติ อามนฺตาฯ สมฺมาสงฺกปฺโป… สมฺมาวายาโม… สมฺมาสติ…เป … สมฺมาสมาธิ น จิตฺตานุปริวตฺตีติ น เหวํ วตฺตพฺเพ…เป …ฯ>
      text <สมฺมากมฺมนฺโต…เป … สมฺมาอาชีโว น จิตฺตานุปริวตฺตีติ อามนฺตา ฯ สมฺมาทิฏฺฐิ น จิตฺตานุปริวตฺตีติ น เหวํ วตฺตพฺเพ…เป … สมฺมาอาชีโว น จิตฺตานุปริวตฺตีติ อามนฺตาฯ สมฺมาสงฺกปฺโป… สมฺมาวายาโม… สมฺมาสติ…เป … สมฺมาสมาธิ น จิตฺตานุปริวตฺตีติ น เหวํ วตฺตพฺเพ…เป …ฯ>
      text <สมฺมาทิฏฺฐิ จิตฺตานุปริวตฺตีติ อามนฺตาฯ สมฺมาวาจา จิตฺตานุปริวตฺตีติ น เหวํ วตฺตพฺเพ…เป … สมฺมาทิฏฺฐิ จิตฺตานุปริวตฺตีติ อามนฺตาฯ สมฺมากมฺมนฺโต…เป … สมฺมาอาชีโว จิตฺตานุปริวตฺตีติ น เหวํ วตฺตพฺเพ…เป …ฯ>
      text <สมฺมาสงฺกปฺโป … สมฺมาวายาโม… สมฺมาสติ…เป … สมฺมาสมาธิ จิตฺตานุปริวตฺตีติ อามนฺตาฯ สมฺมาวาจา จิตฺตานุปริวตฺตีติ น เหวํ วตฺตพฺเพ…เป … สมฺมาสมาธิ จิตฺตานุปริวตฺตีติ อามนฺตาฯ สมฺมากมฺมนฺโต…เป … สมฺมาอาชีโว จิตฺตานุปริวตฺตีติ น เหวํ วตฺตพฺเพ…เป …ฯ>
      text <๕๙๗>, <น วตฺตพฺพํ สีลํ น จิตฺตานุปริวตฺตีติ อามนฺตาฯ สีเล อุปฺปชฺชิตฺวา นิรุทฺเธ ทุสฺสีโล โหตีติ น เหวํ วตฺตพฺเพฯ เตน หิ สีลํ น จิตฺตานุปริวตฺตีติฯ>
      stand <สีลํ น จิตฺตานุปริวตฺตีติกถา นิฏฺฐิตาฯ>
  text <๑๐ ทสมวคฺโค>
    text <๑๐๓ ๙ สมาทานเหตุกถา>
      text <๕๙๘>, <สมาทานเหตุกํ สีลํ วฑฺฒตีติ อามนฺตาฯ สมาทานเหตุโก ผสฺโส วฑฺฒติ เวทนา วฑฺฒติ สญฺญา วฑฺฒติ เจตนา วฑฺฒติ จิตฺตํ วฑฺฒติ สทฺธา วฑฺฒติ วีริยํ วฑฺฒติ สติ วฑฺฒติ สมาธิ วฑฺฒติ ปญฺญา วฑฺฒตีติ น เหวํ วตฺตพฺเพ…เป …ฯ>
      text <สมาทานเหตุกํ สีลํ วฑฺฒตีติ อามนฺตาฯ ลตา วิย วฑฺฒติ มาลุวา วิย วฑฺฒติ รุกฺโข วิย วฑฺฒติ ติณํ วิย วฑฺฒติ มุญฺชปุญฺโช วิย วฑฺฒตีติ น เหวํ วตฺตพฺเพ…เป …ฯ>
      text <๕๙๙>, <สมาทานเหตุกํ สีลํ วฑฺฒตีติ อามนฺตาฯ สีลํ สมาทิยิตฺวา กามวิตกฺกํ วิตกฺเกนฺตสฺส พฺยาปาทวิตกฺกํ วิตกฺเกนฺตสฺส วิหิํสาวิตกฺกํ วิตกฺเกนฺตสฺส สีลํ วฑฺฒตีติ อามนฺตาฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป … ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ น เหวํ วตฺตพฺเพ…เป …ฯ>
      text <กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ อามนฺตาฯ นนุ วุตฺตํ ภควตา จตฺตาริมานิ ภิกฺขเว สุวิทูรวิทูรานิ กตมานิ จตฺตาริ นภญฺจ ภิกฺขเว ปถวี จ อิทํ ปฐมํ สุวิทูรวิทูรํ…เป … ตสฺมา สตํ ธมฺโม อสพฺภิ อารกาติฯ อตฺเถว สุตฺตนฺโตติ อามนฺตา ฯ เตน หิ น วตฺตพฺพํ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติฯ>
      text <๖๐๐>, <น วตฺตพฺพํ สมาทานเหตุกํ สีลํ วฑฺฒตีติ อามนฺตาฯ นนุ วุตฺตํ ภควตา อารามโรปา วนโรปา…เป … ธมฺมฏฺฐา สีลสมฺปนฺนา เต ชนา สคฺคคามิโนติฯ อตฺเถว สุตฺตนฺโตติ อามนฺตาฯ เตน หิ สมาทานเหตุกํ สีลํ วฑฺฒตีติฯ>
      stand <สมาทานเหตุกถา นิฏฺฐิตาฯ>
  text <๑๐ ทสมวคฺโค>
    text <๑๐๔ ๑๐ วิญฺญตฺติ สีลนฺติกถา>
      text <๖๐๑>, <วิญฺญตฺติ สีลนฺติ อามนฺตาฯ ปาณาติปาตา เวรมณีติ น เหวํ วตฺตพฺเพ…เป … อทินฺนาทานา เวรมณีติ น เหวํ วตฺตพฺเพ…เป … กาเมสุมิจฺฉาจารา เวรมณีติ น เหวํ วตฺตพฺเพ …เป … มุสาวาทา เวรมณีติ น เหวํ วตฺตพฺเพ…เป … สุราเมรยมชฺชปมาทฏฺฐานา เวรมณีติ น เหวํ วตฺตพฺเพ…เป …ฯ>
      text <อภิวาทนํ สีลํ ปจฺจุฏฺฐานํ สีลํ อญฺชลิกมฺมํ สีลํ สามีจิกมฺมํ สีลํ อาสนาภิหาโร สีลํ เสยฺยาภิหาโร สีลํ ปาโททกาภิหาโร สีลํ ปาทกถลิกาภิหาโร สีลํ นฺหาเน ปิฏฺฐิปริกมฺมํ สีลนฺติ อามนฺตา ฯ ปาณาติปาตา เวรมณีติ น เหวํ วตฺตพฺเพ…เป … สุราเมรยมชฺชปมาทฏฺฐานา เวรมณีติ น เหวํ วตฺตพฺเพ…เป …ฯ>
      text <๖๐๒>, <น วตฺตพฺพํ วิญฺญตฺติ สีลนฺติ อามนฺตาฯ ทุสฺสิลฺยนฺติ น เหวํ วตฺตพฺเพ…เป … เตน หิ วิญฺญตฺติ สีลนฺติฯ>
      stand <วิญฺญตฺติ สีลนฺติกถา นิฏฺฐิตาฯ>
  text <๑๐ ทสมวคฺโค>
    text <๑๐๕ ๑๑ อวิญฺญตฺติ ทุสฺสิลฺยนฺติกถา>
      text <๖๐๓>, <อวิญฺญตฺติ ทุสฺสิลฺยนฺติ อามนฺตาฯ ปาณาติปาโตติ น เหวํ วตฺตพฺเพ…เป … อทินฺนาทานนฺติ น เหวํ วตฺตพฺเพ…เป … กาเมสุมิจฺฉาจาโรติ น เหวํ วตฺตพฺเพ…เป … มุสาวาโทติ น เหวํ วตฺตพฺเพ…เป … สุราเมรยมชฺชปมาทฏฺฐานนฺติ น เหวํ วตฺตพฺเพ…เป …ฯ>
      text <ปาปกมฺมํ สมาทิยิตฺวา ทานํ ททนฺตสฺส ปุญฺญญฺจ อปุญฺญญฺจ อุโภ วฑฺฒนฺตีติ น เหวํ วตฺตพฺเพ…เป … ปุญฺญญฺจ อปุญฺญญฺจ อุโภ วฑฺฒนฺตีติ อามนฺตา ฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป … ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ น เหวํ วตฺตพฺเพ…เป …ฯ>
      text <กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ อามนฺตาฯ นนุ วุตฺตํ ภควตา จตฺตาริมานิ ภิกฺขเว สุวิทูรวิทูรานิ กตมานิ จตฺตาริ นภญฺจ ภิกฺขเว ปถวี จ อิทํ ปฐมํ สุวิทูรวิทูรํ…เป … ตสฺมา สตํ ธมฺโม อสพฺภิ อารกาติฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติฯ>
      text <๖๐๔>, <น วตฺตพฺพํ อวิญฺญตฺติ ทุสฺสิลฺยนฺติ อามนฺตาฯ นนุ ปาปกมฺมํ สมาทินฺโน อาสีติ อามนฺตาฯ หญฺจิ ปาปกมฺมํ สมาทินฺโน อาสิ เตน วต เร วตฺตพฺเพ อวิญฺญตฺติ ทุสฺสิลฺยนฺติฯ>
      stand <อวิญฺญตฺติ ทุสฺสิลฺยนฺติกถา นิฏฺฐิตาฯ>
      stand <ทสมวคฺโคฯ>
      text <ตสฺสุทฺทานํ>
      text <อุปปตฺเตสิเย ปญฺจกฺขนฺเธ อนิรุทฺเธ กิริยา ปญฺจกฺขนฺธา อุปฺปชฺชนฺติ มคฺคสมงฺคิสฺส รูปํ มคฺโค ปญฺจวิญฺญาณสมงฺคิสฺส อตฺถิ มคฺคภาวนา ปญฺจวิญฺญาณา กุสลาปิ อกุสลาปิ ปญฺจวิญฺญาณา สาโภคา มคฺคสมงฺคี ทฺวีหิ สีเลหิ สมนฺนาคโต สีลํ อเจตสิกํ สีลํ น จิตฺตานุปริวตฺติ สมาทานเหตุกํ สีลํ วฑฺฒตีติ วิญฺญตฺติสีลํ อวิญฺญตฺติ ทุสฺสิลฺยนฺติฯ>
      stand <ทุติโย ปณฺณาสโกฯ>
      text <ตสฺสุทฺทานํ>
      text <นิยามสงฺคหคตานิสํสตา จ นิโรโธติ ฯ>
