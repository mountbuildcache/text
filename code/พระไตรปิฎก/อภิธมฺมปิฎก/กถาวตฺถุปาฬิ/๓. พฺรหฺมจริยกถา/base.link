text <๓ พฺรหฺมจริยกถา>
  text <๑ สุทฺธพฺรหฺมจริยกถา>
    text <๒๖๙>, <นตฺถิ เทเวสุ พฺรหฺมจริยวาโสติ อามนฺตาฯ สพฺเพ เทวา ชฬา เอลมูคา อวิญฺญู หตฺถสํวาจิกา นปฺปฏิพลา สุภาสิตทุพฺภาสิตานํ อตฺถมญฺญาตุํ สพฺเพ เทวา น พุทฺเธ ปสนฺนา น ธมฺเม ปสนฺนา น สงฺเฆ ปสนฺนา น พุทฺธํ ภควนฺตํ ปยิรุปาสนฺติ น พุทฺธํ ภควนฺตํ ปญฺหํ ปุจฺฉนฺติ น พุทฺเธน ภควตา ปญฺเห วิสฺสชฺชิเต อตฺตมนา สพฺเพ เทวา กมฺมาวรเณน สมนฺนาคตา กิเลสาวรเณน สมนฺนาคตา วิปากาวรเณน สมนฺนาคตา อสฺสทฺธา อจฺฉนฺทิกา ทุปฺปญฺญา อภพฺพา นิยามํ โอกฺกมิตุํ กุสเลสุ ธมฺเมสุ สมฺมตฺตํ สพฺเพ เทวา มาตุฆาตกา ปิตุฆาตกา อรหนฺตฆาตกา รุหิรุปฺปาทกา สงฺฆเภทกา สพฺเพ เทวา ปาณาติปาติโน อทินฺนาทายิโน กาเมสุมิจฺฉาจาริโน มุสาวาทิโน ปิสุณวาจา ผรุสาวาจา สมฺผปฺปลาปิโน อภิชฺฌาลุโน พฺยาปนฺนจิตฺตา มิจฺฉาทิฏฺฐิกาติ น เหวํ วตฺตพฺเพ…เป …ฯ>
    text <นนุ อตฺถิ เทวา อชฬา อเนลมูคา วิญฺญู น หตฺถสํวาจิกา ปฏิพลา สุภาสิตทุพฺภาสิตานํ อตฺถมญฺญาตุํ อตฺถิ เทวา พุทฺเธ ปสนฺนา ธมฺเม ปสนฺนา สงฺเฆ ปสนฺนา พุทฺธํ ภควนฺตํ ปยิรุปาสนฺติ พุทฺธํ ภควนฺตํ ปญฺหํ ปุจฺฉนฺติ พุทฺเธน ภควตา ปญฺเห วิสฺสชฺชิเต อตฺตมนา โหนฺติ อตฺถิ เทวา น กมฺมาวรเณน สมนฺนาคตา น กิเลสาวรเณน สมนฺนาคตา น วิปากาวรเณน สมนฺนาคตา สทฺธา ฉนฺทิกา ปญฺญวนฺโต ภพฺพา นิยามํ โอกฺกมิตุํ กุสเลสุ ธมฺเมสุ สมฺมตฺตํ อตฺถิ เทวา น มาตุฆาตกา น ปิตุฆาตกา น อรหนฺตฆาตกา น รุหิรุปฺปาทกา น สงฺฆเภทกา อตฺถิ เทวา น ปาณาติปาติโน น อทินฺนาทายิโน น กาเมสุมิจฺฉาจาริโน น มุสาวาทิโน น ปิสุณาวาจา น ผรุสาวาจา น สมฺผปฺปลาปิโน น อภิชฺฌาลุโน อพฺยาปนฺนจิตฺตา สมฺมาทิฏฺฐิกาติ อามนฺตาฯ>
    text <หญฺจิ อตฺถิ เทวา อชฬา อเนลมูคา วิญฺญู น หตฺถสํวาจิกา ปฏิพลา สุภาสิตทุพฺภาสิตานํ อตฺถมญฺญาตุํ…เป … อตฺถิ เทวา พุทฺเธ ปสนฺนา…เป … สมฺมาทิฏฺฐิกา โน จ วต เร วตฺตพฺเพ นตฺถิ เทเวสุ พฺรหฺมจริยวาโสติฯ>
    text <๒๗๐>, <อตฺถิ เทเวสุ พฺรหฺมจริยวาโสติ อามนฺตาฯ อตฺถิ ตตฺถ ปพฺพชฺชา มุณฺฑิยํ กาสาวธารณา ปตฺตธารณา เทเวสุ สมฺมาสมฺพุทฺธา อุปฺปชฺชนฺติ ปจฺเจกสมฺพุทฺธา อุปฺปชฺชนฺติ สาวกยุคํ อุปฺปชฺชตีติ น เหวํ วตฺตพฺเพ…เป …ฯ>
    text <เทเวสุ ปพฺพชฺชา นตฺถีติ นตฺถิ เทเวสุ พฺรหฺมจริยวาโสติ อามนฺตาฯ ยตฺถ อตฺถิ ปพฺพชฺชา ตตฺเถว พฺรหฺมจริยวาโส ยตฺถ นตฺถิ ปพฺพชฺชา นตฺถิ ตตฺถ พฺรหฺมจริยวาโสติ น เหวํ วตฺตพฺเพ…เป … ยตฺถ อตฺถิ ปพฺพชฺชา ตตฺเถว พฺรหฺมจริยวาโส ยตฺถ นตฺถิ ปพฺพชฺชา นตฺถิ ตตฺถ พฺรหฺมจริยวาโสติ อามนฺตาฯ โย ปพฺพชติ ตสฺเสว พฺรหฺมจริยวาโส โย น ปพฺพชติ นตฺถิ ตสฺส พฺรหฺมจริยวาโสติ น เหวํ วตฺตพฺเพ…เป …ฯ>
    text <เทเวสุ มุณฺฑิยํ นตฺถีติ นตฺถิ เทเวสุ พฺรหฺมจริยวาโสติ อามนฺตาฯ ยตฺถ อตฺถิ มุณฺฑิยํ ตตฺเถว พฺรหฺมจริยวาโส ยตฺถ นตฺถิ มุณฺฑิยํ นตฺถิ ตตฺถ พฺรหฺมจริยวาโสติ น เหวํ วตฺตพฺเพ…เป … ยตฺถ อตฺถิ มุณฺฑิยํ ตตฺเถว พฺรหฺมจริยวาโส ยตฺถ นตฺถิ มุณฺฑิยํ นตฺถิ ตตฺถ พฺรหฺมจริยวาโสติ อามนฺตาฯ โย มุณฺโฑ โหติ ตสฺเสว พฺรหฺมจริยวาโส โย มุณฺโฑ น โหติ นตฺถิ ตสฺส พฺรหฺมจริยวาโสติ น เหวํ วตฺตพฺเพ…เป …ฯ>
    text <เทเวสุ กาสาวธารณา นตฺถีติ นตฺถิ เทเวสุ พฺรหฺมจริยวาโสติ อามนฺตาฯ ยตฺถ อตฺถิ กาสาวธารณา ตตฺเถว พฺรหฺมจริยวาโส ยตฺถ นตฺถิ กาสาวธารณา นตฺถิ ตตฺถ พฺรหฺมจริยวาโสติ น เหวํ วตฺตพฺเพ…เป … ยตฺถ อตฺถิ กาสาวธารณา ตตฺเถว พฺรหฺมจริยวาโส ยตฺถ นตฺถิ กาสาวธารณา นตฺถิ ตตฺถ พฺรหฺมจริยวาโสติ อามนฺตาฯ โย กาสาวํ ธาเรติ ตสฺเสว พฺรหฺมจริยวาโส โย กาสาวํ น ธาเรติ นตฺถิ ตสฺส พฺรหฺมจริยวาโสติ น เหวํ วตฺตพฺเพ…เป …ฯ>
    text <เทเวสุ ปตฺตธารณา นตฺถีติ นตฺถิ เทเวสุ พฺรหฺมจริยวาโสติ อามนฺตาฯ ยตฺถ อตฺถิ ปตฺตธารณา ตตฺเถว พฺรหฺมจริยวาโส ยตฺถ นตฺถิ ปตฺตธารณา นตฺถิ ตตฺถ พฺรหฺมจริยวาโสติ น เหวํ วตฺตพฺเพ…เป … ยตฺถ อตฺถิ ปตฺตธารณา ตตฺเถว พฺรหฺมจริยวาโส ยตฺถ นตฺถิ ปตฺตธารณา นตฺถิ ตตฺถ พฺรหฺมจริยวาโสติ อามนฺตา โย ปตฺตํ ธาเรติ ตสฺเสว พฺรหฺมจริยวาโส โย ปตฺตํ น ธาเรติ นตฺถิ ตสฺส พฺรหฺมจริยวาโสติ น เหวํ วตฺตพฺเพ…เป …ฯ>
    text <เทเวสุ สมฺมาสมฺพุทฺธา นุปฺปชฺชนฺตีติ นตฺถิ เทเวสุ พฺรหฺมจริยวาโสติ อามนฺตาฯ ยตฺถ สมฺมาสมฺพุทฺธา อุปฺปชฺชนฺติ ตตฺเถว พฺรหฺมจริยวาโส ยตฺถ สมฺมาสมฺพุทฺธา นุปฺปชฺชนฺติ นตฺถิ ตตฺถ พฺรหฺมจริยวาโสติ น เหวํ วตฺตพฺเพ…เป … ยตฺถ สมฺมาสมฺพุทฺธา อุปฺปชฺชนฺติ ตตฺเถว พฺรหฺมจริยวาโส ยตฺถ สมฺมาสมฺพุทฺธา นุปฺปชฺชนฺติ นตฺถิ ตตฺถ พฺรหฺมจริยวาโสติ อามนฺตา ฯ ลุมฺพินิยา ภควา ชาโต โพธิยา มูเล อภิสมฺพุทฺโธ พาราณสิยํ ภควตา ธมฺมจกฺกํ ปวตฺติตํ ตตฺเถว พฺรหฺมจริยวาโส นตฺถญฺญตฺร พฺรหฺมจริยวาโสติ น เหวํ วตฺตพฺเพ…เป …ฯ>
    text <เทเวสุ ปจฺเจกสมฺพุทฺธา นุปฺปชฺชนฺตีติ นตฺถิ เทเวสุ พฺรหฺมจริยวาโสติ อามนฺตาฯ ยตฺถ ปจฺเจกสมฺพุทฺธา อุปฺปชฺชนฺติ ตตฺเถว พฺรหฺมจริยวาโส ยตฺถ ปจฺเจกสมฺพุทฺธา นุปฺปชฺชนฺติ นตฺถิ ตตฺถ พฺรหฺมจริยวาโสติ น เหวํ วตฺตพฺเพ…เป … ยตฺถ ปจฺเจกสมฺพุทฺธา อุปฺปชฺชนฺติ ตตฺเถว พฺรหฺมจริยวาโส ยตฺถ ปจฺเจกสมฺพุทฺธา นุปฺปชฺชนฺติ นตฺถิ ตตฺถ พฺรหฺมจริยวาโสติ อามนฺตาฯ มชฺฌิเมสุ ชนปเทสุ ปจฺเจกสมฺพุทฺธา อุปฺปชฺชนฺติ ตตฺเถว พฺรหฺมจริยวาโส นตฺถญฺญตฺร พฺรหฺมจริยวาโสติ น เหวํ วตฺตพฺเพ…เป …ฯ>
    text <เทเวสุ สาวกยุคํ นุปฺปชฺชตีติ นตฺถิ เทเวสุ พฺรหฺมจริยวาโสติ อามนฺตาฯ ยตฺถ สาวกยุคํ อุปฺปชฺชติ ตตฺเถว พฺรหฺมจริยวาโส ยตฺถ สาวกยุคํ นุปฺปชฺชติ นตฺถิ ตตฺถ พฺรหฺมจริยวาโสติ น เหวํ วตฺตพฺเพ…เป … ยตฺถ สาวกยุคํ อุปฺปชฺชติ ตตฺเถว พฺรหฺมจริยวาโส ยตฺถ สาวกยุคํ นุปฺปชฺชติ นตฺถิ ตตฺถ พฺรหฺมจริยวาโสติ อามนฺตาฯ มคเธสุ สาวกยุคํ อุปฺปนฺนํ ตตฺเถว พฺรหฺมจริยวาโส นตฺถญฺญตฺร พฺรหฺมจริยวาโสติ น เหวํ วตฺตพฺเพ…เป …ฯ>
    text <๒๗๑>, <อตฺถิ เทเวสุ พฺรหฺมจริยวาโสติ อามนฺตา ฯ สพฺพเทเวสุ อตฺถิ พฺรหฺมจริยวาโสติ น เหวํ วตฺตพฺเพ…เป …ฯ>
    text <อตฺถิ มนุสฺเสสุ พฺรหฺมจริยวาโสติ อามนฺตาฯ สพฺพมนุสฺเสสุ อตฺถิ พฺรหฺมจริยวาโสติ น เหวํ วตฺตพฺเพ…เป …ฯ>
    text <อตฺถิ เทเวสุ พฺรหฺมจริยวาโสติ อามนฺตาฯ อสญฺญสตฺเตสุ เทเวสุ อตฺถิ พฺรหฺมจริยวาโสติ น เหวํ วตฺตพฺเพ…เป …ฯ>
    text <อตฺถิ มนุสฺเสสุ พฺรหฺมจริยวาโสติ อามนฺตาฯ ปจฺจนฺติเมสุ ชนปเทสุ อตฺถิ พฺรหฺมจริยวาโส มิลกฺเขสุ อวิญฺญาตาเรสุ ยตฺถ นตฺถิ คติ ภิกฺขูนํ ภิกฺขุนีนํ อุปาสกานํ อุปาสิกานนฺติ น เหวํ วตฺตพฺเพฯ>
    text <อตฺถิ เทเวสุ พฺรหฺมจริยวาโสติ อตฺถิ ยตฺถ อตฺถิ อตฺถิ ยตฺถ นตฺถีติฯ อสญฺญสตฺเตสุ เทเวสุ อตฺถิ ยตฺถ อตฺถิ อตฺถิ ยตฺถ นตฺถิ พฺรหฺมจริยวาโส สญฺญสตฺเตสุ เทเวสุ อตฺถิ ยตฺถ อตฺถิ อตฺถิ ยตฺถ นตฺถิ พฺรหฺมจริยวาโสติ น เหวํ วตฺตพฺเพฯ>
    text <เทเวสุ อตฺถิ ยตฺถ อตฺถิ อตฺถิ ยตฺถ นตฺถิ พฺรหฺมจริยวาโสติ อามนฺตาฯ กตฺถ อตฺถิ กตฺถ นตฺถีติ อสญฺญสตฺเตสุ เทเวสุ นตฺถิ พฺรหฺมจริยวาโส สญฺญสตฺเตสุ เทเวสุ อตฺถิ พฺรหฺมจริยวาโสติฯ อสญฺญสตฺเตสุ เทเวสุ นตฺถิ พฺรหฺมจริยวาโสติ อามนฺตาฯ สญฺญสตฺเตสุ เทเวสุ นตฺถิ พฺรหฺมจริยวาโสติ น เหวํ วตฺตพฺเพฯ>
    text <สญฺญสตฺเตสุ เทเวสุ อตฺถิ พฺรหฺมจริยวาโสติ อามนฺตาฯ อสญฺญสตฺเตสุ เทเวสุ อตฺถิ พฺรหฺมจริยวาโสติ น เหวํ วตฺตพฺเพฯ>
    text <อตฺถิ มนุสฺเสสุ พฺรหฺมจริยวาโสติ อตฺถิ ยตฺถ อตฺถิ อตฺถิ ยตฺถ นตฺถีติฯ ปจฺจนฺติเมสุ ชนปเทสุ อตฺถิ ยตฺถ อตฺถิ อตฺถิ ยตฺถ นตฺถิ พฺรหฺมจริยวาโส มิลกฺเขสุ อวิญฺญาตาเรสุ ยตฺถ นตฺถิ คติ ภิกฺขูนํ ภิกฺขุนีนํ อุปาสกานํ อุปาสิกานํ มชฺฌิเมสุ ชนปเทสุ อตฺถิ ยตฺถ อตฺถิ อตฺถิ ยตฺถ นตฺถิ พฺรหฺมจริยวาโสติ น เหวํ วตฺตพฺเพฯ>
    text <มนุสฺเสสุ อตฺถิ ยตฺถ อตฺถิ อตฺถิ ยตฺถ นตฺถิ พฺรหฺมจริยวาโสติ อามนฺตาฯ กตฺถ อตฺถิ กตฺถ นตฺถีติ ปจฺจนฺติเมสุ ชนปเทสุ นตฺถิ พฺรหฺมจริยวาโส มิลกฺเขสุ อวิญฺญาตาเรสุ ยตฺถ นตฺถิ คติ ภิกฺขูนํ ภิกฺขุนีนํ อุปาสกานํ อุปาสิกานํ มชฺฌิเมสุ ชนปเทสุ อตฺถิ พฺรหฺมจริยวาโสติฯ ปจฺจนฺติเมสุ ชนปเทสุ นตฺถิ พฺรหฺมจริยวาโส มิลกฺเขสุ อวิญฺญาตาเรสุ ยตฺถ นตฺถิ คติ ภิกฺขูนํ ภิกฺขุนีนํ อุปาสกานํ อุปาสิกานนฺติ อามนฺตาฯ มชฺฌิเมสุ ชนปเทสุ นตฺถิ พฺรหฺมจริยวาโสติ น เหวํ วตฺตพฺเพฯ>
    text <มชฺฌิเมสุ ชนปเทสุ อตฺถิ พฺรหฺมจริยวาโสติ อามนฺตาฯ ปจฺจนฺติเมสุ ชนปเทสุ อตฺถิ พฺรหฺมจริยวาโส มิลกฺเขสุ อวิญฺญาตาเรสุ ยตฺถ นตฺถิ คติ ภิกฺขูนํ ภิกฺขุนีนํ อุปาสกานํ อุปาสิกานนฺติ น เหวํ วตฺตพฺเพฯ>
    text <อตฺถิ เทเวสุ พฺรหฺมจริยวาโสติ อามนฺตาฯ นนุ วุตฺตํ ภควตา ตีหิ ภิกฺขเว ฐาเนหิ ชมฺพุทีปกา มนุสฺสา อุตฺตรกุรุเก จ มนุสฺเส อธิคฺคณฺหนฺติ เทเว จ ตาวติํเส กตเมหิ ตีหิ สูรา สติมนฺโต อิธ พฺรหฺมจริยวาโสติ ฯ อตฺเถว สุตฺตนฺโตติ อามนฺตาฯ เตน หิ นตฺถิ เทเวสุ พฺรหฺมจริยวาโสติฯ>
    text <สาวตฺถิยํ วุตฺตํ ภควตา อิธ พฺรหฺมจริยวาโสติ อามนฺตาฯ สาวตฺถิยํเยว พฺรหฺมจริยวาโส นตฺถิ อญฺญตฺร พฺรหฺมจริยวาโสติ น เหวํ วตฺตพฺเพฯ>
    text <๒๗๒>, <อนาคามิสฺส ปุคฺคลสฺส ปญฺโจรมฺภาคิยานิ สํโยชนานิ ปหีนานิ ปญฺจุทฺธมฺภาคิยานิ สํโยชนานิ อปฺปหีนานิ อิโต จุตสฺส ตตฺถ อุปปนฺนสฺส กุหิํ ผลุปฺปตฺตีติ ตตฺเถวฯ หญฺจิ อนาคามิสฺส ปุคฺคลสฺส ปญฺโจรมฺภาคิยานิ สํโยชนานิ ปหีนานิ ปญฺจุทฺธมฺภาคิยานิ สํโยชนานิ อปฺปหีนานิ อิโต จุตสฺส ตตฺถ อุปปนฺนสฺส ตหิํ ผลุปฺปตฺติ โน จ วต เร วตฺตพฺเพ นตฺถิ เทเวสุ พฺรหฺมจริยวาโสติฯ>
    text <อนาคามิสฺส ปุคฺคลสฺส ปญฺโจรมฺภาคิยานิ สํโยชนานิ ปหีนานิ ปญฺจุทฺธมฺภาคิยานิ สํโยชนานิ อปฺปหีนานิ อิโต จุตสฺส ตตฺถ อุปปนฺนสฺส กุหิํ ภาโรหรณํ กุหิํ ทุกฺขปริญฺญาตํ กุหิํ กิเลสปฺปหานํ กุหิํ นิโรธสจฺฉิกิริยา กุหิํ อกุปฺปปฏิเวโธติ ตตฺเถวฯ หญฺจิ อนาคามิสฺส ปุคฺคลสฺส ปญฺโจรมฺภาคิยานิ สํโยชนานิ ปหีนานิ ปญฺจุทฺธมฺภาคิยานิ สํโยชนานิ อปฺปหีนานิ อิโต จุตสฺส ตตฺถ อุปปนฺนสฺส ตหิํ อกุปฺปปฏิเวโธ โน จ วต เร วตฺตพฺเพ นตฺถิ เทเวสุ พฺรหฺมจริยวาโสติฯ>
    text <อนาคามิสฺส ปุคฺคลสฺส ปญฺโจรมฺภาคิยานิ สํโยชนานิ ปหีนานิ ปญฺจุทฺธมฺภาคิยานิ สํโยชนานิ อปฺปหีนานิ อิโต จุตสฺส ตตฺถ อุปปนฺนสฺส ตหิํ ผลุปฺปตฺติ ตหิํ ภาโรหรณํ ตหิํ ทุกฺขปริญฺญาตํ ตหิํ กิเลสปฺปหานํ ตหิํ นิโรธสจฺฉิกิริยา ตหิํ อกุปฺปปฏิเวโธ เกนฏฺเฐน วเทสิ นตฺถิ เทเวสุ พฺรหฺมจริยวาโสติ หนฺท หิ อนาคามี ปุคฺคโล อิธ ภาวิเตน มคฺเคน ตตฺถ ผลํ สจฺฉิกโรตีติ ฯ>
  text <๒ สํสนฺทนพฺรหฺมจริยกถา>
    text <๒๗๓>, <อนาคามี ปุคฺคโล อิธ ภาวิเตน มคฺเคน ตตฺถ ผลํ สจฺฉิกโรตีติ อามนฺตาฯ โสตาปนฺโน ปุคฺคโล ตตฺถ ภาวิเตน มคฺเคน อิธ ผลํ สจฺฉิกโรตีติ น เหวํ วตฺตพฺเพฯ>
    text <อนาคามี ปุคฺคโล อิธ ภาวิเตน มคฺเคน ตตฺถ ผลํ สจฺฉิกโรตีติ อามนฺตาฯ สกทาคามี ปุคฺคโล อิธ ปรินิพฺพายิปุคฺคโล ตตฺถ ภาวิเตน มคฺเคน อิธ ผลํ สจฺฉิกโรตีติ น เหวํ วตฺตพฺเพฯ>
    text <โสตาปนฺโน ปุคฺคโล อิธ ภาวิเตน มคฺเคน อิธ ผลํ สจฺฉิกโรตีติ อามนฺตาฯ อนาคามี ปุคฺคโล ตตฺถ ภาวิเตน มคฺเคน ตตฺถ ผลํ สจฺฉิกโรตีติ น เหวํ วตฺตพฺเพฯ>
    text <สกทาคามี ปุคฺคโล อิธ ปรินิพฺพายิปุคฺคโล อิธ ภาวิเตน มคฺเคน อิธ ผลํ สจฺฉิกโรตีติ อามนฺตาฯ อนาคามี ปุคฺคโล ตตฺถ ภาวิเตน มคฺเคน ตตฺถ ผลํ สจฺฉิกโรตีติ น เหวํ วตฺตพฺเพ…เป …ฯ>
    text <อิธ วิหาย นิฏฺฐสฺส ปุคฺคลสฺส มคฺโค จ ภาวียติ น จ กิเลสา ปหียนฺตีติ อามนฺตาฯ โสตาปตฺติผลสจฺฉิกิริยาย ปฏิปนฺนสฺส ปุคฺคลสฺส มคฺโค จ ภาวียติ น จ กิเลสา ปหียนฺตีติ น เหวํ วตฺตพฺเพ…เป …ฯ>
    text <อิธ วิหาย นิฏฺฐสฺส ปุคฺคลสฺส มคฺโค จ ภาวียติ น จ กิเลสา ปหียนฺตีติ อามนฺตาฯ สกทาคามิผลสจฺฉิกิริยาย ปฏิปนฺนสฺส ปุคฺคลสฺส…เป … อรหตฺตสจฺฉิกิริยาย ปฏิปนฺนสฺส ปุคฺคลสฺส มคฺโค จ ภาวียติ น จ กิเลสา ปหียนฺตีติ น เหวํ วตฺตพฺเพ…เป …ฯ>
    text <โสตาปตฺติผลสจฺฉิกิริยาย ปฏิปนฺนสฺส ปุคฺคลสฺส อปุพฺพํ อจริมํ มคฺโค จ ภาวียติ กิเลสา จ ปหียนฺตีติ อามนฺตาฯ อิธ วิหาย นิฏฺฐสฺส ปุคฺคลสฺส อปุพฺพํ อจริมํ มคฺโค จ ภาวียติ กิเลสา จ ปหียนฺตีติ น เหวํ วตฺตพฺเพฯ>
    text <สกทาคามิผลสจฺฉิกิริยาย ปฏิปนฺนสฺส ปุคฺคลสฺส…เป … อรหตฺตสจฺฉิกิริยาย ปฏิปนฺนสฺส ปุคฺคลสฺส อปุพฺพํ อจริมํ มคฺโค จ ภาวียติ กิเลสา จ ปหียนฺตีติ อามนฺตาฯ อิธ วิหาย นิฏฺฐสฺส ปุคฺคลสฺส อปุพฺพํ อจริมํ มคฺโค จ ภาวียติ กิเลสา จ ปหียนฺตีติ น เหวํ วตฺตพฺเพ ฯ>
    text <อนาคามี ปุคฺคโล กตกรณีโย ภาวิตภาวโน ตตฺถ อุปปชฺชตีติ อามนฺตาฯ อรหา อุปปชฺชตีติ น เหวํ วตฺตพฺเพฯ>
    text <อรหา อุปปชฺชตีติ อามนฺตาฯ อตฺถิ อรหโต ปุนพฺภโวติ น เหวํ วตฺตพฺเพฯ>
    text <อตฺถิ อรหโต ปุนพฺภโวติ อามนฺตาฯ อรหา ภเวน ภวํ คจฺฉติ คติยา คติํ คจฺฉติ สํสาเรน สํสารํ คจฺฉติ อุปปตฺติยา อุปปตฺติํ คจฺฉตีติ น เหวํ วตฺตพฺเพฯ>
    text <อนาคามี ปุคฺคโล กตกรณีโย ภาวิตภาวโน อโนหฏภาโร ตตฺถ อุปปชฺชตีติ อามนฺตาฯ ภาโรหรณาย ปุน มคฺคํ ภาเวตีติ น เหวํ วตฺตพฺเพฯ>
    text <อนาคามี ปุคฺคโล กตกรณีโย ภาวิตภาวโน อปริญฺญาตทุกฺโข อปฺปหีนกิเลโส อสจฺฉิกตนิโรโธ อปฺปฏิวิทฺธากุปฺโป ตตฺถ อุปปชฺชตีติ อามนฺตาฯ อกุปฺปปฏิเวธาย ปุน มคฺคํ ภาเวตีติ น เหวํ วตฺตพฺเพฯ>
    text <อนาคามี ปุคฺคโล กตกรณีโย ภาวิตภาวโน อโนหฏภาโร ตตฺถ อุปปชฺชติ น จ ภาโรหรณาย ปุน มคฺคํ ภาเวตีติ อามนฺตาฯ อโนหฏภาโร จ ตตฺถ ปรินิพฺพายตีติ น เหวํ วตฺตพฺเพฯ>
    text <อนาคามี ปุคฺคโล กตกรณีโย ภาวิตภาวโน อปริญฺญาตทุกฺโข อปฺปหีนกิเลโส อสจฺฉิกตนิโรโธ อปฺปฏิวิทฺธากุปฺโป ตตฺถ อุปปชฺชติ น จ อกุปฺปปฏิเวธาย ปุน มคฺคํ ภาเวตีติ อามนฺตาฯ อปฺปฏิวิทฺธากุปฺโป จ ตตฺถ ปรินิพฺพายตีติ น เหวํ วตฺตพฺเพฯ ยถา มิโค สลฺเลน วิทฺโธ ทูรมฺปิ คนฺตฺวา กาลํ กโรติ เอวเมวํ อนาคามี ปุคฺคโล อิธ ภาวิเตน มคฺเคน ตตฺถ ผลํ สจฺฉิกโรตีติฯ>
    text <ยถา มิโค สลฺเลน วิทฺโธ ทูรมฺปิ คนฺตฺวา สสลฺโลว กาลํ กโรติ เอวเมวํ อนาคามี ปุคฺคโล อิธ ภาวิเตน มคฺเคน ตตฺถ สสลฺโลว ปรินิพฺพายตีติ น เหวํ วตฺตพฺเพ…เป …ฯ>
    stand <พฺรหฺมจริยกถา นิฏฺฐิตาฯ>
  text <๓ โอธิโสกถา>
    text <๒๗๔>, <โอธิโสธิโส กิเลเส ชหตีติ อามนฺตาฯ โสตาปตฺติผลสจฺฉิกิริยาย ปฏิปนฺโน ปุคฺคโล ทุกฺขทสฺสเนน กิํ ชหตีติ สกฺกายทิฏฺฐิํ วิจิกิจฺฉํ สีลพฺพตปรามาสํ ตเทกฏฺเฐ จ กิเลเส เอกเทเส ชหตีติฯ เอกเทสํ โสตาปนฺโน เอกเทสํ น โสตาปนฺโน เอกเทสํ โสตาปตฺติผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรติ เอกเทสํ สตฺตกฺขตฺตุปรโม โกลงฺโกโล เอกพีชี พุทฺเธ อเวจฺจปฺปสาเทน สมนฺนาคโต ธมฺเม…เป … สงฺเฆ…เป … อริยกนฺเตหิ สีเลหิ สมนฺนาคโต เอกเทสํ อริยกนฺเตหิ สีเลหิ น สมนฺนาคโตติ น เหวํ วตฺตพฺเพ…เป …ฯ>
    text <สมุทยทสฺสเนน กิํ ชหตีติ สกฺกายทิฏฺฐิํ ชหติ วิจิกิจฺฉํ สีลพฺพตปรามาสํ ตเทกฏฺเฐ จ กิเลเส เอกเทเส ชหตีติฯ เอกเทสํ โสตาปนฺโน เอกเทสํ น โสตาปนฺโน…เป … เอกเทสํ อริยกนฺเตหิ สีเลหิ สมนฺนาคโต เอกเทสํ อริยกนฺเตหิ สีเลหิ น สมนฺนาคโตติ น เหวํ วตฺตพฺเพ…เป …ฯ>
    text <นิโรธทสฺสเนน กิํ ชหตีติ วิจิกิจฺฉํ สีลพฺพตปรามาสํ ตเทกฏฺเฐ จ กิเลเส เอกเทเส ชหตีติฯ เอกเทสํ โสตาปนฺโน เอกเทสํ น โสตาปนฺโน…เป … เอกเทสํ อริยกนฺเตหิ สีเลหิ สมนฺนาคโต เอกเทสํ อริยกนฺเตหิ สีเลหิ น สมนฺนาคโตติ น เหวํ วตฺตพฺเพ…เป …ฯ>
    text <มคฺคทสฺสเนน กิํ ชหตีติ สีลพฺพตปรามาสํ ตเทกฏฺเฐ จ กิเลเส ชหตีติฯ เอกเทสํ โสตาปนฺโน เอกเทสํ น โสตาปนฺโน เอกเทสํ โสตาปตฺติผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรติ เอกเทสํ สตฺตกฺขตฺตุปรโม โกลงฺโกโล เอกพีชี พุทฺเธ อเวจฺจปฺปสาเทน สมนฺนาคโต ธมฺเม…เป … สงฺเฆ…เป … อริยกนฺเตหิ สีเลหิ สมนฺนาคโต เอกเทสํ อริยกนฺเตหิ สีเลหิ น สมนฺนาคโตติ น เหวํ วตฺตพฺเพ…เป …ฯ>
    text <๒๗๕>, <สกทาคามิผลสจฺฉิกิริยาย ปฏิปนฺโน ปุคฺคโล ทุกฺขทสฺสเนน กิํ ชหตีติ โอฬาริกํ กามราคํ ชหติ โอฬาริกํ พฺยาปาทํ ตเทกฏฺเฐ จ กิเลเส เอกเทเส ชหตีติฯ เอกเทสํ สกทาคามี เอกเทสํ น สกทาคามี เอกเทสํ สกทาคามิผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรตีติ น เหวํ วตฺตพฺเพ…เป …ฯ>
    text <สมุทยทสฺสเนน กิํ ชหตีติ โอฬาริกํ กามราคํ ชหติ โอฬาริกํ พฺยาปาทํ ตเทกฏฺเฐ จ กิเลเส เอกเทเส ชหตีติฯ เอกเทสํ สกทาคามี เอกเทสํ น สกทาคามี เอกเทสํ สกทาคามิผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรตีติ น เหวํ วตฺตพฺเพ…เป …ฯ>
    text <นิโรธทสฺสเนน กิํ ชหตีติ โอฬาริกํ พฺยาปาทํ ชหติ ตเทกฏฺเฐ จ กิเลเส เอกเทเส ชหตีติฯ เอกเทสํ สกทาคามี เอกเทสํ น สกทาคามี เอกเทสํ สกทาคามิผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรตีติ น เหวํ วตฺตพฺเพ…เป …ฯ>
    text <มคฺคทสฺสเนน กิํ ชหตีติ โอฬาริกํ พฺยาปาทํ ชหติ ตเทกฏฺเฐ จ กิเลเส ชหตีติฯ เอกเทสํ สกทาคามี เอกเทสํ น สกทาคามี เอกเทสํ สกทาคามิผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรตีติ น เหวํ วตฺตพฺเพ…เป …ฯ>
    text <๒๗๖>, <อนาคามิผลสจฺฉิกิริยาย ปฏิปนฺโน ปุคฺคโล ทุกฺขทสฺสเนน กิํ ชหตีติ อณุสหคตํ กามราคํ ชหติ อณุสหคตํ พฺยาปาทํ ตเทกฏฺเฐ จ กิเลเส เอกเทเส ชหตีติฯ เอกเทสํ อนาคามี เอกเทสํ น อนาคามี เอกเทสํ อนาคามิผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรติ เอกเทสํ อนฺตราปรินิพฺพายี อุปหจฺจปรินิพฺพายี อสงฺขารปรินิพฺพายี สสงฺขารปรินิพฺพายี อุทฺธํโสโต อกนิฏฺฐคามี เอกเทสํ น อุทฺธํโสโต อกนิฏฺฐคามีติ น เหวํ วตฺตพฺเพ…เป …ฯ>
    text <สมุทยทสฺสเนน กิํ ชหตีติ อณุสหคตํ กามราคํ ชหติ อณุสหคตํ พฺยาปาทํ ตเทกฏฺเฐ จ กิเลเส เอกเทเส ชหตีติฯ เอกเทสํ อนาคามี เอกเทสํ น อนาคามี…เป … เอกเทสํ อุทฺธํโสโต อกนิฏฺฐคามี เอกเทสํ น อุทฺธํโสโต อกนิฏฺฐคามีติ น เหวํ วตฺตพฺเพ…เป …ฯ>
    text <นิโรธทสฺสเนน กิํ ชหตีติ อณุสหคตํ พฺยาปาทํ ชหติ ตเทกฏฺเฐ จ กิเลเส เอกเทเส ชหตีติฯ เอกเทสํ อนาคามี เอกเทสํ น อนาคามี…เป … เอกเทสํ อุทฺธํโสโต อกนิฏฺฐคามี เอกเทสํ น อุทฺธํโสโต อกนิฏฺฐคามีติ น เหวํ วตฺตพฺเพ…เป …ฯ>
    text <มคฺคทสฺสเนน กิํ ชหตีติ ตเทกฏฺเฐ จ กิเลเส ชหตีติฯ เอกเทสํ อนาคามี เอกเทสํ น อนาคามี เอกเทสํ อนาคามิผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรติ เอกเทสํ อนฺตราปรินิพฺพายี อุปหจฺจปรินิพฺพายี อสงฺขารปรินิพฺพายี สสงฺขารปรินิพฺพายี อุทฺธํโสโต อกนิฏฺฐคามี เอกเทสํ น อุทฺธํโสโต อกนิฏฺฐคามีติ น เหวํ วตฺตพฺเพ…เป …ฯ>
    text <๒๗๗>, <อรหตฺตสจฺฉิกิริยาย ปฏิปนฺโน ปุคฺคโล ทุกฺขทสฺสเนน กิํ ชหตีติ รูปราคํ อรูปราคํ มานํ อุทฺธจฺจํ อวิชฺชํ ตเทกฏฺเฐ จ กิเลเส เอกเทเส ชหตีติฯ เอกเทสํ อรหา เอกเทสํ น อรหา เอกเทสํ อรหตฺตปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรติ เอกเทสํ วีตราโค วีตโทโส วีตโมโห กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต อุกฺขิตฺตปลิโฆ สงฺกิณฺณปริโข อพฺพูฬฺเหสิโก นิรคฺคโฬ อริโย ปนฺนทฺธโช ปนฺนภาโร วิสญฺญุตฺโต สุวิชิตวิชโย ทุกฺขํ ตสฺส ปริญฺญาตํ สมุทโย ปหีโน นิโรโธ สจฺฉิกโต มคฺโค ภาวิโต อภิญฺเญยฺยํ อภิญฺญาตํ ปริญฺเญยฺยํ ปริญฺญาตํ ปหาตพฺพํ ปหีนํ ภาเวตพฺพํ ภาวิตํ สจฺฉิกาตพฺพํ สจฺฉิกตํ เอกเทสํ สจฺฉิกาตพฺพํ สจฺฉิกตํ เอกเทสํ สจฺฉิกาตพฺพํ น สจฺฉิกตนฺติ น เหวํ วตฺตพฺเพ…เป …ฯ>
    text <สมุทยทสฺสเนน กิํ ชหตีติ รูปราคํ อรูปราคํ ชหติ มานํ อุทฺธจฺจํ อวิชฺชํ ตเทกฏฺเฐ จ กิเลเส เอกเทเส ชหตีติฯ เอกเทสํ อรหา เอกเทสํ น อรหา…เป … เอกเทสํ สจฺฉิกาตพฺพํ สจฺฉิกตํ เอกเทสํ สจฺฉิกาตพฺพํ น สจฺฉิกตนฺติ น เหวํ วตฺตพฺเพ…เป …ฯ>
    text <นิโรธทสฺสเนน กิํ ชหตีติ มานํ ชหติ อุทฺธจฺจํ อวิชฺชํ ตเทกฏฺเฐ จ กิเลเส เอกเทเส ชหตีติฯ เอกเทสํ อรหา เอกเทสํ น อรหา …เป … เอกเทสํ สจฺฉิกาตพฺพํ สจฺฉิกตํ เอกเทสํ สจฺฉิกาตพฺพํ น สจฺฉิกตนฺติ น เหวํ วตฺตพฺเพ…เป …ฯ>
    text <มคฺคทสฺสเนน กิํ ชหตีติ อุทฺธจฺจํ อวิชฺชํ ตเทกฏฺเฐ จ กิเลเส ชหตีติฯ เอกเทสํ อรหา เอกเทสํ น อรหา เอกเทสํ อรหตฺตปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรติ เอกเทสํ วีตราโค วีตโทโส วีตโมโห กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต อุกฺขิตฺตปลิโฆ สงฺกิณฺณปริโข อพฺพูฬฺเหสิโก นิรคฺคโฬ อริโย ปนฺนทฺธโช ปนฺนภาโร วิสญฺญุตฺโต สุวิชิตวิชโย ทุกฺขํ ตสฺส ปริญฺญาตํ สมุทโย ปหีโน นิโรโธ สจฺฉิกโต มคฺโค ภาวิโต อภิญฺเญยฺยํ อภิญฺญาตํ ปริญฺเญยฺยํ ปริญฺญาตํ ปหาตพฺพํ ปหีนํ ภาเวตพฺพํ ภาวิตํ สจฺฉิกาตพฺพํ สจฺฉิกตํ เอกเทสํ สจฺฉิกาตพฺพํ สจฺฉิกตํ เอกเทสํ สจฺฉิกาตพฺพํ น สจฺฉิกตนฺติ น เหวํ วตฺตพฺเพ…เป …ฯ>
    text <๒๗๘>, <น วตฺตพฺพํ โอธิโสธิโส กิเลเส ชหตีติ อามนฺตาฯ นนุ วุตฺตํ ภควตา>
    block
      text <อนุปุพฺเพน เมธาวี โถกํ โถกํ ขเณ ขเณ>
      text <กมฺมาโร รชตสฺเสว นิทฺธเม มลมตฺตโนติ ฯ>
      text <สหาวสฺส ทสฺสนสมฺปทาย>
      text <ตยสฺสุ ธมฺมา ชหิตา ภวนฺติ>
      text <สกฺกายทิฏฺฐี วิจิกิจฺฉิตญฺจ>
      text <สีลพฺพตํ วาปิ ยทตฺถิ กิญฺจิ>
      text <จตูหปาเยหิ จ วิปฺปมุตฺโต>
      text <ฉจฺจาภิฐานานิ อภพฺพ กาตุนฺติ ฯ>
    text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ โอธิโสธิโส กิเลเส ชหตีติฯ>
    text <โอธิโสธิโส กิเลเส ชหตีติ อามนฺตาฯ นนุ วุตฺตํ ภควตา>
    text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ โอธิโสธิโส กิเลเส ชหตีติฯ>
    text <โอธิโสธิโส กิเลเส ชหตีติ อามนฺตาฯ นนุ วุตฺตํ ภควตา ยสฺมิํ ภิกฺขเว สมเย อริยสาวกสฺส วิรชํ วีตมลํ ธมฺมจกฺขุํ อุทปาทิ ยํ กิญฺจิ สมุทยธมฺมํ สพฺพํ ตํ นิโรธธมฺมนฺติ สห ทสฺสนุปฺปาทา ภิกฺขเว อริยสาวกสฺส ตีณิ สํโยชนานิ ปหียนฺติ สกฺกายทิฏฺฐิ วิจิกิจฺฉา สีลพฺพตปรามาโสติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ โอธิโสธิโส กิเลเส ชหตีติฯ>
    stand <โอธิโสกถา นิฏฺฐิตาฯ>
