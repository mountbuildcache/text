text <๓ ตติยวคฺโค>
  text <๒๑ ๑ พลกถา>
    text <๓๕๔>, <ตถาคตพลํ สาวกสาธารณนฺติ อามนฺตาฯ ตถาคตพลํ สาวกพลํ สาวกพลํ ตถาคตพลนฺติ น เหวํ วตฺตพฺเพ…เป …ฯ>
    text <ตถาคตพลํ สาวกสาธารณนฺติ อามนฺตาฯ ตญฺเญว ตถาคตพลํ ตํ สาวกพลํ ตญฺเญว สาวกพลํ ตํ ตถาคตพลนฺติ น เหวํ วตฺตพฺเพ…เป …ฯ>
    text <ตถาคตพลํ สาวกสาธารณนฺติ อามนฺตาฯ ยาทิสํ ตถาคตพลํ ตาทิสํ สาวกพลํ ยาทิสํ สาวกพลํ ตาทิสํ ตถาคตพลนฺติ น เหวํ วตฺตพฺเพ…เป …ฯ>
    text <ตถาคตพลํ สาวกสาธารณนฺติ อามนฺตาฯ ยาทิโส ตถาคตสฺส ปุพฺพโยโค ปุพฺพจริยา ธมฺมกฺขานํ ธมฺมเทสนา ตาทิโส สาวกสฺส ปุพฺพโยโค ปุพฺพจริยา ธมฺมกฺขานํ ธมฺมเทสนาติ น เหวํ วตฺตพฺเพ…เป …ฯ>
    text <ตถาคตพลํ สาวกสาธารณนฺติ อามนฺตาฯ ตถาคโต ชิโน สตฺถา สมฺมาสมฺพุทฺโธ สพฺพญฺญู สพฺพทสฺสาวี ธมฺมสฺสามี ธมฺมปฺปฏิสรโณติ อามนฺตา ฯ สาวโก ชิโน สตฺถา สมฺมาสมฺพุทฺโธ สพฺพญฺญู สพฺพทสฺสาวี ธมฺมสฺสามี ธมฺมปฺปฏิสรโณติ น เหวํ วตฺตพฺเพ…เป …ฯ>
    text <ตถาคตพลํ สาวกสาธารณนฺติ อามนฺตาฯ ตถาคโต อนุปฺปนฺนสฺส มคฺคสฺส อุปฺปาเทตา อสญฺชาตสฺส มคฺคสฺส สญฺชเนตา อนกฺขาตสฺส มคฺคสฺส อกฺขาตา มคฺคญฺญู มคฺควิทู มคฺคโกวิโทติ อามนฺตาฯ สาวโก อนุปฺปนฺนสฺส มคฺคสฺส อุปฺปาเทตา อสญฺชาตสฺส มคฺคสฺส สญฺชเนตา อนกฺขาตสฺส มคฺคสฺส อกฺขาตา มคฺคญฺญู มคฺควิทู มคฺคโกวิโทติ น เหวํ วตฺตพฺเพ…เป …ฯ>
    text <อินฺทฺริยปโรปริยตฺตํ ยถาภูตํ ญาณํ ตถาคตพลํ สาวกสาธารณนฺติ อามนฺตาฯ สาวโก สพฺพญฺญู สพฺพทสฺสาวีติ น เหวํ วตฺตพฺเพ…เป …ฯ>
    text <๓๕๕>, <สาวโก ฐานาฐานํ ชานาตีติ อามนฺตาฯ หญฺจิ สาวโก ฐานาฐานํ ชานาติ เตน วต เร วตฺตพฺเพ ฐานาฐานํ ยถาภูตํ ญาณํ ตถาคตพลํ สาวกสาธารณนฺติฯ>
    text <สาวโก อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ชานาตีติ อามนฺตาฯ หญฺจิ สาวโก อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ชานาติ เตน วต เร วตฺตพฺเพ อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ยถาภูตํ ญาณํ ตถาคตพลํ สาวกสาธารณนฺติฯ>
    text <สาวโก สพฺพตฺถคามินิํ ปฏิปทํ ชานาตีติ อามนฺตาฯ หญฺจิ สาวโก สพฺพตฺถคามินิํ ปฏิปทํ ชานาติ เตน วต เร วตฺตพฺเพ สพฺพตฺถคามินิํ ปฏิปทํ ยถาภูตํ ญาณํ ตถาคตพลํ สาวกสาธารณนฺติฯ>
    text <สาวโก อเนกธาตุํ นานาธาตุํ โลกํ ชานาตีติ อามนฺตาฯ หญฺจิ สาวโก อเนกธาตุํ นานาธาตุํ โลกํ ชานาติ เตน วต เร วตฺตพฺเพ อเนกธาตุํ นานาธาตุํ โลกํ ยถาภูตํ ญาณํ ตถาคตพลํ สาวกสาธารณนฺติฯ>
    text <สาวโก สตฺตานํ นานาธิมุตฺติกตํ ชานาตีติ อามนฺตาฯ หญฺจิ สาวโก สตฺตานํ นานาธิมุตฺติกตํ ชานาติ เตน วต เร วตฺตพฺเพ สตฺตานํ นานาธิมุตฺติกตํ ยถาภูตํ ญาณํ ตถาคตพลํ สาวกสาธารณนฺติฯ>
    text <สาวโก ฌานวิโมกฺขสมาธิสมาปตฺตีนํ สํกิเลสํ โวทานํ วุฏฺฐานํ ชานาตีติ อามนฺตาฯ หญฺจิ สาวโก ฌานวิโมกฺขสมาธิสมาปตฺตีนํ สํกิเลสํ โวทานํ วุฏฺฐานํ ชานาติ เตน วต เร วตฺตพฺเพ ฌานวิโมกฺขสมาธิสมาปตฺตีนํ สํกิเลสํ โวทานํ วุฏฺฐานํ ยถาภูตํ ญาณํ ตถาคตพลํ สาวกสาธารณนฺติฯ>
    text <สาวโก ปุพฺเพนิวาสานุสฺสติํ ชานาตีติ อามนฺตาฯ หญฺจิ สาวโก ปุพฺเพนิวาสานุสฺสติํ ชานาติ เตน วต เร วตฺตพฺเพ ปุพฺเพนิวาสานุสฺสติ ยถาภูตํ ญาณํ ตถาคตพลํ สาวกสาธารณนฺติฯ>
    text <สาวโก สตฺตานํ จุตูปปาตํ ชานาตีติ อามนฺตาฯ หญฺจิ สาวโก สตฺตานํ จุตูปปาตํ ชานาติ เตน วต เร วตฺตพฺเพ สตฺตานํ จุตูปปาตํ ยถาภูตํ ญาณํ ตถาคตพลํ สาวกสาธารณนฺติฯ>
    text <นนุ ตถาคตสฺสาปิ อาสวา ขีณา สาวกสฺสาปิ อาสวา ขีณาติ อามนฺตาฯ อตฺถิ กิญฺจิ นานากรณํ ตถาคตสฺส วา สาวกสฺส วา อาสวกฺขเยน วา อาสวกฺขยํ วิมุตฺติยา วา วิมุตฺตีติ นตฺถิฯ หญฺจิ นตฺถิ กิญฺจิ นานากรณํ ตถาคตสฺส วา สาวกสฺส วา อาสวกฺขเยน วา อาสวกฺขยํ วิมุตฺติยา วา วิมุตฺติ เตน วต เร วตฺตพฺเพ อาสวานํ ขเย ยถาภูตํ ญาณํ ตถาคตพลํ สาวกสาธารณนฺติฯ>
    text <๓๕๖>, <อาสวานํ ขเย ยถาภูตํ ญาณํ ตถาคตพลํ สาวกสาธารณนฺติ อามนฺตา ฯ ฐานาฐาเน ยถาภูตํ ญาณํ ตถาคตพลํ สาวกสาธารณนฺติ น เหวํ วตฺตพฺเพ…เป …ฯ>
    text <อาสวานํ ขเย ยถาภูตํ ญาณํ ตถาคตพลํ สาวกสาธารณนฺติ อามนฺตาฯ สตฺตานํ จุตูปปาเต ยถาภูตํ ญาณํ ตถาคตพลํ สาวกสาธารณนฺติ น เหวํ วตฺตพฺเพ…เป …ฯ>
    text <ฐานาฐาเน ยถาภูตํ ญาณํ ตถาคตพลํ สาวกอสาธารณนฺติ อามนฺตาฯ อาสวานํ ขเย ยถาภูตํ ญาณํ ตถาคตพลํ สาวกอสาธารณนฺติ น เหวํ วตฺตพฺเพ…เป …ฯ>
    text <สตฺตานํ จุตูปปาเต ยถาภูตํ ญาณํ ตถาคตพลํ สาวกอสาธารณนฺติ อามนฺตาฯ อาสวานํ ขเย ยถาภูตํ ญาณํ ตถาคตพลํ สาวกอสาธารณนฺติ น เหวํ วตฺตพฺเพ…เป …ฯ>
    text <อินฺทฺริยปโรปริยตฺตํ ยถาภูตํ ญาณํ ตถาคตพลํ สาวกอสาธารณนฺติ อามนฺตาฯ ฐานาฐาเน ยถาภูตํ ญาณํ ตถาคตพลํ สาวกอสาธารณนฺติ น เหวํ วตฺตพฺเพ …เป …ฯ>
    text <อินฺทฺริยปโรปริยตฺตํ ยถาภูตํ ญาณํ ตถาคตพลํ สาวกอสาธารณนฺติ อามนฺตา…เป …ฯ อาสวานํ ขเย ยถาภูตํ ญาณํ ตถาคตพลํ สาวกอสาธารณนฺติ น เหวํ วตฺตพฺเพ…เป …ฯ>
    text <ฐานาฐาเน ยถาภูตํ ญาณํ ตถาคตพลํ สาวกสาธารณนฺติ อามนฺตาฯ อินฺทฺริยปโรปริยตฺตํ ยถาภูตํ ญาณํ ตถาคตพลํ สาวกสาธารณนฺติ น เหวํ วตฺตพฺเพ…เป …ฯ>
    text <อาสวานํ ขเย ยถาภูตํ ญาณํ ตถาคตพลํ สาวกสาธารณนฺติ อามนฺตาฯ อินฺทฺริยปโรปริยตฺตํ ยถาภูตํ ญาณํ ตถาคตพลํ สาวกสาธารณนฺติ น เหวํ วตฺตพฺเพ…เป …ฯ>
    stand <พลกถา นิฏฺฐิตาฯ>
  text <๓ ตติยวคฺโค>
    text <๒๒ ๒ อริยนฺติกถา>
      text <๓๕๗>, <ฐานาฐาเน ยถาภูตํ ญาณํ ตถาคตพลํ อริยนฺติ อามนฺตาฯ มคฺโค ผลํ นิพฺพานํ โสตาปตฺติมคฺโค โสตาปตฺติผลํ สกทาคามิมคฺโค สกทาคามิผลํ อนาคามิมคฺโค อนาคามิผลํ อรหตฺตมคฺโค อรหตฺตผลํ สติปฏฺฐานํ สมฺมปฺปธานํ อิทฺธิปาโท อินฺทฺริยํ พลํ โพชฺฌงฺโคติ น เหวํ วตฺตพฺเพ…เป …ฯ>
      text <ฐานาฐาเน ยถาภูตํ ญาณํ ตถาคตพลํ อริยนฺติ อามนฺตา ฯ สุญฺญตารมฺมณนฺติ น เหวํ วตฺตพฺเพ…เป …ฯ สุญฺญตารมฺมณนฺติ อามนฺตาฯ ฐานาฐานญฺจ มนสิ กโรติ สุญฺญตญฺจ มนสิ กโรตีติ น เหวํ วตฺตพฺเพ…เป …ฯ>
      text <ฐานาฐานญฺจ มนสิ กโรติ สุญฺญตญฺจ มนสิ กโรตีติ อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป … ฐานาฐาเน ยถาภูตํ ญาณํ ตถาคตพลํ อริยนฺติ อามนฺตาฯ อนิมิตฺตารมฺมณํ…เป … อปฺปณิหิตารมฺมณนฺติ น เหวํ วตฺตพฺเพ…เป … อปฺปณิหิตารมฺมณนฺติ อามนฺตาฯ ฐานาฐานญฺจ มนสิ กโรติ อปฺปณิหิตญฺจ มนสิ กโรตีติ น เหวํ วตฺตพฺเพ…เป …ฯ>
      text <ฐานาฐานญฺจ มนสิ กโรติ อปฺปณิหิตญฺจ มนสิ กโรตีติ อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
      text <๓๕๘>, <สติปฏฺฐานา อริยา สุญฺญตารมฺมณาติ อามนฺตาฯ ฐานาฐาเน ยถาภูตํ ญาณํ ตถาคตพลํ อริยํ สุญฺญตารมฺมณนฺติ น เหวํ วตฺตพฺเพ…เป …ฯ>
      text <สติปฏฺฐานา อริยา อนิมิตฺตารมฺมณา…เป … อปฺปณิหิตารมฺมณาติ อามนฺตาฯ ฐานาฐาเน ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ น เหวํ วตฺตพฺเพ…เป …ฯ>
      text <สมฺมปฺปธานา อิทฺธิปาทา อินฺทฺริยา พลา โพชฺฌงฺคา อริยา สุญฺญตารมฺมณาติ อามนฺตาฯ ฐานาฐาเน ยถาภูตํ ญาณํ ตถาคตพลํ อริยํ สุญฺญตารมฺมณนฺติ น เหวํ วตฺตพฺเพ…เป …ฯ>
      text <โพชฺฌงฺคา อริยา อนิมิตฺตารมฺมณา… อปฺปณิหิตารมฺมณาติ อามนฺตา ฯ ฐานาฐาเน ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ น เหวํ วตฺตพฺเพ…เป …ฯ>
      text <๓๕๙>, <ฐานาฐาเน ยถาภูตํ ญาณํ ตถาคตพลํ อริยํ น วตฺตพฺพํ สุญฺญตารมฺมณนฺติ อามนฺตาฯ สติปฏฺฐานา อริยา น วตฺตพฺพา สุญฺญตารมฺมณาติ น เหวํ วตฺตพฺเพ…เป …ฯ>
      text <ฐานาฐาเน ยถาภูตํ ญาณํ ตถาคตพลํ อริยํ น วตฺตพฺพํ อนิมิตฺตารมฺมณํ…เป … อปฺปณิหิตารมฺมณนฺติ อามนฺตาฯ สติปฏฺฐานา อริยา น วตฺตพฺพา อปฺปณิหิตารมฺมณาติ น เหวํ วตฺตพฺเพ…เป …ฯ>
      text <ฐานาฐาเน ยถาภูตํ ญาณํ ตถาคตพลํ อริยํ น วตฺตพฺพํ สุญฺญตารมฺมณํ…เป … อนิมิตฺตารมฺมณํ…เป … อปฺปณิหิตารมฺมณนฺติ อามนฺตาฯ สมฺมปฺปธานํ…เป … โพชฺฌงฺคา อริยา น วตฺตพฺพา อปฺปณิหิตารมฺมณาติ น เหวํ วตฺตพฺเพ…เป …ฯ>
      text <๓๖๐>, <สตฺตานํ จุตูปปาเต ยถาภูตํ ญาณํ ตถาคตพลํ อริยนฺติ อามนฺตาฯ มคฺโค ผลํ นิพฺพานํ โสตาปตฺติมคฺโค โสตาปตฺติผลํ…เป … โพชฺฌงฺโคติ น เหวํ วตฺตพฺเพ…เป …ฯ>
      text <สตฺตานํ จุตูปปาเต ยถาภูตํ ญาณํ ตถาคตพลํ อริยนฺติ อามนฺตาฯ สุญฺญตารมฺมณนฺติ น เหวํ วตฺตพฺเพ…เป … สุญฺญาตารมฺมณนฺติ อามนฺตาฯ สตฺตานํ จุตูปปาตญฺจ มนสิ กโรติ สุญฺญตญฺจ มนสิ กโรตีติ น เหวํ วตฺตพฺเพ…เป …ฯ>
      text <สตฺตานํ จุตูปปาตญฺจ มนสิ กโรติ สุญฺญตญฺจ มนสิ กโรตีติ อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
      text <สตฺตานํ จุตูปปาเต ยถาภูตํ ญาณํ ตถาคตพลํ อริยนฺติ อามนฺตาฯ อนิมิตฺตารมฺมณํ อปฺปณิหิตารมฺมณนฺติ น เหวํ วตฺตพฺเพ…เป … อปฺปณิหิตารมฺมณนฺติ อามนฺตาฯ สตฺตานํ จุตูปปาตญฺจ มนสิ กโรติ อปฺปณิหิตญฺจ มนสิ กโรตีติ น เหวํ วตฺตพฺเพ…เป …ฯ>
      text <สตฺตานํ จุตูปปาตญฺจ มนสิ กโรติ อปฺปณิหิตญฺจ มนสิ กโรตีติ อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
      text <๓๖๑>, <สติปฏฺฐานา อริยา สุญฺญตารมฺมณา…เป … อนิมิตฺตารมฺมณา…เป … อปฺปณิหิตารมฺมณาติ อามนฺตาฯ สตฺตานํ จุตูปปาเต ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ น เหวํ วตฺตพฺเพ…เป …ฯ>
      text <สมฺมปฺปธานํ …เป … โพชฺฌงฺคา อริยา สุญฺญตารมฺมณา…เป … อนิมิตฺตารมฺมณา…เป … อปฺปณิหิตารมฺมณาติ อามนฺตาฯ สตฺตานํ จุตูปปาเต ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ น เหวํ วตฺตพฺเพ…เป …ฯ>
      text <สตฺตานํ จุตูปปาเต ยถาภูตํ ญาณํ ตถาคตพลํ อริยํ น วตฺตพฺพํ สุญฺญตารมฺมณํ…เป … อนิมิตฺตารมฺมณํ…เป … อปฺปณิหิตารมฺมณนฺติ อามนฺตาฯ สติปฏฺฐานา อริยา น วตฺตพฺพา อปฺปปณิหิตารมฺมณาติ น เหวํ วตฺตพฺเพ…เป …ฯ>
      text <๓๖๒>, <สตฺตานํ จุตูปปาเต ยถาภูตํ ญาณํ ตถาคตพลํ อริยํ น วตฺตพฺพํ สุญฺญตารมฺมณํ…เป … อนิมิตฺตารมฺมณํ…เป … อปฺปณิหิตารมฺมณนฺติ อามนฺตาฯ สมฺมปฺปธานา…เป … โพชฺฌงฺคา อริยา น วตฺตพฺพา อปฺปณิหิตารมฺมณาติ น เหวํ วตฺตพฺเพ…เป …ฯ>
      text <อาสวานํ ขเย ยถาภูตํ ญาณํ ตถาคตพลํ อริยนฺติ อามนฺตาฯ ฐานาฐาเน ยถาภูตํ ญาณํ ตถาคตพลํ อริยนฺติ น เหวํ วตฺตพฺเพ…เป …ฯ>
      text <อาสวานํ ขเย ยถาภูตํ ญาณํ ตถาคตพลํ อริยนฺติ อามนฺตาฯ สตฺตานํ จุตูปปาเต ยถาภูตํ ญาณํ ตถาคตพลํ อริยนฺติ น เหวํ วตฺตพฺเพ…เป …ฯ>
      text <ฐานาฐาเน ยถาภูตํ ญาณํ ตถาคตพลํ น วตฺตพฺพํ อริยนฺติ อามนฺตาฯ อาสวานํ ขเย ยถาภูตํ ญาณํ ตถาคตพลํ น วตฺตพฺพํ อริยนฺติ น เหวํ วตฺตพฺเพ …เป …ฯ>
      text <สตฺตานํ จุตูปปาเต ยถาภูตํ ญาณํ ตถาคตพลํ น วตฺตพฺพํ อริยนฺติ อามนฺตาฯ อาสวานํ ขเย ยถาภูตํ ญาณํ ตถาคตพลํ น วตฺตพฺพํ อริยนฺติ น เหวํ วตฺตพฺเพ…เป …ฯ>
      text <อาสวานํ ขเย ยถาภูตํ ญาณํ ตถาคตพลํ อริยํ สุญฺญตารมฺมณนฺติ อามนฺตาฯ ฐานาฐาเน ยถาภูตํ ญาณํ ตถาคตพลํ อริยํ สุญฺญตารมฺมณนฺติ น เหวํ วตฺตพฺเพ…เป …ฯ>
      text <อาสวานํ ขเย ยถาภูตํ ญาณํ ตถาคตพลํ อริยํ อนิมิตฺตารมฺมณํ… อปฺปณิหิตารมฺมณนฺติ อามนฺตาฯ ฐานาฐาเน ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ น เหวํ วตฺตพฺเพ…เป …ฯ>
      text <อาสวานํ ขเย ยถาภูตํ ญาณํ ตถาคตพลํ อริยํ สุญฺญตารมฺมณํ…เป … อนิมิตฺตารมฺมณํ…เป … อปฺปณิหิตารมฺมณนฺติ อามนฺตา…เป …ฯ สตฺตานํ จุตูปปาเต ยถาภูตํ ญาณํ ตถาคตพลํ อริยํ อปฺปณิหิตารมฺมณนฺติ น เหวํ วตฺตพฺเพ…เป …ฯ>
      text <ฐานาฐาเน ยถาภูตํ ญาณํ ตถาคตพลํ อริยํ น วตฺตพฺพํ สุญฺญตารมฺมณนฺติ อามนฺตาฯ อาสวานํ ขเย ยถาภูตํ ญาณํ ตถาคตพลํ อริยํ น วตฺตพฺพํ สุญฺญตารมฺมณนฺติ น เหวํ วตฺตพฺเพ…เป …ฯ>
      text <ฐานาฐาเน ยถาภูตํ ญาณํ ตถาคตพลํ อริยํ น วตฺตพฺพํ อนิมิตฺตารมฺมณํ… อปฺปณิหิตารมฺมณนฺติ อามนฺตาฯ อาสวานํ ขเย ยถาภูตํ ญาณํ ตถาคตพลํ อริยํ น วตฺตพฺพํ อปฺปณิหิตารมฺมณนฺติ น เหวํ วตฺตพฺเพ…เป …ฯ>
      text <สตฺตานํ จุตูปปาเต ยถาภูตํ ญาณํ ตถาคตพลํ อริยํ น วตฺตพฺพํ สุญฺญตารมฺมณํ…เป … อนิมิตฺตารมฺมณํ…เป … อปฺปณิหิตารมฺมณนฺติ อามนฺตาฯ อาสวานํ ขเย ยถาภูตํ ญาณํ ตถาคตพลํ อริยํ น วตฺตพฺพํ อปฺปณิหิตารมฺมณนฺติ น เหวํ วตฺตพฺเพ…เป …ฯ>
      stand <อริยนฺติกถา นิฏฺฐิตาฯ>
  text <๓ ตติยวคฺโค>
    text <๒๓ ๓ วิมุตฺติกถา>
      text <๓๖๓>, <สราคํ จิตฺตํ วิมุจฺจตีติ อามนฺตาฯ ราคสหคตํ ราคสหชาตํ ราคสํสฏฺฐํ ราคสมฺปยุตฺตํ ราคสหภุ ราคานุปริวตฺติ อกุสลํ โลกิยํ สาสวํ สํโยชนิยํ คนฺถนิยํ โอฆนิยํ โยคนิยํ นีวรณิยํ ปรามฏฺฐํ อุปาทานิยํ สํกิเลสิยํ จิตฺตํ วิมุจฺจตีติ น เหวํ วตฺตพฺเพ…เป …ฯ>
      text <สผสฺสํ จิตฺตํ วิมุจฺจติ ผสฺโส จ จิตฺตญฺจ อุโภ วิมุจฺจนฺตีติ อามนฺตาฯ สราคํ จิตฺตํ วิมุจฺจติ ราโค จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สเวทนํ…เป … สสญฺญํ…เป … สเจตนํ…เป … สปญฺญํ จิตฺตํ วิมุจฺจติ ปญฺญา จ จิตฺตญฺจ อุโภ วิมุจฺจนฺตีติ อามนฺตาฯ สราคํ จิตฺตํ วิมุจฺจติ ราโค จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สผสฺสํ สราคํ จิตฺตํ วิมุจฺจติ ผสฺโส จ จิตฺตญฺจ อุโภ วิมุจฺจนฺตีติ อามนฺตาฯ ราโค จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สเวทนํ สราคํ…เป … สสญฺญํ สราคํ…เป … สเจตนํ สราคํ…เป … สปญฺญํ สราคํ จิตฺตํ วิมุจฺจติ ปญฺญา จ จิตฺตญฺจ อุโภ วิมุจฺจนฺตีติ อามนฺตาฯ ราโค จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <๓๖๔>, <สโทสํ จิตฺตํ วิมุจฺจตีติ อามนฺตาฯ โทสสหคตํ โทสสหชาตํ โทสสํสฏฺฐํ โทสสมฺปยุตฺตํ โทสสหภุ โทสานุปริวตฺติ อกุสลํ โลกิยํ สาสวํ…เป … สํกิเลสิยํ จิตฺตํ วิมุจฺจตีติ น เหวํ วตฺตพฺเพ…เป …ฯ>
      text <สผสฺสํ จิตฺตํ วิมุจฺจติ ผสฺโส จ จิตฺตญฺจ อุโภ วิมุจฺจนฺตีติ อามนฺตาฯ สโทสํ จิตฺตํ วิมุจฺจติ โทโส จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สเวทนํ…เป … สสญฺญํ…เป … สเจตนํ…เป … สปญฺญํ จิตฺตํ วิมุจฺจติ ปญฺญา จ จิตฺตญฺจ อุโภ วิมุจฺจนฺตีติ อามนฺตา ฯ สโทสํ จิตฺตํ วิมุจฺจติ โทโส จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สผสฺสํ สโทสํ จิตฺตํ วิมุจฺจติ ผสฺโส จ จิตฺตญฺจ อุโภ วิมุจฺจนฺตีติ อามนฺตาฯ สโทสํ จิตฺตํ วิมุจฺจติ โทโส จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สเวทนํ สโทสํ… สสญฺญํ สโทสํ… สเจตนํ สโทสํ… สปญฺญํ สโทสํ จิตฺตํ วิมุจฺจติ ปญฺญา จ จิตฺตญฺจ อุโภ วิมุจฺจนฺตีติ อามนฺตาฯ โทโส จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <๓๖๕>, <สโมหํ จิตฺตํ วิมุจฺจตีติ อามนฺตาฯ โมหสหคตํ โมหสหชาตํ โมหสํสฏฺฐํ โมหสมฺปยุตฺตํ โมหสหภุ โมหานุปริวตฺติ อกุสลํ โลกิยํ สาสวํ…เป … สํกิเลสิยํ จิตฺตํ วิมุจฺจตีติ น เหวํ วตฺตพฺเพ…เป …ฯ>
      text <สผสฺสํ จิตฺตํ วิมุจฺจติ ผสฺโส จ จิตฺตญฺจ อุโภ วิมุจฺจนฺตีติ อามนฺตาฯ สโมหํ จิตฺตํ วิมุจฺจติ โมโห จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สเวทนํ … สสญฺญํ… สเจตนํ… สปญฺญํ จิตฺตํ วิมุจฺจติ ปญฺญา จ จิตฺตญฺจ อุโภ วิมุจฺจนฺตีติ อามนฺตาฯ สโมหํ จิตฺตํ วิมุจฺจติ โมโห จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สผสฺสํ สโมหํ จิตฺตํ วิมุจฺจติ ผสฺโส จ จิตฺตญฺจ อุโภ วิมุจฺจนฺตีติ อามนฺตา ฯ โมโห จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สเวทนํ สโมหํ… สสญฺญํ สโมหํ… สเจตนํ สโมหํ…เป … สปญฺญํ สโมหํ จิตฺตํ วิมุจฺจติ ปญฺญา จ จิตฺตญฺจ อุโภ วิมุจฺจนฺตีติ อามนฺตาฯ โมโห จ จิตฺตญฺจ อุโภ วิมุจฺจนฺตีติ น เหวํ วตฺตพฺเพ…เป …ฯ>
      text <สราคํ สโทสํ สโมหํ จิตฺตํ วิมุจฺจตีติ อามนฺตาฯ วีตราคํ วีตโทสํ วีตโมหํ นิกฺกิเลสํ จิตฺตํ วิมุจฺจตีติ น เหวํ วตฺตพฺเพ…เป … เตน หิ น วตฺตพฺพํ สราคํ สโทสํ สโมหํ จิตฺตํ วิมุจฺจตีติฯ>
      stand <วิมุตฺติกถา นิฏฺฐิตาฯ>
  text <๓ ตติยวคฺโค>
    text <๒๔ ๔ วิมุจฺจมานกถา>
      text <๓๖๖>, <วิมุตฺตํ วิมุจฺจมานนฺติ อามนฺตาฯ เอกเทสํ วิมุตฺตํ เอกเทสํ อวิมุตฺตนฺติ น เหวํ วตฺตพฺเพ…เป …ฯ>
      text <เอกเทสํ วิมุตฺตํ เอกเทสํ อวิมุตฺตนฺติ อามนฺตาฯ เอกเทสํ โสตาปนฺโน เอกเทสํ น โสตาปนฺโน เอกเทสํ โสตาปตฺติผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรติ เอกเทสํ สตฺตกฺขตฺตุปรโม โกลงฺโกโล เอกพีชี พุทฺเธ อเวจฺจปฺปสาเทน สมนฺนาคโต ธมฺเม…เป … สงฺเฆ…เป … อริยกนฺเตหิ สีเลหิ สมนฺนาคโต เอกเทสํ อริยกนฺเตหิ สีเลหิ น สมนฺนาคโตติ น เหวํ วตฺตพฺเพ…เป …ฯ>
      text <เอกเทสํ วิมุตฺตํ เอกเทสํ อวิมุตฺตนฺติ อามนฺตา ฯ เอกเทสํ สกทาคามี เอกเทสํ น สกทาคามี เอกเทสํ สกทาคามิผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรตีติ น เหวํ วตฺตพฺเพ…เป …ฯ>
      text <เอกเทสํ วิมุตฺตํ เอกเทสํ อวิมุตฺตนฺติ อามนฺตาฯ เอกเทสํ อนาคามี เอกเทสํ น อนาคามี เอกเทสํ อนาคามิผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรติ เอกเทสํ อนฺตราปรินิพฺพายี อุปหจฺจปรินิพฺพายี อสงฺขารปรินิพฺพายี สสงฺขารปรินิพฺพายี อุทฺธํโสโตอกนิฏฺฐคามี เอกเทสํ น อุทฺธํโสโตอกนิฏฺฐคามีติ น เหวํ วตฺตพฺเพ…เป …ฯ>
      text <เอกเทสํ วิมุตฺตํ เอกเทสํ อวิมุตฺตนฺติ อามนฺตาฯ เอกเทสํ อรหา เอกเทสํ น อรหา เอกเทสํ อรหตฺตปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรติ เอกเทสํ น กาเยน ผุสิตฺวา วิหรติ เอกเทสํ วีตราโค วีตโทโส วีตโมโห…เป … เอกเทสํ สจฺฉิกาตพฺพํ สจฺฉิกตํ เอกเทสํ สจฺฉิกาตพฺพํ น สจฺฉิกตนฺติ น เหวํ วตฺตพฺเพ…เป …ฯ>
      text <วิมุตฺตํ วิมุจฺจมานนฺติ อามนฺตาฯ อุปฺปาทกฺขเณ วิมุตฺตํ ภงฺคกฺขเณ วิมุจฺจมานนฺติ น เหวํ วตฺตพฺเพ…เป …ฯ>
      text <๓๖๗>, <น วตฺตพฺพํ วิมุตฺตํ วิมุจฺจมานนฺติ อามนฺตาฯ นนุ วุตฺตํ ภควตา ตสฺส เอวํ ชานโต เอวํ ปสฺสโต กามาสวาปิ จิตฺตํ วิมุจฺจติ ภวาสวาปิ จิตฺตํ วิมุจฺจติ อวิชฺชาสวาปิ จิตฺตํ วิมุจฺจตีติ อตฺเถว สุตฺตนฺโตติ อามนฺตา ฯ เตน หิ วตฺตพฺพํ วิมุตฺตํ วิมุจฺจมานนฺติฯ>
      text <วิมุตฺตํ วิมุจฺจมานนฺติ อามนฺตาฯ นนุ วุตฺตํ ภควตา โส เอวํ สมาหิเต จิตฺเต ปริสุทฺเธ ปริโยทาเต อนงฺคเณ วิคตูปกฺกิเลเส มุทุภูเต กมฺมนิเย ฐิเต อาเนญฺชปฺปตฺเต อาสวานํ ขยญาณาย จิตฺตํ อภินินฺนาเมตีติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ วิมุตฺตํ วิมุจฺจมานนฺติฯ>
      text <อตฺถิ จิตฺตํ วิมุจฺจมานนฺติ อามนฺตาฯ อตฺถิ จิตฺตํ รชฺชมานํ ทุสฺสมานํ มุยฺหมานํ กิลิสฺสมานนฺติ น เหวํ วตฺตพฺเพ…เป … นนุ รตฺตญฺเจว อรตฺตญฺจ ทุฏฺฐญฺเจว อทุฏฺฐญฺจ มูฬฺหญฺเจว อมูฬฺหญฺจ ฉินฺนญฺเจว อฉินฺนญฺจ ภินฺนญฺเจว อภินฺนญฺจ กตญฺเจว อกตญฺจาติ อามนฺตาฯ หญฺจิ รตฺตญฺเจว อรตฺตญฺจ ทุฏฺฐญฺเจว อทุฏฺฐญฺจ มูฬฺหญฺเจว อมูฬฺหญฺจ ฉินฺนญฺเจว อฉินฺนญฺจ ภินฺนญฺเจว อภินฺนญฺจ กตญฺเจว อกตญฺจ โน จ วต เร วตฺตพฺเพ อตฺถิ จิตฺตํ วิมุจฺจมานนฺติฯ>
      stand <วิมุจฺจมานกถา นิฏฺฐิตาฯ>
  text <๓ ตติยวคฺโค>
    text <๒๕ ๕ อฏฺฐมกกถา>
      text <๓๖๘>, <อฏฺฐมกสฺส ปุคฺคลสฺส ทิฏฺฐิปริยุฏฺฐานํ ปหีนนฺติ อามนฺตาฯ อฏฺฐมโก ปุคฺคโล โสตาปนฺโน โสตาปตฺติผลปฺปตฺโต ปฏิลทฺโธ อธิคโต สจฺฉิกโต อุปสมฺปชฺช วิหรติ กาเยน ผุสิตฺวา วิหรตีติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ ปหีนนฺติ อามนฺตาฯ อฏฺฐมโก ปุคฺคโล โสตาปนฺโน โสตาปตฺติผลปฺปตฺโต…เป … กาเยน ผุสิตฺวา วิหรตีติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส ทิฏฺฐิปริยุฏฺฐานํ ปหีนนฺติ อามนฺตาฯ อฏฺฐมกสฺส ปุคฺคลสฺส ทิฏฺฐานุสโย ปหีโนติ น เหวํ วตฺตพฺเพ…เป … อฏฺฐมกสฺส ปุคฺคลสฺส ทิฏฺฐิปริยุฏฺฐานํ ปหีนนฺติ อามนฺตาฯ อฏฺฐมกสฺส ปุคฺคลสฺส วิจิกิจฺฉานุสโย… สีลพฺพตปรามาโส ปหีโนติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ ปหีนนฺติ อามนฺตาฯ อฏฺฐมกสฺส ปุคฺคลสฺส วิจิกิจฺฉานุสโย ปหีโนติ น เหวํ วตฺตพฺเพ…เป … อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ ปหีนนฺติ อามนฺตาฯ อฏฺฐมกสฺส ปุคฺคลสฺส ทิฏฺฐานุสโย… สีลพฺพตปรามาโส ปหีโนติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส ทิฏฺฐานุสโย อปฺปหีโนติ อามนฺตาฯ อฏฺฐมกสฺส ปุคฺคลสฺส ทิฏฺฐิปริยุฏฺฐานํ อปฺปหีนนฺติ น เหวํ วตฺตพฺเพ…เป … อฏฺฐมกสฺส ปุคฺคลสฺส ทิฏฺฐานุสโย อปฺปหีโนติ อามนฺตาฯ อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ อปฺปหีนนฺติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส วิจิกิจฺฉานุสโย… สีลพฺพตปรามาโส อปฺปหีโนติ อามนฺตาฯ อฏฺฐมกสฺส ปุคฺคลสฺส ทิฏฺฐิปริยุฏฺฐานํ อปฺปหีนนฺติ น เหวํ วตฺตพฺเพ…เป … อฏฺฐมกสฺส ปุคฺคลสฺส สีลพฺพตปรามาโส อปฺปหีโนติ อามนฺตาฯ อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ อปฺปหีนนฺติ น เหวํ วตฺตพฺเพ…เป …ฯ>
      text <๓๖๙>, <อฏฺฐมกสฺส ปุคฺคลสฺส ทิฏฺฐิปริยุฏฺฐานํ ปหีนนฺติ อามนฺตาฯ อฏฺฐมกสฺส ปุคฺคลสฺส ทิฏฺฐิปริยุฏฺฐานปหานาย มคฺโค ภาวิโตติ น เหวํ วตฺตพฺเพ…เป … อฏฺฐมกสฺส ปุคฺคลสฺส ทิฏฺฐิปริยุฏฺฐานํ ปหีนนฺติ อามนฺตาฯ อฏฺฐมกสฺส ปุคฺคลสฺส ทิฏฺฐิปริยุฏฺฐานปหานาย สติปฏฺฐานา ภาวิตา…เป … สมฺมปฺปธานา…เป … โพชฺฌงฺคา ภาวิตาติ น เหวํ วตฺตพฺเพฯ>
      text <อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ ปหีนนฺติ อามนฺตาฯ อฏฺฐมกสฺส ปุคฺคลสฺส วิจิกิจฺฉาปริยุฏฺฐานปหานาย มคฺโค ภาวิโต…เป … โพชฺฌงฺคา ภาวิตาติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส ทิฏฺฐิปริยุฏฺฐานปหานาย มคฺโค อภาวิโตติ อามนฺตาฯ อมคฺเคน ปหีนํ โลกิเยน สาสเวน…เป … สํกิเลสิเยนาติ น เหวํ วตฺตพฺเพ…เป … อฏฺฐมกสฺส ปุคฺคลสฺส ทิฏฺฐิปริยุฏฺฐานปหานาย สติปฏฺฐานา…เป … โพชฺฌงฺคา อภาวิตาติ อามนฺตาฯ อมคฺเคน ปหีนํ โลกิเยน สาสเวน…เป … สํกิเลสิเยนาติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส วิจิกิจฺฉาปริยุฏฺฐานปหานาย มคฺโค อภาวิโต…เป … สติปฏฺฐานา…เป … โพชฺฌงฺคา อภาวิตาติ อามนฺตาฯ อมคฺเคน ปหีนํ โลกิเยน สาสเวน…เป … สํกิเลสิเยนาติ น เหวํ วตฺตพฺเพ…เป …ฯ>
      text <๓๗๐>, <น วตฺตพฺพํ อฏฺฐมกสฺส ปุคฺคลสฺส ทิฏฺฐิปริยุฏฺฐานํ ปหีนนฺติ อามนฺตาฯ อุปฺปชฺชิสฺสตีติ นุปฺปชฺชิสฺสติฯ หญฺจิ นุปฺปชฺชิสฺสติ เตน วต เร วตฺตพฺเพ อฏฺฐมกสฺส ปุคฺคลสฺส ทิฏฺฐิปริยุฏฺฐานํ ปหีนนฺติฯ>
      text <น วตฺตพฺพํ อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ ปหีนนฺติ อามนฺตาฯ อุปฺปชฺชิสฺสตีติ นุปฺปชฺชิสฺสติฯ หญฺจิ นุปฺปชฺชิสฺสติ เตน วต เร วตฺตพฺเพ อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ ปหีนนฺติฯ>
      text <อฏฺฐมกสฺส ปุคฺคลสฺส ทิฏฺฐิปริยุฏฺฐานํ นุปฺปชฺชิสฺสตีติ กตฺวา ปหีนนฺติ อามนฺตาฯ อฏฺฐมกสฺส ปุคฺคลสฺส ทิฏฺฐานุสโย นุปฺปชฺชิสฺสตีติ กตฺวา ปหีโนติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส ทิฏฺฐิปริยุฏฺฐานํ นุปฺปชฺชิสฺสตีติ กตฺวา ปหีนนฺติ อามนฺตาฯ อฏฺฐมกสฺส ปุคฺคลสฺส วิจิกิจฺฉานุสโย… สีลพฺพตปรามาโส นุปฺปชฺชิสฺสตีติ กตฺวา ปหีโนติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ นุปฺปชฺชิสฺสตีติ กตฺวา ปหีนนฺติ อามนฺตา ฯ อฏฺฐมกสฺส ปุคฺคลสฺส วิจิกิจฺฉานุสโย… สีลพฺพตปรามาโส นุปฺปชฺชิสฺสตีติ กตฺวา ปหีโนติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส ทิฏฺฐิปริยุฏฺฐานํ นุปฺปชฺชิสฺสตีติ กตฺวา ปหีนนฺติ อามนฺตาฯ โคตฺรภุโน ปุคฺคลสฺส ทิฏฺฐิปริยุฏฺฐานํ นุปฺปชฺชิสฺสตีติ กตฺวา ปหีนนฺติ น เหวํ วตฺตพฺเพ…เป … อฏฺฐมกสฺส ปุคฺคลสฺส วิจิกิจฺฉาปริยุฏฺฐานํ นุปฺปชฺชิสฺสตีติ กตฺวา ปหีนนฺติ อามนฺตาฯ โคตฺรภุโน ปุคฺคลสฺส วิจิกิจฺฉาปริยุฏฺฐานํ นุปฺปชฺชิสฺสตีติ กตฺวา ปหีนนฺติ น เหวํ วตฺตพฺเพ…เป …ฯ>
      stand <อฏฺฐมกกถา นิฏฺฐิตาฯ>
  text <๓ ตติยวคฺโค>
    text <๒๖ ๖ อฏฺฐมกสฺสอินฺทฺริยกถา>
      text <๓๗๑>, <อฏฺฐมกสฺส ปุคฺคลสฺส นตฺถิ สทฺธินฺทฺริยนฺติ อามนฺตาฯ อฏฺฐมกสฺส ปุคฺคลสฺส นตฺถิ สทฺธาติ น เหวํ วตฺตพฺเพฯ อฏฺฐมกสฺส ปุคฺคลสฺส นตฺถิ วีริยินฺทฺริยํ…เป … นตฺถิ สตินฺทฺริยํ…เป … นตฺถิ สมาธินฺทฺริยํ…เป … นตฺถิ ปญฺญินฺทฺริยนฺติ อามนฺตาฯ อฏฺฐมกสฺส ปุคฺคลสฺส นตฺถิ ปญฺญาติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส อตฺถิ สทฺธาติ อามนฺตาฯ อฏฺฐมกสฺส ปุคฺคลสฺส อตฺถิ สทฺธินฺทฺริยนฺติ น เหวํ วตฺตพฺเพ…เป … อฏฺฐมกสฺส ปุคฺคลสฺส อตฺถิ วีริยํ…เป … อตฺถิ สติ… อตฺถิ สมาธิ… อตฺถิ ปญฺญาติ อามนฺตาฯ อฏฺฐมกสฺส ปุคฺคลสฺส อตฺถิ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส อตฺถิ มโน อตฺถิ มนินฺทฺริยนฺติ อามนฺตาฯ อฏฺฐมกสฺส ปุคฺคลสฺส อตฺถิ สทฺธา อตฺถิ สทฺธินฺทฺริยนฺติ น เหวํ วตฺตพฺเพ…เป … อฏฺฐมกสฺส ปุคฺคลสฺส อตฺถิ มโน อตฺถิ มนินฺทฺริยนฺติ อามนฺตาฯ อฏฺฐมกสฺส ปุคฺคลสฺส อตฺถิ ปญฺญา อตฺถิ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส อตฺถิ โสมนสฺสํ อตฺถิ โสมนสฺสินฺทฺริยํ อตฺถิ ชีวิตํ อตฺถิ ชีวิตินฺทฺริยนฺติ อามนฺตาฯ อฏฺฐมกสฺส ปุคฺคลสฺส อตฺถิ สทฺธา อตฺถิ สทฺธินฺทฺริยนฺติ น เหวํ วตฺตพฺเพ…เป … อฏฺฐมกสฺส ปุคฺคลสฺส อตฺถิ ชีวิตํ อตฺถิ ชีวิตินฺทฺริยนฺติ อามนฺตาฯ อฏฺฐมกสฺส ปุคฺคลสฺส…เป … อตฺถิ ปญฺญา อตฺถิ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส อตฺถิ สทฺธา นตฺถิ สทฺธินฺทฺริยนฺติ อามนฺตาฯ อฏฺฐมกสฺส ปุคฺคลสฺส อตฺถิ มโน นตฺถิ มนินฺทฺริยนฺติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส อตฺถิ สทฺธา นตฺถิ สทฺธินฺทฺริยนฺติ อามนฺตาฯ อฏฺฐมกสฺส ปุคฺคลสฺส อตฺถิ โสมนสฺสํ นตฺถิ โสมนสฺสินฺทฺริยนฺติ…เป … อตฺถิ ชีวิตํ นตฺถิ ชีวิตินฺทฺริยนฺติ น เหวํ วตฺตพฺเพ…เป … อฏฺฐมกสฺส ปุคฺคลสฺส อตฺถิ ปญฺญา นตฺถิ ปญฺญินฺทฺริยนฺติ อามนฺตาฯ อฏฺฐมกสฺส ปุคฺคลสฺส อตฺถิ มโน นตฺถิ มนินฺทฺริยนฺติ อตฺถิ โสมนสฺสํ นตฺถิ โสมนสฺสินฺทฺริยนฺติ อตฺถิ ชีวิตํ นตฺถิ ชีวิตินฺทฺริยนฺติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส นตฺถิ สทฺธินฺทฺริยนฺติ อามนฺตาฯ อฏฺฐมโก ปุคฺคโล อสฺสทฺโธติ น เหวํ วตฺตพฺเพ…เป … อฏฺฐมกสฺส ปุคฺคลสฺส นตฺถิ วีริยินฺทฺริยนฺติ อามนฺตาฯ อฏฺฐมโก ปุคฺคโล กุสีโต หีนวีริโยติ น เหวํ วตฺตพฺเพ…เป … อฏฺฐมกสฺส ปุคฺคลสฺส นตฺถิ สตินฺทฺริยนฺติ อามนฺตาฯ อฏฺฐมโก ปุคฺคโล มุฏฺฐสฺสติ อสมฺปชาโนติ น เหวํ วตฺตพฺเพ…เป … อฏฺฐมกสฺส ปุคฺคลสฺส นตฺถิ สมาธินฺทฺริยนฺติ อามนฺตาฯ อฏฺฐมโก ปุคฺคโล อสมาหิโต วิพฺภนฺตจิตฺโตติ น เหวํ วตฺตพฺเพ…เป … อฏฺฐมกสฺส ปุคฺคลสฺส นตฺถิ ปญฺญินฺทฺริยนฺติ อามนฺตาฯ อฏฺฐมโก ปุคฺคโล ทุปฺปญฺโญ เอลมูโคติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส อตฺถิ สทฺธา สา จ สทฺธา นิยฺยานิกาติ อามนฺตาฯ หญฺจิ อฏฺฐมกสฺส ปุคฺคลสฺส อตฺถิ สทฺธา สา จ สทฺธา นิยฺยานิกา โน จ วต เร วตฺตพฺเพ อฏฺฐมกสฺส ปุคฺคลสฺส นตฺถิ สทฺธินฺทฺริยนฺติฯ อฏฺฐมกสฺส ปุคฺคลสฺส อตฺถิ วีริยํ ตญฺจ วีริยํ นิยฺยานิกํ อตฺถิ สติ สา จ สติ นิยฺยานิกา อตฺถิ สมาธิ โส จ สมาธิ นิยฺยานิโก อตฺถิ ปญฺญา สา จ ปญฺญา นิยฺยานิกาติ อามนฺตา ฯ หญฺจิ อฏฺฐมกสฺส ปุคฺคลสฺส อตฺถิ ปญฺญา สา จ ปญฺญา นิยฺยานิกา โน จ วต เร วตฺตพฺเพ อฏฺฐมกสฺส ปุคฺคลสฺส นตฺถิ ปญฺญินฺทฺริยนฺติฯ>
      text <๓๗๒>, <สกทาคามิผลสจฺฉิกิริยาย ปฏิปนฺนสฺส ปุคฺคลสฺส อตฺถิ สทฺธา อตฺถิ สทฺธินฺทฺริยนฺติ อามนฺตาฯ อฏฺฐมกสฺส ปุคฺคลสฺส อตฺถิ สทฺธา อตฺถิ สทฺธินฺทฺริยนฺติ น เหวํ วตฺตพฺเพ…เป … สกทาคามิผลสจฺฉิกิริยาย ปฏิปนฺนสฺส ปุคฺคลสฺส อตฺถิ ปญฺญา อตฺถิ ปญฺญินฺทฺริยนฺติ อามนฺตาฯ อฏฺฐมกสฺส ปุคฺคลสฺส อตฺถิ ปญฺญา อตฺถิ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อนาคามิผลสจฺฉิกิริยาย ปฏิปนฺนสฺส ปุคฺคลสฺส… อรหตฺตสจฺฉิกิริยาย ปฏิปนฺนสฺส ปุคฺคลสฺส อตฺถิ สทฺธา อตฺถิ สทฺธินฺทฺริยํ…เป … อตฺถิ ปญฺญา อตฺถิ ปญฺญินฺทฺริยนฺติ อามนฺตาฯ อฏฺฐมกสฺส ปุคฺคลสฺส อตฺถิ ปญฺญา อตฺถิ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส อตฺถิ สทฺธา นตฺถิ สทฺธินฺทฺริยนฺติ อามนฺตาฯ สกทาคามิผลสจฺฉิกิริยาย ปฏิปนฺนสฺส ปุคฺคลสฺส อตฺถิ สทฺธา นตฺถิ สทฺธินฺทฺริยนฺติ น เหวํ วตฺตพฺเพ…เป … อฏฺฐมกสฺส ปุคฺคลสฺส อตฺถิ ปญฺญา นตฺถิ ปญฺญินฺทฺริยนฺติ อามนฺตาฯ สกทาคามิผลสจฺฉิกิริยาย ปฏิปนฺนสฺส ปุคฺคลสฺส อตฺถิ ปญฺญา นตฺถิ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส อตฺถิ สทฺธา นตฺถิ สทฺธินฺทฺริยนฺติ…เป … อตฺถิ ปญฺญา นตฺถิ ปญฺญินฺทฺริยนฺติ อามนฺตา ฯ อนาคามิผลสจฺฉิกิริยาย ปฏิปนฺนสฺส ปุคฺคลสฺส… อรหตฺตสจฺฉิกิริยาย ปฏิปนฺนสฺส ปุคฺคลสฺส อตฺถิ ปญฺญา นตฺถิ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อฏฺฐมกสฺส ปุคฺคลสฺส นตฺถิ ปญฺจินฺทฺริยานีติ อามนฺตาฯ นนุ วุตฺตํ ภควตา ปญฺจิมานิ ภิกฺขเว อินฺทฺริยานิ กตมานิ ปญฺจ สทฺธินฺทฺริยํ วีริยินฺทฺริยํ สตินฺทฺริยํ สมาธินฺทฺริยํ ปญฺญินฺทฺริยํ อิมานิ โข ภิกฺขเว ปญฺจินฺทฺริยานิฯ อิเมสํ โข ภิกฺขเว ปญฺจนฺนํ อินฺทฺริยานํ สมตฺตา ปริปูรตฺตา อรหา โหติฯ ตโต มุทุตเรหิ อรหตฺตสจฺฉิกิริยาย ปฏิปนฺโน โหติ ตโต มุทุตเรหิ อนาคามี โหติ ตโต มุทุตเรหิ อนาคามิผลสจฺฉิกิริยาย ปฏิปนฺโน โหติ ตโต มุทุตเรหิ สกทาคามี โหติ ตโต มุทุตเรหิ สกทาคามิผลสจฺฉิกิริยาย ปฏิปนฺโน โหติ ตโต มุทุตเรหิ โสตาปนฺโน โหติ ตโต มุทุตเรหิ โสตาปตฺติผลสจฺฉิกิริยาย ปฏิปนฺโน โหติฯ ยสฺส โข ภิกฺขเว อิมานิ ปญฺจินฺทฺริยานิ สพฺเพน สพฺพํ สพฺพถา สพฺพํ นตฺถิ ตมหํ พาหิโร ปุถุชฺชนปกฺเข ฐิโตติ วทามีติ ฯ อตฺเถว สุตฺตนฺโตติ อามนฺตาฯ อฏฺฐมโก ปุคฺคโล พาหิโร ปุถุชฺชนปกฺเข ฐิโตติ น เหวํ วตฺตพฺเพ…เป … เตน หิ อฏฺฐมกสฺส ปุคฺคลสฺส อตฺถิ ปญฺจินฺทฺริยานีติฯ>
      stand <อฏฺฐมกสฺส อินฺทฺริยกถา นิฏฺฐิตาฯ>
  text <๓ ตติยวคฺโค>
    text <๒๗ ๗ ทิพฺพจกฺขุกถา>
      text <๓๗๓>, <มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ อามนฺตาฯ มํสจกฺขุํ ทิพฺพจกฺขุํ ทิพฺพจกฺขุํ มํสจกฺขุนฺติ น เหวํ วตฺตพฺเพ…เป …ฯ>
      text <มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ อามนฺตาฯ ยาทิสํ มํสจกฺขุํ ตาทิสํ ทิพฺพจกฺขุํ ยาทิสํ ทิพฺพจกฺขุํ ตาทิสํ มํสจกฺขุนฺติ น เหวํ วตฺตพฺเพ…เป …ฯ>
      text <มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ อามนฺตาฯ ตญฺเญว มํสจกฺขุํ ตํ ทิพฺพจกฺขุํ ตํ ทิพฺพจกฺขุํ ตํ มํสจกฺขุนฺติ น เหวํ วตฺตพฺเพ…เป …ฯ>
      text <มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ อามนฺตาฯ ยาทิโส มํสจกฺขุสฺส วิสโย อานุภาโว โคจโร ตาทิโส ทิพฺพสฺส จกฺขุสฺส วิสโย อานุภาโว โคจโรติ น เหวํ วตฺตพฺเพ…เป …ฯ>
      text <มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ อามนฺตาฯ อุปาทิณฺณํ หุตฺวา อนุปาทิณฺณํ โหตีติ น เหวํ วตฺตพฺเพ…เป …ฯ>
      text <อุปาทิณฺณํ หุตฺวา อนุปาทิณฺณํ โหตีติ อามนฺตาฯ กามาวจรํ หุตฺวา รูปาวจรํ โหตีติ น เหวํ วตฺตพฺเพ…เป …ฯ>
      text <กามาวจรํ หุตฺวา รูปาวจรํ โหตีติ อามนฺตาฯ รูปาวจรํ หุตฺวา อรูปาวจรํ โหตีติ น เหวํ วตฺตพฺเพ…เป …ฯ>
      text <รูปาวจรํ หุตฺวา อรูปาวจรํ โหตีติ อามนฺตาฯ ปริยาปนฺนํ หุตฺวา อปริยาปนฺนํ โหตีติ น เหวํ วตฺตพฺเพ…เป …ฯ>
      text <๓๗๔>, <มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ อามนฺตาฯ ทิพฺพจกฺขุํ ธมฺมุปตฺถทฺธํ มํสจกฺขุํ โหตีติ น เหวํ วตฺตพฺเพ…เป …ฯ>
      text <มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ อามนฺตาฯ ทิพฺพจกฺขุํ ธมฺมุปตฺถทฺธํ ปญฺญาจกฺขุํ โหตีติ น เหวํ วตฺตพฺเพ…เป …ฯ>
      text <มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ อามนฺตาฯ ทิพฺพจกฺขุํ ธมฺมุปตฺถทฺธํ มํสจกฺขุํ โหตีติ น เหวํ วตฺตพฺเพ…เป …ฯ>
      text <มํสจกฺขุํ ธมฺมุปตฺถทฺธํ ทิพฺพจกฺขุํ โหตีติ อามนฺตาฯ ทฺเวว จกฺขูนีติ น เหวํ วตฺตพฺเพ…เป … ทฺเวว จกฺขูนีติ อามนฺตาฯ นนุ ตีณิ จกฺขูนิ วุตฺตานิ ภควตา มํสจกฺขุํ ทิพฺพจกฺขุํ ปญฺญาจกฺขุนฺติ อามนฺตาฯ หญฺจิ ตีณิ จกฺขูนิ วุตฺตานิ ภควตา มํสจกฺขุํ ทิพฺพจกฺขุํ ปญฺญาจกฺขุํ โน จ วต เร วตฺตพฺเพ ทฺเวว จกฺขูนีติฯ>
      text <ทฺเวว จกฺขูนีติ อามนฺตาฯ นนุ วุตฺตํ ภควตา ตีณิมานิ ภิกฺขเว จกฺขูนิ กตมานิ ตีณิ มํสจกฺขุํ ทิพฺพจกฺขุํ ปญฺญาจกฺขุนฺติ อิมานิ โข ภิกฺขเว ตีณิ จกฺขูนีติฯ>
      block
        text <มํสจกฺขุํ ทิพฺพจกฺขุํ ปญฺญาจกฺขุํ อนุตฺตรํ>
        text <เอตานิ ตีณิ จกฺขูนิ อกฺขาสิ ปุริสุตฺตโมฯ>
        text <มํสจกฺขุสฺส อุปฺปาโท มคฺโค ทิพฺพสฺส จกฺขุโน>
        text <ยทา จ ญาณํ อุทปาทิ ปญฺญาจกฺขุํ อนุตฺตรํ>
        text <ตสฺส จกฺขุสฺส ปฏิลาภา สพฺพทุกฺขา ปมุจฺจตีติ ฯ>
        text <เนว ปุพฺเพนิวาสาย นปิ ทิพฺพสฺส จกฺขุโน>
        text <เจโตปริยาย อิทฺธิยา โสตธาตุวิสุทฺธิยา>
        text <จุติยา อุปปตฺติยา ปณิธิ เม น วิชฺชตีติ ฯ>
        text <พลํ สาธารณํ อริยํ สราคํ จิตฺตํ วิมุจฺจติ>
        text <วิมุตฺตํ วิมุจฺจมานํ อตฺถิ จิตฺตํ วิมุจฺจมานํฯ>
        text <อฏฺฐมกสฺส ปุคฺคลสฺส ทิฏฺฐิปริยุฏฺฐานํ ปหีนํ>
        text <อฏฺฐมกสฺส ปุคฺคลสฺส นตฺถิ ปญฺจินฺทฺริยานิ จกฺขุํฯ>
        text <โสตํ ธมฺมุปตฺถทฺธํ ยถากมฺมูปคตํ ญาณํ>
        text <เทเวสุ สํวโร อสญฺญ-สตฺเตสุ สญฺญา เอวเมว ภวคฺคนฺติฯ>
      text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ ทฺเวว จกฺขูนีติฯ>
      stand <ทิพฺพจกฺขุกถา นิฏฺฐิตาฯ>
  text <๓ ตติยวคฺโค>
    text <๒๘ ๘ ทิพฺพโสตกถา>
      text <๓๗๕>, <มํสโสตํ ธมฺมุปตฺถทฺธํ ทิพฺพโสตํ โหตีติ อามนฺตาฯ มํสโสตํ ทิพฺพโสตํ ทิพฺพโสตํ มํสโสตนฺติ น เหวํ วตฺตพฺเพ…เป …ฯ>
      text <มํสโสตํ ธมฺมุปตฺถทฺธํ ทิพฺพโสตํ โหตีติ อามนฺตาฯ ยาทิสํ มํสโสตํ ตาทิสํ ทิพฺพโสตํ ยาทิสํ ทิพฺพโสตํ ตาทิสํ มํสโสตนฺติ น เหวํ วตฺตพฺเพ…เป …ฯ>
      text <มํสโสตํ ธมฺมุปตฺถทฺธํ ทิพฺพโสตํ โหตีติ อามนฺตาฯ ตญฺเญว มํสโสตํ ตํ ทิพฺพโสตํ ตํ ทิพฺพโสตํ ตํ มํสโสตนฺติ น เหวํ วตฺตพฺเพ…เป …ฯ>
      text <มํสโสตํ ธมฺมุปตฺถทฺธํ ทิพฺพโสตํ โหตีติ อามนฺตาฯ ยาทิโส มํสโสตสฺส วิสโย อานุภาโว โคจโร ตาทิโส ทิพฺพสฺส โสตสฺส วิสโย อานุภาโว โคจโรติ น เหวํ วตฺตพฺเพ…เป …ฯ>
      text <มํสโสตํ ธมฺมุปตฺถทฺธํ ทิพฺพโสตํ โหตีติ อามนฺตาฯ อุปาทิณฺณํ หุตฺวา อนุปาทิณฺณํ โหตีติ น เหวํ วตฺตพฺเพ…เป …ฯ>
      text <อุปาทิณฺณํ หุตฺวา อนุปาทิณฺณํ โหตีติ อามนฺตาฯ กามาวจรํ หุตฺวา รูปาวจรํ โหตีติ น เหวํ วตฺตพฺเพ…เป …ฯ>
      text <กามาวจรํ หุตฺวา รูปาวจรํ โหตีติ อามนฺตาฯ รูปาวจรํ หุตฺวา อรูปาวจรํ โหตีติ น เหวํ วตฺตพฺเพ…เป …ฯ>
      text <รูปาวจรํ หุตฺวา อรูปาวจรํ โหตีติ อามนฺตาฯ ปริยาปนฺนํ หุตฺวา อปริยาปนฺนํ โหตีติ น เหวํ วตฺตพฺเพ…เป …ฯ>
      text <๓๗๖>, <มํสโสตํ ธมฺมุปตฺถทฺธํ ทิพฺพโสตํ โหตีติ อามนฺตาฯ ทิพฺพโสตํ ธมฺมุปตฺถทฺธํ มํสโสตํ โหตีติ น เหวํ วตฺตพฺเพ…เป …ฯ>
      text <มํสโสตํ ธมฺมุปตฺถทฺธํ ทิพฺพโสตํ โหตีติ อามนฺตาฯ เอกํเยว โสตนฺติ น เหวํ วตฺตพฺเพ…เป …ฯ>
      text <เอกํเยว โสตนฺติ อามนฺตาฯ นนุ ทฺเว โสตานิ วุตฺตานิ ภควตา มํสโสตํ ทิพฺพโสตนฺติ อามนฺตาฯ หญฺจิ ทฺเว โสตานิ วุตฺตานิ ภควตา มํสโสตํ ทิพฺพโสตํ โน จ วต เร วตฺตพฺเพ เอกญฺเญว โสตนฺติฯ>
      stand <ทิพฺพโสตกถา นิฏฺฐิตาฯ>
  text <๓ ตติยวคฺโค>
    text <๒๙ ๙ ยถากมฺมูปคตญาณกถา>
      text <๓๗๗>, <ยถากมฺมูปคตํ ญาณํ ทิพฺพจกฺขุนฺติ อามนฺตาฯ ยถากมฺมูปคตญฺจ มนสิ กโรติ ทิพฺเพน จกฺขุนา รูปํ ปสฺสตีติ น เหวํ วตฺตพฺเพ…เป …ฯ>
      text <ยถากมฺมูปคตญฺจ มนสิ กโรติ ทิพฺเพน จกฺขุนา รูปํ ปสฺสตีติ อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
      text <ยถากมฺมูปคตํ ญาณํ ทิพฺพจกฺขุนฺติ อามนฺตาฯ อิเม วต โภนฺโต สตฺตาติ จ มนสิ กโรติ กายทุจฺจริเตน สมนฺนาคตาติ จ มนสิ กโรติ วจีทุจฺจริเตน สมนฺนาคตาติ จ มนสิ กโรติ มโนทุจฺจริเตน สมนฺนาคตาติ จ มนสิ กโรติ อริยานํ อุปวาทกาติ จ มนสิ กโรติ มิจฺฉาทิฏฺฐิกาติ จ มนสิ กโรติ มิจฺฉาทิฏฺฐิกมฺมสมาทานาติ จ มนสิ กโรติ เต กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปนฺนาติ จ มนสิ กโรติ อิเม วา ปน โภนฺโต สตฺตาติ จ มนสิ กโรติ กายสุจริเตน สมนฺนาคตาติ จ มนสิ กโรติ วจีสุจริเตน สมนฺนาคตาติ จ มนสิ กโรติ มโนสุจริเตน สมนฺนาคตาติ จ มนสิ กโรติ อริยานํ อนุปวาทกาติ จ มนสิ กโรติ สมฺมาทิฏฺฐิกาติ จ มนสิ กโรติ สมฺมาทิฏฺฐิกมฺมสมฺมาทานาติ จ มนสิ กโรติ เต กายสฺส เภทา ปรํ มรณา สุคติํ สคฺคํ โลกํ อุปปนฺนาติ จ มนสิ กโรติ ทิพฺเพน จกฺขุนา รูปํ ปสฺสตีติ น เหวํ วตฺตพฺเพ…เป …ฯ>
      text <เต กายสฺส เภทา ปรํ มรณา สุคติํ สคฺคํ โลกํ อุปปนฺนาติ จ มนสิ กโรติ ทิพฺเพน จกฺขุนา รูปํ ปสฺสตีติ อามนฺตาฯ ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
      text <๓๗๘>, <ยถากมฺมูปคตํ ญาณํ ทิพฺพจกฺขุนฺติ อามนฺตาฯ อตฺถิ โกจิ อทิพฺพจกฺขุโก ทิพฺพจกฺขุํ อปฺปฏิลทฺโธ อนธิคโต อสจฺฉิกโต ยถากมฺมูปคตํ ชานาตีติ อามนฺตาฯ หญฺจิ อตฺถิ โกจิ อทิพฺพจกฺขุโก ทิพฺพจกฺขุํ อปฺปฏิลทฺโธ อนธิคโต อสจฺฉิกโต ยถากมฺมูปคตํ ชานาติ โน จ วต เร วตฺตพฺเพ ยถากมฺมูปคตํ ญาณํ ทิพฺพจกฺขุนฺติฯ>
      text <ยถากมฺมูปคตํ ญาณํ ทิพฺพจกฺขุนฺติ อามนฺตาฯ อายสฺมา สาริปุตฺโต ยถากมฺมูปคตํ ญาณํ ชานาตีติ อามนฺตาฯ หญฺจิ อายสฺมา สาริปุตฺโต ยถากมฺมูปคตํ ญาณํ ชานาติ โน จ วต เร วตฺตพฺเพ ยถากมฺมูปคตํ ญาณํ ทิพฺพจกฺขุนฺติฯ>
      text <ยถากมฺมูปคตํ ญาณํ ทิพฺพจกฺขุนฺติ อามนฺตาฯ อายสฺมา สาริปุตฺโต ยถากมฺมูปคตํ ญาณํ ชานาตีติ อามนฺตาฯ อตฺถายสฺมโต สาริปุตฺตสฺส ทิพฺพจกฺขุนฺติ น เหวํ วตฺตพฺเพ…เป …ฯ>
      text <อตฺถายสฺมโต สาริปุตฺตสฺส ทิพฺพจกฺขุนฺติ อามนฺตาฯ นนุ อายสฺมา สาริปุตฺโต เอตทโวจ>
      text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ ยถากมฺมูปคตํ ญาณํ ทิพฺพจกฺขุนฺติฯ>
      stand <ยถากมฺมูปคตญาณกถา นิฏฺฐิตาฯ>
  text <๓ ตติยวคฺโค>
    text <๓๐ ๑๐ สํวรกถา>
      text <๓๗๙>, <อตฺถิ เทเวสุ สํวโรติ อามนฺตาฯ อตฺถิ เทเวสุ อสํวโรติ น เหวํ วตฺตพฺเพ…เป …ฯ>
      text <นตฺถิ เทเวสุ อสํวโรติ อามนฺตาฯ นตฺถิ เทเวสุ สํวโรติ น เหวํ วตฺตพฺเพ…เป …ฯ>
      text <นนุ อสํวรา สํวโร สีลํ อตฺถิ เทเวสุ สํวโรติ อามนฺตาฯ อตฺถิ เทเวสุ อสํวโร ยมฺหา อสํวรา สํวโร สีลนฺติ น เหวํ วตฺตพฺเพ…เป …ฯ>
      text <อาชานาหิ นิคฺคหํฯ หญฺจิ อสํวรา สํวโร สีลํ อตฺถิ เทเวสุ สํวโร เตน วต เร วตฺตพฺเพ อตฺถิ เทเวสุ อสํวโร ยมฺหา อสํวรา สํวโร สีลนฺติฯ ยํ ตตฺถ วเทสิ วตฺตพฺเพ โข อสํวรา สํวโร สีลํ อตฺถิ เทเวสุ สํวโร โน จ วตฺตพฺเพ อตฺถิ เทเวสุ อสํวโร ยมฺหา อสํวรา สํวโร สีลนฺติ มิจฺฉาฯ>
      text <โน เจ ปน วตฺตพฺเพ อตฺถิ เทเวสุ อสํวโร ยมฺหา อสํวรา สํวโร สีลนฺติ โน จ วต เร วตฺตพฺเพ อสํวรา สํวโร สีลํ อตฺถิ เทเวสุ สํวโรติฯ ยํ ตตฺถ วเทสิ วตฺตพฺเพ โข อสํวรา สํวโร สีลํ อตฺถิ เทเวสุ สํวโร โน จ วตฺตพฺเพ อตฺถิ เทเวสุ อสํวโร ยมฺหา อสํวรา สํวโร สีลนฺติ มิจฺฉาฯ>
      text <อตฺถิ มนุสฺเสสุ สํวโร อตฺถิ ตตฺถ อสํวโรติ อามนฺตาฯ อตฺถิ เทเวสุ สํวโร อตฺถิ ตตฺถ อสํวโรติ น เหวํ วตฺตพฺเพ…เป …ฯ>
      text <อตฺถิ เทเวสุ สํวโร นตฺถิ ตตฺถ อสํวโรติ อามนฺตาฯ อตฺถิ มนุสฺเสสุ สํวโร นตฺถิ ตตฺถ อสํวโรติ น เหวํ วตฺตพฺเพ…เป …ฯ>
      text <๓๘๐>, <อตฺถิ เทเวสุ ปาณาติปาตา เวรมณีติ อามนฺตาฯ อตฺถิ เทเวสุ ปาณาติปาโตติ น เหวํ วตฺตพฺเพ…เป …ฯ>
      text <อตฺถิ เทเวสุ สุราเมรยมชฺชปมาทฏฺฐานา เวรมณีติ อามนฺตาฯ อตฺถิ เทเวสุ สุราเมรยมชฺชปมาทฏฺฐานนฺติ น เหวํ วตฺตพฺเพ…เป …ฯ>
      text <นตฺถิ เทเวสุ ปาณาติปาโตติ อามนฺตาฯ นตฺถิ เทเวสุ ปาณาติปาตา เวรมณีติ น เหวํ วตฺตพฺเพ…เป …ฯ>
      text <นตฺถิ เทเวสุ สุราเมรยมชฺชปมาทฏฺฐานนฺติ อามนฺตาฯ นตฺถิ เทเวสุ สุราเมรยมชฺชปมาทฏฺฐานา เวรมณีติ น เหวํ วตฺตพฺเพ…เป …ฯ>
      text <อตฺถิ มนุสฺเสสุ ปาณาติปาตา เวรมณิ อตฺถิ ตตฺถ ปาณาติปาโตติ อามนฺตาฯ อตฺถิ เทเวสุ ปาณาติปาตา เวรมณิ อตฺถิ ตตฺถ ปาณาติปาโตติ น เหวํ วตฺตพฺเพ…เป …ฯ>
      text <อตฺถิ มนุสฺเสสุ สุราเมรยมชฺชปมาทฏฺฐานา เวรมณิ อตฺถิ ตตฺถ สุราเมรยมชฺชปมาทฏฺฐานนฺติ อามนฺตาฯ อตฺถิ เทเวสุ สุราเมรยมชฺชปมาทฏฺฐานา เวรมณิ อตฺถิ ตตฺถ สุราเมรยมชฺชปมาทฏฺฐานนฺติ น เหวํ วตฺตพฺเพ…เป …ฯ>
      text <อตฺถิ เทเวสุ ปาณาติปาตา เวรมณิ นตฺถิ ตตฺถ ปาณาติปาโตติ อามนฺตาฯ อตฺถิ มนุสฺเสสุ ปาณาติปาตา เวรมณิ นตฺถิ ตตฺถ ปาณาติปาโตติ น เหวํ วตฺตพฺเพ…เป …ฯ>
      text <อตฺถิ เทเวสุ สุราเมรยมชฺชปมาทฏฺฐานา เวรมณิ นตฺถิ ตตฺถ สุราเมรยมชฺชปมาทฏฺฐานนฺติ อามนฺตาฯ อตฺถิ มนุสฺเสสุ สุราเมรยมชฺชปมาทฏฺฐานา เวรมณิ นตฺถิ ตตฺถ สุราเมรยมชฺชปมาทฏฺฐานนฺติ น เหวํ วตฺตพฺเพ…เป …ฯ>
      text <นตฺถิ เทเวสุ สํวโรติ อามนฺตาฯ สพฺเพ เทวา ปาณาติปาติโน อทินฺนาทายิโน กาเมสุมิจฺฉาจาริโน มุสาวาทิโน สุราเมรยมชฺชปมาทฏฺฐายิโนติ น เหวํ วตฺตพฺเพ…เป … เตน หิ อตฺถิ เทเวสุ สํวโรติฯ>
      stand <สํวรกถา นิฏฺฐิตาฯ>
  text <๓ ตติยวคฺโค>
    text <๓๑ ๑๑ อสญฺญกถา>
      text <๓๘๑>, <อสญฺญสตฺเตสุ สญฺญา อตฺถีติ อามนฺตาฯ สญฺญาภโว สญฺญาคติ สญฺญาสตฺตาวาโส สญฺญาสํสาโร สญฺญาโยนิ สญฺญตฺตภาวปฏิลาโภติ น เหวํ วตฺตพฺเพ…เป …ฯ>
      text <นนุ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฏิลาโภติ อามนฺตาฯ หญฺจิ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฏิลาโภ โน จ วต เร วตฺตพฺเพ อสญฺญสตฺเตสุ สญฺญา อตฺถีติฯ>
      text <อสญฺญสตฺเตสุ สญฺญา อตฺถีติ อามนฺตา ฯ ปญฺจโวการภโว คติ สตฺตาวาโส สํสาโร โยนิ อตฺตภาวปฏิลาโภติ น เหวํ วตฺตพฺเพ…เป …ฯ>
      text <นนุ เอกโวการภโว คติ สตฺตาวาโส สํสาโร โยนิ อตฺตภาวปฏิลาโภติ อามนฺตา ฯ หญฺจิ เอกโวการภโว คติ สตฺตาวาโส สํสาโร โยนิ อตฺตภาวปฏิลาโภ โน จ วต เร วตฺตพฺเพ อสญฺญสตฺเตสุ สญฺญา อตฺถีติฯ>
      text <อสญฺญสตฺเตสุ สญฺญา อตฺถีติ อามนฺตาฯ ตาย สญฺญาย สญฺญากรณียํ กโรตีติ น เหวํ วตฺตพฺเพ…เป …ฯ>
      text <๓๘๒>, <มนุสฺเสสุ สญฺญา อตฺถิ โส จ สญฺญาภโว สญฺญาคติ สญฺญาสตฺตาวาโส สญฺญาสํสาโร สญฺญาโยนิ สญฺญตฺตภาวปฏิลาโภติ อามนฺตาฯ อสญฺญสตฺเตสุ สญฺญา อตฺถิ โส จ สญฺญาภโว สญฺญาคติ สตฺตาวาโส สํสาโร โยนิ อตฺตภาวปฏิลาโภติ น เหวํ วตฺตพฺเพ…เป …ฯ>
      text <มนุสฺเสสุ สญฺญา อตฺถิ โส จ ปญฺจโวการภโว คติ สตฺตาวาโส สํสาโร โยนิ อตฺตภาวปฏิลาโภติ อามนฺตาฯ อสญฺญสตฺเตสุ สญฺญา อตฺถิ โส จ ปญฺจโวการภโว คติ สตฺตาวาโส สํสาโร โยนิ อตฺตภาวปฏิลาโภติ น เหวํ วตฺตพฺเพ…เป …ฯ>
      text <มนุสฺเสสุ สญฺญา อตฺถิ ตาย สญฺญาย สญฺญากรณียํ กโรตีติ อามนฺตาฯ อสญฺญสตฺเตสุ สญฺญา อตฺถิ ตาย สญฺญาย สญฺญากรณียํ กโรตีติ น เหวํ วตฺตพฺเพ…เป …ฯ>
      text <อสญฺญสตฺเตสุ สญฺญา อตฺถิ โส จ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฏิลาโภติ อามนฺตาฯ มนุสฺเสสุ สญฺญา อตฺถิ โส จ อสญฺญภโว อสญฺญคติ…เป … อสญฺญตฺตภาวปฏิลาโภติ น เหวํ วตฺตพฺเพ…เป …ฯ>
      text <อสญฺญสตฺเตสุ สญฺญา อตฺถิ โส จ เอกโวการภโว คติ สตฺตาวาโส สํสาโร โยนิ อตฺตภาวปฏิลาโภติ อามนฺตาฯ มนุสฺเสสุ สญฺญา อตฺถิ โส จ เอกโวการภโว คติ…เป … อตฺตภาวปฏิลาโภติ น เหวํ วตฺตพฺเพ…เป …ฯ>
      text <อสญฺญสตฺเตสุ สญฺญา อตฺถิ น จ ตาย สญฺญาย สญฺญากรณียํ กโรตีติ อามนฺตาฯ มนุสฺเสสุ สญฺญา อตฺถิ น จ ตาย สญฺญาย สญฺญากรณียํ กโรตีติ น เหวํ วตฺตพฺเพ…เป …ฯ>
      text <๓๘๓>, <น วตฺตพฺพํ อสญฺญสตฺเตสุ สญฺญา อตฺถีติ อามนฺตาฯ นนุ วุตฺตํ ภควตา สนฺติ ภิกฺขเว อสญฺญสตฺตา นาม เทวา สญฺญุปฺปาทา จ ปน เต เทวา ตมฺหา กายา จวนฺตีติ อตฺเถว สุตฺตนฺโตติ อามนฺตาฯ เตน หิ อสญฺญสตฺเตสุ สญฺญา อตฺถีติฯ>
      text <อสญฺญสตฺเตสุ สญฺญา อตฺถีติ กิญฺจิ กาเล อตฺถิ กิญฺจิ กาเล นตฺถีติฯ กิญฺจิ กาเล สญฺญสตฺตา กิญฺจิ กาเล อสญฺญสตฺตา กิญฺจิ กาเล สญฺญภโว กิญฺจิ กาเล อสญฺญภโว กิญฺจิ กาเล ปญฺจโวการภโว กิญฺจิ กาเล เอกโวการภโวติ น เหวํ วตฺตพฺเพ…เป …ฯ>
      text <อสญฺญสตฺเตสุ สญฺญา กิญฺจิ กาเล อตฺถิ กิญฺจิ กาเล นตฺถีติ อามนฺตาฯ กํ กาลํ อตฺถิ กํ กาลํ นตฺถีติ จุติกาเล อุปปตฺติกาเล อตฺถิ ฐิติกาเล นตฺถีติฯ จุติกาเล อุปปตฺติกาเล สญฺญสตฺตา ฐิติกาเล อสญฺญสตฺตา จุติกาเล อุปปตฺติกาเล สญฺญภโว ฐิติกาเล อสญฺญภโว จุติกาเล อุปปตฺติกาเล ปญฺจโวการภโว ฐิติกาเล เอกโวการภโวติ น เหวํ วตฺตพฺเพ…เป …ฯ>
      stand <อสญฺญกถา นิฏฺฐิตาฯ>
  text <๓ ตติยวคฺโค>
    text <๓๒ ๑๒ เนวสญฺญานาสญฺญายตนกถา>
      text <๓๘๔>, <เนวสญฺญานาสญฺญายตเน น วตฺตพฺพํ สญฺญา อตฺถีติ อามนฺตาฯ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฏิลาโภติ น เหวํ วตฺตพฺเพ…เป …ฯ>
      text <นนุ สญฺญาภโว สญฺญาคติ สญฺญาสตฺตาวาโส สญฺญาสํสาโร สญฺญาโยนิ สญฺญตฺตภาวปฏิลาโภติ อามนฺตาฯ หญฺจิ สญฺญาภโว สญฺญาคติ…เป … สญฺญตฺตภาวปฏิลาโภ โน จ วต เร วตฺตพฺเพ เนวสญฺญานาสญฺญายตเน น วตฺตพฺพํ สญฺญา อตฺถีติฯ>
      text <เนวสญฺญานาสญฺญายตเน น วตฺตพฺพํ สญฺญา อตฺถีติ อามนฺตาฯ เอกโวการภโว คติ…เป … อตฺตภาวปฏิลาโภติ น เหวํ วตฺตพฺเพ…เป …ฯ>
      text <นนุ จตุโวการภโว คติ…เป … อตฺตภาวปฏิลาโภติ อามนฺตาฯ หญฺจิ จตุโวการภโว คติ…เป … อตฺตภาวปฏิลาโภ โน จ วต เร วตฺตพฺเพ เนวสญฺญานาสญฺญายตเน น วตฺตพฺพํ สญฺญา อตฺถีติฯ>
      text <๓๘๕>, <อสญฺญสตฺเตสุ น วตฺตพฺพํ สญฺญา อตฺถิ โส จ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฏิลาโภติ อามนฺตาฯ เนวสญฺญานาสญฺญายตเน น วตฺตพฺพํ สญฺญา อตฺถิ โส จ อสญฺญภโว อสญฺญคติ อสญฺญสตฺตาวาโส อสญฺญสํสาโร อสญฺญโยนิ อสญฺญตฺตภาวปฏิลาโภติ น เหวํ วตฺตพฺเพ…เป …ฯ>
      text <อสญฺญสตฺเตสุ น วตฺตพฺพํ สญฺญา อตฺถิ โส จ เอกโวการภโว คติ…เป … อตฺตภาวปฏิลาโภติ อามนฺตาฯ เนวสญฺญานาสญฺญายตเน น วตฺตพฺพํ สญฺญา อตฺถิ โส จ เอกโวการภโว คติ สตฺตาวาโส สํสาโร โยนิ อตฺตภาวปฏิลาโภติ น เหวํ วตฺตพฺเพ…เป …ฯ>
      text <เนวสญฺญานาสญฺญายตเน น วตฺตพฺพํ สญฺญา อตฺถิ โส จ สญฺญาภโว สญฺญาคติ…เป … สญฺญตฺตภาวปฏิลาโภติ อามนฺตาฯ อสญฺญสตฺเตสุ น วตฺตพฺพํ สญฺญา อตฺถิ โส จ สญฺญาภโว สญฺญาคติ…เป … สญฺญตฺตภาวปฏิลาโภติ น เหวํ วตฺตพฺเพ…เป …ฯ>
      text <เนวสญฺญานาสญฺญายตเน น วตฺตพฺพํ สญฺญา อตฺถิ โส จ จตุโวการภโว คติ…เป … อตฺตภาวปฏิลาโภติ อามนฺตาฯ อสญฺญสตฺเตสุ น วตฺตพฺพํ สญฺญา อตฺถิ โส จ จตุโวการภโว คติ…เป … อตฺตภาวปฏิลาโภติ น เหวํ วตฺตพฺเพ…เป …ฯ>
      text <เนวสญฺญานาสญฺญายตเน น วตฺตพฺพํ สญฺญา อตฺถีติ อามนฺตาฯ นนุ เนวสญฺญานาสญฺญายตนํ จตุโวการภโวติ อามนฺตาฯ หญฺจิ เนวสญฺญานาสญฺญายตนํ จตุโวการภโว โน จ วต เร วตฺตพฺเพ เนวสญฺญานาสญฺญายตเน น วตฺตพฺพํ สญฺญา อตฺถีติฯ>
      text <๓๘๖>, <เนวสญฺญานาสญฺญายตนํ จตุโวการภโว เนวสญฺญานาสญฺญายตเน น วตฺตพฺพํ สญฺญา อตฺถีติ อามนฺตาฯ อากาสานญฺจายตนํ จตุโวการภโว อากาสานญฺจายตเน น วตฺตพฺพํ สญฺญา อตฺถีติ น เหวํ วตฺตพฺเพ…เป …ฯ>
      text <เนวสญฺญานาสญฺญายตนํ จตุโวการภโว เนวสญฺญานาสญฺญายตเน น วตฺตพฺพํ สญฺญา อตฺถีติ อามนฺตาฯ วิญฺญาณญฺจายตนํ…เป … อากิญฺจญฺญายตนํ จตุโวการภโว อากิญฺจญฺญายตเน น วตฺตพฺพํ สญฺญา อตฺถีติ น เหวํ วตฺตพฺเพ…เป …ฯ>
      text <อากาสานญฺจายตนํ จตุโวการภโว อตฺถิ ตตฺถ สญฺญาติ อามนฺตาฯ เนวสญฺญานาสญฺญายตนํ จตุโวการภโว อตฺถิ ตตฺถ สญฺญาติ น เหวํ วตฺตพฺเพ…เป …ฯ>
      text <วิญฺญาณญฺจายตนํ…เป … อากิญฺจญฺญายตนํ จตุโวการภโว อตฺถิ ตตฺถ สญฺญาติ อามนฺตาฯ เนวสญฺญานาสญฺญายตนํ จตุโวการภโว อตฺถิ ตตฺถ สญฺญาติ น เหวํ วตฺตพฺเพ…เป …ฯ>
      text <เนวสญฺญานาสญฺญายตเน น วตฺตพฺพํ สญฺญา อตฺถีติ วา นตฺถีติ วาติ อามนฺตา ฯ นนุ เนวสญฺญานาสญฺญายตนํ จตุโวการภโวติ อามนฺตาฯ หญฺจิ เนวสญฺญานาสญฺญายตนํ จตุโวการภโว โน จ วต เร วตฺตพฺเพ เนวสญฺญานาสญฺญายตเน น วตฺตพฺพํ สญฺญา อตฺถีติ วา นตฺถีติ วาติฯ>
      text <เนวสญฺญานาสญฺญายตนํ จตุโวการภโว เนวสญฺญานาสญฺญายตเน น วตฺตพฺพํ สญฺญา อตฺถีติ วา นตฺถีติ วาติ อามนฺตาฯ อากาสานญฺจายตนํ…เป … วิญฺญาณญฺจายตนํ…เป … อากิญฺจญฺญายตนํ จตุโวการภโว อากิญฺจญฺญายตเน น วตฺตพฺพํ สญฺญา อตฺถีติ วา นตฺถีติ วาติ น เหวํ วตฺตพฺเพ…เป …ฯ>
      text <อากาสานญฺจายตนํ จตุโวการภโว อตฺถิ ตตฺถ สญฺญาติ อามนฺตาฯ เนวสญฺญานาสญฺญายตนํ จตุโวการภโว อตฺถิ ตตฺถ สญฺญาติ น เหวํ วตฺตพฺเพ…เป …ฯ>
      text <วิญฺญาณญฺจายตนํ…เป … อากิญฺจญฺญายตนํ จตุโวการภโว อตฺถิ ตตฺถ สญฺญาติ อามนฺตาฯ เนวสญฺญานาสญฺญายตนํ จตุโวการภโว อตฺถิ ตตฺถ สญฺญาติ น เหวํ วตฺตพฺเพ…เป …ฯ>
      text <เนวสญฺญานาสญฺญายตเน น วตฺตพฺพํ สญฺญา อตฺถีติ วา นตฺถีติ วาติ อามนฺตาฯ นนุ เนวสญฺญานาสญฺญายตนนฺติ อามนฺตาฯ หญฺจิ เนวสญฺญานาสญฺญายตนํ เตน วต เร วตฺตพฺเพ เนวสญฺญานาสญฺญายตเน น วตฺตพฺพํ สญฺญา อตฺถีติ วา นตฺถีติ วาติฯ>
      text <เนวสญฺญานาสญฺญายตนนฺติ กตฺวา เนวสญฺญานาสญฺญายตเน น วตฺตพฺพํ สญฺญา อตฺถีติ วา นตฺถีติ วาติ อามนฺตาฯ อทุกฺขมสุขา เวทนาติ กตฺวา อทุกฺขมสุขาย เวทนาย น วตฺตพฺพํ เวทนาติ วา อเวทนาติ วาติ น เหวํ วตฺตพฺเพ…เป …ฯ>
      stand <เนวสญฺญานาสญฺญายตนกถา นิฏฺฐิตาฯ>
      stand <ตติยวคฺโคฯ>
      text <ตสฺสุทฺทานํ>
