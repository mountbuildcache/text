text <๑๓ เตรสมวคฺโค>
  text <๑๒๖ ๑ กปฺปฏฺฐกถา>
    text <๖๕๔>, <กปฺปฏฺโฐ กปฺปํ ติฏฺเฐยฺยาติ อามนฺตาฯ กปฺโป จ สณฺฐาติ พุทฺโธ จ โลเก อุปฺปชฺชตีติ น เหวํ วตฺตพฺเพ…เป …ฯ กปฺปฏฺโฐ กปฺปํ ติฏฺเฐยฺยาติ อามนฺตาฯ กปฺโป จ สณฺฐาติ สงฺโฆ จ ภิชฺชตีติ น เหวํ วตฺตพฺเพ…เป … กปฺปฏฺโฐ กปฺปํ ติฏฺเฐยฺยาติ อามนฺตาฯ กปฺโป จ สณฺฐาติ กปฺปฏฺโฐ จ กปฺปฏฺฐิยํ กมฺมํ กโรตีติ น เหวํ วตฺตพฺเพ…เป … กปฺปฏฺโฐ กปฺปํ ติฏฺเฐยฺยาติ อามนฺตาฯ กปฺโป จ สณฺฐาติ กปฺปฏฺโฐ จ ปุคฺคโล กาลํ กโรตีติ น เหวํ วตฺตพฺเพ…เป …ฯ>
    text <๖๕๕>, <กปฺปฏฺโฐ กปฺปํ ติฏฺเฐยฺยาติ อามนฺตาฯ อตีตํ กปฺปํ ติฏฺเฐยฺย อนาคตํ กปฺปํ ติฏฺเฐยฺยาติ น เหวํ วตฺตพฺเพ…เป … กปฺปฏฺโฐ กปฺปํ ติฏฺเฐยฺยาติ อามนฺตาฯ ทฺเว กปฺเป ติฏฺเฐยฺย… ตโย กปฺเป ติฏฺเฐยฺย… จตฺตาโร กปฺเป ติฏฺเฐยฺยาติ น เหวํ วตฺตพฺเพ…เป …ฯ>
    text <๖๕๖>, <กปฺปฏฺโฐ กปฺปํ ติฏฺเฐยฺยาติ อามนฺตาฯ กปฺปฏฺโฐ กปฺเป ฑยฺหนฺเต กตฺถ คจฺฉตีติ อญฺญํ โลกธาตุํ คจฺฉตีติฯ มโต คจฺฉติ เวหาสํ คจฺฉตีติ มโต คจฺฉตีติฯ กปฺปฏฺฐิยํ กมฺมํ อปราปริยเวปกฺกนฺติ น เหวํ วตฺตพฺเพ…เป … เวหาสํ คจฺฉตีติ อามนฺตา ฯ กปฺปฏฺโฐ อิทฺธิมาติ น เหวํ วตฺตพฺเพ…เป … กปฺปฏฺโฐ อิทฺธิมาติ อามนฺตาฯ กปฺปฏฺเฐน ฉนฺทิทฺธิปาโท ภาวิโต วีริยิทฺธิปาโท ภาวิโต จิตฺติทฺธิปาโท ภาวิโต วีมํสิทฺธิปาโท ภาวิโตติ น เหวํ วตฺตพฺเพ…เป …ฯ>
    text <๖๕๗>, <น วตฺตพฺพํ กปฺปฏฺโฐ กปฺปํ ติฏฺเฐยฺยาติ อามนฺตาฯ นนุ วุตฺตํ ภควตา>
    block
      text <อาปายิโก เนรยิโก กปฺปฏฺโฐ สงฺฆเภทโก>
      text <วคฺครโต อธมฺมฏฺโฐ โยคกฺเขมา ปธํสติ>
      text <สงฺฆํ สมคฺคํ เภตฺวาน กปฺปํ นิรยมฺหิ ปจฺจตีติ ฯ>
    text <อตฺเถว สุตฺตนฺโตติ อามนฺตาฯ เตน หิ กปฺปฏฺโฐ กปฺปํ ติฏฺเฐยฺยาติฯ>
    stand <กปฺปฏฺฐกถา นิฏฺฐิตาฯ>
  text <๑๓ เตรสมวคฺโค>
    text <๑๒๗ ๒ กุสลปฏิลาภกถา>
      text <๖๕๘>, <กปฺปฏฺโฐ กุสลํ จิตฺตํ น ปฏิลเภยฺยาติ อามนฺตาฯ กปฺปฏฺโฐ ทานํ ทเทยฺยาติ อามนฺตาฯ หญฺจิ กปฺปฏฺโฐ ทานํ ทเทยฺย โน จ วต เร วตฺตพฺเพ กปฺปฏฺโฐ กุสลํ จิตฺตํ น ปฏิลเภยฺยาติฯ>
      text <กปฺปฏฺโฐ กุสลํ จิตฺตํ น ปฏิลเภยฺยาติ อามนฺตาฯ กปฺปฏฺโฐ จีวรํ ทเทยฺย…เป … ปิณฺฑปาตํ ทเทยฺย…เป … เสนาสนํ ทเทยฺย…เป … คิลานปจฺจยเภสชฺชปริกฺขารํ ทเทยฺย … ขาทนียํ ทเทยฺย… โภชนียํ ทเทยฺย… ปานียํ ทเทยฺย… เจติยํ วนฺเทยฺย… เจติเย มาลํ อาโรเปยฺย… คนฺธํ อาโรเปยฺย… วิเลปนํ อาโรเปยฺย…เป … เจติยํ อภิทกฺขิณํ กเรยฺยาติ อามนฺตาฯ หญฺจิ กปฺปฏฺโฐ เจติยํ อภิทกฺขิณํ กเรยฺย โน จ วต เร วตฺตพฺเพ กปฺปฏฺโฐ กุสลํ จิตฺตํ น ปฏิลเภยฺยาติ…เป …ฯ>
      text <๖๕๙>, <กปฺปฏฺโฐ กุสลํ จิตฺตํ ปฏิลเภยฺยาติ อามนฺตาฯ ตโต วุฏฺฐานํ กุสลํ จิตฺตํ ปฏิลเภยฺยาติ อามนฺตาฯ รูปาวจรํ…เป … อรูปาวจรํ…เป … โลกุตฺตรํ กุสลํ จิตฺตํ ปฏิลเภยฺยาติ น เหวํ วตฺตพฺเพ…เป …ฯ>
      stand <กุสลปฏิลาภกถา นิฏฺฐิตาฯ>
  text <๑๓ เตรสมวคฺโค>
    text <๑๒๘ ๓ อนนฺตราปยุตฺตกถา>
      text <๖๖๐>, <อนนฺตราปยุตฺโต ปุคฺคโล สมฺมตฺตนิยามํ โอกฺกเมยฺยาติ อามนฺตาฯ มิจฺฉตฺตนิยามญฺจ สมฺมตฺตนิยามญฺจ อุโภ โอกฺกเมยฺยาติ น เหวํ วตฺตพฺเพ…เป … อนนฺตราปยุตฺโต ปุคฺคโล สมฺมตฺตนิยามํ โอกฺกเมยฺยาติ อามนฺตาฯ นนุ ตํ กมฺมํ ปยุตฺตํ กุกฺกุจฺจํ อุปฺปาทิตํ วิปฺปฏิสาริยํ ชนิตนฺติ อามนฺตาฯ หญฺจิ ตํ กมฺมํ ปยุตฺตํ กุกฺกุจฺจํ อุปฺปาทิตํ วิปฺปฏิสาริยํ ชนิตํ โน จ วต เร วตฺตพฺเพ อนนฺตราปยุตฺโต ปุคฺคโล สมฺมตฺตนิยามํ โอกฺกเมยฺยาติฯ>
      text <๖๖๑>, <อนนฺตราปยุตฺโต ปุคฺคโล อภพฺโพ สมฺมตฺตนิยามํ โอกฺกมิตุนฺติ อามนฺตาฯ มาตา ชีวิตา โวโรปิตา… ปิตา ชีวิตา โวโรปิโต… อรหา ชีวิตา โวโรปิโต… ทุฏฺเฐน จิตฺเตน ตถาคตสฺส โลหิตํ อุปฺปาทิตํ… สงฺโฆ ภินฺโนติ น เหวํ วตฺตพฺเพ…เป …ฯ>
      text <อนนฺตราปยุตฺโต ปุคฺคโล ตํ กมฺมํ ปฏิสํหริตฺวา กุกฺกุจฺจํ ปฏิวิโนเทตฺวา วิปฺปฏิสาริยํ ปฏิวิเนตฺวา อภพฺโพ สมฺมตฺตนิยามํ โอกฺกมิตุนฺติ อามนฺตาฯ มาตา ชีวิตา โวโรปิตา… ปิตา ชีวิตา โวโรปิโต…เป … สงฺโฆ ภินฺโนติ น เหวํ วตฺตพฺเพ…เป …ฯ>
      text <อนนฺตราปยุตฺโต ปุคฺคโล ตํ กมฺมํ ปฏิสํหริตฺวา กุกฺกุจฺจํ ปฏิวิโนเทตฺวา วิปฺปฏิสาริยํ ปฏิวิเนตฺวา อภพฺโพ สมฺมตฺตนิยามํ โอกฺกมิตุนฺติ อามนฺตาฯ นนุ ตํ กมฺมํ ปฏิสํหฏํ กุกฺกุจฺจํ ปฏิวิโนทิตํ วิปฺปฏิสาริยํ ปฏิวินีตนฺติ อามนฺตาฯ หญฺจิ ตํ กมฺมํ ปฏิสํหฏํ กุกฺกุจฺจํ ปฏิวิโนทิตํ วิปฺปฏิสาริยํ ปฏิวินีตํ โน จ วต เร วตฺตพฺเพ อนนฺตราปยุตฺโต ปุคฺคโล ตํ กมฺมํ ปฏิสํหริตฺวา กุกฺกุจฺจํ ปฏิวิโนเทตฺวา วิปฺปฏิสาริยํ ปฏิวิเนตฺวา อภพฺโพ สมฺมตฺตนิยามํ โอกฺกมิตุนฺติฯ>
      text <๖๖๒>, <อนนฺตราปยุตฺโต ปุคฺคโล สมฺมตฺตนิยามํ โอกฺกเมยฺยาติ อามนฺตาฯ นนุ ตํ กมฺมํ ปยุตฺโต อาสีติ อามนฺตาฯ หญฺจิ ตํ กมฺมํ ปยุตฺโต อาสิ โน จ วต เร วตฺตพฺเพ อนนฺตราปยุตฺโต ปุคฺคโล สมฺมตฺตนิยามํ โอกฺกเมยฺยาติฯ>
      stand <อนนฺตราปยุตฺตกถา นิฏฺฐิตาฯ>
  text <๑๓ เตรสมวคฺโค>
    text <๑๒๙ ๔ นิยตสฺส นิยามกถา>
      text <๖๖๓>, <นิยโต นิยามํ โอกฺกมตีติ อามนฺตาฯ มิจฺฉตฺตนิยโต สมฺมตฺตนิยามํ โอกฺกมติ สมฺมตฺตนิยโต มิจฺฉตฺตนิยามํ โอกฺกมตีติ น เหวํ วตฺตพฺเพ…เป …ฯ>
      text <นิยโต นิยามํ โอกฺกมตีติ อามนฺตาฯ ปุพฺเพ มคฺคํ ภาเวตฺวา ปจฺฉา นิยามํ โอกฺกมตีติ น เหวํ วตฺตพฺเพ…เป … ปุพฺเพ โสตาปตฺติมคฺคํ ภาเวตฺวา ปจฺฉา โสตาปตฺตินิยามํ โอกฺกมตีติ น เหวํ วตฺตพฺเพ…เป … ปุพฺเพ สกทาคามิ…เป … อนาคามิ…เป … อรหตฺตมคฺคํ ภาเวตฺวา ปจฺฉา อรหตฺตนิยามํ โอกฺกมตีติ น เหวํ วตฺตพฺเพ…เป …ฯ>
      text <ปุพฺเพ สติปฏฺฐานํ…เป … สมฺมปฺปธานํ… อิทฺธิปาทํ… อินฺทฺริยํ… พลํ… โพชฺฌงฺคํ ภาเวตฺวา ปจฺฉา นิยามํ โอกฺกมตีติ น เหวํ วตฺตพฺเพ…เป …ฯ>
      text <๖๖๔>, <น วตฺตพฺพํ นิยโต นิยามํ โอกฺกมตีติ อามนฺตาฯ ภพฺโพ โพธิสตฺโต ตาย ชาติยา ธมฺมํ นาภิสเมตุนฺติ น เหวํ วตฺตพฺเพฯ เตน หิ นิยโต นิยามํ โอกฺกมตีติฯ>
      stand <นิยตสฺส นิยามกถา นิฏฺฐิตาฯ>
  text <๑๓ เตรสมวคฺโค>
    text <๑๓๐ ๕ นิวุตกถา>
      text <๖๖๕>, <นิวุโต นีวรณํ ชหตีติ อามนฺตาฯ รตฺโต ราคํ ชหติ ทุฏฺโฐ โทสํ ชหติ มูฬฺโห โมหํ ชหติ กิลิฏฺโฐ กิเลเส ชหตีติ น เหวํ วตฺตพฺเพ…เป … ราเคน ราคํ ชหติ โทเสน โทสํ ชหติ โมเหน โมหํ ชหติ กิเลเสหิ กิเลเส ชหตีติ น เหวํ วตฺตพฺเพ…เป …ฯ>
      text <ราโค จิตฺตสมฺปยุตฺโต มคฺโค จิตฺตสมฺปยุตฺโตติ อามนฺตาฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป … ราโค อกุสโล มคฺโค กุสโลติ อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ น เหวํ วตฺตพฺเพ…เป …ฯ>
      text <๖๖๖>, <กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ อามนฺตาฯ นนุ วุตฺตํ ภควตา จตฺตาริมานิ ภิกฺขเว สุวิทูรวิทูรานิ กตมานิ จตฺตาริ นภญฺจ ภิกฺขเว ปถวี จ อิทํ ปฐมํ สุวิทูรวิทูรํ…เป … ตสฺมา สตํ ธมฺโม อสพฺภิ อารกาติฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ กุสลากุสลา…เป … สมฺมุขีภาวํ อาคจฺฉนฺตีติฯ>
      text <นิวุโต นีวรณํ ชหตีติ อามนฺตาฯ นนุ วุตฺตํ ภควตา โส เอวํ สมาหิเต จิตฺเต ปริสุทฺเธ ปริโยทาเต อนงฺคเณ วิคตูปกฺกิเลเส มุทุภูเต กมฺมนิเย ฐิเต อาเนญฺชปฺปตฺเต อาสวานํ ขยญาณาย จิตฺตํ อภินินฺนาเมตีติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ นิวุโต นีวรณํ ชหตีติ…เป …ฯ>
      text <๖๖๗>, <น วตฺตพฺพํ นิวุโต นีวรณํ ชหตีติ อามนฺตาฯ นนุ วุตฺตํ ภควตา ตสฺส เอวํ ชานโต เอวํ ปสฺสโต กามาสวาปิ จิตฺตํ วิมุจฺจติ…เป … อวิชฺชาสวาปิ จิตฺตํ วิมุจฺจตีติ อตฺเถว สุตฺตนฺโตติ อามนฺตาฯ เตน หิ นิวุโต นีวรณํ ชหตีติฯ>
      stand <นิวุตกถา นิฏฺฐิตาฯ>
  text <๑๓ เตรสมวคฺโค>
    text <๑๓๑ ๖ สมฺมุขีภูตกถา>
      text <๖๖๘>, <สมฺมุขีภูโต สํโยชนํ ชหตีติ อามนฺตาฯ รตฺโต ราคํ ชหติ ทุฏฺโฐ โทสํ ชหติ มูฬฺโห โมหํ ชหติ กิลิฏฺโฐ กิเลเส ชหตีติ น เหวํ วตฺตพฺเพ…เป … ราเคน ราคํ ชหติ โทเสน โทสํ ชหติ โมเหน โมหํ ชหติ กิเลเสหิ กิเลเส ชหตีติ น เหวํ วตฺตพฺเพ…เป …ฯ>
      text <ราโค จิตฺตสมฺปยุตฺโต มคฺโค จิตฺตสมฺปยุตฺโตติ อามนฺตาฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป … ราโค อกุสโล มคฺโค กุสโลติ อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ น เหวํ วตฺตพฺเพ…เป …ฯ>
      text <๖๖๙>, <กุสลากุสลา…เป … สมฺมุขีภาวํ อาคจฺฉนฺตีติ อามนฺตาฯ นนุ วุตฺตํ ภควตา จตฺตาริมานิ ภิกฺขเว สุวิทูรวิทูรานิ กตมานิ จตฺตาริ นภญฺจ ภิกฺขเว ปถวี จ อิทํ ปฐมํ สุวิทูรวิทูรํ…เป … ตสฺมา สตํ ธมฺโม อสพฺภิ อารกาติฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ กุสลากุสลา…เป … สมฺมุขีภาวํ อาคจฺฉนฺตีติฯ>
      text <สมฺมุขีภูโต สํโยชนํ ชหตีติ อามนฺตาฯ นนุ วุตฺตํ ภควตา โส เอวํ สมาหิเต จิตฺเต…เป … อาสวานํ ขยญาณาย จิตฺตํ อภินินฺนาเมตีติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ สมฺมุขีภูโต สํโยชนํ ชหตีติฯ>
      text <๖๗๐>, <น วตฺตพฺพํ สมฺมุขีภูโต สํโยชนํ ชหตีติ อามนฺตาฯ นนุ วุตฺตํ ภควตา ตสฺส เอวํ ชานโต เอวํ ปสฺสโต กามาสวาปิ จิตฺตํ วิมุจฺจติ…เป … อวิชฺชาสวาปิ จิตฺตํ วิมุจฺจตีติ อตฺเถว สุตฺตนฺโตติ อามนฺตาฯ เตน หิ สมฺมุขีภูโต สํโยชนํ ชหตีติฯ>
      stand <สมฺมุขีภูตกถา นิฏฺฐิตาฯ>
  text <๑๓ เตรสมวคฺโค>
    text <๑๓๒ ๗ สมาปนฺโน อสฺสาเทติกถา>
      text <๖๗๑>, <สมาปนฺโน อสฺสาเทติ ฌานนิกนฺติ ฌานารมฺมณาติ อามนฺตาฯ ตํ ฌานํ ตสฺส ฌานสฺส อารมฺมณนฺติ น เหวํ วตฺตพฺเพ…เป … ตํ ฌานํ ตสฺส ฌานสฺส อารมฺมณนฺติ อามนฺตาฯ เตน ผสฺเสน ตํ ผสฺสํ ผุสติ ตาย เวทนาย ตํ เวทนํ เวเทติ ตาย สญฺญาย ตํ สญฺญํ สญฺชานาติ ตาย เจตนาย ตํ เจตนํ เจเตติ เตน จิตฺเตน ตํ จิตฺตํ จินฺเตติ เตน วิตกฺเกน ตํ วิตกฺกํ วิตกฺเกติ เตน วิจาเรน ตํ วิจารํ วิจาเรติ ตาย ปีติยา ตํ ปีติ ปิยายติ ตาย สติยา ตํ สติํ สรติ ตาย ปญฺญาย ตํ ปญฺญํ ปชานาตีติ น เหวํ วตฺตพฺเพ…เป …ฯ>
      text <ฌานนิกนฺติ จิตฺตสมฺปยุตฺตา ฌานํ จิตฺตสมฺปยุตฺตนฺติ อามนฺตาฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
      text <ฌานนิกนฺติ อกุสลํ ฌานํ กุสลนฺติ อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ น เหวํ วตฺตพฺเพ…เป …ฯ>
      text <๖๗๒>, <กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ อามนฺตาฯ นนุ วุตฺตํ ภควตา จตฺตาริมานิ ภิกฺขเว สุวิทูรวิทูรานิ กตมานิ จตฺตาริ นภญฺจ ภิกฺขเว ปถวี จ อิทํ ปฐมํ สุวิทูรวิทูรํ…เป … ตสฺมา สตํ ธมฺโม อสพฺภิ อารกาติฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติฯ>
      text <๖๗๓>, <น วตฺตพฺพํ สมาปนฺโน อสฺสาเทติ ฌานนิกนฺติ ฌานารมฺมณาติ อามนฺตาฯ นนุ วุตฺตํ ภควตา อิธ ภิกฺขเว ภิกฺขุ วิวิจฺเจว กาเมหิ วิวิจฺจ อกุสเลหิ ธมฺเมหิ ปฐมํ ฌานํ อุปสมฺปชฺช วิหรติ โส ตํ อสฺสาเทติ ตํ นิกาเมติ เตน จ วิตฺติํ อาปชฺชติ วิตกฺกวิจารานํ วูปสมา…เป … ทุติยํ ฌานํ…เป … ตติยํ ฌานํ…เป … จตุตฺถํ ฌานํ อุปสมฺปชฺช วิหรติ โส ตํ อสฺสาเทติ ตํ นิกาเมติ เตน จ วิตฺติํ อาปชฺชตีติ อตฺเถว สุตฺตนฺโตติ อามนฺตาฯ เตน หิ สมาปนฺโน อสฺสาเทติ ฌานนิกนฺติ ฌานารมฺมณาติฯ>
      stand <สมาปนฺโน อสฺสาเทติกถา นิฏฺฐิตาฯ>
  text <๑๓ เตรสมวคฺโค>
    text <๑๓๓ ๘ อสาตราคกถา>
      text <๖๗๔>, <อตฺถิ อสาตราโคติ อามนฺตาฯ ทุกฺขาภินนฺทิโน สตฺตา อตฺถิ เกจิ ทุกฺขํ ปตฺเถนฺติ ปิเหนฺติ เอสนฺติ คเวสนฺติ ปริเยสนฺติ ทุกฺขํ อชฺโฌสาย ติฏฺฐนฺตีติ น เหวํ วตฺตพฺเพ…เป … นนุ สุขาภินนฺทิโน สตฺตา อตฺถิ เกจิ สุขํ ปตฺเถนฺติ ปิเหนฺติ เอสนฺติ คเวสนฺติ ปริเยสนฺติ สุขํ อชฺโฌสาย ติฏฺฐนฺตีติ อามนฺตาฯ หญฺจิ สุขาภินนฺทิโน สตฺตา อตฺถิ เกจิ สุขํ ปตฺเถนฺติ ปิเหนฺติ เอสนฺติ คเวสนฺติ ปริเยสนฺติ สุขํ อชฺโฌสาย ติฏฺฐนฺติ โน จ วต เร วตฺตพฺเพ อตฺถิ อสาตราโคติฯ>
      text <อตฺถิ อสาตราโคติ อามนฺตาฯ ทุกฺขาย เวทนาย ราคานุสโย อนุเสติ สุขาย เวทนาย ปฏิฆานุสโย อนุเสตีติ น เหวํ วตฺตพฺเพ…เป … นนุ สุขาย เวทนาย ราคานุสโย อนุเสติ ทุกฺขาย เวทนาย ปฏิฆานุสโย อนุเสตีติ อามนฺตาฯ หญฺจิ สุขาย เวทนาย ราคานุสโย อนุเสติ ทุกฺขาย เวทนาย ปฏิฆานุสโย อนุเสติ โน จ วต เร วตฺตพฺเพ อตฺถิ อสาตราโคติฯ>
      text <๖๗๕>, <น วตฺตพฺพํ อตฺถิ อสาตราโคติ อามนฺตาฯ นนุ วุตฺตํ ภควตา โส เอวํ อนุโรธวิโรธํ สมาปนฺโน ยํ กิญฺจิ เวทนํ เวทยติ สุขํ วา ทุกฺขํ วา อทุกฺขมสุขํ วา โส ตํ เวทนํ อภินนฺทติ อภิวทติ อชฺโฌสาย ติฏฺฐตีติ อตฺเถว สุตฺตนฺโตติ อามนฺตาฯ เตน หิ อตฺถิ อสาตราโคติฯ>
      stand <อสาตราคกถา นิฏฺฐิตาฯ>
  text <๑๓ เตรสมวคฺโค>
    text <๑๓๔ ๙ ธมฺมตณฺหา อพฺยากตาติกถา>
      text <๖๗๖>, <ธมฺมตณฺหา อพฺยากตาติ อามนฺตาฯ วิปากาพฺยากตา กิริยาพฺยากตา รูปํ นิพฺพานํ จกฺขายตนํ…เป … โผฏฺฐพฺพายตนนฺติ น เหวํ วตฺตพฺเพ…เป …ฯ>
      text <ธมฺมตณฺหา อพฺยากตาติ อามนฺตาฯ รูปตณฺหา อพฺยากตาติ น เหวํ วตฺตพฺเพ …เป … ธมฺมตณฺหา อพฺยากตาติ อามนฺตาฯ สทฺทตณฺหา…เป … คนฺธตณฺหา…เป … รสตณฺหา…เป … โผฏฺฐพฺพตณฺหา อพฺยากตาติ น เหวํ วตฺตพฺเพ…เป …ฯ>
      text <รูปตณฺหา อกุสลาติ อามนฺตาฯ ธมฺมตณฺหา อกุสลาติ น เหวํ วตฺตพฺเพ…เป … สทฺทตณฺหา…เป … โผฏฺฐพฺพตณฺหา อกุสลาติ อามนฺตาฯ ธมฺมตณฺหา อกุสลาติ น เหวํ วตฺตพฺเพ…เป …ฯ>
      text <๖๗๗>, <ธมฺมตณฺหา อพฺยากตาติ อามนฺตาฯ นนุ ตณฺหา อกุสลา วุตฺตา ภควตาติ อามนฺตาฯ หญฺจิ ตณฺหา อกุสลา วุตฺตา ภควตา โน จ วต เร วตฺตพฺเพ ธมฺมตณฺหา อพฺยากตาติฯ>
      text <ธมฺมตณฺหา อพฺยากตาติ อามนฺตาฯ นนุ โลโภ อกุสโล วุตฺโต ภควตา ธมฺมตณฺหา โลโภติ อามนฺตาฯ หญฺจิ โลโภ อกุสโล วุตฺโต ภควตา ธมฺมตณฺหา โลโภ โน จ วต เร วตฺตพฺเพ ธมฺมตณฺหา อพฺยากตาติฯ>
      text <๖๗๘>, <ธมฺมตณฺหา โลโภ อพฺยากโตติ อามนฺตา ฯ รูปตณฺหา โลโภ อพฺยากโตติ น เหวํ วตฺตพฺเพ…เป … ธมฺมตณฺหา โลโภ อพฺยากโตติ อามนฺตาฯ สทฺทตณฺหา…เป … โผฏฺฐพฺพตณฺหา โลโภ อพฺยากโตติ น เหวํ วตฺตพฺเพ…เป …ฯ>
      text <รูปตณฺหา โลโภ อกุสโลติ อามนฺตาฯ ธมฺมตณฺหา โลโภ อกุสโลติ น เหวํ วตฺตพฺเพ…เป … สทฺทตณฺหา…เป … โผฏฺฐพฺพตณฺหา โลโภ อกุสโลติ อามนฺตาฯ ธมฺมตณฺหา โลโภ อกุสโลติ น เหวํ วตฺตพฺเพ…เป …ฯ>
      text <๖๗๙>, <ธมฺมตณฺหา อพฺยากตาติ อามนฺตาฯ นนุ วุตฺตํ ภควตา ยายํ ตณฺหา โปโนพฺภวิกา นนฺทีราคสหคตา ตตฺรตตฺราภินนฺทินี เสยฺยถิทํ กามตณฺหา ภวตณฺหา วิภวตณฺหาติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ธมฺมตณฺหา อพฺยากตาติฯ>
      text <๖๘๐>, <น วตฺตพฺพํ ธมฺมตณฺหา อพฺยากตาติ อามนฺตาฯ นนุ สา ธมฺมตณฺหาติ อามนฺตาฯ หญฺจิ สา ธมฺมตณฺหา เตน วต เร วตฺตพฺเพ ธมฺมตณฺหา อพฺยากตาติฯ>
      stand <ธมฺมตณฺหา อพฺยากตาติกถา นิฏฺฐิตาฯ>
  text <๑๓ เตรสมวคฺโค>
    text <๑๓๕ ๑๐ ธมฺมตณฺหา น ทุกฺขสมุทโยติกถา>
      text <๖๘๑>, <ธมฺมตณฺหา น ทุกฺขสมุทโยติ อามนฺตาฯ รูปตณฺหา น ทุกฺขสมุทโยติ น เหวํ วตฺตพฺเพ…เป … ธมฺมตณฺหา น ทุกฺขสมุทโยติ อามนฺตาฯ สทฺทตณฺหา…เป … คนฺธตณฺหา…เป … รสตณฺหา…เป … โผฏฺฐพฺพตณฺหา น ทุกฺขสมุทโยติ น เหวํ วตฺตพฺเพ…เป …ฯ>
      text <รูปตณฺหา ทุกฺขสมุทโยติ อามนฺตาฯ ธมฺมตณฺหา ทุกฺขสมุทโยติ น เหวํ วตฺตพฺเพ…เป … สทฺทตณฺหา…เป … คนฺธตณฺหา…เป … รสตณฺหา…เป … โผฏฺฐพฺพตณฺหา ทุกฺขสมุทโยติ อามนฺตาฯ ธมฺมตณฺหา ทุกฺขสมุทโยติ น เหวํ วตฺตพฺเพ…เป …ฯ>
      text <๖๘๒>, <ธมฺมตณฺหา น ทุกฺขสมุทโยติ อามนฺตาฯ นนุ ตณฺหา ทุกฺขสมุทโย วุตฺโต ภควตาติ อามนฺตาฯ หญฺจิ ตณฺหา ทุกฺขสมุทโย วุตฺโต ภควตา โน จ วต เร วตฺตพฺเพ ธมฺมตณฺหา น ทุกฺขสมุทโยติฯ ธมฺมตณฺหา น ทุกฺขสมุทโยติ อามนฺตาฯ นนุ โลโภ ทุกฺขสมุทโย วุตฺโต ภควตา ธมฺมตณฺหา โลโภติ อามนฺตาฯ หญฺจิ โลโภ ทุกฺขสมุทโย วุตฺโต ภควตา ธมฺมตณฺหา โลโภ โน จ วต เร วตฺตพฺเพ ธมฺมตณฺหา น ทุกฺขสมุทโยติฯ>
      text <๖๘๓>, <ธมฺมตณฺหา โลโภ น ทุกฺขสมุทโยติ อามนฺตาฯ รูปตณฺหา โลโภ น ทุกฺขสมุทโยติ น เหวํ วตฺตพฺเพ…เป … ธมฺมตณฺหา โลโภ น ทุกฺขสมุทโยติ อามนฺตาฯ สทฺทตณฺหา…เป … คนฺธตณฺหา…เป … รสตณฺหา…เป … โผฏฺฐพฺพตณฺหา โลโภ น ทุกฺขสมุทโยติ น เหวํ วตฺตพฺเพ…เป …ฯ>
      text <รูปตณฺหา โลโภ ทุกฺขสมุทโยติ อามนฺตาฯ ธมฺมตณฺหา โลโภ ทุกฺขสมุทโยติ น เหวํ วตฺตพฺเพ…เป … สทฺทตณฺหา…เป … โผฏฺฐพฺพตณฺหา โลโภ ทุกฺขสมุทโยติ อามนฺตาฯ ธมฺมตณฺหา โลโภ ทุกฺขสมุทโยติ น เหวํ วตฺตพฺเพ…เป …ฯ>
      text <๖๘๔>, <ธมฺมตณฺหา น ทุกฺขสมุทโยติ อามนฺตาฯ นนุ วุตฺตํ ภควตา ยายํ ตณฺหา โปโนพฺภวิกา นนฺทีราคสหคตา ตตฺรตตฺราภินนฺทินี เสยฺยถิทํ กามตณฺหา ภวตณฺหา วิภวตณฺหาติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ธมฺมตณฺหา น ทุกฺขสมุทโยติฯ>
      text <๖๘๕>, <น วตฺตพฺพํ ธมฺมตณฺหา น ทุกฺขสมุทโยติ อามนฺตาฯ นนุ สา ธมฺมตณฺหาติ อามนฺตาฯ หญฺจิ สา ธมฺมตณฺหา เตน วต เร วตฺตพฺเพ ธมฺมตณฺหา น ทุกฺขสมุทโยติฯ>
      stand <ธมฺมตณฺหา น ทุกฺขสมุทโยติกถา นิฏฺฐิตาฯ>
      stand <เตรสมวคฺโคฯ>
      text <ตสฺสุทฺทานํ>
      text <กปฺปฏฺโฐ กปฺปํ ติฏฺเฐยฺย กปฺปฏฺโฐ กุสลํ จิตฺตํ น ปฏิลเภยฺย อนนฺตราปยุตฺโต ปุคฺคโล สมฺมตฺตนิยามํ โอกฺกเมยฺย นิยโต นิยามํ โอกฺกมติ นิวุโต นีวรณํ ชหติ สมฺมุขีภูโต สํโยชนํ ชหติ ฌานนิกนฺติ อสาตราโค ธมฺมตณฺหา อพฺยากตา ธมฺมตณฺหา น ทุกฺขสมุทโยติฯ>
