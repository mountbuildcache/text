text <๒๓ เตวีสติมวคฺโค>
  text <๒๑๘ ๑ เอกาธิปฺปายกถา>
    text <๙๐๘>, <เอกาธิปฺปาเยน เมถุโน ธมฺโม ปฏิเสวิตพฺโพติ อามนฺตาฯ เอกาธิปฺปาเยน อสฺสมเณน โหตพฺพํ อภิกฺขุนา โหตพฺพํ ฉินฺนมูเลน โหตพฺพํ ปาราชิเกน โหตพฺพนฺติ น เหวํ วตฺตพฺเพ…เป … เอกาธิปฺปาเยน เมถุโน ธมฺโม ปฏิเสวิตพฺโพติ อามนฺตาฯ เอกาธิปฺปาเยน ปาโณ หนฺตพฺโพ อทินฺนํ อาทิยิตพฺพํ มุสา ภณิตพฺพา ปิสุณํ ภณิตพฺพํ ผรุสํ ภณิตพฺพํ สมฺผํ ปลปิตพฺพํ สนฺธิ เฉทิตพฺโพ นิลฺโลปํ หาตพฺพํ เอกาคาริกํ กาตพฺพํ ปริปนฺเถ ฐาตพฺพํ ปรทาโร คนฺตพฺโพ คามฆาตโก กาตพฺโพ นิคมฆาตโก กาตพฺโพติ น เหวํ วตฺตพฺเพ…เป …ฯ>
    stand <เอกาธิปฺปายกถา นิฏฺฐิตาฯ>
  text <๒๓ เตวีสติมวคฺโค>
    text <๒๑๙ ๒ อรหนฺตวณฺณกถา>
      text <๙๐๙>, <อรหนฺตานํ วณฺเณน อมนุสฺสา เมถุนํ ธมฺมํ ปฏิเสวนฺตีติ อามนฺตาฯ อรหนฺตานํ วณฺเณน อมนุสฺสา ปาณํ หนนฺติ…เป … อทินฺนํ อาทิยนฺติ มุสา ภณนฺติ ปิสุณํ ภณนฺติ ผรุสํ ภณนฺติ สมฺผํ ปลปนฺติ สนฺธิํ ฉินฺทนฺติ นิลฺโลปํ หรนฺติ เอกาคาริกํ กโรนฺติ ปริปนฺเถ ติฏฺฐนฺติ ปรทารํ คจฺฉนฺติ คามฆาตกํ กโรนฺติ…เป … นิคมฆาตกํ กโรนฺตีติ น เหวํ วตฺตพฺเพ…เป …ฯ>
      stand <อรหนฺตวณฺณกถา นิฏฺฐิตาฯ>
  text <๒๓ เตวีสติมวคฺโค>
    text <๒๒๐-๔ ๓-๗ อิสฺสริยกามการิกาทิกถา>
      text <๙๑๐>, <โพธิสตฺโต อิสฺสริยกามการิกาเหตุ วินิปาตํ คจฺฉตีติ อามนฺตาฯ โพธิสตฺโต อิสฺสริยกามการิกาเหตุ นิรยํ คจฺฉติ สญฺชีวํ คจฺฉติ กาลสุตฺตํ คจฺฉติ ตาปนํ คจฺฉติ มหาตาปนํ คจฺฉติ สงฺฆาตกํ คจฺฉติ โรรุวํ คจฺฉติ…เป … อวีจิํ คจฺฉตีติ น เหวํ วตฺตพฺเพ…เป …ฯ>
      text <โพธิสตฺโต อิสฺสริยกามการิกาเหตุ วินิปาตํ คจฺฉตีติ อามนฺตาฯ โพธิสตฺโต อิสฺสริยกามการิกาเหตุ วินิปาตํ คจฺฉตีติ อตฺเถว สุตฺตนฺโตติ นตฺถิฯ หญฺจิ โพธิสตฺโต อิสฺสริยกามการิกาเหตุ วินิปาตํ คจฺฉตีติ นตฺเถว สุตฺตนฺโต โน จ วต เร วตฺตพฺเพ โพธิสตฺโต อิสฺสริยกามการิกาเหตุ วินิปาตํ คจฺฉตีติฯ>
      text <๙๑๑>, <โพธิสตฺโต อิสฺสริยกามการิกาเหตุ คพฺภเสยฺยํ โอกฺกมตีติ อามนฺตาฯ โพธิสตฺโต อิสฺสริยกามการิกาเหตุ นิรยํ อุปปชฺเชยฺย ติรจฺฉานโยนิํ อุปปชฺเชยฺยาติ น เหวํ วตฺตพฺเพ…เป …ฯ>
      text <โพธิสตฺโต อิสฺสริยกามการิกาเหตุ คพฺภเสยฺยํ โอกฺกมตีติ อามนฺตาฯ โพธิสตฺโต อิทฺธิมาติ น เหวํ วตฺตพฺเพ…เป … โพธิสตฺโต อิทฺธิมาติ อามนฺตาฯ โพธิสตฺเตน ฉนฺทิทฺธิปาโท ภาวิโต…เป … วีริยิทฺธิปาโท…เป … จิตฺติทฺธิปาโท…เป … วีมํสิทฺธิปาโท ภาวิโตติ น เหวํ วตฺตพฺเพ…เป …ฯ>
      text <โพธิสตฺโต อิสฺสริยกามการิกาเหตุ คพฺภเสยฺยํ โอกฺกมตีติ อามนฺตาฯ โพธิสตฺโต อิสฺสริยกามการิกาเหตุ คพฺภเสยฺยํ โอกฺกมตีติ อตฺเถว สุตฺตนฺโตติ นตฺถิฯ หญฺจิ โพธิสตฺโต อิสฺสริยกามการิกาเหตุ คพฺภเสยฺยํ โอกฺกมตีติ นตฺเถว สุตฺตนฺโต โน จ วต เร วตฺตพฺเพ โพธิสตฺโต อิสฺสริยกามการิกาเหตุ คพฺภเสยฺยํ โอกฺกมตีติฯ>
      text <๙๑๒>, <โพธิสตฺโต อิสฺสริยกามการิกาเหตุ ทุกฺกรการิกํ อกาสีติ อามนฺตาฯ โพธิสตฺโต อิสฺสริยกามการิกาเหตุ สสฺสโต โลโกติ ปจฺจาคจฺฉิ อสสฺสโต โลโกติ…เป … อนฺตวา โลโกติ…เป … อนนฺตวา โลโกติ… ตํ ชีวํ ตํ สรีรนฺติ … อญฺญํ ชีวํ อญฺญํ สรีรนฺติ… โหติ ตถาคโต ปรํ มรณาติ… น โหติ ตถาคโต ปรํ มรณาติ… โหติ จ น จ โหติ ตถาคโต ปรํ มรณาติ…เป … เนว โหติ น น โหติ ตถาคโต ปรํ มรณาติ ปจฺจาคจฺฉีติ น เหวํ วตฺตพฺเพ…เป …ฯ>
      text <โพธิสตฺโต อิสฺสริยกามการิกาเหตุ ทุกฺกรการิกํ อกาสีติ อามนฺตาฯ โพธิสตฺโต อิสฺสริยกามการิกาเหตุ ทุกฺกรการิกํ อกาสีติ อตฺเถว สุตฺตนฺโตติ นตฺถิฯ หญฺจิ โพธิสตฺโต อิสฺสริยกามการิกาเหตุ ทุกฺกรการิกํ อกาสีติ นตฺเถว สุตฺตนฺโต โน จ วต เร วตฺตพฺเพ โพธิสตฺโต อิสฺสริยกามการิกาเหตุ ทุกฺกรการิกํ อกาสีติฯ>
      text <๙๑๓>, <โพธิสตฺโต อิสฺสริยกามการิกาเหตุ อปรนฺตปํ อกาสิ อญฺญํ สตฺถารํ อุทฺทิสีติ อามนฺตาฯ โพธิสตฺโต อิสฺสริยกามการิกาเหตุ สสฺสโต โลโกติ ปจฺจาคจฺฉิ…เป … เนว โหติ น น โหติ ตถาคโต ปรํ มรณาติ ปจฺจาคจฺฉีติ น เหวํ วตฺตพฺเพ…เป …ฯ>
      text <๙๑๔>, <โพธิสตฺโต อิสฺสริยกามการิกาเหตุ อญฺญํ สตฺถารํ อุทฺทิสีติ อามนฺตาฯ โพธิสตฺโต อิสฺสริยกามการิกาเหตุ อญฺญํ สตฺถารํ อุทฺทิสีติ อตฺเถว สุตฺตนฺโตติ นตฺถิฯ หญฺจิ โพธิสตฺโต อิสฺสริยกามการิกาเหตุ อญฺญํ สตฺถารํ อุทฺทิสีติ นตฺเถว สุตฺตนฺโต โน จ วต เร วตฺตพฺเพ โพธิสตฺโต อิสฺสริยกามการิกาเหตุ อญฺญํ สตฺถารํ อุทฺทิสีติฯ>
      stand <อิสฺสริยกามการิกากถา นิฏฺฐิตาฯ>
  text <๒๓ เตวีสติมวคฺโค>
    text <๒๒๕ ๘ ปติรูปกถา>
      text <๙๑๕>, <อตฺถิ น ราโค ราคปติรูปโกติ อามนฺตาฯ อตฺถิ น ผสฺโส ผสฺสปติรูปโก อตฺถิ น เวทนา เวทนาปติรูปิกา อตฺถิ น สญฺญา สญฺญาปติรูปิกา อตฺถิ น เจตนา เจตนาปติรูปิกา อตฺถิ น จิตฺตํ จิตฺตปติรูปกํ อตฺถิ น สทฺธา สทฺธาปติรูปิกา อตฺถิ น วีริยํ วีริยปติรูปกํ อตฺถิ น สติ สติปติรูปิกา อตฺถิ น สมาธิ สมาธิปติรูปโก อตฺถิ น ปญฺญา ปญฺญาปติรูปิกาติ น เหวํ วตฺตพฺเพ…เป …ฯ>
      text <๙๑๖>, <อตฺถิ น โทโส โทสปติรูปโก อตฺถิ น โมโห โมหปติรูปโก อตฺถิ น กิเลโส กิเลสปติรูปโกติ อามนฺตาฯ อตฺถิ น ผสฺโส ผสฺสปติรูปโก…เป … อตฺถิ น ปญฺญา ปญฺญาปติรูปิกาติ น เหวํ วตฺตพฺเพ…เป …ฯ>
      stand <ปติรูปกถา นิฏฺฐิตาฯ>
  text <๒๓ เตวีสติมวคฺโค>
    text <๒๒๖ ๙ อปรินิปฺผนฺนกถา>
      text <๙๑๗>, <รูปํ อปรินิปฺผนฺนนฺติ อามนฺตาฯ รูปํ น อนิจฺจํ น สงฺขตํ น ปฏิจฺจสมุปฺปนฺนํ น ขยธมฺมํ น วยธมฺมํ น วิราคธมฺมํ น นิโรธธมฺมํ น วิปริณามธมฺมนฺติ น เหวํ วตฺตพฺเพ…เป … นนุ รูปํ อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมนฺติ อามนฺตาฯ หญฺจิ รูปํ อนิจฺจํ สงฺขตํ…เป … วิปริณามธมฺมํ โน จ วต เร วตฺตพฺเพ รูปํ อปรินิปฺผนฺนนฺติฯ>
      text <ทุกฺขญฺเญว ปรินิปฺผนฺนนฺติ อามนฺตาฯ นนุ ยทนิจฺจํ ตํ ทุกฺขํ วุตฺตํ ภควตา รูปํ อนิจฺจนฺติ อามนฺตาฯ หญฺจิ ยทนิจฺจํ ตํ ทุกฺขํ วุตฺตํ ภควตา รูปํ อนิจฺจํ โน จ วต เร วตฺตพฺเพ ทุกฺขญฺเญว ปรินิปฺผนฺนนฺติ…เป …ฯ>
      text <๙๑๘>, <เวทนา …เป … สญฺญา… สงฺขารา… วิญฺญาณํ… จกฺขายตนํ…เป … ธมฺมายตนํ… จกฺขุธาตุ… ธมฺมธาตุ… จกฺขุนฺทฺริยํ…เป … อญฺญาตาวินฺทฺริยํ อปรินิปฺผนฺนนฺติ อามนฺตาฯ อญฺญาตาวินฺทฺริยํ น อนิจฺจํ…เป … น วิปริณามธมฺมนฺติ น เหวํ วตฺตพฺเพ…เป … นนุ อญฺญาตาวินฺทฺริยํ อนิจฺจํ สงฺขตํ…เป … วิปริณามธมฺมนฺติ อามนฺตาฯ หญฺจิ อญฺญาตาวินฺทฺริยํ อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมํ โน จ วต เร วตฺตพฺเพ อญฺญาตาวินฺทฺริยํ อปรินิปฺผนฺนนฺติฯ>
      text <ทุกฺขญฺเญว ปรินิปฺผนฺนนฺติ อามนฺตาฯ นนุ ยทนิจฺจํ ตํ ทุกฺขํ วุตฺตํ ภควตา อญฺญาตาวินฺทฺริยํ อนิจฺจนฺติ อามนฺตาฯ หญฺจิ ยทนิจฺจํ ตํ ทุกฺขํ วุตฺตํ ภควตา อญฺญาตาวินฺทฺริยํ อนิจฺจํ โน จ วต เร วตฺตพฺเพ ทุกฺขญฺเญว ปรินิปฺผนฺนนฺติฯ>
      stand <อปรินิปฺผนฺนกถา นิฏฺฐิตาฯ>
      stand <เตวีสติมวคฺโคฯ>
      text <ตสฺสุทฺทานํ>
      text <เอกาธิปฺปาเยน เมถุโน ธมฺโม ปฏิเสวิตพฺโพ อรหนฺตานํ วณฺเณน อมนุสฺสา เมถุนํ ธมฺมํ ปฏิเสวนฺติ โพธิสตฺโต อิสฺสริยกามการิกาเหตุ วินิปาตํ คจฺฉติ คพฺภเสยฺยํ โอกฺกมติ ทุกฺกรการิกํ อกาสิ อปรนฺตปํ อกาสิ อญฺญํ สตฺถารํ อุทฺทิสิ อตฺถิ น ราโค ราคปติรูปโก อตฺถิ น โทโส โทสปติรูปโก อตฺถิ น โมโห โมหปติรูปโก อตฺถิ น กิเลโส กิเลสปติรูปโก รูปํ อปรินิปฺผนฺนํ อญฺญาตาวินฺทฺริยํ อปรินิปฺผนฺนนฺติฯ>
      stand <ขุทฺทโก อฑฺฒปณฺณาสโกฯ>
      text <ตสฺสุทฺทานํ>
      text <นวํ นิพฺพุติ เอกาธิปฺปาโยติฯ>
      text <ปณฺณาสกุทฺทานํ>
      block
        text <มหานิยาโม อนุสยา นิคฺคโห ขุทฺทกปญฺจโม>
        text <ปรปฺปวาทมทฺทนา สุตฺตมูลสมาหิตา>
        text <อุชฺโชตนา สตฺถุสมเย กถาวตฺถุปกรเณติฯ>
      stand <ปญฺจตฺติํสภาณวารํ>
      stand <กถาวตฺถุปกรณํ นิฏฺฐิตํฯ>
