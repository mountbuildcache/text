text <๑๙ เอกูนวีสติมวคฺโค>
  text <๑๘๖ ๑ กิเลสชหนกถา>
    text <๘๒๘>, <อตีเต กิเลเส ชหตีติ อามนฺตาฯ นิรุทฺธํ นิโรเธติ วิคตํ วิคเมติ ขีณํ เขเปติ อตฺถงฺคตํ อตฺถงฺคเมติ อพฺภตฺถงฺคตํ อพฺภตฺถงฺคเมตีติ น เหวํ วตฺตพฺเพ…เป … อตีเต กิเลเส ชหตีติ อามนฺตาฯ นนุ อตีตํ นิรุทฺธนฺติ อามนฺตาฯ หญฺจิ อตีตํ นิรุทฺธํ โน จ วต เร วตฺตพฺเพ อตีเต กิเลเส ชหตีติฯ อตีเต กิเลเส ชหตีติ อามนฺตาฯ นนุ อตีตํ นตฺถีติ อามนฺตาฯ หญฺจิ อตีตํ นตฺถิ โน จ วต เร วตฺตพฺเพ อตีเต กิเลเส ชหตีติฯ>
    text <๘๒๙>, <อนาคเต กิเลเส ชหตีติ อามนฺตาฯ อชาตํ อชเนติ อสญฺชาตํ อสญฺชเนติ อนิพฺพตฺตํ อนิพฺพตฺเตติ อปาตุภูตํ อปาตุภาเวตีติ น เหวํ วตฺตพฺเพ…เป … อนาคเต กิเลเส ชหตีติ อามนฺตาฯ นนุ อนาคตํ อชาตนฺติ อามนฺตาฯ หญฺจิ อนาคตํ อชาตํ โน จ วต เร วตฺตพฺเพ อนาคเต กิเลเส ชหตีติ ฯ อนาคเต กิเลเส ชหตีติ อามนฺตาฯ นนุ อนาคตํ นตฺถีติ อามนฺตาฯ หญฺจิ อนาคตํ นตฺถิ โน จ วต เร วตฺตพฺเพ อนาคเต กิเลเส ชหตีติฯ>
    text <๘๓๐>, <ปจฺจุปฺปนฺเน กิเลเส ชหตีติ อามนฺตาฯ รตฺโต ราคํ ชหติ ทุฏฺโฐ โทสํ ชหติ มูฬฺโห โมหํ ชหติ กิลิฏฺโฐ กิเลเส ชหตีติ น เหวํ วตฺตพฺเพ…เป … ราเคน ราคํ ชหติ โทเสน โทสํ ชหติ โมเหน โมหํ ชหติ กิเลเสหิ กิเลเส ชหตีติ น เหวํ วตฺตพฺเพ…เป …ฯ>
    text <ราโค จิตฺตสมฺปยุตฺโต มคฺโค จิตฺตสมฺปยุตฺโตติ อามนฺตาฯ ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
    text <ราโค อกุสโล มคฺโค กุสโลติ อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ น เหวํ วตฺตพฺเพ…เป …ฯ>
    text <กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ อามนฺตาฯ นนุ วุตฺตํ ภควตา จตฺตาริมานิ ภิกฺขเว สุวิทูรวิทูรานิ กตมานิ จตฺตาริ นภญฺจ ภิกฺขเว ปถวี จ อิทํ ปฐมํ สุวิทูรวิทูรํ…เป … ตสฺมา สตํ ธมฺโม อสพฺภิ อารกาติฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ กุสลากุสลา…เป … สมฺมุขีภาวํ อาคจฺฉนฺตีติฯ>
    text <๘๓๑>, <น วตฺตพฺพํ อตีเต กิเลเส ชหติ อนาคเต กิเลเส ชหติ ปจฺจุปฺปนฺเน กิเลเส ชหตีติ อามนฺตาฯ นตฺถิ กิเลเส ชหตีติ น เหวํ วตฺตพฺเพ…เป … เตน หิ อตีเต กิเลเส ชหติ อนาคเต กิเลเส ชหติ ปจฺจุปฺปนฺเน กิเลเส ชหตีติฯ>
    stand <กิเลสชหนกถา นิฏฺฐิตาฯ>
  text <๑๙ เอกูนวีสติมวคฺโค>
    text <๑๘๗ ๒ สุญฺญตากถา>
      text <๘๓๒>, <สุญฺญตา สงฺขารกฺขนฺธปริยาปนฺนาติ อามนฺตาฯ อนิมิตฺตํ สงฺขารกฺขนฺธปริยาปนฺนนฺติ น เหวํ วตฺตพฺเพ…เป … สุญฺญตา สงฺขารกฺขนฺธปริยาปนฺนาติ อามนฺตาฯ อปฺปณิหิโต สงฺขารกฺขนฺธปริยาปนฺโนติ น เหวํ วตฺตพฺเพ…เป … อนิมิตฺตํ น วตฺตพฺพํ สงฺขารกฺขนฺธปริยาปนฺนนฺติ อามนฺตาฯ สุญฺญตา น วตฺตพฺพา สงฺขารกฺขนฺธปริยาปนฺนาติ น เหวํ วตฺตพฺเพ…เป … อปฺปณิหิโต น วตฺตพฺโพ สงฺขารกฺขนฺธปริยาปนฺโนติ อามนฺตาฯ สุญฺญตา น วตฺตพฺพา สงฺขารกฺขนฺธปริยาปนฺนาติ น เหวํ วตฺตพฺเพ…เป …ฯ>
      text <สุญฺญตา สงฺขารกฺขนฺธปริยาปนฺนาติ อามนฺตาฯ สงฺขารกฺขนฺโธ น อนิจฺโจ น สงฺขโต น ปฏิจฺจสมุปฺปนฺโน น ขยธมฺโม น วยธมฺโม น วิราคธมฺโม น นิโรธธมฺโม น วิปริณามธมฺโมติ น เหวํ วตฺตพฺเพ…เป … นนุ สงฺขารกฺขนฺโธ อนิจฺโจ สงฺขโต ปฏิจฺจสมุปฺปนฺโน ขยธมฺโม วยธมฺโม วิราคธมฺโม นิโรธธมฺโม วิปริณามธมฺโมติ อามนฺตาฯ หญฺจิ สงฺขารกฺขนฺโธ อนิจฺโจ…เป … วิปริณามธมฺโม โน จ วต เร วตฺตพฺเพ สุญฺญตา สงฺขารกฺขนฺธปริยาปนฺนาติฯ>
      text <๘๓๓>, <รูปกฺขนฺธสฺส สุญฺญตา สงฺขารกฺขนฺธปริยาปนฺนาติ อามนฺตาฯ สงฺขารกฺขนฺธสฺส สุญฺญตา รูปกฺขนฺธปริยาปนฺนาติ น เหวํ วตฺตพฺเพ…เป … เวทนากฺขนฺธสฺส…เป … สญฺญากฺขนฺธสฺส… วิญฺญาณกฺขนฺธสฺส สุญฺญตา สงฺขารกฺขนฺธปริยาปนฺนาติ อามนฺตาฯ สงฺขารกฺขนฺธสฺส สุญฺญตา วิญฺญาณกฺขนฺธปริยาปนฺนาติ น เหวํ วตฺตพฺเพ…เป …ฯ>
      text <สงฺขารกฺขนฺธสฺส สุญฺญตา น วตฺตพฺพา รูปกฺขนฺธปริยาปนฺนาติ อามนฺตาฯ รูปกฺขนฺธสฺส สุญฺญตา น วตฺตพฺพา สงฺขารกฺขนฺธปริยาปนฺนาติ น เหวํ วตฺตพฺเพ…เป … สงฺขารกฺขนฺธสฺส สุญฺญตา น วตฺตพฺพา เวทนากฺขนฺธปริยาปนฺนา…เป … สญฺญากฺขนฺธปริยาปนฺนา… วิญฺญาณกฺขนฺธปริยาปนฺนาติ อามนฺตาฯ วิญฺญาณกฺขนฺธสฺส สุญฺญตา น วตฺตพฺพา สงฺขารกฺขนฺธปริยาปนฺนาติ น เหวํ วตฺตพฺเพ…เป …ฯ>
      text <๘๓๔>, <น วตฺตพฺพํ สุญฺญตา สงฺขารกฺขนฺธปริยาปนฺนาติ อามนฺตาฯ นนุ วุตฺตํ ภควตา สุญฺญมิทํ ภิกฺขเว สงฺขารา อตฺเตน วา อตฺตนิเยน วาติ อตฺเถว สุตฺตนฺโตติ อามนฺตาฯ เตน หิ สุญฺญตา สงฺขารกฺขนฺธปริยาปนฺนาติฯ>
      stand <สุญฺญตากถา นิฏฺฐิตาฯ>
  text <๑๙ เอกูนวีสติมวคฺโค>
    text <๑๘๘ ๓ สามญฺญผลกถา>
      text <๘๓๕>, <สามญฺญผลํ อสงฺขตนฺติ อามนฺตาฯ นิพฺพานํ ตาณํ เลณํ สรณํ ปรายณํ อจฺจุตํ อมตนฺติ น เหวํ วตฺตพฺเพ…เป … สามญฺญผลํ อสงฺขตํ นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <๘๓๖>, <สามญฺญผลํ อสงฺขตนฺติ อามนฺตาฯ สามญฺญํ อสงฺขตนฺติ น เหวํ วตฺตพฺเพ …เป … สามญฺญํ สงฺขตนฺติ อามนฺตาฯ สามญฺญผลํ สงฺขตนฺติ น เหวํ วตฺตพฺเพ…เป …ฯ>
      text <โสตาปตฺติผลํ อสงฺขตนฺติ อามนฺตาฯ โสตาปตฺติมคฺโค อสงฺขโตติ น เหวํ วตฺตพฺเพ…เป … โสตาปตฺติมคฺโค สงฺขโตติ อามนฺตาฯ โสตาปตฺติผลํ สงฺขตนฺติ น เหวํ วตฺตพฺเพ…เป …ฯ>
      text <สกทาคามิผลํ…เป … อนาคามิผลํ…เป … อรหตฺตผลํ อสงฺขตนฺติ อามนฺตาฯ อรหตฺตมคฺโค อสงฺขโตติ น เหวํ วตฺตพฺเพ…เป … อรหตฺตมคฺโค สงฺขโตติ อามนฺตาฯ อรหตฺตผลํ สงฺขตนฺติ น เหวํ วตฺตพฺเพ…เป …ฯ>
      text <โสตาปตฺติผลํ อสงฺขตํ สกทาคามิผลํ…เป … อนาคามิผลํ …เป … อรหตฺตผลํ อสงฺขตํ นิพฺพานํ อสงฺขตนฺติ อามนฺตาฯ ปญฺจ อสงฺขตานีติ น เหวํ วตฺตพฺเพ…เป … ปญฺจ อสงฺขตานีติ อามนฺตาฯ ปญฺจ ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      stand <สามญฺญผลกถา นิฏฺฐิตาฯ>
  text <๑๙ เอกูนวีสติมวคฺโค>
    text <๑๘๙ ๔ ปตฺติกถา>
      text <๘๓๗>, <ปตฺติ อสงฺขตาติ อามนฺตาฯ นิพฺพานํ ตาณํ เลณํ สรณํ ปรายณํ อจฺจุตํ อมตนฺติ น เหวํ วตฺตพฺเพ…เป … ปตฺติ อสงฺขตา นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <๘๓๘>, <จีวรสฺส ปตฺติ อสงฺขตาติ อามนฺตาฯ นิพฺพานํ…เป … อมตนฺติ น เหวํ วตฺตพฺเพ…เป … จีวรสฺส ปตฺติ อสงฺขตา นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป … ปิณฺฑปาตสฺส…เป … เสนาสนสฺส…เป … คิลานปจฺจยเภสชฺชปริกฺขารสฺส ปตฺติ อสงฺขตาติ อามนฺตาฯ นิพฺพานํ…เป … อจฺจุตํ อมตนฺติ น เหวํ วตฺตพฺเพ…เป … คิลานปจฺจยเภสชฺชปริกฺขารสฺส ปตฺติ อสงฺขตา นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <จีวรสฺส ปตฺติ อสงฺขตา…เป … ปิณฺฑปาตสฺส…เป … เสนาสนสฺส…เป … คิลานปจฺจยเภสชฺชปริกฺขารสฺส ปตฺติ อสงฺขตา นิพฺพานํ อสงฺขตนฺติ อามนฺตาฯ ปญฺจ อสงฺขตานีติ น เหวํ วตฺตพฺเพ…เป … ปญฺจ อสงฺขตานีติ อามนฺตาฯ ปญฺจ ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <๘๓๙>, <ปฐมสฺส ฌานสฺส ปตฺติ อสงฺขตา เอวํ สพฺพํ วิตฺถาเรตพฺพํ ทุติยสฺส ฌานสฺส… ตติยสฺส ฌานสฺส… จตุตฺถสฺส ฌานสฺส… อากาสานญฺจายตนสฺส… วิญฺญาณญฺจายตนสฺส… อากิญฺจญฺญายตนสฺส… เนวสญฺญานาสญฺญายตนสฺส… โสตาปตฺติมคฺคสฺส… โสตาปตฺติผลสฺส… สกทาคามิมคฺคสฺส… สกทาคามิผลสฺส… อนาคามิมคฺคสฺส… อนาคามิผลสฺส… อรหตฺตมคฺคสฺส… อรหตฺตผลสฺส ปตฺติ อสงฺขตาติ อามนฺตาฯ นิพฺพานํ…เป … อจฺจุตํ อมตนฺติ น เหวํ วตฺตพฺเพ…เป … อรหตฺตผลสฺส ปตฺติ อสงฺขตา นิพฺพานํ อสงฺขตนฺติ อามนฺตา ฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <โสตาปตฺติมคฺคสฺส ปตฺติ อสงฺขตา… โสตาปตฺติผลสฺส ปตฺติ อสงฺขตา… อรหตฺตมคฺคสฺส ปตฺติ อสงฺขตา… อรหตฺตผลสฺส ปตฺติ อสงฺขตา… นิพฺพานํ อสงฺขตนฺติ อามนฺตาฯ นว อสงฺขตานีติ น เหวํ วตฺตพฺเพ…เป … นว อสงฺขตานีติ อามนฺตาฯ นว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <๘๔๐>, <น วตฺตพฺพํ ปตฺติ อสงฺขตาติ อามนฺตาฯ ปตฺติ รูปํ … เวทนา… สญฺญา… สงฺขารา… วิญฺญาณนฺติ น เหวํ วตฺตพฺเพฯ เตน หิ ปตฺติ อสงฺขตาติฯ>
      stand <ปตฺติกถา นิฏฺฐิตาฯ>
  text <๑๙ เอกูนวีสติมวคฺโค>
    text <๑๙๐ ๕ ตถตากถา>
      text <๘๔๑>, <สพฺพธมฺมานํ ตถตา อสงฺขตาติ อามนฺตาฯ นิพฺพานํ…เป … อมตนฺติ น เหวํ วตฺตพฺเพ…เป … สพฺพธมฺมานํ ตถตา อสงฺขตา นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <๘๔๒>, <รูปสฺส รูปตา นนุ รูปตา อสงฺขตาติ อามนฺตาฯ นิพฺพานํ…เป … อมตนฺติ น เหวํ วตฺตพฺเพ…เป … รูปสฺส รูปตา นนุ รูปตา อสงฺขตา นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <เวทนาย เวทนตา นนุ เวทนตา…เป … สญฺญาย สญฺญตา นนุ สญฺญตา…เป … สงฺขารานํ สงฺขารตา นนุ สงฺขารตา…เป … วิญฺญาณสฺส วิญฺญาณตา นนุ วิญฺญาณตา อสงฺขตาติ อามนฺตาฯ นิพฺพานํ…เป … อมตนฺติ น เหวํ วตฺตพฺเพ …เป …ฯ>
      text <รูปสฺส รูปตา นนุ รูปตา…เป … วิญฺญาณสฺส วิญฺญาณตา นนุ วิญฺญาณตา อสงฺขตา นิพฺพานํ อสงฺขตนฺติ อามนฺตาฯ ฉ อสงฺขตานีติ น เหวํ วตฺตพฺเพ…เป … ฉ อสงฺขตานีติ อามนฺตาฯ ฉ ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <๘๔๓>, <น วตฺตพฺพํ สพฺพธมฺมานํ ตถตา อสงฺขตาติ อามนฺตาฯ สพฺพธมฺมานํ ตถตา รูปํ… เวทนา… สญฺญา… สงฺขารา… วิญฺญาณนฺติ น เหวํ วตฺตพฺเพ ฯ เตน หิ สพฺพธมฺมานํ ตถตา อสงฺขตาติฯ>
      stand <ตถตากถา นิฏฺฐิตาฯ>
  text <๑๙ เอกูนวีสติมวคฺโค>
    text <๑๙๑ ๖ กุสลกถา>
      text <๘๔๔>, <นิพฺพานธาตุ กุสลาติ อามนฺตาฯ สารมฺมณา อตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ…เป … นนุ อนารมฺมณา นตฺถิ ตาย อาวฏฺฏนา…เป … ปณิธีติ อามนฺตาฯ หญฺจิ อนารมฺมณา นตฺถิ ตาย อาวฏฺฏนา…เป … ปณิธิ โน จ วต เร วตฺตพฺเพ นิพฺพานธาตุ กุสลาติฯ>
      text <๘๔๕>, <อโลโภ กุสโล สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ นิพฺพานธาตุ กุสลา สารมฺมณา อตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ …เป … อโทโส กุสโล…เป … อโมโห กุสโล…เป … สทฺธา… วีริยํ… สติ… สมาธิ…เป … ปญฺญา กุสลา สารมฺมณา อตฺถิ ตาย อาวฏฺฏนา…เป … ปณิธีติ อามนฺตาฯ นิพฺพานธาตุ กุสลา สารมฺมณา อตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <นิพฺพานธาตุ กุสลา อนารมฺมณา นตฺถิ ตาย อาวฏฺฏนา…เป … ปณิธีติ อามนฺตา ฯ อโลโภ กุสโล อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … นิพฺพานธาตุ กุสลา อนารมฺมณา นตฺถิ ตาย อาวฏฺฏนา…เป … ปณิธีติ อามนฺตา ฯ อโทโส กุสโล…เป … อโมโห กุสโล…เป … สทฺธา… วีริยํ… สติ… สมาธิ…เป … ปญฺญา กุสลา อนารมฺมณา นตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <๘๔๖>, <น วตฺตพฺพํ นิพฺพานธาตุ กุสลาติ อามนฺตาฯ นนุ นิพฺพานธาตุ อนวชฺชาติ อามนฺตาฯ หญฺจิ นิพฺพานธาตุ อนวชฺชา เตน วต เร วตฺตพฺเพ นิพฺพานธาตุ กุสลาติฯ>
      stand <กุสลกถา นิฏฺฐิตาฯ>
  text <๑๙ เอกูนวีสติมวคฺโค>
    text <๑๙๒ ๗ อจฺจนฺตนิยามกถา>
      text <๘๔๗>, <อตฺถิ ปุถุชฺชนสฺส อจฺจนฺตนิยามตาติ อามนฺตาฯ มาตุฆาตโก อจฺจนฺตนิยโต ปิตุฆาตโก…เป … อรหนฺตฆาตโก…เป … รุหิรุปฺปาทโก …เป … สงฺฆเภทโก อจฺจนฺตนิยโตติ น เหวํ วตฺตพฺเพ…เป …ฯ>
      text <๘๔๘>, <อตฺถิ ปุถุชฺชนสฺส อจฺจนฺตนิยามตาติ อามนฺตาฯ อจฺจนฺตนิยตสฺส ปุคฺคลสฺส วิจิกิจฺฉา อุปฺปชฺเชยฺยาติ อามนฺตาฯ หญฺจิ อจฺจนฺตนิยตสฺส ปุคฺคลสฺส วิจิกิจฺฉา อุปฺปชฺเชยฺย โน จ วต เร วตฺตพฺเพ อตฺถิ ปุถุชฺชนสฺส อจฺจนฺตนิยามตาติฯ>
      text <อจฺจนฺตนิยตสฺส ปุคฺคลสฺส วิจิกิจฺฉา นุปฺปชฺเชยฺยาติ อามนฺตาฯ ปหีนาติ น เหวํ วตฺตพฺเพ…เป … ปหีนาติ อามนฺตาฯ โสตาปตฺติมคฺเคนาติ น เหวํ วตฺตพฺเพ…เป … สกทาคามิมคฺเคน …เป … อนาคามิมคฺเคน…เป … อรหตฺตมคฺเคนาติ น เหวํ วตฺตพฺเพ…เป …ฯ>
      text <กตเมน มคฺเคนาติ อกุสเลน มคฺเคนาติฯ อกุสโล มคฺโค นิยฺยานิโก ขยคามี โพธคามี อนาสโว…เป … อสํกิเลสิโกติ น เหวํ วตฺตพฺเพ…เป … นนุ อกุสโล มคฺโค อนิยฺยานิโก…เป … สํกิเลสิโกติ อามนฺตาฯ หญฺจิ อกุสโล มคฺโค อนิยฺยานิโก…เป … สํกิเลสิโก โน จ วต เร วตฺตพฺเพ อจฺจนฺตนิยตสฺส ปุคฺคลสฺส วิจิกิจฺฉา อกุสเลน มคฺเคน ปหีนาติฯ>
      text <๘๔๙>, <สสฺสตทิฏฺฐิยา นิยตสฺส ปุคฺคลสฺส อุจฺเฉททิฏฺฐิ อุปฺปชฺเชยฺยาติ อามนฺตาฯ หญฺจิ สสฺสตทิฏฺฐิยา นิยตสฺส ปุคฺคลสฺส อุจฺเฉททิฏฺฐิ อุปฺปชฺเชยฺย โน จ วต เร วตฺตพฺเพ อตฺถิ ปุถุชฺชนสฺส อจฺจนฺตนิยามตาติฯ>
      text <สสฺสตทิฏฺฐิยา นิยตสฺส ปุคฺคลสฺส อุจฺเฉททิฏฺฐิ นุปฺปชฺเชยฺยาติ อามนฺตาฯ ปหีนาติ น เหวํ วตฺตพฺเพ…เป … ปหีนาติ อามนฺตาฯ โสตาปตฺติมคฺเคนาติ น เหวํ วตฺตพฺเพ…เป … สกทาคามิมคฺเคน…เป … อนาคามิมคฺเคน…เป … อรหตฺตมคฺเคนาติ น เหวํ วตฺตพฺเพ…เป …ฯ>
      text <กตเมน มคฺเคนาติ อกุสเลน มคฺเคนฯ อกุสโล มคฺโค…เป … โน จ วต เร วตฺตพฺเพ สสฺสตทิฏฺฐิยา นิยตสฺส ปุคฺคลสฺส อุจฺเฉททิฏฺฐิ อกุสเลน มคฺเคน ปหีนาติฯ>
      text <๘๕๐>, <อุจฺเฉททิฏฺฐิยา นิยตสฺส ปุคฺคลสฺส สสฺสตทิฏฺฐิ อุปฺปชฺเชยฺยาติ อามนฺตาฯ หญฺจิ อุจฺเฉททิฏฺฐิยา นิยตสฺส ปุคฺคลสฺส สสฺสตทิฏฺฐิ อุปฺปชฺเชยฺย โน จ วต เร วตฺตพฺเพ อตฺถิ ปุถุชฺชนสฺส อจฺจนฺตนิยามตาติฯ>
      text <อุจฺเฉททิฏฺฐิยา นิยตสฺส ปุคฺคลสฺส สสฺสตทิฏฺฐิ นุปฺปชฺเชยฺยาติ อามนฺตาฯ ปหีนาติ น เหวํ วตฺตพฺเพ…เป … ปหีนาติ อามนฺตาฯ โสตาปตฺติมคฺเคนาติ น เหวํ วตฺตพฺเพ …เป … สกทาคามิมคฺเคน…เป … อนาคามิมคฺเคน…เป … อรหตฺตมคฺเคนาติ น เหวํ วตฺตพฺเพ…เป …ฯ>
      text <กตเมน มคฺเคนาติ อกุสเลน มคฺเคนาติฯ อกุสโล มคฺโค…เป … โน จ วต เร วตฺตพฺเพ อุจฺเฉททิฏฺฐิยา นิยตสฺส ปุคฺคลสฺส สสฺสตทิฏฺฐิ อกุสเลน มคฺเคน ปหีนาติฯ>
      text <๘๕๑>, <น วตฺตพฺพํ อตฺถิ ปุถุชฺชนสฺส อจฺจนฺตนิยามตาติ อามนฺตาฯ นนุ วุตฺตํ ภควตา อิธ ภิกฺขเว เอกจฺโจ ปุคฺคโล สมนฺนาคโต โหติ เอกนฺตกาฬเกหิ อกุสเลหิ ธมฺเมหิ โส สกิํ นิมุคฺโค นิมุคฺโคว โหตีติ อตฺเถว สุตฺตนฺโตติ อามนฺตาฯ เตน หิ อตฺถิ ปุถุชฺชนสฺส อจฺจนฺตนิยามตาติฯ>
      text <๘๕๒>, <วุตฺตํ ภควตา อิธ ภิกฺขเว เอกจฺโจ ปุคฺคโล สมนฺนาคโต โหติ เอกนฺตกาฬเกหิ อกุสเลหิ ธมฺเมหิ โส สกิํ นิมุคฺโค นิมุคฺโคว โหตีติ กตฺวา เตน จ การเณน อตฺถิ ปุถุชฺชนสฺส อจฺจนฺตนิยามตาติ อามนฺตาฯ วุตฺตํ ภควตา อิธ ภิกฺขเว เอกจฺโจ ปุคฺคโล อุมฺมุชฺชิตฺวา นิมุชฺชตีติ อตฺเถว สุตฺตนฺโตติ อามนฺตาฯ สพฺพกาลํ อุมฺมุชฺชิตฺวา นิมุชฺชตีติ น เหวํ วตฺตพฺเพ…เป …ฯ>
      text <วุตฺตํ ภควตา อิธ ภิกฺขเว เอกจฺโจ ปุคฺคโล สมนฺนาคโต โหติ เอกนฺตกาฬเกหิ อกุสเลหิ ธมฺเมหิ โส สกิํ นิมุคฺโค นิมุคฺโคว โหตีติ กตฺวา เตน จ การเณน อตฺถิ ปุถุชฺชนสฺส อจฺจนฺตนิยามตาติ อามนฺตาฯ วุตฺตํ ภควตา อิธ ภิกฺขเว เอกจฺโจ ปุคฺคโล อุมฺมุชฺชิตฺวา ฐิโต โหติ อุมฺมุชฺชิตฺวา วิปสฺสติ วิโลเกติ อุมฺมุชฺชิตฺวา ปตรติ อุมฺมุชฺชิตฺวา ปติคาธปฺปตฺโต โหตีติ อตฺเถว สุตฺตนฺโตติ อามนฺตาฯ สพฺพกาลํ อุมฺมุชฺชิตฺวา ปติคาธปฺปตฺโต โหตีติ น เหวํ วตฺตพฺเพ…เป …ฯ>
      stand <อจฺจนฺตนิยามกถา นิฏฺฐิตาฯ>
  text <๑๙ เอกูนวีสติมวคฺโค>
    text <๑๙๓ ๘ อินฺทฺริยกถา>
      text <๘๕๓>, <นตฺถิ โลกิยํ สทฺธินฺทฺริยนฺติ อามนฺตาฯ นตฺถิ โลกิยา สทฺธาติ น เหวํ วตฺตพฺเพ…เป … นตฺถิ โลกิยํ วีริยินฺทฺริยํ…เป … สตินฺทฺริยํ…เป … สมาธินฺทฺริยํ…เป … ปญฺญินฺทฺริยนฺติ อามนฺตา ฯ นตฺถิ โลกิยา ปญฺญาติ น เหวํ วตฺตพฺเพ…เป …ฯ>
      text <อตฺถิ โลกิยา สทฺธาติ อามนฺตาฯ อตฺถิ โลกิยํ สทฺธินฺทฺริยนฺติ น เหวํ วตฺตพฺเพ…เป … อตฺถิ โลกิยํ วีริยํ…เป … สติ…เป … สมาธิ…เป … ปญฺญาติ อามนฺตาฯ อตฺถิ โลกิยํ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อตฺถิ โลกิโย มโน อตฺถิ โลกิยํ มนินฺทฺริยนฺติ อามนฺตาฯ อตฺถิ โลกิยา สทฺธา อตฺถิ โลกิยํ สทฺธินฺทฺริยนฺติ น เหวํ วตฺตพฺเพ…เป … อตฺถิ โลกิโย มโน อตฺถิ โลกิยํ มนินฺทฺริยนฺติ อามนฺตาฯ อตฺถิ โลกิยา ปญฺญา อตฺถิ โลกิยํ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อตฺถิ โลกิยํ โสมนสฺสํ อตฺถิ โลกิยํ โสมนสฺสินฺทฺริยํ…เป … อตฺถิ โลกิยํ ชีวิตํ อตฺถิ โลกิยํ ชีวิตินฺทฺริยนฺติ อามนฺตาฯ อตฺถิ โลกิยา สทฺธา อตฺถิ โลกิยํ สทฺธินฺทฺริยนฺติ น เหวํ วตฺตพฺเพ…เป … อตฺถิ โลกิยํ ชีวิตํ อตฺถิ โลกิยํ ชีวิตินฺทฺริยนฺติ อามนฺตาฯ อตฺถิ โลกิยา ปญฺญา อตฺถิ โลกิยํ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <๘๕๔>, <อตฺถิ โลกิยา สทฺธา นตฺถิ โลกิยํ สทฺธินฺทฺริยนฺติ อามนฺตาฯ อตฺถิ โลกิโย มโน นตฺถิ โลกิยํ มนินฺทฺริยนฺติ น เหวํ วตฺตพฺเพ…เป … อตฺถิ โลกิยา ปญฺญา นตฺถิ โลกิยํ ปญฺญินฺทฺริยนฺติ อามนฺตาฯ อตฺถิ โลกิโย มโน นตฺถิ โลกิยํ มนินฺทฺริยนฺติ น เหวํ วตฺตพฺเพ…เป …ฯ>
      text <อตฺถิ โลกิยา สทฺธา นตฺถิ โลกิยํ สทฺธินฺทฺริยนฺติ อามนฺตา ฯ อตฺถิ โลกิยํ โสมนสฺสํ นตฺถิ โลกิยํ โสมนสฺสินฺทฺริยนฺติ… อตฺถิ โลกิยํ ชีวิตํ นตฺถิ โลกิยํ ชีวิตินฺทฺริยนฺติ น เหวํ วตฺตพฺเพ…เป … อตฺถิ โลกิยา ปญฺญา นตฺถิ โลกิยํ ปญฺญินฺทฺริยนฺติ อามนฺตาฯ อตฺถิ โลกิโย มโน นตฺถิ โลกิยํ มนินฺทฺริยนฺติ…เป … อตฺถิ โลกิยํ ชีวิตํ นตฺถิ โลกิยํ ชีวิตินฺทฺริยนฺติ น เหวํ วตฺตพฺเพ…เป …ฯ>
      text <๘๕๕>, <อตฺถิ โลกุตฺตรา สทฺธา อตฺถิ โลกุตฺตรํ สทฺธินฺทฺริยนฺติ อามนฺตาฯ อตฺถิ โลกิยา สทฺธา อตฺถิ โลกิยํ สทฺธินฺทฺริยนฺติ น เหวํ วตฺตพฺเพ…เป … อตฺถิ โลกุตฺตรํ วีริยํ…เป … อตฺถิ โลกุตฺตรา ปญฺญา อตฺถิ โลกุตฺตรํ ปญฺญินฺทฺริยนฺติ อามนฺตาฯ อตฺถิ โลกิยา ปญฺญา อตฺถิ โลกิยํ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <อตฺถิ โลกิยา สทฺธา นตฺถิ โลกิยํ สทฺธินฺทฺริยนฺติ อามนฺตาฯ อตฺถิ โลกุตฺตรา สทฺธา นตฺถิ โลกุตฺตรํ สทฺธินฺทฺริยนฺติ น เหวํ วตฺตพฺเพ…เป … อตฺถิ โลกิยํ วีริยํ…เป … อตฺถิ โลกิยา ปญฺญา นตฺถิ โลกิยํ ปญฺญินฺทฺริยนฺติ อามนฺตาฯ อตฺถิ โลกุตฺตรา ปญฺญา นตฺถิ โลกุตฺตรํ ปญฺญินฺทฺริยนฺติ น เหวํ วตฺตพฺเพ…เป …ฯ>
      text <๘๕๖>, <นตฺถิ โลกิยานิ ปญฺจินฺทฺริยานีติ อามนฺตาฯ นนุ วุตฺตํ ภควตา อทฺทสํ โข อหํ ภิกฺขเว พุทฺธจกฺขุนา โลกํ โวโลเกนฺโต สตฺเต อปฺปรชกฺเข มหารชกฺเข ติกฺขินฺทฺริเย มุทินฺทฺริเย สฺวากาเร สุวิญฺญาปเย อปฺเปกจฺเจ ปรโลกวชฺชภยทสฺสาวิโน วิหรนฺเตติ อตฺเถว สุตฺตนฺโตติ อามนฺตาฯ เตน หิ อตฺถิ โลกิยานิ ปญฺจินฺทฺริยานีติฯ>
      stand <อินฺทฺริยกถา นิฏฺฐิตาฯ>
      stand <เอกูนวีสติมวคฺโคฯ>
      text <ตสฺสุทฺทานํ>
      text <อตีเต กิเลเส ชหติ อนาคเต กิเลเส ชหติ ปจฺจุปฺปนฺเน กิเลเส ชหติ สุญฺญตา สงฺขารกฺขนฺธปริยาปนฺนา สามญฺญผลํ อสงฺขตํ ปตฺติ อสงฺขตา สพฺพธมฺมานํ ตถตา อสงฺขตา นิพฺพานธาตุ กุสลา อตฺถิ ปุถุชฺชนสฺส อจฺจนฺตนิยามตา นตฺถิ โลกิยานิ ปญฺจินฺทฺริยานีติฯ>
