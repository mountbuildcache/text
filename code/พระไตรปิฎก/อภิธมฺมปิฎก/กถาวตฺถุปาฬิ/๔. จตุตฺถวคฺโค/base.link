text <๔ จตุตฺถวคฺโค>
  text <๓๓ ๑ คิหิสฺส อรหาติกถา>
    text <๓๘๗>, <คิหิสฺส อรหาติ อามนฺตาฯ อตฺถิ อรหโต คิหิสํโยชนนฺติ น เหวํ วตฺตพฺเพ…เป … นตฺถิ อรหโต คิหิสํโยชนนฺติ อามนฺตาฯ หญฺจิ นตฺถิ อรหโต คิหิสํโยชนํ โน จ วต เร วตฺตพฺเพ คิหิสฺส อรหาติฯ>
    text <คิหิสฺส อรหาติ อามนฺตาฯ นนุ อรหโต คิหิสํโยชนํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมนฺติ อามนฺตาฯ หญฺจิ อรหโต คิหิสํโยชนํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมํ โน จ วต เร วตฺตพฺเพ คิหิสฺส อรหาติฯ>
    text <คิหิสฺส อรหาติ อามนฺตาฯ อตฺถิ โกจิ คิหี คิหิสํโยชนํ อปฺปหาย ทิฏฺเฐว ธมฺเม ทุกฺขสฺสนฺตกโรติ นตฺถิฯ หญฺจิ นตฺถิ โกจิ คิหี คิหิสํโยชนํ อปฺปหาย ทิฏฺเฐว ธมฺเม ทุกฺขสฺสนฺตกโร โน จ วต เร วตฺตพฺเพ คิหิสฺส อรหาติฯ>
    text <คิหิสฺส อรหาติ อามนฺตาฯ นนุ วจฺฉโคตฺโต ปริพฺพาชโก ภควนฺตํ เอตทโวจ อตฺถิ นุ โข โภ โคตม โกจิ คิหี คิหิสํโยชนํ อปฺปหาย กายสฺส เภทา ทุกฺขสฺสนฺตกโรติ นตฺถิ โข วจฺฉ โกจิ คิหี คิหิสํโยชนํ อปฺปหาย กายสฺส เภทา ทุกฺขสฺสนฺตกโรติฯ อตฺเถว สุตฺตนฺโตติ อามนฺตา ฯ เตน หิ น วตฺตพฺพํ คิหิสฺส อรหาติฯ>
    text <คิหิสฺส อรหาติ อามนฺตาฯ อรหา เมถุนํ ธมฺมํ ปฏิเสเวยฺย เมถุนํ อุปฺปาเทยฺย ปุตฺตสมฺพาธสยนํ อชฺฌาวเสยฺย กาสิกจนฺทนํ ปจฺจนุภเวยฺย มาลาคนฺธวิเลปนํ ธาเรยฺย ชาตรูปรชตํ สาทิเยยฺย อเชฬกํ ปฏิคฺคณฺเหยฺย กุกฺกุฏสูกรํ ปฏิคฺคณฺเหยฺย หตฺถิควสฺสวฬวํ ปฏิคฺคณฺเหยฺย ติตฺติรวฏฺฏกโมรกปิญฺชรํ ปฏิคฺคณฺเหยฺย จิตฺตวณฺฑวาลโมฬิํ ธาเรยฺย โอทาตานิ วตฺถานิ ทีฆทสานิ ธาเรยฺย ยาวชีวํ อคาริยภูโต อสฺสาติ น เหวํ วตฺตพฺเพ…เป …ฯ>
    text <น วตฺตพฺพํ คิหิสฺส อรหาติ อามนฺตาฯ นนุ ยโส กุลปุตฺโต อุตฺติโย คหปติ เสตุ มาณโว คิหิพฺยญฺชเนน อรหตฺตํ ปตฺโตติ อามนฺตาฯ หญฺจิ ยโส กุลปุตฺโต อุตฺติโย คหปติ เสตุ มาณโว คิหิพฺยญฺชเนน อรหตฺตํ ปตฺโต เตน วต เร วตฺตพฺเพ คิหิสฺส อรหาติฯ>
    stand <คิหิสฺส อรหาติกถา นิฏฺฐิตาฯ>
  text <๔ จตุตฺถวคฺโค>
    text <๓๔ ๒ อุปปตฺติกถา>
      text <๓๘๘>, <สห อุปปตฺติยา อรหาติ อามนฺตาฯ สห อุปปตฺติยา โสตาปนฺโน โหตีติ น เหวํ วตฺตพฺเพ…เป …ฯ>
      text <สห อุปปตฺติยา อรหาติ อามนฺตา ฯ สห อุปปตฺติยา สกทาคามี โหตีติ น เหวํ วตฺตพฺเพ…เป …ฯ>
      text <สห อุปปตฺติยา อรหาติ อามนฺตาฯ สห อุปปตฺติยา อนาคามี โหตีติ น เหวํ วตฺตพฺเพ…เป …ฯ>
      text <สห อุปปตฺติยา โสตาปนฺโน น โหตีติ อามนฺตาฯ หญฺจิ สห อุปปตฺติยา โสตาปนฺโน น โหติ โน จ วต เร วตฺตพฺเพ สห อุปปตฺติยา อรหาติฯ>
      text <สห อุปปตฺติยา สกทาคามี น โหตีติ อามนฺตาฯ หญฺจิ สห อุปปตฺติยา สกทาคามี น โหติ โน จ วต เร วตฺตพฺเพ สห อุปปตฺติยา อรหาติฯ>
      text <สห อุปปตฺติยา อนาคามี น โหตีติ อามนฺตาฯ หญฺจิ สห อุปปตฺติยา อนาคามี น โหติ โน จ วต เร วตฺตพฺเพ สห อุปปตฺติยา อรหาติฯ>
      text <๓๘๙>, <สห อุปปตฺติยา อรหาติ อามนฺตาฯ สาริปุตฺโต เถโร สห อุปปตฺติยา อรหาติ น เหวํ วตฺตพฺเพฯ มหาโมคฺคลฺลาโน เถโร …เป … มหากสฺสโป เถโร…เป … มหากจฺจาโน เถโร…เป … มหาโกฏฺฐิโก เถโร…เป … มหาปนฺถโก เถโร สห อุปปตฺติยา อรหาติ น เหวํ วตฺตพฺเพ…เป …ฯ>
      text <สาริปุตฺโต เถโร น สห อุปปตฺติยา อรหาติ อามนฺตาฯ หญฺจิ สาริปุตฺโต เถโร น สห อุปปตฺติยา อรหา โน จ วต เร วตฺตพฺเพ สห อุปปตฺติยา อรหาติฯ>
      text <มหาโมคฺคลฺลาโน เถโร…เป … มหากสฺสโป เถโร…เป … มหากจฺจาโน เถโร…เป … มหาโกฏฺฐิโก เถโร…เป … มหาปนฺถโก เถโร น สห อุปปตฺติยา อรหาติ อามนฺตาฯ หญฺจิ มหาปนฺถโก เถโร น สห อุปปตฺติยา อรหา โน จ วต เร วตฺตพฺเพ สห อุปปตฺติยา อรหาติฯ>
      text <๓๙๐>, <สห อุปปตฺติยา อรหาติ อามนฺตาฯ อุปปตฺเตสิเยน จิตฺเตน อรหตฺตํ สจฺฉิกโรติ โลกิเยน สาสเวน…เป … สํกิเลสิเยนาติ น เหวํ วตฺตพฺเพ…เป …ฯ>
      text <สห อุปปตฺติยา อรหาติ อามนฺตาฯ อุปปตฺเตสิยํ จิตฺตํ นิยฺยานิกํ ขยคามี โพธคามี อปจยคามี อนาสวํ…เป … อสํกิเลสิยนฺติ น เหวํ วตฺตพฺเพ…เป …ฯ>
      text <นนุ อุปปตฺเตสิยํ จิตฺตํ อนิยฺยานิกํ น ขยคามิ น โพธคามิ น อปจยคามิ สาสวํ…เป … สํกิเลสิยนฺติ อามนฺตาฯ หญฺจิ อุปปตฺเตสิยํ จิตฺตํ อนิยฺยานิกํ น ขยคามิ น โพธคามิ น อปจยคามิ สาสวํ…เป … สํกิเลสิยํ โน จ วต เร วตฺตพฺเพ สห อุปปตฺติยา อรหาติฯ>
      text <สห อุปปตฺติยา อรหาติ อามนฺตาฯ อุปปตฺเตสิเยน จิตฺเตน ราคํ ปชหติ โทสํ ปชหติ โมหํ ปชหติ อโนตฺตปฺปํ ปชหตีติ น เหวํ วตฺตพฺเพ…เป …ฯ>
      text <สห อุปปตฺติยา อรหาติ อามนฺตาฯ อุปปตฺเตสิยํ จิตฺตํ มคฺโค… สติปฏฺฐานํ…เป … สมฺมปฺปธานํ… อิทฺธิปาโท… อินฺทฺริยํ… พลํ… โพชฺฌงฺโคติ น เหวํ วตฺตพฺเพ…เป …ฯ>
      text <สห อุปปตฺติยา อรหาติ อามนฺตาฯ อุปปตฺเตสิเยน จิตฺเตน ทุกฺขํ ปริชานาติ สมุทยํ ปชหติ นิโรธํ สจฺฉิกโรติ มคฺคํ ภาเวตีติ น เหวํ วตฺตพฺเพ …เป … สห อุปปตฺติยา อรหาติ อามนฺตาฯ จุติจิตฺตํ มคฺคจิตฺตํ อุปปตฺเตสิยํ จิตฺตํ ผลจิตฺตนฺติ น เหวํ วตฺตพฺเพ…เป …ฯ>
      stand <อุปปตฺติกถา นิฏฺฐิตาฯ>
  text <๔ จตุตฺถวคฺโค>
    text <๓๕ ๓ อนาสวกถา>
      text <๓๙๑>, <อรหโต สพฺเพ ธมฺมา อนาสวาติ อามนฺตาฯ มคฺโค ผลํ นิพฺพานํ โสตาปตฺติมคฺโค โสตาปตฺติผลํ สกทาคามิมคฺโค สกทาคามิผลํ อนาคามิมคฺโค อนาคามิผลํ อรหตฺตมคฺโค อรหตฺตผลํ สติปฏฺฐานํ สมฺมปฺปธานํ อิทฺธิปาโท อินฺทฺริยํ พลํ โพชฺฌงฺโคติ น เหวํ วตฺตพฺเพ…เป …ฯ>
      text <อรหโต สพฺเพ ธมฺมา อนาสวาติ อามนฺตาฯ อรหโต จกฺขุํ อนาสวนฺติ น เหวํ วตฺตพฺเพ…เป …ฯ อรหโต จกฺขุํ อนาสวนฺติ อามนฺตาฯ มคฺโค ผลํ นิพฺพานํ โสตาปตฺติมคฺโค โสตาปตฺติผลํ…เป … โพชฺฌงฺโคติ น เหวํ วตฺตพฺเพ…เป …ฯ>
      text <อรหโต โสตํ…เป … อรหโต ฆานํ… อรหโต ชิวฺหา… อรหโต กาโย อนาสโวติ น เหวํ วตฺตพฺเพ …เป … อรหโต กาโย อนาสโวติ อามนฺตาฯ มคฺโค ผลํ นิพฺพานํ โสตาปตฺติมคฺโค โสตาปตฺติผลํ…เป … โพชฺฌงฺโคติ น เหวํ วตฺตพฺเพ…เป …ฯ>
      text <อรหโต กาโย อนาสโวติ อามนฺตาฯ อรหโต กาโย ปคฺคหนิคฺคหุปโค เฉทนเภทนุปโค กาเกหิ คิชฺเฌหิ กุลเลหิ สาธารโณติ อามนฺตาฯ อนาสโว ธมฺโม ปคฺคหนิคฺคหุปโค เฉทนเภทนุปโค กาเกหิ คิชฺเฌหิ กุลเลหิ สาธารโณติ น เหวํ วตฺตพฺเพ …เป …ฯ>
      text <อรหโต กาเย วิสํ กเมยฺย สตฺถํ กเมยฺย อคฺคิ กเมยฺยาติ อามนฺตาฯ อนาสเว ธมฺเม วิสํ กเมยฺย สตฺถํ กเมยฺย อคฺคิ กเมยฺยาติ น เหวํ วตฺตพฺเพ…เป …ฯ>
      text <ลพฺภา อรหโต กาโย อทฺทุพนฺธเนน พนฺธิตุํ รชฺชุพนฺธเนน พนฺธิตุํ สงฺขลิกพนฺธเนน พนฺธิตุํ คามพนฺธเนน พนฺธิตุํ นิคมพนฺธเนน พนฺธิตุํ นครพนฺธเนน พนฺธิตุํ ชนปทพนฺธเนน พนฺธิตุํ กณฺฐปญฺจเมหิ พนฺธเนหิ พนฺธิตุนฺติ อามนฺตาฯ ลพฺภา อนาสโว ธมฺโม อทฺทุพนฺธเนน พนฺธิตุํ รชฺชุพนฺธเนน พนฺธิตุํ สงฺขลิกพนฺธเนน พนฺธิตุํ คามนิคมนครชนปทพนฺธเนน พนฺธิตุํ กณฺฐปญฺจเมหิ พนฺธเนหิ พนฺธิตุนฺติ น เหวํ วตฺตพฺเพ…เป …ฯ>
      text <๓๙๒>, <ยทิ อรหา ปุถุชฺชนสฺส จีวรํ เทติ อนาสวํ หุตฺวา สาสวํ โหตีติ น เหวํ วตฺตพฺเพ…เป … อนาสวํ หุตฺวา สาสวํ โหตีติ อามนฺตาฯ ตญฺเญว อนาสวํ ตํ สาสวนฺติ น เหวํ วตฺตพฺเพ…เป … ตญฺเญว อนาสวํ ตํ สาสวนฺติ อามนฺตาฯ มคฺโค อนาสโว หุตฺวา สาสโว โหตีติ น เหวํ วตฺตพฺเพ…เป … ผลํ… สติปฏฺฐานํ… สมฺมปฺปธานํ… อิทฺธิปาโท… อินฺทฺริยํ… พลํ… โพชฺฌงฺโค อนาสโว หุตฺวา สาสโว โหตีติ น เหวํ วตฺตพฺเพ…เป …ฯ>
      text <ยทิ อรหา ปุถุชฺชนสฺส ปิณฺฑปาตํ เทติ เสนาสนํ เทติ คิลานปจฺจยเภสชฺชปริกฺขารํ เทติ อนาสโว หุตฺวา สาสโว โหตีติ น เหวํ วตฺตพฺเพ…เป … อนาสโว หุตฺวา สาสโว โหตีติ อามนฺตาฯ ตญฺเญว อนาสวํ ตํ สาสวนฺติ น เหวํ วตฺตพฺเพ…เป … ตญฺเญว อนาสวํ ตํ สาสวนฺติ อามนฺตาฯ มคฺโค อนาสโว หุตฺวา สาสโว โหตีติ น เหวํ วตฺตพฺเพ…เป … ผลํ… สติปฏฺฐานํ… สมฺมปฺปธานํ… อิทฺธิปาโท… อินฺทฺริยํ… พลํ… โพชฺฌงฺโค อนาสโว หุตฺวา สาสโว โหตีติ น เหวํ วตฺตพฺเพ…เป …ฯ>
      text <ยทิ ปุถุชฺชโน อรหโต จีวรํ เทติ สาสวํ หุตฺวา อนาสวํ โหตีติ น เหวํ วตฺตพฺเพ…เป … สาสวํ หุตฺวา อนาสวํ โหตีติ อามนฺตาฯ ตญฺเญว สาสวํ ตํ อนาสวนฺติ น เหวํ วตฺตพฺเพ…เป … ตญฺเญว สาสวํ ตํ อนาสวนฺติ อามนฺตาฯ ราโค สาสโว หุตฺวา อนาสโว โหตีติ น เหวํ วตฺตพฺเพ…เป … โทโส…เป … โมโห…เป … อโนตฺตปฺปํ สาสวํ หุตฺวา อนาสวํ โหตีติ น เหวํ วตฺตพฺเพ…เป …ฯ>
      text <ยทิ ปุถุชฺชโน อรหโต ปิณฺฑปาตํ เทติ เสนาสนํ เทติ คิลานปจฺจยเภสชฺชปริกฺขารํ เทติ สาสโว หุตฺวา อนาสโว โหตีติ น เหวํ วตฺตพฺเพ…เป … สาสโว หุตฺวา อนาสโว โหตีติ อามนฺตาฯ ตญฺเญว สาสวํ ตํ อนาสวนฺติ น เหวํ วตฺตพฺเพ…เป … ตญฺเญว สาสวํ ตํ อนาสวนฺติ อามนฺตาฯ ราโค สาสโว หุตฺวา อนาสโว โหตีติ น เหวํ วตฺตพฺเพ…เป … โทโส…เป … โมโห…เป … อโนตฺตปฺปํ สาสวํ หุตฺวา อนาสวํ โหตีติ น เหวํ วตฺตพฺเพ…เป …ฯ>
      text <น วตฺตพฺพํ อรหโต สพฺเพ ธมฺมา อนาสวาติ อามนฺตาฯ นนุ อรหา อนาสโวติ อามนฺตาฯ หญฺจิ อรหา อนาสโว เตน วต เร วตฺตพฺเพ อรหโต สพฺเพ ธมฺมา อนาสวาติฯ>
      stand <อนาสวกถา นิฏฺฐิตาฯ>
  text <๔ จตุตฺถวคฺโค>
    text <๓๖ ๔ สมนฺนาคตกถา>
      text <๓๙๓>, <อรหา จตูหิ ผเลหิ สมนฺนาคโตติ อามนฺตาฯ อรหา จตูหิ ผสฺเสหิ จตูหิ เวทนาหิ จตูหิ สญฺญาหิ จตูหิ เจตนาหิ จตูหิ จิตฺเตหิ จตูหิ สทฺธาหิ จตูหิ วีริเยหิ จตูหิ สตีหิ จตูหิ สมาธีหิ จตูหิ ปญฺญาหิ สมนฺนาคโตติ น เหวํ วตฺตพฺเพ…เป …ฯ>
      text <อนาคามี ตีหิ ผเลหิ สมนฺนาคโตติ อามนฺตาฯ อนาคามี ตีหิ ผสฺเสหิ…เป … ตีหิ ปญฺญาหิ สมนฺนาคโตติ น เหวํ วตฺตพฺเพ…เป …ฯ>
      text <สกทาคามี ทฺวีหิ ผเลหิ สมนฺนาคโตติ อามนฺตาฯ สกทาคามี ทฺวีหิ ผสฺเสหิ…เป … ทฺวีหิ ปญฺญาหิ สมนฺนาคโตติ น เหวํ วตฺตพฺเพ…เป …ฯ>
      text <อรหา โสตาปตฺติผเลน สมนฺนาคโตติ อามนฺตาฯ อรหา โสตาปนฺโน สตฺตกฺขตฺตุปรโม โกลงฺโกโล เอกพีชีติ น เหวํ วตฺตพฺเพ…เป … อรหา สกทาคามิผเลน สมนฺนาคโตติ อามนฺตาฯ อรหา สกทาคามีติ น เหวํ วตฺตพฺเพ …เป … อรหา อนาคามิผเลน สมนฺนาคโตติ อามนฺตาฯ อรหา อนาคามี อนฺตราปรินิพฺพายี อุปหจฺจปรินิพฺพายี อสงฺขารปรินิพฺพายี สสงฺขารปรินิพฺพายี อุทฺธํโสโต อกนิฏฺฐคามีติ น เหวํ วตฺตพฺเพ…เป …ฯ>
      text <อนาคามี โสตาปตฺติผเลน สมนฺนาคโตติ อามนฺตาฯ อนาคามี โสตาปนฺโน สตฺตกฺขตฺตุปรโม โกลงฺโกโล เอกพีชีติ น เหวํ วตฺตพฺเพ …เป … อนาคามี สกทาคามิผเลน สมนฺนาคโตติ อามนฺตาฯ อนาคามี สกทาคามีติ น เหวํ วตฺตพฺเพ…เป …ฯ>
      text <สกทาคามี โสตาปตฺติผเลน สมนฺนาคโตติ อามนฺตาฯ สกทาคามี โสตาปนฺโน สตฺตกฺขตฺตุปรโม โกลงฺโกโล เอกพีชีติ น เหวํ วตฺตพฺเพ…เป …ฯ>
      text <๓๙๔>, <โสตาปตฺติผเลน สมนฺนาคโต โสตาปนฺโนติ วตฺตพฺโพติ อามนฺตาฯ อรหา โสตาปตฺติผเลน สมนฺนาคโตติ อามนฺตาฯ สฺเวว อรหา โส โสตาปนฺโนติ น เหวํ วตฺตพฺเพ…เป …ฯ>
      text <สกทาคามิผเลน สมนฺนาคโต สกทาคามีติ วตฺตพฺโพติ อามนฺตา ฯ อรหา สกทาคามิผเลน สมนฺนาคโตติ อามนฺตาฯ สฺเวว อรหา โส สกทาคามีติ น เหวํ วตฺตพฺเพ…เป …ฯ>
      text <อนาคามิผเลน สมนฺนาคโต อนาคามีติ วตฺตพฺโพติ อามนฺตา ฯ อรหา อนาคามิผเลน สมนฺนาคโตติ อามนฺตาฯ สฺเวว อรหา โส อนาคามีติ น เหวํ วตฺตพฺเพ…เป …ฯ>
      text <โสตาปตฺติผเลน สมนฺนาคโต โสตาปนฺโนติ วตฺตพฺโพติ อามนฺตาฯ อนาคามี โสตาปตฺติผเลน สมนฺนาคโตติ อามนฺตาฯ สฺเวว อนาคามี โส โสตาปนฺโนติ น เหวํ วตฺตพฺเพ…เป …ฯ>
      text <สกทาคามิผเลน สมนฺนาคโต สกทาคามีติ วตฺตพฺโพติ อามนฺตาฯ อนาคามี สกทาคามิผเลน สมนฺนาคโตติ อามนฺตาฯ สฺเวว อนาคามี โส สกทาคามีติ น เหวํ วตฺตพฺเพ…เป …ฯ>
      text <โสตาปตฺติผเลน สมนฺนาคโต โสตาปนฺโนติ วตฺตพฺโพติ อามนฺตาฯ สกทาคามี โสตาปตฺติผเลน สมนฺนาคโตติ อามนฺตาฯ สฺเวว สกทาคามี โส โสตาปนฺโนติ น เหวํ วตฺตพฺเพ…เป …ฯ>
      text <๓๙๕>, <อรหา โสตาปตฺติผเลน สมนฺนาคโตติ อามนฺตาฯ นนุ อรหา โสตาปตฺติผลํ วีติวตฺโตติ อามนฺตาฯ หญฺจิ อรหา โสตาปตฺติผลํ วีติวตฺโต โน จ วต เร วตฺตพฺเพ อรหา โสตาปตฺติผเลน สมนฺนาคโตติฯ>
      text <อรหา โสตาปตฺติผลํ วีติวตฺโต เตน สมนฺนาคโตติ อามนฺตาฯ อรหา โสตาปตฺติมคฺคํ วีติวตฺโต สกฺกายทิฏฺฐิํ วิจิกิจฺฉํ สีลพฺพตปรามาสํ อปายคมนียํ ราคํ อปายคมนียํ โทสํ อปายคมนียํ โมหํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <อรหา สกทาคามิผเลน สมนฺนาคโตติ อามนฺตาฯ นนุ อรหา สกทาคามิผลํ วีติวตฺโตติ อามนฺตาฯ หญฺจิ อรหา สกทาคามิผลํ วีติวตฺโต โน จ วต เร วตฺตพฺเพ อรหา สกทาคามิผเลน สมนฺนาคโตติฯ>
      text <อรหา สกทาคามิผลํ วีติวตฺโต เตน สมนฺนาคโตติ อามนฺตาฯ อรหา สกทาคามิมคฺคํ วีติวตฺโต โอฬาริกํ กามราคํ โอฬาริกํ พฺยาปาทํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <อรหา อนาคามิผเลน สมนฺนาคโตติ อามนฺตาฯ นนุ อรหา อนาคามิผลํ วีติวตฺโตติ อามนฺตาฯ หญฺจิ อรหา อนาคามิผลํ วีติวตฺโต โน จ วต เร วตฺตพฺเพ อรหา อนาคามิผเลน สมนฺนาคโตติฯ>
      text <อรหา อนาคามิผลํ วีติวตฺโต เตน สมนฺนาคโตติ อามนฺตาฯ อรหา อนาคามิมคฺคํ วีติวตฺโต อณุสหคตํ กามราคํ อณุสหคตํ พฺยาปาทํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <อนาคามี โสตาปตฺติผเลน สมนฺนาคโตติ อามนฺตาฯ นนุ อนาคามี โสตาปตฺติผลํ วีติวตฺโตติ อามนฺตาฯ หญฺจิ อนาคามี โสตาปตฺติผลํ วีติวตฺโต โน จ วต เร วตฺตพฺเพ อนาคามี โสตาปตฺติผเลน สมนฺนาคโตติฯ>
      text <อนาคามี โสตาปตฺติผลํ วีติวตฺโต เตน สมนฺนาคโตติ อามนฺตา ฯ อนาคามี โสตาปตฺติมคฺคํ วีติวตฺโต สกฺกายทิฏฺฐิํ…เป … อปายคมนียํ โมหํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <อนาคามี สกทาคามิผเลน สมนฺนาคโตติ อามนฺตาฯ นนุ อนาคามี สกทาคามิผลํ วีติวตฺโตติ อามนฺตาฯ หญฺจิ อนาคามี สกทาคามิผลํ วีติวตฺโต โน จ วต เร วตฺตพฺเพ อนาคามี สกทาคามิผเลน สมนฺนาคโตติฯ>
      text <อนาคามี สกทาคามิผลํ วีติวตฺโต เตน สมนฺนาคโตติ อามนฺตาฯ อนาคามี สกทาคามิมคฺคํ วีติวตฺโต โอฬาริกํ กามราคํ โอฬาริกํ พฺยาปาทํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <สกทาคามี โสตาปตฺติผเลน สมนฺนาคโตติ อามนฺตาฯ นนุ สกทาคามี โสตาปตฺติผลํ วีติวตฺโตติ อามนฺตาฯ หญฺจิ สกทาคามี โสตาปตฺติผลํ วีติวตฺโต โน จ วต เร วตฺตพฺเพ สกทาคามี โสตาปตฺติผเลน สมนฺนาคโตติฯ>
      text <สกทาคามี โสตาปตฺติผลํ วีติวตฺโต เตน สมนฺนาคโตติ อามนฺตาฯ สกทาคามี โสตาปตฺติมคฺคํ วีติวตฺโต สกฺกายทิฏฺฐิํ…เป … อปายคมนียํ โมหํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <๓๙๖>, <น วตฺตพฺพํ อรหา จตูหิ ผเลหิ สมนฺนาคโตติ อามนฺตา ฯ นนุ อรหตา จตฺตาริ ผลานิ ปฏิลทฺธานิ เตหิ จ อปริหีโนติ อามนฺตา ฯ หญฺจิ อรหตา จตฺตาริ ผลานิ ปฏิลทฺธานิ เตหิ จ อปริหีโน เตน วต เร วตฺตพฺเพ อรหา จตูหิ ผเลหิ สมนฺนาคโตติฯ>
      text <น วตฺตพฺพํ อนาคามี ตีหิ ผเลหิ สมนฺนาคโตติ อามนฺตาฯ นนุ อนาคามินา ตีณิ ผลานิ ปฏิลทฺธานิ เตหิ จ อปริหีโนติ อามนฺตาฯ หญฺจิ อนาคามินา ตีณิ ผลานิ ปฏิลทฺธานิ เตหิ จ อปริหีโน เตน วต เร วตฺตพฺเพ อนาคามี ตีหิ ผเลหิ สมนฺนาคโตติฯ>
      text <น วตฺตพฺพํ สกทาคามี ทฺวีหิ ผเลหิ สมนฺนาคโตติ อามนฺตาฯ นนุ สกทาคามินา ทฺเว ผลานิ ปฏิลทฺธานิ เตหิ จ อปริหีโนติ อามนฺตาฯ หญฺจิ สกทาคามินา ทฺเว ผลานิ ปฏิลทฺธานิ เตหิ จ อปริหีโน เตน วต เร วตฺตพฺเพ สกทาคามี ทฺวีหิ ผเลหิ สมนฺนาคโตติฯ>
      text <อรหตา จตฺตาริ ผลานิ ปฏิลทฺธานิ เตหิ จ อปริหีโนติ อรหา จตูหิ ผเลหิ สมนฺนาคโตติ อามนฺตาฯ อรหตา จตฺตาโร มคฺคา ปฏิลทฺธา เตหิ จ อปริหีโนติ อรหา จตูหิ มคฺเคหิ สมนฺนาคโตติ น เหวํ วตฺตพฺเพ…เป …ฯ>
      text <อนาคามินา ตีณิ ผลานิ ปฏิลทฺธานิ เตหิ จ อปริหีโนติ อนาคามี ตีหิ ผเลหิ สมนฺนาคโตติ อามนฺตาฯ อนาคามินา ตโย มคฺคา ปฏิลทฺธา เตหิ จ อปริหีโนติ อนาคามี ตีหิ มคฺเคหิ สมนฺนาคโตติ น เหวํ วตฺตพฺเพ…เป …ฯ>
      text <สกทาคามินา ทฺเว ผลานิ ปฏิลทฺธานิ เตหิ จ อปริหีโนติ สกทาคามี ทฺวีหิ ผเลหิ สมนฺนาคโตติ อามนฺตาฯ สกทาคามินา ทฺเว มคฺคา ปฏิลทฺธา เตหิ จ อปริหีโนติ สกทาคามี ทฺวีหิ มคฺเคหิ สมนฺนาคโตติ น เหวํ วตฺตพฺเพ…เป …ฯ>
      stand <สมนฺนาคตกถา นิฏฺฐิตาฯ>
  text <๔ จตุตฺถวคฺโค>
    text <๓๗ ๕ อุเปกฺขาสมนฺนาคตกถา>
      text <๓๙๗>, <อรหา ฉหิ อุเปกฺขาหิ สมนฺนาคโตติ อามนฺตาฯ อรหา ฉหิ ผสฺเสหิ ฉหิ เวทนาหิ ฉหิ สญฺญาหิ…เป … ฉหิ ปญฺญาหิ สมนฺนาคโตติ น เหวํ วตฺตพฺเพ…เป …ฯ>
      text <อรหา ฉหิ อุเปกฺขาหิ สมนฺนาคโตติ อามนฺตาฯ อรหา จกฺขุนา รูปํ ปสฺสนฺโต โสเตน สทฺทํ สุณาติ ฆาเนน คนฺธํ ฆายติ ชิวฺหาย รสํ สายติ กาเยน โผฏฺฐพฺพํ ผุสติ มนสา ธมฺมํ วิชานาติ…เป … มนสา ธมฺมํ วิชานนฺโต จกฺขุนา รูปํ ปสฺสติ โสเตน สทฺทํ สุณาติ ฆาเนน คนฺธํ ฆายติ ชิวฺหาย รสํ สายติ กาเยน โผฏฺฐพฺพํ ผุสตีติ น เหวํ วตฺตพฺเพ…เป …ฯ>
      text <อรหา ฉหิ อุเปกฺขาหิ สมนฺนาคโตติ อามนฺตาฯ สตตํ สมิตํ อพฺโพกิณฺณํ ฉหิ อุเปกฺขาหิ สมนฺนาคโต สโมหิโต ฉ อุเปกฺขาโย ปจฺจุปฏฺฐิตาติ น เหวํ วตฺตพฺเพ…เป …ฯ>
      text <น วตฺตพฺพํ อรหา ฉหิ อุเปกฺขาหิ สมนฺนาคโตติ อามนฺตาฯ นนุ อรหา ฉฬงฺคุเปกฺโขติ อามนฺตาฯ หญฺจิ อรหา ฉฬงฺคุเปกฺโข เตน วต เร วตฺตพฺเพ อรหา ฉหิ อุเปกฺขาหิ สมนฺนาคโตติ…เป …ฯ>
      stand <อุเปกฺขาสมนฺนาคตกถา นิฏฺฐิตาฯ>
  text <๔ จตุตฺถวคฺโค>
    text <๓๘ ๖ โพธิยา พุทฺโธติกถา>
      text <๓๙๘>, <โพธิยา พุทฺโธติ อามนฺตาฯ โพธิยา นิรุทฺธาย วิคตาย ปฏิปสฺสทฺธาย อพุทฺโธ โหตีติ น เหวํ วตฺตพฺเพ…เป …ฯ>
      text <โพธิยา พุทฺโธติ อามนฺตาฯ อตีตาย โพธิยา พุทฺโธติ น เหวํ วตฺตพฺเพ…เป … อตีตาย โพธิยา พุทฺโธติ อามนฺตาฯ ตาย โพธิยา โพธิกรณียํ กโรตีติ น เหวํ วตฺตพฺเพ…เป …ฯ>
      text <ตาย โพธิยา โพธิกรณียํ กโรตีติ อามนฺตาฯ ตาย โพธิยา ทุกฺขํ ปริชานาติ สมุทยํ ปชหติ นิโรธํ สจฺฉิกโรติ มคฺคํ ภาเวตีติ น เหวํ วตฺตพฺเพ…เป …ฯ>
      text <โพธิยา พุทฺโธติ อามนฺตาฯ อนาคตาย โพธิยา พุทฺโธติ น เหวํ วตฺตพฺเพ…เป …ฯ>
      text <อนาคตาย โพธิยา พุทฺโธติ อามนฺตาฯ ตาย โพธิยา โพธิกรณียํ กโรตีติ น เหวํ วตฺตพฺเพ…เป …ฯ>
      text <ตาย โพธิยา โพธิกรณียํ กโรตีติ อามนฺตาฯ ตาย โพธิยา ทุกฺขํ ปริชานาติ…เป … มคฺคํ ภาเวตีติ น เหวํ วตฺตพฺเพ…เป …ฯ>
      text <ปจฺจุปฺปนฺนาย โพธิยา พุทฺโธ ตาย โพธิยา โพธิกรณียํ กโรตีติ อามนฺตาฯ อตีตาย โพธิยา พุทฺโธ ตาย โพธิยา โพธิกรณียํ กโรตีติ น เหวํ วตฺตพฺเพ…เป …ฯ>
      text <ปจฺจุปฺปนฺนาย โพธิยา พุทฺโธ ตาย โพธิยา ทุกฺขํ ปริชานาติ สมุทยํ ปชหติ นิโรธํ สจฺฉิกโรติ มคฺคํ ภาเวตีติ อามนฺตาฯ อตีตาย โพธิยา พุทฺโธ ตาย โพธิยา ทุกฺขํ ปริชานาติ…เป … มคฺคํ ภาเวตีติ น เหวํ วตฺตพฺเพ…เป …ฯ>
      text <ปจฺจุปฺปนฺนาย โพธิยา พุทฺโธ ตาย โพธิยา โพธิกรณียํ กโรตีติ อามนฺตาฯ อนาคตาย โพธิยา พุทฺโธ ตาย โพธิยา โพธิกรณียํ กโรตีติ น เหวํ วตฺตพฺเพ…เป …ฯ>
      text <ปจฺจุปฺปนฺนาย โพธิยา พุทฺโธ ตาย โพธิยา ทุกฺขํ ปริชานาติ…เป … มคฺคํ ภาเวตีติ อามนฺตาฯ อนาคตาย โพธิยา พุทฺโธ ตาย โพธิยา ทุกฺขํ ปริชานาติ…เป … มคฺคํ ภาเวตีติ น เหวํ วตฺตพฺเพ…เป …ฯ>
      text <อตีตาย โพธิยา พุทฺโธ น จ ตาย โพธิยา โพธิกรณียํ กโรตีติ อามนฺตาฯ ปจฺจุปฺปนฺนาย โพธิยา พุทฺโธ น จ ตาย โพธิยา โพธิกรณียํ กโรตีติ น เหวํ วตฺตพฺเพ…เป …ฯ>
      text <อตีตาย โพธิยา พุทฺโธ น จ ตาย โพธิยา ทุกฺขํ ปริชานาติ…เป … มคฺคํ ภาเวตีติ อามนฺตาฯ ปจฺจุปฺปนฺนาย โพธิยา พุทฺโธ น จ ตาย โพธิยา ทุกฺขํ ปริชานาติ…เป … มคฺคํ ภาเวตีติ น เหวํ วตฺตพฺเพ…เป …ฯ>
      text <อนาคตาย โพธิยา พุทฺโธ น จ ตาย โพธิยา โพธิกรณียํ กโรตีติ อามนฺตาฯ ปจฺจุปฺปนฺนาย โพธิยา พุทฺโธ น จ ตาย โพธิยา โพธิกรณียํ กโรตีติ น เหวํ วตฺตพฺเพ…เป …ฯ>
      text <อนาคตาย โพธิยา พุทฺโธ น จ ตาย โพธิยา ทุกฺขํ ปริชานาติ…เป … มคฺคํ ภาเวตีติ อามนฺตาฯ ปจฺจุปฺปนฺนาย โพธิยา พุทฺโธ น จ ตาย โพธิยา ทุกฺขํ ปริชานาติ…เป … มคฺคํ ภาเวตีติ น เหวํ วตฺตพฺเพ…เป …ฯ>
      text <๓๙๙>, <อตีตาย โพธิยา พุทฺโธ อนาคตาย โพธิยา พุทฺโธ ปจฺจุปฺปนฺนาย โพธิยา พุทฺโธติ อามนฺตาฯ ตีหิ โพธีหิ พุทฺโธติ น เหวํ วตฺตพฺเพ…เป …ฯ>
      text <ตีหิ โพธีหิ พุทฺโธติ อามนฺตาฯ สตตํ สมิตํ อพฺโพกิณฺณํ ตีหิ โพธีหิ สมนฺนาคโต สโมหิโต ติสฺโส โพธิโย ปจฺจุปฏฺฐิตาติ น เหวํ วตฺตพฺเพ…เป …ฯ>
      text <น วตฺตพฺพํ โพธิยา พุทฺโธติ อามนฺตาฯ นนุ โพธิปฏิลาภา พุทฺโธติ อามนฺตาฯ หญฺจิ โพธิปฏิลาภา พุทฺโธ เตน วต เร วตฺตพฺเพ โพธิยา พุทฺโธติฯ>
      text <โพธิปฏิลาภา พุทฺโธติ โพธิยา พุทฺโธติ อามนฺตาฯ โพธิปฏิลาภา โพธีติ น เหวํ วตฺตพฺเพ…เป …ฯ>
      stand <โพธิยา พุทฺโธติกถา นิฏฺฐิตาฯ>
  text <๔ จตุตฺถวคฺโค>
    text <๓๙ ๗ ลกฺขณกถา>
      text <๔๐๐>, <ลกฺขณสมนฺนาคโต โพธิสตฺโตติ อามนฺตาฯ ปเทสลกฺขเณหิ สมนฺนาคโต ปเทสโพธิสตฺโตติ น เหวํ วตฺตพฺเพ…เป …ฯ>
      text <ลกฺขณสมนฺนาคโต โพธิสตฺโตติ อามนฺตา ฯ ติภาคลกฺขเณหิ สมนฺนาคโต ติภาคโพธิสตฺโตติ น เหวํ วตฺตพฺเพ…เป …ฯ>
      text <ลกฺขณสมนฺนาคโต โพธิสตฺโตติ อามนฺตาฯ อุปฑฺฒลกฺขเณหิ สมนฺนาคโต อุปฑฺฒโพธิสตฺโตติ น เหวํ วตฺตพฺเพ…เป …ฯ>
      text <ลกฺขณสมนฺนาคโต โพธิสตฺโตติ อามนฺตาฯ จกฺกวตฺติสตฺโต ลกฺขณสมนฺนาคโต จกฺกวตฺติสตฺโต โพธิสตฺโตติ น เหวํ วตฺตพฺเพ…เป …ฯ>
      text <จกฺกวตฺติสตฺโต ลกฺขณสมนฺนาคโต จกฺกวตฺติสตฺโต โพธิสตฺโตติ อามนฺตาฯ ยาทิโส โพธิสตฺตสฺส ปุพฺพโยโค ปุพฺพจริยา ธมฺมกฺขานํ ธมฺมเทสนา ตาทิโส จกฺกวตฺติสตฺตสฺส ปุพฺพโยโค ปุพฺพจริยา ธมฺมกฺขานํ ธมฺมเทสนาติ น เหวํ วตฺตพฺเพ…เป …ฯ>
      text <๔๐๑>, <ยถา โพธิสตฺตสฺส ชายมานสฺส เทวา ปฐมํ ปฏิคฺคณฺหนฺติ ปจฺฉา มนุสฺสา เอวเมวํ จกฺกวตฺติสตฺตสฺส ชายมานสฺส เทวา ปฐมํ ปฏิคฺคณฺหนฺติ ปจฺฉา มนุสฺสาติ น เหวํ วตฺตพฺเพ…เป …ฯ>
      text <ยถา โพธิสตฺตสฺส ชายมานสฺส จตฺตาโร นํ เทวปุตฺตา ปฏิคฺคเหตฺวา มาตุ ปุรโต ฐเปนฺติ อตฺตมนา เทวิ โหหิ มเหสกฺโข เต ปุตฺโต อุปฺปนฺโนติ เอวเมวํ จกฺกวตฺติสตฺตสฺส ชายมานสฺส จตฺตาโร นํ เทวปุตฺตา ปฏิคฺคเหตฺวา มาตุ ปุรโต ฐเปนฺติ อตฺตมนา เทวิ โหหิ มเหสกฺโข เต ปุตฺโต อุปฺปนฺโนติ น เหวํ วตฺตพฺเพ…เป …ฯ>
      text <ยถา โพธิสตฺตสฺส ชายมานสฺส ทฺเว อุทกสฺส ธารา อนฺตลิกฺขา ปาตุภวนฺติ เอกา สีตสฺส เอกา อุณฺหสฺส เยน โพธิสตฺตสฺส อุทกกิจฺจํ กโรนฺติ มาตุ จ เอวเมวํ จกฺกวตฺติสตฺตสฺส ชายมานสฺส ทฺเว อุทกสฺส ธารา อนฺตลิกฺขา ปาตุภวนฺติ เอกา สีตสฺส เอกา อุณฺหสฺส เยน จกฺกวตฺติสตฺตสฺส อุทกกิจฺจํ กโรนฺติ มาตุ จาติ น เหวํ วตฺตพฺเพ…เป …ฯ>
      text <ยถา สมฺปติชาโต โพธิสตฺโต สเมหิ ปาเทหิ ปติฏฺฐหิตฺวา อุตฺตเรน อภิมุโข สตฺตปทวีติหาเรน คจฺฉติ เสตมฺหิ ฉตฺเต อนุธาริยมาเน สพฺพา จ ทิสา วิโลเกติ อาสภิญฺจ วาจํ ภาสติ อคฺโคหมสฺมิ โลกสฺส เชฏฺโฐหมสฺมิ โลกสฺส เสฏฺโฐหมสฺมิ โลกสฺส อยมนฺติมา ชาติ นตฺถิ ทานิ ปุนพฺภโวติ เอวเมวํ สมฺปติชาโต จกฺกวตฺติสตฺโต สเมหิ ปาเทหิ ปติฏฺฐหิตฺวา อุตฺตเรน อภิมุโข สตฺตปทวีติหาเรน คจฺฉติ เสตมฺหิ ฉตฺเต อนุธาริยมาเน สพฺพา จ ทิสา วิโลเกติ อาสภิญฺจ วาจํ ภาสติ อคฺโคหมสฺมิ โลกสฺส เชฏฺโฐหมสฺมิ โลกสฺส เสฏฺโฐหมสฺมิ โลกสฺส อยมนฺติมา ชาติ นตฺถิ ทานิ ปุนพฺภโวติ น เหวํ วตฺตพฺเพ…เป …ฯ>
      text <ยถา โพธิสตฺตสฺส ชายมานสฺส มหโต อาโลกสฺส มหโต โอภาสสฺส มหโต ภูมิจาลสฺส ปาตุภาโว โหติ เอวเมวํ จกฺกวตฺติสตฺตสฺส ชายมานสฺส มหโต อาโลกสฺส มหโต โอภาสสฺส มหโต ภูมิจาลสฺส ปาตุภาโว โหตีติ น เหวํ วตฺตพฺเพ…เป …ฯ>
      text <ยถา โพธิสตฺตสฺส ปกติกาโย สมนฺตา พฺยามํ โอภาสติ เอวเมวํ จกฺกวตฺติสตฺตสฺส ปกติกาโย สมนฺตา พฺยามํ โอภาสตีติ น เหวํ วตฺตพฺเพ…เป …ฯ>
      text <ยถา โพธิสตฺโต มหาสุปินํ ปสฺสติ เอวเมวํ จกฺกวตฺติสตฺโต มหาสุปินํ ปสฺสตีติ น เหวํ วตฺตพฺเพ…เป …ฯ>
      text <๔๐๒>, <น วตฺตพฺพํ ลกฺขณสมนฺนาคโต โพธิสตฺโตติ อามนฺตาฯ นนุ วุตฺตํ ภควตา ทฺวตฺติํสิมานิ ภิกฺขเว มหาปุริสสฺส มหาปุริสลกฺขณานิ เยหิ สมนฺนาคตสฺส มหาปุริสสฺส ทฺเวว คติโย ภวนฺติ อนญฺญา สเจ อคารํ อชฺฌาวสติ ราชา โหติ จกฺกวตฺตี ธมฺมิโก ธมฺมราชา จาตุรนฺโต วิชิตาวี ชนปทตฺถาวริยปฺปตฺโต สตฺตรตนสมนฺนาคโตฯ ตสฺสิมานิ สตฺต รตนานิ ภวนฺติ เสยฺยถิทํ จกฺกรตนํ หตฺถิรตนํ อสฺสรตนํ มณิรตนํ อิตฺถิรตนํ คหปติรตนํ ปริณายกรตนเมว สตฺตมํฯ ปโรสหสฺสํ โข ปนสฺส ปุตฺตา ภวนฺติ สูรา วีรงฺครูปา ปรเสนปฺปมทฺทนาฯ โส อิมํ ปถวิํ สาครปริยนฺตํ อทณฺเฑน อสตฺเถน ธมฺเมน อภิวิชิย อชฺฌาวสติฯ สเจ โข ปน อคารสฺมา อนคาริยํ ปพฺพชติ อรหํ โหติ สมฺมาสมฺพุทฺโธ โลเก วิวฏฺฏจฺฉโทติ ฯ อตฺเถว สุตฺตนฺโตติ อามนฺตาฯ เตน หิ ลกฺขณสมนฺนาคโต โพธิสตฺโตติฯ>
      stand <ลกฺขณกถา นิฏฺฐิตาฯ>
  text <๔ จตุตฺถวคฺโค>
    text <๔๐ ๘ นิยาโมกฺกนฺติกถา>
      text <๔๐๓>, <โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ อามนฺตาฯ โพธิสตฺโต กสฺสปสฺส ภควโต สาวโกติ น เหวํ วตฺตพฺเพ…เป …ฯ>
      text <โพธิสตฺโต กสฺสปสฺส ภควโต สาวโกติ อามนฺตาฯ สาวโก หุตฺวา พุทฺโธ โหตีติ น เหวํ วตฺตพฺเพ…เป …ฯ>
      text <สาวโก หุตฺวา พุทฺโธ โหตีติ อามนฺตาฯ อนุสฺสวิโยติ น เหวํ วตฺตพฺเพ…เป …ฯ>
      text <อนุสฺสวิโยติ อามนฺตาฯ นนุ ภควา สยมฺภูติ อามนฺตาฯ หญฺจิ ภควา สยมฺภู โน จ วต เร วตฺตพฺเพ อนุสฺสวิโยติฯ>
      text <โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ อามนฺตาฯ ภควตา โพธิยา มูเล ตีเณว สามญฺญผลานิ อภิสมฺพุทฺธานีติ น เหวํ วตฺตพฺเพ…เป …ฯ>
      text <นนุ ภควตา โพธิยา มูเล จตฺตาริ สามญฺญผลานิ อภิสมฺพุทฺธานีติ อามนฺตาฯ หญฺจิ ภควตา โพธิยา มูเล จตฺตาริ สามญฺญผลานิ อภิสมฺพุทฺธานิ โน จ วต เร วตฺตพฺเพ โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติฯ>
      text <๔๐๔>, <โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ อามนฺตาฯ โพธิสตฺโต ทุกฺกรการิยํ อกาสีติ อามนฺตาฯ ทสฺสนสมฺปนฺโน ปุคฺคโล ทุกฺกรการิยํ กเรยฺยาติ น เหวํ วตฺตพฺเพ…เป …ฯ>
      text <โพธิสตฺโต อปรนฺตปํ อกาสิ อญฺญํ สตฺถารํ อุทฺทิสีติ อามนฺตาฯ ทสฺสนสมฺปนฺโน ปุคฺคโล อญฺญํ สตฺถารํ อุทฺทิเสยฺยาติ น เหวํ วตฺตพฺเพ…เป …ฯ>
      text <อายสฺมา อานนฺโท ภควโต ปาวจเน โอกฺกนฺตนิยาโม จริตพฺรหฺมจริโย อายสฺมา อานนฺโท ภควโต สาวโกติ อามนฺตาฯ โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย โพธิสตฺโต กสฺสปสฺส ภควโต สาวโกติ น เหวํ วตฺตพฺเพ…เป …ฯ>
      text <จิตฺโต คหปติ หตฺถโก อาฬวโก ภควโต ปาวจเน โอกฺกนฺตนิยาโม จริตพฺรหฺมจริโย จิตฺโต คหปติ หตฺถโก อาฬวโก ภควโต สาวโกติ อามนฺตาฯ โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย โพธิสตฺโต กสฺสปสฺส ภควโต สาวโกติ น เหวํ วตฺตพฺเพ…เป …ฯ>
      text <โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย น จ กสฺสปสฺส ภควโต สาวโกติ อามนฺตาฯ อายสฺมา อานนฺโท ภควโต ปาวจเน โอกฺกนฺตนิยาโม จริตพฺรหฺมจริโย น จ ภควโต สาวโกติ น เหวํ วตฺตพฺเพ…เป …ฯ>
      text <โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย น จ กสฺสปสฺส ภควโต สาวโกติ อามนฺตาฯ จิตฺโต คหปติ หตฺถโก อาฬวโก ภควโต ปาวจเน โอกฺกนฺตนิยาโม จริตพฺรหฺมจริโย น จ ภควโต สาวโกติ น เหวํ วตฺตพฺเพ…เป …ฯ>
      text <โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย น จ กสฺสปสฺส ภควโต สาวโกติ อามนฺตาฯ สาวโก ชาติํ วีติวตฺโต อสาวโก โหตีติ น เหวํ วตฺตพฺเพ…เป …ฯ>
      text <๔๐๕>, <น วตฺตพฺพํ โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ อามนฺตาฯ นนุ วุตฺตํ ภควตา กสฺสเป อหํ อานนฺท ภควติ พฺรหฺมจริยํ อจริํ อายติํ สมฺโพธายาติ อตฺเถว สุตฺตนฺโตติ อามนฺตา ฯ เตน หิ น วตฺตพฺพํ โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติฯ>
      text <โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ อามนฺตาฯ นนุ วุตฺตํ ภควตา>
      block
        text <สพฺพาภิภู สพฺพวิทูหมสฺมิ>
        text <สพฺเพสุ ธมฺเมสุ อนุปลิตฺโต>
        text <สพฺพญฺชโห ตณฺหกฺขเย วิมุตฺโต>
        text <สยํ อภิญฺญาย กมุทฺทิเสยฺยํฯ>
        text <น เม อาจริโย อตฺถิ สทิโส เม น วิชฺชติ>
        text <สเทวกสฺมิํ โลกสฺมิํ นตฺถิ เม ปฏิปุคฺคโลฯ>
        text <อหญฺหิ อรหา โลเก อหํ สตฺถา อนุตฺตโร>
        text <เอโกมฺหิ สมฺมาสมฺพุทฺโธ สีติภูโตสฺมิ นิพฺพุโตฯ>
        text <ธมฺมจกฺกํ ปวตฺเตตุํ คจฺฉามิ กาสินํ ปุรํ>
        text <อนฺธีภูตสฺมิํ โลกสฺมิํ อาหญฺฉํ อมตทุนฺทุภินฺติ ฯ>
        text <มาทิสา เว ชินา โหนฺติ เย ปตฺตา อาสวกฺขยํ>
        text <ชิตา เม ปาปกา ธมฺมา ตสฺมาหํ อุปก ชิโนติ ฯ>
      text <ยถา โข ตฺวํ อาวุโส ปฏิชานาสิ อรหสิ อนนฺตชิโนติ>
      text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติฯ>
      text <โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ อามนฺตาฯ นนุ วุตฺตํ ภควตา อิทํ ทุกฺขํ อริยสจฺจนฺติ เม ภิกฺขเว ปุพฺเพ อนนุสฺสุเตสุ ธมฺเมสุ จกฺขุํ อุทปาทิ ญาณํ อุทปาทิ ปญฺญา อุทปาทิ วิชฺชา อุทปาทิ อาโลโก อุทปาทิฯ ตํ โข ปนิทํ ทุกฺขํ อริยสจฺจํ ปริญฺเญยฺยนฺติ เม ภิกฺขเว…เป … ปริญฺญาตนฺติ เม ภิกฺขเว ปุพฺเพ อนนุสฺสุเตสุ ธมฺเมสุ จกฺขุํ อุทปาทิ…เป … อาโลโก อุทปาทิฯ อิทํ ทุกฺขสมุทยํ อริยสจฺจนฺติ เม ภิกฺขเว…เป … ตํ โข ปนิทํ ทุกฺขสมุทยํ อริยสจฺจํ ปหาตพฺพนฺติ เม ภิกฺขเว…เป … ปหีนนฺติ เม ภิกฺขเว…เป … อิทํ ทุกฺขนิโรธํ อริยสจฺจนฺติ เม ภิกฺขเว…เป … ตํ โข ปนิทํ ทุกฺขนิโรธํ อริยสจฺจํ สจฺฉิกาตพฺพนฺติ เม ภิกฺขเว…เป … สจฺฉิกตนฺติ เม ภิกฺขเว…เป … อิทํ ทุกฺขนิโรธคามินี ปฏิปทา อริยสจฺจนฺติ เม ภิกฺขเว…เป … ตํ โข ปนิทํ ทุกฺขนิโรธคามินี ปฏิปทา อริยสจฺจํ ภาเวตพฺพนฺติ เม ภิกฺขเว…เป … ภาวิตนฺติ เม ภิกฺขเว ปุพฺเพ อนนุสฺสุเตสุ ธมฺเมสุ จกฺขุํ อุทปาทิ ญาณํ อุทปาทิ ปญฺญา อุทปาทิ วิชฺชา อุทปาทิ อาโลโก อุทปาทีติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ โพธิสตฺโต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติฯ>
      stand <นิยาโมกฺกนฺติกถา นิฏฺฐิตาฯ>
  text <๔ จตุตฺถวคฺโค>
    text <๔๑ ๙ อปราปิ สมนฺนาคตกถา>
      text <๔๐๖>, <อรหตฺตสจฺฉิกิริยาย ปฏิปนฺโน ปุคฺคโล ตีหิ ผเลหิ สมนฺนาคโตติ อามนฺตาฯ อรหตฺตสจฺฉิกิริยาย ปฏิปนฺโน ปุคฺคโล จตูหิ ผสฺเสหิ จตูหิ เวทนาหิ จตูหิ สญฺญาหิ จตูหิ เจตนาหิ จตูหิ จิตฺเตหิ จตูหิ สทฺธาหิ จตูหิ วีริเยหิ จตูหิ สตีหิ จตูหิ สมาธีหิ จตูหิ ปญฺญาหิ สมนฺนาคโตติ น เหวํ วตฺตพฺเพ…เป …ฯ>
      text <อนาคามิผลสจฺฉิกิริยาย ปฏิปนฺโน ปุคฺคโล ทฺวีหิ ผเลหิ สมนฺนาคโตติ อามนฺตาฯ อนาคามิผลสจฺฉิกิริยาย ปฏิปนฺโน ปุคฺคโล ตีหิ ผสฺเสหิ ตีหิ เวทนาหิ…เป … ตีหิ ปญฺญาหิ สมนฺนาคโตติ น เหวํ วตฺตพฺเพ…เป …ฯ>
      text <สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ สกทาคามิผลสจฺฉิกิริยาย ปฏิปนฺโน ปุคฺคโล ทฺวีหิ ผสฺเสหิ ทฺวีหิ เวทนาหิ…เป … ทฺวีหิ ปญฺญาหิ สมนฺนาคโตติ น เหวํ วตฺตพฺเพ…เป …ฯ>
      text <อรหตฺตสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ อรหตฺตสจฺฉิกิริยาย ปฏิปนฺโน ปุคฺคโล โสตาปนฺโน สตฺตกฺขตฺตุปรโม โกลงฺโกโล เอกพีชีติ น เหวํ วตฺตพฺเพ…เป …ฯ>
      text <อรหตฺตสจฺฉิกิริยาย ปฏิปนฺโน ปุคฺคโล สกทาคามิผเลน สมนฺนาคโตติ อามนฺตาฯ อรหตฺตสจฺฉิกิริยาย ปฏิปนฺโน ปุคฺคโล สกทาคามีติ น เหวํ วตฺตพฺเพ…เป …ฯ>
      text <อรหตฺตสจฺฉิกิริยาย ปฏิปนฺโน ปุคฺคโล อนาคามิผเลน สมนฺนาคโตติ อามนฺตาฯ อรหตฺตสจฺฉิกิริยาย ปฏิปนฺโน ปุคฺคโล อนาคามี อนฺตราปรินิพฺพายี อุปหจฺจปรินิพฺพายี อสงฺขารปรินิพฺพายี สสงฺขารปรินิพฺพายี อุทฺธํโสโต อกนิฏฺฐคามีติ น เหวํ วตฺตพฺเพ…เป …ฯ>
      text <อนาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตา ฯ อนาคามิผลสจฺฉิกิริยาย ปฏิปนฺโน ปุคฺคโล โสตาปนฺโน สตฺตกฺขตฺตุปรโม โกลงฺโกโล เอกพีชีติ น เหวํ วตฺตพฺเพ…เป …ฯ>
      text <อนาคามิผลสจฺฉิกิริยาย ปฏิปนฺโน ปุคฺคโล สกทาคามิผเลน สมนฺนาคโตติ อามนฺตาฯ อนาคามิผลสจฺฉิกิริยาย ปฏิปนฺโน ปุคฺคโล สกทาคามีติ น เหวํ วตฺตพฺเพ…เป …ฯ>
      text <สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ สกทาคามิผลสจฺฉิกิริยาย ปฏิปนฺโน ปุคฺคโล โสตาปนฺโน สตฺตกฺขตฺตุปรโม โกลงฺโกโล เอกพีชีติ น เหวํ วตฺตพฺเพ…เป …ฯ>
      text <๔๐๗>, <โสตาปตฺติผเลน สมนฺนาคโต โสตาปนฺโนติ วตฺตพฺโพติ อามนฺตา ฯ อรหตฺตสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ สฺเวว อรหตฺตสจฺฉิกิริยาย ปฏิปนฺโน ปุคฺคโล โส โสตาปนฺโนติ น เหวํ วตฺตพฺเพ…เป …ฯ>
      text <สกทาคามิผเลน สมนฺนาคโต สกทาคามีติ วตฺตพฺโพติ อามนฺตาฯ อรหตฺตสจฺฉิกิริยาย ปฏิปนฺโน ปุคฺคโล สกทาคามิผเลน สมนฺนาคโตติ อามนฺตาฯ สฺเวว อรหตฺตสจฺฉิกิริยาย ปฏิปนฺโน ปุคฺคโล โส สกทาคามีติ น เหวํ วตฺตพฺเพ…เป …ฯ>
      text <อนาคามิผเลน สมนฺนาคโต อนาคามีติ วตฺตพฺโพติ อามนฺตาฯ อรหตฺตสจฺฉิกิริยาย ปฏิปนฺโน ปุคฺคโล อนาคามิผเลน สมนฺนาคโตติ อามนฺตา ฯ สฺเวว อรหตฺตสจฺฉิกิริยาย ปฏิปนฺโน ปุคฺคโล โส อนาคามีติ น เหวํ วตฺตพฺเพ…เป …ฯ>
      text <โสตาปตฺติผเลน สมนฺนาคโต โสตาปนฺโนติ วตฺตพฺโพติ อามนฺตาฯ อนาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ สฺเวว อนาคามิผลสจฺฉิกิริยาย ปฏิปนฺโน ปุคฺคโล โส โสตาปนฺโนติ น เหวํ วตฺตพฺเพ…เป …ฯ>
      text <สกทาคามิผเลน สมนฺนาคโต สกทาคามีติ วตฺตพฺโพติ อามนฺตาฯ อนาคามิผลสจฺฉิกิริยาย ปฏิปนฺโน ปุคฺคโล สกทาคามิผเลน สมนฺนาคโตติ อามนฺตาฯ สฺเวว อนาคามิผลสจฺฉิกิริยาย ปฏิปนฺโน ปุคฺคโล โส สกทาคามีติ น เหวํ วตฺตพฺเพ…เป …ฯ>
      text <โสตาปตฺติผเลน สมนฺนาคโต โสตาปนฺโนติ วตฺตพฺโพติ อามนฺตา ฯ สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ สฺเวว สกทาคามิผลสจฺฉิกิริยาย ปฏิปนฺโน ปุคฺคโล โส โสตาปนฺโนติ น เหวํ วตฺตพฺเพ…เป …ฯ>
      text <๔๐๘>, <อรหตฺตสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ นนุ อรหตฺตสจฺฉิกิริยาย ปฏิปนฺโน ปุคฺคโล โสตาปตฺติผลํ วีติวตฺโตติ อามนฺตาฯ หญฺจิ อรหตฺตสจฺฉิกิริยาย ปฏิปนฺโน ปุคฺคโล โสตาปตฺติผลํ วีติวตฺโต โน จ วต เร วตฺตพฺเพ อรหตฺตสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติฯ>
      text <อรหตฺตสจฺฉิกิริยาย ปฏิปนฺโน ปุคฺคโล โสตาปตฺติผลํ วีติวตฺโต เตน สมนฺนาคโตติ อามนฺตาฯ อรหตฺตสจฺฉิกิริยาย ปฏิปนฺโน ปุคฺคโล โสตาปตฺติมคฺคํ วีติวตฺโต สกฺกายทิฏฺฐิํ วิจิกิจฺฉํ สีลพฺพตปรามาสํ อปายคมนียํ ราคํ อปายคมนียํ โทสํ อปายคมนียํ โมหํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <อรหตฺตสจฺฉิกิริยาย ปฏิปนฺโน ปุคฺคโล สกทาคามิผเลน สมนฺนาคโตติ อามนฺตาฯ นนุ อรหตฺตสจฺฉิกิริยาย ปฏิปนฺโน ปุคฺคโล สกทาคามิผลํ วีติวตฺโตติ อามนฺตาฯ หญฺจิ อรหตฺตสจฺฉิกิริยาย ปฏิปนฺโน ปุคฺคโล สกทาคามิผลํ วีติวตฺโต โน จ วต เร วตฺตพฺเพ อรหตฺตสจฺฉิกิริยาย ปฏิปนฺโน ปุคฺคโล สกทาคามิผเลน สมนฺนาคโตติฯ>
      text <อรหตฺตสจฺฉิกิริยาย ปฏิปนฺโน ปุคฺคโล สกทาคามิผลํ วีติวตฺโต เตน สมนฺนาคโตติ อามนฺตาฯ อรหตฺตสจฺฉิกิริยาย ปฏิปนฺโน ปุคฺคโล สกทาคามิมคฺคํ วีติวตฺโต โอฬาริกํ กามราคํ โอฬาริกํ พฺยาปาทํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <อรหตฺตสจฺฉิกิริยาย ปฏิปนฺโน ปุคฺคโล อนาคามิผเลน สมนฺนาคโตติ อามนฺตาฯ นนุ อรหตฺตสจฺฉิกิริยาย ปฏิปนฺโน ปุคฺคโล อนาคามิผลํ วีติวตฺโตติ อามนฺตาฯ หญฺจิ อรหตฺตสจฺฉิกิริยาย ปฏิปนฺโน ปุคฺคโล อนาคามิผลํ วีติวตฺโต โน จ วต เร วตฺตพฺเพ อรหตฺตสจฺฉิกิริยาย ปฏิปนฺโน ปุคฺคโล อนาคามิผเลน สมนฺนาคโตติฯ>
      text <อรหตฺตสจฺฉิกิริยาย ปฏิปนฺโน ปุคฺคโล อนาคามิผลํ วีติวตฺโต เตน สมนฺนาคโตติ อามนฺตาฯ อรหตฺตสจฺฉิกิริยาย ปฏิปนฺโน ปุคฺคโล อนาคามิมคฺคํ วีติวตฺโต อณุสหคตํ กามราคํ อณุสหคตํ พฺยาปาทํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <๔๐๙>, <อนาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ นนุ อนาคามิผลสจฺฉิกิริยาย ปฏิปนฺโน ปุคฺคโล โสตาปตฺติผลํ วีติวตฺโตติ อามนฺตาฯ หญฺจิ อนาคามิผลสจฺฉิกิริยาย ปฏิปนฺโน ปุคฺคโล โสตาปตฺติผลํ วีติวตฺโต โน จ วต เร วตฺตพฺเพ อนาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติฯ>
      text <อนาคามิผลสจฺฉิกิริยาย ปฏิปนฺโน ปุคฺคโล โสตาปตฺติผลํ วีติวตฺโต เตน สมนฺนาคโตติ อามนฺตาฯ อนาคามิผลสจฺฉิกิริยาย ปฏิปนฺโน ปุคฺคโล โสตาปตฺติมคฺคํ วีติวตฺโต สกฺกายทิฏฺฐิํ…เป … อปายคมนียํ โมหํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <อนาคามิผลสจฺฉิกิริยาย ปฏิปนฺโน ปุคฺคโล สกทาคามิผเลน สมนฺนาคโตติ อามนฺตาฯ นนุ อนาคามิผลสจฺฉิกิริยาย ปฏิปนฺโน ปุคฺคโล สกทาคามิผลํ วีติวตฺโตติ อามนฺตาฯ หญฺจิ อนาคามิผลสจฺฉิกิริยาย ปฏิปนฺโน ปุคฺคโล สกทาคามิผลํ วีติวตฺโต โน จ วต เร วตฺตพฺเพ อนาคามิผลสจฺฉิกิริยาย ปฏิปนฺโน ปุคฺคโล สกทาคามิผเลน สมนฺนาคโตติฯ>
      text <อนาคามิผลสจฺฉิกิริยาย ปฏิปนฺโน ปุคฺคโล สกทาคามิผลํ วีติวตฺโต เตน สมนฺนาคโตติ อามนฺตา ฯ อนาคามิผลสจฺฉิกิริยาย ปฏิปนฺโน ปุคฺคโล สกทาคามิมคฺคํ วีติวตฺโต โอฬาริกํ กามราคํ โอฬาริกํ พฺยาปาทํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <๔๑๐>, <สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ นนุ สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผลํ วีติวตฺโตติ อามนฺตาฯ หญฺจิ สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผลํ วีติวตฺโต โน จ วต เร วตฺตพฺเพ สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติฯ>
      text <สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผลํ วีติวตฺโต เตน สมนฺนาคโตติ อามนฺตาฯ สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติมคฺคํ วีติวตฺโต สกฺกายทิฏฺฐิํ…เป … อปายคมนียํ โมหํ วีติวตฺโต เตน สมนฺนาคโตติ น เหวํ วตฺตพฺเพ…เป …ฯ>
      text <๔๑๑>, <น วตฺตพฺพํ อรหตฺตสจฺฉิกิริยาย ปฏิปนฺโน ปุคฺคโล ตีหิ ผเลหิ สมนฺนาคโตติ อามนฺตาฯ นนุ อรหตฺตสจฺฉิกิริยาย ปฏิปนฺเนน ปุคฺคเลน ตีณิ ผลานิ ปฏิลทฺธานิ เตหิ จ อปริหีโนติ อามนฺตาฯ หญฺจิ อรหตฺตสจฺฉิกิริยาย ปฏิปนฺเนน ปุคฺคเลน ตีณิ ผลานิ ปฏิลทฺธานิ เตหิ จ อปริหีโน เตน วต เร วตฺตพฺเพ อรหตฺตสจฺฉิกิริยาย ปฏิปนฺโน ปุคฺคโล ตีหิ ผเลหิ สมนฺนาคโตติฯ>
      text <น วตฺตพฺพํ อนาคามิผลสจฺฉิกิริยาย ปฏิปนฺโน ปุคฺคโล ทฺวีหิ ผเลหิ สมนฺนาคโตติ อามนฺตาฯ นนุ อนาคามิผลสจฺฉิกิริยาย ปฏิปนฺเนน ปุคฺคเลน ทฺเว ผลานิ ปฏิลทฺธานิ เตหิ จ อปริหีโนติ อามนฺตาฯ หญฺจิ อนาคามิผลสจฺฉิกิริยาย ปฏิปนฺเนน ปุคฺคเลน ทฺเว ผลานิ ปฏิลทฺธานิ เตหิ จ อปริหีโน เตน วต เร วตฺตพฺเพ อนาคามิผลสจฺฉิกิริยาย ปฏิปนฺโน ปุคฺคโล ทฺวีหิ ผเลหิ สมนฺนาคโตติฯ>
      text <น วตฺตพฺพํ สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ นนุ สกทาคามิผลสจฺฉิกิริยาย ปฏิปนฺเนน ปุคฺคเลน โสตาปตฺติผลํ ปฏิลทฺธํ เตน จ อปริหีโนติ อามนฺตาฯ หญฺจิ สกทาคามิผลสจฺฉิกิริยาย ปฏิปนฺเนน ปุคฺคเลน โสตาปตฺติผลํ ปฏิลทฺธํ เตน จ อปริหีโน เตน วต เร วตฺตพฺเพ สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติฯ>
      text <๔๑๒>, <อรหตฺตสจฺฉิกิริยาย ปฏิปนฺเนน ปุคฺคเลน ตีณิ ผลานิ ปฏิลทฺธานิ เตหิ จ อปริหีโนติ อรหตฺตสจฺฉิกิริยาย ปฏิปนฺโน ปุคฺคโล ตีหิ ผเลหิ สมนฺนาคโตติ อามนฺตาฯ อรหตฺตสจฺฉิกิริยาย ปฏิปนฺเนน ปุคฺคเลน จตฺตาโร มคฺคา ปฏิลทฺธา เตหิ จ อปริหีโนติ อรหตฺตสจฺฉิกิริยาย ปฏิปนฺโน ปุคฺคโล จตูหิ มคฺเคหิ สมนฺนาคโตติ น เหวํ วตฺตพฺเพ…เป …ฯ>
      text <อนาคามิผลสจฺฉิกิริยาย ปฏิปนฺเนน ปุคฺคเลน ทฺเว ผลานิ ปฏิลทฺธานิ เตหิ จ อปริหีโนติ อนาคามิผลสจฺฉิกิริยาย ปฏิปนฺโน ปุคฺคโล ทฺวีหิ ผเลหิ สมนฺนาคโตติ อามนฺตาฯ อนาคามิผลสจฺฉิกิริยาย ปฏิปนฺเนน ปุคฺคเลน ตโย มคฺคา ปฏิลทฺธา เตหิ จ อปริหีโนติ อนาคามิผลสจฺฉิกิริยาย ปฏิปนฺโน ปุคฺคโล ตีหิ มคฺเคหิ สมนฺนาคโตติ น เหวํ วตฺตพฺเพ…เป …ฯ>
      text <สกทาคามิผลสจฺฉิกิริยาย ปฏิปนฺเนน ปุคฺคเลน โสตาปตฺติผลํ ปฏิลทฺธํ เตน จ อปริหีโนติ สกทาคามิผลสจฺฉิกิริยาย ปฏิปนฺโน ปุคฺคโล โสตาปตฺติผเลน สมนฺนาคโตติ อามนฺตาฯ สกทาคามิผลสจฺฉิกิริยาย ปฏิปนฺเนน ปุคฺคเลน ทฺเว มคฺคา ปฏิลทฺธา เตหิ จ อปริหีโนติ สกทาคามิผลสจฺฉิกิริยาย ปฏิปนฺโน ปุคฺคโล ทฺวีหิ มคฺเคหิ สมนฺนาคโตติ น เหวํ วตฺตพฺเพ…เป …ฯ>
      stand <อปราปิ สมนฺนาคตกถา นิฏฺฐิตาฯ>
  text <๔ จตุตฺถวคฺโค>
    text <๔๒ ๑๐ สพฺพสํโยชนปฺปหานกถา>
      text <๔๑๓>, <สพฺพสํโยชนานํ ปหานํ อรหตฺตนฺติ อามนฺตาฯ อรหตฺตมคฺเคน สพฺเพ สํโยชนา ปหียนฺตีติ น เหวํ วตฺตพฺเพ…เป …ฯ>
      text <อรหตฺตมคฺเคน สพฺเพ สํโยชนา ปหียนฺตีติ อามนฺตาฯ อรหตฺตมคฺเคน สกฺกายทิฏฺฐิํ วิจิกิจฺฉํ สีลพฺพตปรามาสํ ปชหตีติ น เหวํ วตฺตพฺเพ…เป …ฯ>
      text <อรหตฺตมคฺเคน สกฺกายทิฏฺฐิํ วิจิกิจฺฉํ สีลพฺพตปรามาสํ ปชหตีติ อามนฺตาฯ นนุ ติณฺณํ สํโยชนานํ ปหานํ โสตาปตฺติผลํ วุตฺตํ ภควตาติ อามนฺตาฯ หญฺจิ ติณฺณํ สํโยชนานํ ปหานํ โสตาปตฺติผลํ วุตฺตํ ภควตา โน จ วต เร วตฺตพฺเพ อรหตฺตมคฺเคน สพฺเพ สํโยชนา ปหียนฺตีติฯ>
      text <๔๑๔>, <อรหตฺตมคฺเคน สพฺเพ สํโยชนา ปหียนฺตีติ อามนฺตาฯ อรหตฺตมคฺเคน โอฬาริกํ กามราคํ โอฬาริกํ พฺยาปาทํ ปชหตีติ น เหวํ วตฺตพฺเพ…เป …ฯ>
      text <๔๑๕>, <อรหตฺตมคฺเคน โอฬาริกํ กามราคํ โอฬาริกํ พฺยาปาทํ ปชหตีติ อามนฺตาฯ นนุ กามราคพฺยาปาทานํ ตนุภาวํ สกทาคามิผลํ วุตฺตํ ภควตาติ อามนฺตาฯ หญฺจิ กามราคพฺยาปาทานํ ตนุภาวํ สกทาคามิผลํ วุตฺตํ ภควตา โน จ วต เร วตฺตพฺเพ อรหตฺตมคฺเคน สพฺเพ สํโยชนา ปหียนฺตีติฯ>
      text <อรหตฺตมคฺเคน สพฺเพ สํโยชนา ปหียนฺตีติ อามนฺตาฯ อรหตฺตมคฺเคน อณุสหคตํ กามราคํ อณุสหคตํ พฺยาปาทํ ปชหตีติ น เหวํ วตฺตพฺเพ…เป …ฯ>
      text <๔๑๖>, <อรหตฺตมคฺเคน อณุสหคตํ กามราคํ อณุสหคตํ พฺยาปาทํ ปชหตีติ อามนฺตาฯ นนุ กามราคพฺยาปาทานํ อนวเสสปฺปหานํ อนาคามิผลํ วุตฺตํ ภควตาติ อามนฺตาฯ หญฺจิ กามราคพฺยาปาทานํ อนวเสสปฺปหานํ อนาคามิผลํ วุตฺตํ ภควตา โน จ วต เร วตฺตพฺเพ อรหตฺตมคฺเคน สพฺเพ สํโยชนา ปหียนฺตีติฯ>
      text <อรหตฺตมคฺเคน สพฺเพ สํโยชนา ปหียนฺตีติ อามนฺตาฯ นนุ รูปราคอรูปราคมานอุทฺธจฺจอวิชฺชาย อนวเสสปฺปหานํ อรหตฺตํ วุตฺตํ ภควตาติ อามนฺตาฯ หญฺจิ รูปราคอรูปราคมานอุทฺธจฺจอวิชฺชาย อนวเสสปฺปหานํ อรหตฺตํ วุตฺตํ ภควตา โน จ วต เร วตฺตพฺเพ อรหตฺตมคฺเคน สพฺเพ สํโยชนา ปหียนฺตีติฯ>
      text <๔๑๗>, <น วตฺตพฺพํ สพฺพสํโยชนานํ ปหานํ อรหตฺตนฺติ อามนฺตาฯ นนุ อรหโต สพฺเพ สํโยชนา ปหีนาติ อามนฺตา ฯ หญฺจิ อรหโต สพฺเพ สํโยชนา ปหีนา เตน วต เร วตฺตพฺเพ สพฺพสํโยชนานํ ปหานํ อรหตฺตนฺติฯ>
      stand <สพฺพสํโยชนปฺปหานกถา นิฏฺฐิตาฯ>
      stand <จตุตฺถวคฺโคฯ>
      text <ตสฺสุทฺทานํ>
      text <คิหิสฺส อรหา สห อุปปตฺติยา อรหา อรหโต สพฺเพ ธมฺมา อนาสวา อรหา จตูหิ ผเลหิ สมนฺนาคโต เอวเมวํ ฉหิ อุเปกฺขาหิ โพธิยา พุทฺโธ สลกฺขณสมนฺนาคโต โพธิสตฺโต โอกฺกนฺตนิยาโม จริตพฺรหฺมจริโย ปฏิปนฺนโก ผเลน สมนฺนาคโต สพฺพสํโยชนานํ ปหานํ อรหตฺตนฺติฯ>
