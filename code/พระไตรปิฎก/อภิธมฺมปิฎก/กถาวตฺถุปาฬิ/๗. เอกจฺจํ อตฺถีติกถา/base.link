text <๗ เอกจฺจํ อตฺถีติกถา>
  text <๑ อตีตาทิเอกจฺจกถา>
    text <๒๙๙>, <อตีตํ อตฺถีติ เอกจฺจํ อตฺถิ เอกจฺจํ นตฺถีติฯ เอกจฺจํ นิรุทฺธํ เอกจฺจํ น นิรุทฺธํ เอกจฺจํ วิคตํ เอกจฺจํ อวิคตํ เอกจฺจํ อตฺถงฺคตํ เอกจฺจํ น อตฺถงฺคตํ เอกจฺจํ อพฺภตฺถงฺคตํ เอกจฺจํ น อพฺภตฺถงฺคตนฺติ น เหวํ วตฺตพฺเพ…เป …ฯ>
    text <อตีตํ เอกจฺจํ อตฺถิ เอกจฺจํ นตฺถีติ อามนฺตาฯ อตีตา อวิปกฺกวิปากา ธมฺมา เอกจฺเจ อตฺถิ เอกจฺเจ นตฺถีติ น เหวํ วตฺตพฺเพ…เป … อตีตํ เอกจฺจํ อตฺถิ เอกจฺจํ นตฺถีติ อามนฺตาฯ อตีตา วิปกฺกวิปากา ธมฺมา เอกจฺเจ อตฺถิ เอกจฺเจ นตฺถีติ น เหวํ วตฺตพฺเพ…เป … อตีตํ เอกจฺจํ อตฺถิ เอกจฺจํ นตฺถีติ อามนฺตาฯ อตีตา อวิปากา ธมฺมา เอกจฺเจ อตฺถิ เอกจฺเจ นตฺถีติ น เหวํ วตฺตพฺเพ…เป …ฯ>
    text <อตีตํ เอกจฺจํ อตฺถิ เอกจฺจํ นตฺถีติ อามนฺตาฯ กิํ อตฺถิ กิํ นตฺถีติ อตีตา อวิปกฺกวิปากา ธมฺมา เต อตฺถิ อตีตา วิปกฺกวิปากา ธมฺมา เต นตฺถีติฯ อตีตา อวิปกฺกวิปากา ธมฺมา เต อตฺถีติ อามนฺตา ฯ อตีตา วิปกฺกวิปากา ธมฺมา เต อตฺถีติ น เหวํ วตฺตพฺเพ…เป … อตีตา อวิปกฺกวิปากา ธมฺมา เต อตฺถีติ อามนฺตาฯ อตีตา อวิปากา ธมฺมา เต อตฺถีติ น เหวํ วตฺตพฺเพ…เป …ฯ>
    text <อตีตา วิปกฺกวิปากา ธมฺมา เต นตฺถีติ อามนฺตาฯ อตีตา อวิปกฺกวิปากา ธมฺมา เต นตฺถีติ น เหวํ วตฺตพฺเพ …เป …ฯ>
    text <อตีตา อวิปากา ธมฺมา เต นตฺถีติ อามนฺตาฯ อตีตา อวิปกฺกวิปากา ธมฺมา เต นตฺถีติ น เหวํ วตฺตพฺเพ…เป …ฯ>
    text <อตีตา อวิปกฺกวิปากา ธมฺมา เต อตฺถีติ อามนฺตาฯ นนุ อตีตา อวิปกฺกวิปากา ธมฺมา นิรุทฺธาติ อามนฺตาฯ หญฺจิ อตีตา อวิปกฺกวิปากา ธมฺมา นิรุทฺธา โน จ วต เร วตฺตพฺเพ อตีตา อวิปกฺกวิปากา ธมฺมา เต อตฺถีติฯ>
    text <อตีตา อวิปกฺกวิปากา ธมฺมา นิรุทฺธา เต อตฺถีติ อามนฺตาฯ อตีตา วิปกฺกวิปากา ธมฺมา นิรุทฺธา เต อตฺถีติ น เหวํ วตฺตพฺเพ…เป … อตีตา อวิปกฺกวิปากา ธมฺมา นิรุทฺธา เต อตฺถีติ อามนฺตาฯ อตีตา อวิปากา ธมฺมา นิรุทฺธา เต อตฺถีติ น เหวํ วตฺตพฺเพ…เป …ฯ>
    text <อตีตา วิปกฺกวิปากา ธมฺมา นิรุทฺธา เต นตฺถีติ อามนฺตาฯ อตีตา อวิปกฺกวิปากา ธมฺมา นิรุทฺธา เต นตฺถีติ น เหวํ วตฺตพฺเพ…เป …ฯ>
    text <อตีตา อวิปากา ธมฺมา นิรุทฺธา เต นตฺถีติ อามนฺตาฯ อตีตา อวิปกฺกวิปากา ธมฺมา นิรุทฺธา เต นตฺถีติ น เหวํ วตฺตพฺเพ…เป …ฯ>
    text <อตีตา อวิปกฺกวิปากา ธมฺมา นิรุทฺธา เต อตฺถีติ อามนฺตา ฯ อตีตา วิปกฺกวิปากา ธมฺมา นิรุทฺธา เต นตฺถีติ อามนฺตาฯ อตีตา เอกเทสํ วิปกฺกวิปากา ธมฺมา เอกเทสํ อวิปกฺกวิปากา ธมฺมา นิรุทฺธา เต เอกจฺเจ อตฺถิ เอกจฺเจ นตฺถีติ น เหวํ วตฺตพฺเพ…เป …ฯ>
    text <น วตฺตพฺพํ อตีตา อวิปกฺกวิปากา ธมฺมา เต อตฺถีติ อามนฺตาฯ นนุ อตีตา อวิปกฺกวิปากา ธมฺมา วิปจฺจิสฺสนฺตีติ อามนฺตาฯ หญฺจิ อตีตา อวิปกฺกวิปากา ธมฺมา วิปจฺจิสฺสนฺติ เตน วต เร วตฺตพฺเพ อตีตา อวิปกฺกวิปากา ธมฺมา เต อตฺถีติฯ>
    text <อตีตา อวิปกฺกวิปากา ธมฺมา วิปจฺจิสฺสนฺตีติ กตฺวา เต อตฺถีติ อามนฺตาฯ วิปจฺจิสฺสนฺตีติ กตฺวา ปจฺจุปฺปนฺนาติ น เหวํ วตฺตพฺเพ…เป … วิปจฺจิสฺสนฺตีติ กตฺวา ปจฺจุปฺปนฺนาติ อามนฺตาฯ ปจฺจุปฺปนฺนา ธมฺมา นิรุชฺฌิสฺสนฺตีติ กตฺวา เต นตฺถีติ น เหวํ วตฺตพฺเพ…เป …ฯ>
  text <๒ อนาคตาทิเอกจฺจกถา>
    text <๓๐๐>, <อนาคตํ อตฺถีติ เอกจฺจํ อตฺถิ เอกจฺจํ นตฺถีติฯ เอกจฺจํ ชาตํ เอกจฺจํ อชาตํ เอกจฺจํ สญฺชาตํ เอกจฺจํ อสญฺชาตํ เอกจฺจํ นิพฺพตฺตํ เอกจฺจํ อนิพฺพตฺตํ เอกจฺจํ ปาตุภูตํ เอกจฺจํ อปาตุภูตนฺติ น เหวํ วตฺตพฺเพ…เป …ฯ>
    text <อนาคตํ เอกจฺจํ อตฺถิ เอกจฺจํ นตฺถีติ อามนฺตาฯ อนาคตา อุปฺปาทิโน ธมฺมา เอกจฺเจ อตฺถิ เอกจฺเจ นตฺถีติ น เหวํ วตฺตพฺเพ…เป … อนาคตํ เอกจฺจํ อตฺถิ เอกจฺจํ นตฺถีติ อามนฺตาฯ อนาคตา อนุปฺปาทิโน ธมฺมา เอกจฺเจ อตฺถิ เอกจฺเจ นตฺถีติ น เหวํ วตฺตพฺเพ…เป …ฯ>
    text <อนาคตํ เอกจฺจํ อตฺถิ เอกจฺจํ นตฺถีติ อามนฺตาฯ กิํ อตฺถิ กิํ นตฺถีติ อนาคตา อุปฺปาทิโน ธมฺมา เต อตฺถิ อนาคตา อนุปฺปาทิโน ธมฺมา เต นตฺถีติฯ อนาคตา อุปฺปาทิโน ธมฺมา เต อตฺถีติ อามนฺตาฯ อนาคตา อนุปฺปาทิโน ธมฺมา เต อตฺถีติ น เหวํ วตฺตพฺเพ…เป … อนาคตา อนุปฺปาทิโน ธมฺมา เต นตฺถีติ อามนฺตาฯ อนาคตา อุปฺปาทิโน ธมฺมา เต นตฺถีติ น เหวํ วตฺตพฺเพ…เป …ฯ>
    text <อนาคตา อุปฺปาทิโน ธมฺมา เต อตฺถีติ อามนฺตาฯ นนุ อนาคตา อุปฺปาทิโน ธมฺมา อชาตาติ อามนฺตาฯ หญฺจิ อนาคตา อุปฺปาทิโน ธมฺมา อชาตา โน จ วต เร วตฺตพฺเพ อนาคตา อุปฺปาทิโน ธมฺมา เต อตฺถีติฯ>
    text <อนาคตา อุปฺปาทิโน ธมฺมา อชาตา เต อตฺถีติ อามนฺตาฯ อนาคตา อนุปฺปาทิโน ธมฺมา อชาตา เต อตฺถีติ น เหวํ วตฺตพฺเพ…เป … อนาคตา อนุปฺปาทิโน ธมฺมา อชาตา เต นตฺถีติ อามนฺตาฯ อนาคตา อุปฺปาทิโน ธมฺมา อชาตา เต นตฺถีติ น เหวํ วตฺตพฺเพ…เป …ฯ>
    text <น วตฺตพฺพํ อนาคตา อุปฺปาทิโน ธมฺมา เต อตฺถีติ อามนฺตาฯ นนุ อนาคตา อุปฺปาทิโน ธมฺมา อุปฺปชฺชิสฺสนฺตีติ อามนฺตา ฯ หญฺจิ อนาคตา อุปฺปาทิโน ธมฺมา อุปฺปชฺชิสฺสนฺติ เตน วต เร วตฺตพฺเพ อนาคตา อุปฺปาทิโน ธมฺมา เต อตฺถีติฯ>
    text <อนาคตา อุปฺปาทิโน ธมฺมา อุปฺปชฺชิสฺสนฺตีติ กตฺวา เต อตฺถีติ อามนฺตาฯ อุปฺปชฺชิสฺสนฺตีติ กตฺวา ปจฺจุปฺปนฺนาติ น เหวํ วตฺตพฺเพ…เป … อุปฺปชฺชิสฺสนฺตีติ กตฺวา ปจฺจุปฺปนฺนาติ อามนฺตาฯ ปจฺจุปฺปนฺนา ธมฺมา นิรุชฺฌิสฺสนฺตีติ กตฺวา เต นตฺถีติ น เหวํ วตฺตพฺเพ…เป …ฯ>
    stand <เอกจฺจํ อตฺถีติกถา นิฏฺฐิตาฯ>
