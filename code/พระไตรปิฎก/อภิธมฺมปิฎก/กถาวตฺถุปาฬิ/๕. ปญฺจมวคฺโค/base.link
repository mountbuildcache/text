text <๕ ปญฺจมวคฺโค>
  text <๔๓ ๑ วิมุตฺติกถา>
    text <๔๑๘>, <วิมุตฺติญาณํ วิมุตฺตนฺติ อามนฺตาฯ ยํ กิญฺจิ วิมุตฺติญาณํ สพฺพํ ตํ วิมุตฺตนฺติ น เหวํ วตฺตพฺเพ…เป …ฯ วิมุตฺติญาณํ วิมุตฺตนฺติ อามนฺตาฯ ปจฺจเวกฺขณญาณํ วิมุตฺตนฺติ น เหวํ วตฺตพฺเพ…เป …ฯ>
    text <วิมุตฺติญาณํ วิมุตฺตนฺติ อามนฺตาฯ โคตฺรภุโน ปุคฺคลสฺส วิมุตฺติญาณํ วิมุตฺตนฺติ น เหวํ วตฺตพฺเพ…เป … โสตาปตฺติผลสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตนฺติ อามนฺตาฯ โสตาปนฺนสฺส ญาณํ โสตาปตฺติผลํ ปตฺตสฺส ปฏิลทฺธสฺส อธิคตสฺส สจฺฉิกตสฺส ญาณนฺติ น เหวํ วตฺตพฺเพ…เป … สกทาคามิผลสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตนฺติ อามนฺตาฯ สกทาคามิสฺส ญาณํ สกทาคามิผลํ ปตฺตสฺส ปฏิลทฺธสฺส อธิคตสฺส สจฺฉิกตสฺส ญาณนฺติ น เหวํ วตฺตพฺเพ…เป … อนาคามิผลสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตนฺติ อามนฺตาฯ อนาคามิสฺส ญาณํ อนาคามิผลํ ปตฺตสฺส ปฏิลทฺธสฺส อธิคตสฺส สจฺฉิกตสฺส ญาณนฺติ น เหวํ วตฺตพฺเพ…เป … อรหตฺตสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตนฺติ อามนฺตาฯ อรหโต ญาณํ อรหตฺตํ ปตฺตสฺส ปฏิลทฺธสฺส อธิคตสฺส สจฺฉิกตสฺส ญาณนฺติ น เหวํ วตฺตพฺเพ…เป …ฯ>
    text <๔๑๙>, <โสตาปตฺติผลสมงฺคิสฺส ปุคฺคลสฺส วิมุตฺติญาณํ วิมุตฺตนฺติ อามนฺตาฯ โสตาปตฺติผลสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตนฺติ น เหวํ วตฺตพฺเพ…เป … สกทาคามิผลสมงฺคิสฺส ปุคฺคลสฺส วิมุตฺติญาณํ วิมุตฺตนฺติ อามนฺตาฯ สกทาคามิผลสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตนฺติ น เหวํ วตฺตพฺเพ…เป … อนาคามิผลสมงฺคิสฺส ปุคฺคลสฺส วิมุตฺติญาณํ วิมุตฺตนฺติ อามนฺตาฯ อนาคามิผลสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตนฺติ น เหวํ วตฺตพฺเพ…เป … อรหตฺตผลสมงฺคิสฺส ปุคฺคลสฺส วิมุตฺติญาณํ วิมุตฺตนฺติ อามนฺตาฯ อรหตฺตสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตนฺติ น เหวํ วตฺตพฺเพ…เป …ฯ>
    text <๔๒๐>, <โสตาปตฺติผลสมงฺคิสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ อามนฺตาฯ โสตาปตฺติผลสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ น เหวํ วตฺตพฺเพ…เป … สกทาคามิผลสมงฺคิสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ อามนฺตา ฯ สกทาคามิผลสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ น เหวํ วตฺตพฺเพ…เป … อนาคามิผลสมงฺคิสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ อามนฺตาฯ อนาคามิผลสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ น เหวํ วตฺตพฺเพ…เป … อรหตฺตผลสมงฺคิสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ อามนฺตาฯ อรหตฺตสจฺฉิกิริยาย ปฏิปนฺนสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ น เหวํ วตฺตพฺเพ…เป …ฯ>
    stand <วิมุตฺติกถา นิฏฺฐิตาฯ>
  text <๕ ปญฺจมวคฺโค>
    text <๔๔ ๒ อเสขญาณกถา>
      text <๔๒๑>, <เสขสฺส อเสขํ ญาณํ อตฺถีติ อามนฺตาฯ เสโข อเสขํ ธมฺมํ ชานาติ ปสฺสติ ทิฏฺฐํ วิทิตํ สจฺฉิกตํ อุปสมฺปชฺช วิหรติ กาเยน ผุสิตฺวา วิหรตีติ น เหวํ วตฺตพฺเพ…เป … นนุ เสโข อเสขํ ธมฺมํ น ชานาติ น ปสฺสติ อทิฏฺฐํ อวิทิตํ อสจฺฉิกตํ น อุปสมฺปชฺช วิหรติ น กาเยน ผุสิตฺวา วิหรตีติ อามนฺตาฯ หญฺจิ เสโข อเสขํ ธมฺมํ น ชานาติ น ปสฺสติ อทิฏฺฐํ อวิทิตํ อสจฺฉิกตํ น อุปสมฺปชฺช วิหรติ น กาเยน ผุสิตฺวา วิหรติ โน จ วต เร วตฺตพฺเพ เสขสฺส อเสขํ ญาณํ อตฺถีติฯ>
      text <อเสขสฺส อเสขํ ญาณํ อตฺถิ อเสโข อเสขํ ธมฺมํ ชานาติ ปสฺสติ ทิฏฺฐํ วิทิตํ สจฺฉิกตํ อุปสมฺปชฺช วิหรติ กาเยน ผุสิตฺวา วิหรตีติ อามนฺตาฯ เสขสฺส อเสขํ ญาณํ อตฺถิ เสโข อเสขํ ธมฺมํ ชานาติ ปสฺสติ ทิฏฺฐํ วิทิตํ สจฺฉิกตํ อุปสมฺปชฺช วิหรติ กาเยน ผุสิตฺวา วิหรตีติ น เหวํ วตฺตพฺเพ…เป …ฯ>
      text <๔๒๒>, <เสขสฺส อเสขํ ญาณํ อตฺถิ เสโข อเสขํ ธมฺมํ น ชานาติ น ปสฺสติ อทิฏฺฐํ อวิทิตํ อสจฺฉิกตํ น อุปสมฺปชฺช วิหรติ น กาเยน ผุสิตฺวา วิหรตีติ อามนฺตาฯ อเสขสฺส อเสขํ ญาณํ อตฺถิ อเสโข อเสขํ ธมฺมํ น ชานาติ น ปสฺสติ อทิฏฺฐํ อวิทิตํ อสจฺฉิกตํ น อุปสมฺปชฺช วิหรติ น กาเยน ผุสิตฺวา วิหรตีติ น เหวํ วตฺตพฺเพ…เป …ฯ>
      text <เสขสฺส อเสขํ ญาณํ อตฺถีติ อามนฺตาฯ โคตฺรภุโน ปุคฺคลสฺส โสตาปตฺติมคฺเค ญาณํ อตฺถีติ น เหวํ วตฺตพฺเพ…เป … โสตาปตฺติผลสจฺฉิกิริยาย ปฏิปนฺนสฺส ปุคฺคลสฺส โสตาปตฺติผเล ญาณํ อตฺถีติ น เหวํ วตฺตพฺเพ…เป … สกทาคามิผล… อนาคามิผล… อรหตฺตสจฺฉิกิริยาย ปฏิปนฺนสฺส ปุคฺคลสฺส อรหตฺเต ญาณํ อตฺถีติ น เหวํ วตฺตพฺเพ…เป …ฯ>
      text <๔๒๓>, <น วตฺตพฺพํ เสขสฺส อเสขํ ญาณํ อตฺถีติ อามนฺตาฯ นนุ อายสฺมา อานนฺโท เสโข ภควา อุฬาโรติ ชานาติ สาริปุตฺโต เถโร มหาโมคฺคลฺลาโน เถโร อุฬาโรติ ชานาตีติ อามนฺตาฯ หญฺจิ อายสฺมา อานนฺโท เสโข ภควา อุฬาโรติ ชานาติ สาริปุตฺโต เถโร มหาโมคฺคลฺลาโน เถโร อุฬาโรติ ชานาติ เตน วต เร วตฺตพฺเพ เสขสฺส อเสขํ ญาณํ อตฺถีติฯ>
      stand <อเสขญาณกถา นิฏฺฐิตาฯ>
  text <๕ ปญฺจมวคฺโค>
    text <๔๕ ๓ วิปรีตกถา>
      text <๔๒๔>, <ปถวีกสิณํ สมาปตฺติํ สมาปนฺนสฺส วิปรีเต ญาณนฺติ อามนฺตาฯ อนิจฺเจ นิจฺจนฺติ วิปริเยโสติ น เหวํ วตฺตพฺเพ…เป … ทุกฺเข สุขนฺติ…เป … อนตฺตนิ อตฺตาติ…เป … อสุเภ สุภนฺติ วิปริเยโสติ น เหวํ วตฺตพฺเพ…เป …ฯ>
      text <ปถวีกสิณํ สมาปตฺติํ สมาปนฺนสฺส วิปรีเต ญาณนฺติ อามนฺตาฯ อกุสลนฺติ น เหวํ วตฺตพฺเพ…เป … นนุ กุสลนฺติ อามนฺตาฯ หญฺจิ กุสลํ โน จ วต เร วตฺตพฺเพ ปถวีกสิณํ สมาปตฺติํ สมาปนฺนสฺส วิปรีเต ญาณนฺติฯ>
      text <อนิจฺเจ นิจฺจนฺติ วิปริเยโส โส จ อกุสโลติ อามนฺตาฯ ปถวีกสิณํ สมาปตฺติํ สมาปนฺนสฺส วิปรีเต ญาณํ ตญฺจ อกุสลนฺติ น เหวํ วตฺตพฺเพ…เป … ทุกฺเข สุขนฺติ…เป … อนตฺตนิ อตฺตาติ…เป … อสุเภ สุภนฺติ วิปริเยโส โส จ อกุสโลติ อามนฺตาฯ ปถวีกสิณํ สมาปตฺติํ สมาปนฺนสฺส วิปรีเต ญาณํ ตญฺจ อกุสลนฺติ น เหวํ วตฺตพฺเพ…เป …ฯ>
      text <๔๒๕>, <ปถวีกสิณํ สมาปตฺติํ สมาปนฺนสฺส วิปรีเต ญาณํ ตญฺจ อกุสลนฺติ อามนฺตาฯ อนิจฺเจ นิจฺจนฺติ วิปริเยโส โส จ กุสโลติ น เหวํ วตฺตพฺเพ…เป … ปถวีกสิณํ สมาปตฺติํ สมาปนฺนสฺส วิปรีเต ญาณํ ตญฺจ อกุสลนฺติ อามนฺตาฯ ทุกฺเข สุขนฺติ…เป … อนตฺตนิ อตฺตาติ…เป … อสุเภ สุภนฺติ วิปริเยโส โส จ กุสโลติ น เหวํ วตฺตพฺเพ…เป …ฯ>
      text <๔๒๖>, <ปถวีกสิณํ สมาปตฺติํ สมาปนฺนสฺส วิปรีเต ญาณนฺติ อามนฺตาฯ อรหา ปถวีกสิณํ สมาปตฺติํ สมาปชฺเชยฺยาติ อามนฺตาฯ หญฺจิ อรหา ปถวีกสิณํ สมาปตฺติํ สมาปชฺเชยฺย โน จ วต เร วตฺตพฺเพ ปถวีกสิณํ สมาปตฺติํ สมาปนฺนสฺส วิปรีเต ญาณนฺติฯ>
      text <ปถวีกสิณํ สมาปตฺติํ สมาปนฺนสฺส วิปรีเต ญาณํ อรหา ปถวีกสิณํ สมาปตฺติํ สมาปชฺเชยฺยาติ อามนฺตาฯ อตฺถิ อรหโต วิปริเยโสติ น เหวํ วตฺตพฺเพ…เป …ฯ>
      text <อตฺถิ อรหโต วิปริเยโสติ อามนฺตาฯ อตฺถิ อรหโต สญฺญาวิปริเยโส จิตฺตวิปริเยโส ทิฏฺฐิวิปริเยโสติ น เหวํ วตฺตพฺเพ…เป …ฯ>
      text <นตฺถิ อรหโต สญฺญาวิปริเยโส จิตฺตวิปริเยโส ทิฏฺฐิวิปริเยโสติ อามนฺตาฯ หญฺจิ นตฺถิ อรหโต สญฺญาวิปริเยโส จิตฺตวิปริเยโส ทิฏฺฐิวิปริเยโส โน จ วต เร วตฺตพฺเพ อตฺถิ อรหโต วิปริเยโสติฯ>
      text <๔๒๗>, <น วตฺตพฺพํ ปถวีกสิณํ สมาปตฺติํ สมาปนฺนสฺส วิปรีเต ญาณนฺติ อามนฺตาฯ ปถวีกสิณํ สมาปตฺติํ สมาปชฺชนฺตสฺส สพฺเพว ปถวีติ น เหวํ วตฺตพฺเพฯ เตน หิ ปถวีกสิณํ สมาปตฺติํ สมาปนฺนสฺส วิปรีเต ญาณนฺติฯ>
      text <ปถวีกสิณํ สมาปตฺติํ สมาปนฺนสฺส วิปรีเต ญาณนฺติ อามนฺตาฯ นนุ ปถวี อตฺถิ อตฺถิ จ โกจิ ปถวิํ ปถวิโต สมาปชฺชตีติ อามนฺตาฯ หญฺจิ ปถวี อตฺถิ อตฺถิ จ โกจิ ปถวิํ ปถวิโต สมาปชฺชติ โน จ วต เร วตฺตพฺเพ ปถวีกสิณํ สมาปตฺติํ สมาปนฺนสฺส วิปรีเต ญาณนฺติฯ>
      text <ปถวี อตฺถิ ปถวิํ ปถวิโต สมาปชฺชนฺตสฺส วิปรีตํ โหตีติ อามนฺตาฯ นิพฺพานํ อตฺถิ นิพฺพานํ นิพฺพานโต สมาปชฺชนฺตสฺส วิปรีตํ โหตีติ น เหวํ วตฺตพฺเพ…เป … เตน หิ น วตฺตพฺพํ ปถวีกสิณํ สมาปตฺติํ สมาปนฺนสฺส วิปรีเต ญาณนฺติฯ>
      stand <วิปรีตกถา นิฏฺฐิตาฯ>
  text <๕ ปญฺจมวคฺโค>
    text <๔๖ ๔ นิยามกถา>
      text <๔๒๘>, <อนิยตสฺส นิยามคมนาย อตฺถิ ญาณนฺติ อามนฺตาฯ นิยตสฺส อนิยามคมนาย อตฺถิ ญาณนฺติ น เหวํ วตฺตพฺเพ…เป …ฯ>
      text <นิยตสฺส อนิยามคมนาย นตฺถิ ญาณนฺติ อามนฺตาฯ อนิยตสฺส นิยามคมนาย นตฺถิ ญาณนฺติ น เหวํ วตฺตพฺเพ…เป …ฯ>
      text <อนิยตสฺส นิยามคมนาย อตฺถิ ญาณนฺติ อามนฺตา ฯ นิยตสฺส นิยามคมนาย อตฺถิ ญาณนฺติ น เหวํ วตฺตพฺเพ…เป …ฯ>
      text <นิยตสฺส นิยามคมนาย นตฺถิ ญาณนฺติ อามนฺตาฯ อนิยตสฺส นิยามคมนาย นตฺถิ ญาณนฺติ น เหวํ วตฺตพฺเพ…เป …ฯ>
      text <อนิยตสฺส นิยามคมนาย อตฺถิ ญาณนฺติ อามนฺตาฯ อนิยตสฺส อนิยามคมนาย อตฺถิ ญาณนฺติ น เหวํ วตฺตพฺเพ…เป …ฯ>
      text <อนิยตสฺส อนิยามคมนาย นตฺถิ ญาณนฺติ อามนฺตาฯ อนิยตสฺส นิยามคมนาย นตฺถิ ญาณนฺติ น เหวํ วตฺตพฺเพ…เป …ฯ>
      text <๔๒๙>, <อนิยตสฺส นิยามคมนาย อตฺถิ ญาณนฺติ อามนฺตาฯ อนิยตสฺส นิยามคมนาย อตฺถิ นิยาโมติ น เหวํ วตฺตพฺเพ…เป …ฯ>
      text <อนิยตสฺส นิยามคมนาย อตฺถิ ญาณนฺติ อามนฺตาฯ อนิยตสฺส นิยามคมนาย อตฺถิ สติปฏฺฐานา… สมฺมปฺปธานา… อิทฺธิปาทา… อินฺทฺริยา… พลา… โพชฺฌงฺคาติ น เหวํ วตฺตพฺเพ…เป …ฯ>
      text <อนิยตสฺส นิยามคมนาย นตฺถิ นิยาโมติ อามนฺตาฯ หญฺจิ อนิยตสฺส นิยามคมนาย นตฺถิ นิยาโม โน วต เร วตฺตพฺเพ อนิยตสฺส นิยามคมนาย อตฺถิ ญาณนฺติฯ>
      text <อนิยตสฺส นิยามคมนาย นตฺถิ สติปฏฺฐานา…เป … โพชฺฌงฺคาติ อามนฺตาฯ หญฺจิ อนิยตสฺส นิยามคมนาย นตฺถิ โพชฺฌงฺคา โน วต เร วตฺตพฺเพ อนิยตสฺส นิยามคมนาย อตฺถิ ญาณนฺติฯ>
      text <๔๓๐>, <อนิยตสฺส นิยามคมนาย อตฺถิ ญาณนฺติ อามนฺตาฯ โคตฺรภุโน ปุคฺคลสฺส โสตาปตฺติมคฺเค ญาณํ อตฺถีติ น เหวํ วตฺตพฺเพ…เป … โสตาปตฺติผลสจฺฉิกิริยาย ปฏิปนฺนสฺส ปุคฺคลสฺส โสตาปตฺติผเล ญาณํ อตฺถีติ น เหวํ วตฺตพฺเพ …เป … อรหตฺตสจฺฉิกิริยาย ปฏิปนฺนสฺส ปุคฺคลสฺส อรหตฺเต ญาณํ อตฺถีติ น เหวํ วตฺตพฺเพ…เป …ฯ>
      text <๔๓๑>, <น วตฺตพฺพํ อนิยตสฺส นิยามคมนาย อตฺถิ ญาณนฺติ อามนฺตาฯ นนุ ภควา ชานาติ อยํ ปุคฺคโล สมฺมตฺตนิยามํ โอกฺกมิสฺสติ ภพฺโพ อยํ ปุคฺคโล ธมฺมํ อภิสเมตุนฺติ อามนฺตาฯ หญฺจิ ภควา ชานาติ อยํ ปุคฺคโล สมฺมตฺตนิยามํ โอกฺกมิสฺสติ ภพฺโพ อยํ ปุคฺคโล ธมฺมํ อภิสเมตุํ เตน วต เร วตฺตพฺเพ อนิยตสฺส นิยามคมนาย อตฺถิ ญาณนฺติฯ>
      stand <นิยามกถา นิฏฺฐิตาฯ>
  text <๕ ปญฺจมวคฺโค>
    text <๔๗ ๕ ปฏิสมฺภิทากถา>
      text <๔๓๒>, <สพฺพํ ญาณํ ปฏิสมฺภิทาติ อามนฺตาฯ สมฺมุติญาณํ ปฏิสมฺภิทาติ น เหวํ วตฺตพฺเพ…เป … สมฺมุติญาณํ ปฏิสมฺภิทาติ อามนฺตาฯ เย เกจิ สมฺมุติํ ชานนฺติ สพฺเพ เต ปฏิสมฺภิทาปตฺตาติ น เหวํ วตฺตพฺเพ…เป … สพฺพํ ญาณํ ปฏิสมฺภิทาติ อามนฺตาฯ เจโตปริยาเย ญาณํ ปฏิสมฺภิทาติ น เหวํ วตฺตพฺเพ…เป … เจโตปริยาเย ญาณํ ปฏิสมฺภิทาติ อามนฺตาฯ เย เกจิ ปรจิตฺตํ ชานนฺติ สพฺเพ เต ปฏิสมฺภิทาปตฺตาติ น เหวํ วตฺตพฺเพ…เป …ฯ>
      text <สพฺพํ ญาณํ ปฏิสมฺภิทาติ อามนฺตาฯ สพฺพา ปญฺญา ปฏิสมฺภิทาติ น เหวํ วตฺตพฺเพ…เป … สพฺพา ปญฺญา ปฏิสมฺภิทาติ อามนฺตาฯ ปถวีกสิณํ สมาปตฺติํ สมาปนฺนสฺส อตฺถิ ปญฺญา สา ปญฺญา ปฏิสมฺภิทาติ น เหวํ วตฺตพฺเพ…เป … อาโปกสิณํ…เป … เตโชกสิณํ…เป … วาโยกสิณํ…เป … นีลกสิณํ…เป … ปีตกสิณํ…เป … โลหิตกสิณํ…เป … โอทาตกสิณํ…เป … อากาสานญฺจายตนํ…เป … วิญฺญาณญฺจายตนํ…เป … อากิญฺจญฺญายตนํ…เป … เนวสญฺญานาสญฺญายตนํ สมาปนฺนสฺส…เป … ทานํ ททนฺตสฺส…เป … จีวรํ ททนฺตสฺส…เป … ปิณฺฑปาตํ ททนฺตสฺส…เป … เสนาสนํ ททนฺตสฺส…เป … คิลานปจฺจยเภสชฺชปริกฺขารํ ททนฺตสฺส อตฺถิ ปญฺญา สา ปญฺญา ปฏิสมฺภิทาติ น เหวํ วตฺตพฺเพ…เป …ฯ>
      text <๔๓๓>, <น วตฺตพฺพํ สพฺพํ ญาณํ ปฏิสมฺภิทาติ อามนฺตาฯ อตฺถิ โลกุตฺตรา ปญฺญา สา ปญฺญา น ปฏิสมฺภิทาติ น เหวํ วตฺตพฺเพ…เป … เตน หิ สพฺพํ ญาณํ ปฏิสมฺภิทาติฯ>
      stand <ปฏิสมฺภิทากถา นิฏฺฐิตาฯ>
  text <๕ ปญฺจมวคฺโค>
    text <๔๘ ๖ สมฺมุติญาณกถา>
      text <๔๓๔>, <น วตฺตพฺพํ สมฺมุติญาณํ สจฺจารมฺมณญฺเญว น อญฺญารมฺมณนฺติ อามนฺตาฯ นนุ ปถวีกสิณํ สมาปตฺติํ สมาปนฺนสฺส อตฺถิ ญาณํ ปถวีกสิณญฺจ สมฺมุติสจฺจมฺหีติ อามนฺตาฯ หญฺจิ ปถวีกสิณํ สมาปตฺติํ สมาปนฺนสฺส อตฺถิ ญาณํ ปถวีกสิณญฺจ สมฺมุติสจฺจมฺหิ เตน วต เร วตฺตพฺเพ สมฺมุติญาณํ สจฺจารมฺมณญฺเญว น อญฺญารมฺมณนฺติฯ>
      text <น วตฺตพฺพํ สมฺมุติญาณํ สจฺจารมฺมณญฺเญว น อญฺญารมฺมณนฺติ อามนฺตา…เป … นนุ อาโปกสิณํ…เป … เตโชกสิณํ…เป … คิลานปจฺจยเภสชฺชปริกฺขารํ ททนฺตสฺส อตฺถิ ญาณํ คิลานปจฺจยเภสชฺชปริกฺขาโร จ สมฺมุติสจฺจมฺหีติ อามนฺตาฯ หญฺจิ คิลานปจฺจยเภสชฺชปริกฺขารํ ททนฺตสฺส อตฺถิ ญาณํ คิลานปจฺจยเภสชฺชปริกฺขาโร จ สมฺมุติสจฺจมฺหิ เตน วต เร วตฺตพฺเพ สมฺมุติญาณํ สจฺจารมฺมณญฺเญว น อญฺญารมฺมณนฺติฯ>
      text <๔๓๕>, <สมฺมุติญาณํ สจฺจารมฺมณญฺเญว น อญฺญารมฺมณนฺติ อามนฺตา ฯ เตน ญาเณน ทุกฺขํ ปริชานาติ สมุทยํ ปชหติ นิโรธํ สจฺฉิกโรติ มคฺคํ ภาเวตีติ น เหวํ วตฺตพฺเพ…เป …ฯ>
      stand <สมฺมุติญาณกถา นิฏฺฐิตาฯ>
  text <๕ ปญฺจมวคฺโค>
    text <๔๙ ๗ จิตฺตารมฺมณกถา>
      text <๔๓๖>, <เจโตปริยาเย ญาณํ จิตฺตารมฺมณญฺเญว น อญฺญารมฺมณนฺติ อามนฺตาฯ นนุ อตฺถิ โกจิ สราคํ จิตฺตํ สราคํ จิตฺตนฺติ ปชานาตีติ อามนฺตาฯ หญฺจิ อตฺถิ โกจิ สราคํ จิตฺตํ สราคํ จิตฺตนฺติ ปชานาติ โน จ วต เร วตฺตพฺเพ เจโตปริยาเย ญาณํ จิตฺตารมฺมณญฺเญว น อญฺญารมฺมณนฺติฯ>
      text <นนุ อตฺถิ โกจิ วีตราคํ จิตฺตํ…เป … สโทสํ จิตฺตํ… วีตโทสํ จิตฺตํ… สโมหํ จิตฺตํ… วีตโมหํ จิตฺตํ… สํขิตฺตํ จิตฺตํ… วิกฺขิตฺตํ จิตฺตํ… มหคฺคตํ จิตฺตํ… อมหคฺคตํ จิตฺตํ… สอุตฺตรํ จิตฺตํ… อนุตฺตรํ จิตฺตํ… สมาหิตํ จิตฺตํ… อสมาหิตํ จิตฺตํ… วิมุตฺตํ จิตฺตํ…เป … อวิมุตฺตํ จิตฺตํ อวิมุตฺตํ จิตฺตนฺติ ปชานาตีติ อามนฺตาฯ หญฺจิ อตฺถิ โกจิ อวิมุตฺตํ จิตฺตํ อวิมุตฺตํ จิตฺตนฺติ ปชานาติ โน จ วต เร วตฺตพฺเพ เจโตปริยาเย ญาณํ จิตฺตารมฺมณญฺเญว น อญฺญารมฺมณนฺติฯ>
      text <๔๓๗>, <ผสฺสารมฺมเณ ญาณํ วตฺตพฺพํ เจโตปริยาเย ญาณนฺติ อามนฺตา ฯ หญฺจิ ผสฺสารมฺมเณ ญาณํ วตฺตพฺพํ เจโตปริยาเย ญาณํ โน จ วต เร วตฺตพฺเพ เจโตปริยาเย ญาณํ จิตฺตารมฺมณญฺเญว น อญฺญารมฺมณนฺติฯ เวทนารมฺมเณ ญาณํ…เป … สญฺญารมฺมเณ ญาณํ… เจตนารมฺมเณ ญาณํ… จิตฺตารมฺมเณ ญาณํ… สทฺธารมฺมเณ ญาณํ… วีริยารมฺมเณ ญาณํ… สตารมฺมเณ ญาณํ… สมาธารมฺมเณ ญาณํ… ปญฺญารมฺมเณ ญาณํ… ราคารมฺมเณ ญาณํ … โทสารมฺมเณ ญาณํ… โมหารมฺมเณ ญาณํ…เป … อโนตฺตปฺปารมฺมเณ ญาณํ วตฺตพฺพํ เจโตปริยาเย ญาณนฺติ อามนฺตาฯ หญฺจิ อโนตฺตปฺปารมฺมเณ ญาณํ วตฺตพฺพํ เจโตปริยาเย ญาณํ โน จ วต เร วตฺตพฺเพ เจโตปริยาเย ญาณํ จิตฺตารมฺมณญฺเญว น อญฺญารมฺมณนฺติฯ>
      text <ผสฺสารมฺมเณ ญาณํ น วตฺตพฺพํ เจโตปริยาเย ญาณนฺติ อามนฺตาฯ ผสฺสปริยาเย ญาณนฺติ น เหวํ วตฺตพฺเพ…เป … เวทนารมฺมเณ ญาณํ…เป … สญฺญารมฺมเณ ญาณํ…เป … อโนตฺตปฺปารมฺมเณ ญาณํ น วตฺตพฺพํ เจโตปริยาเย ญาณนฺติ อามนฺตาฯ อโนตฺตปฺปปริยาเย ญาณนฺติ น เหวํ วตฺตพฺเพ…เป …ฯ>
      text <๔๓๘>, <น วตฺตพฺพํ เจโตปริยาเย ญาณํ จิตฺตารมฺมณญฺเญว น อญฺญารมฺมณนฺติ อามนฺตาฯ นนุ เจโตปริยาเย ญาณนฺติ อามนฺตาฯ หญฺจิ เจโตปริยาเย ญาณํ เตน วต เร วตฺตพฺเพ เจโตปริยาเย ญาณํ จิตฺตารมฺมณญฺเญว น อญฺญารมฺมณนฺติฯ>
      stand <จิตฺตารมฺมณกถา นิฏฺฐิตาฯ>
  text <๕ ปญฺจมวคฺโค>
    text <๕๐ ๘ อนาคตญาณกถา>
      text <๔๓๙>, <อนาคเต ญาณํ อตฺถีติ อามนฺตาฯ อนาคตํ มูลโต ชานาติ เหตุโต ชานาติ นิทานโต ชานาติ สมฺภวโต ชานาติ ปภวโต ชานาติ สมุฏฺฐานโต ชานาติ อาหารโต ชานาติ อารมฺมณโต ชานาติ ปจฺจยโต ชานาติ สมุทยโต ชานาตีติ น เหวํ วตฺตพฺเพ…เป …ฯ>
      text <อนาคเต ญาณํ อตฺถีติ อามนฺตาฯ อนาคตํ เหตุปจฺจยตํ ชานาติ อารมฺมณปจฺจยตํ ชานาติ อธิปติปจฺจยตํ ชานาติ อนนฺตรปจฺจยตํ ชานาติ สมนนฺตรปจฺจยตํ ชานาตีติ น เหวํ วตฺตพฺเพ…เป …ฯ>
      text <อนาคเต ญาณํ อตฺถีติ อามนฺตาฯ โคตฺรภุโน ปุคฺคลสฺส โสตาปตฺติมคฺเค ญาณํ อตฺถีติ น เหวํ วตฺตพฺเพ…เป …ฯ โสตาปตฺติผลสจฺฉิกิริยาย ปฏิปนฺนสฺส ปุคฺคลสฺส โสตาปตฺติผเล ญาณํ อตฺถีติ น เหวํ วตฺตพฺเพ…เป …ฯ>
      text <สกทาคามิ…เป … อนาคามิ …เป … อรหตฺตสจฺฉิกิริยาย ปฏิปนฺนสฺส ปุคฺคลสฺส อรหตฺเต ญาณํ อตฺถีติ น เหวํ วตฺตพฺเพ…เป …ฯ>
      text <๔๔๐>, <น วตฺตพฺพํ อนาคเต ญาณํ อตฺถีติ อามนฺตาฯ นนุ วุตฺตํ ภควตา ปาฏลิปุตฺตสฺส โข อานนฺท ตโย อนฺตรายา ภวิสฺสนฺติ อคฺคิโต วา อุทกโต วา มิถุเภทา วาติ อตฺเถว สุตฺตนฺโตติ อามนฺตาฯ เตน หิ อนาคเต ญาณํ อตฺถีติฯ>
      stand <อนาคตญาณกถา นิฏฺฐิตาฯ>
  text <๕ ปญฺจมวคฺโค>
    text <๕๑ ๙ ปฏุปฺปนฺนกถา>
      text <๔๔๑>, <ปฏุปฺปนฺเน ญาณํ อตฺถีติ อามนฺตาฯ เตน ญาเณน ตํ ญาณํ ชานาตีติ น เหวํ วตฺตพฺเพ…เป … เตน ญาเณน ตํ ญาณํ ชานาตีติ อามนฺตาฯ เตน ญาเณน ตํ ญาณํ ญาณนฺติ ชานาตีติ น เหวํ วตฺตพฺเพ…เป … เตน ญาเณน ตํ ญาณํ ญาณนฺติ ชานาตีติ อามนฺตาฯ ตํ ญาณํ ตสฺส ญาณสฺส อารมฺมณนฺติ น เหวํ วตฺตพฺเพ…เป …ฯ>
      text <ตํ ญาณํ ตสฺส ญาณสฺส อารมฺมณนฺติ อามนฺตาฯ เตน ผสฺเสน ตํ ผสฺสํ ผุสติ ตาย เวทนาย ตํ เวทนํ เวเทติ ตาย สญฺญาย ตํ สญฺญํ สญฺชานาติ ตาย เจตนาย ตํ เจตนํ เจเตติ เตน จิตฺเตน ตํ จิตฺตํ จินฺเตติ เตน วิตกฺเกน ตํ วิตกฺกํ วิตกฺเกติ เตน วิจาเรน ตํ วิจารํ วิจาเรติ ตาย ปีติยา ตํ ปีติํ ปิยายติ ตาย สติยา ตํ สติํ สรติ ตาย ปญฺญาย ตํ ปญฺญํ ปชานาติ เตน ขคฺเคน ตํ ขคฺคํ ฉินฺทติ เตน ผรสุนา ตํ ผรสุํ ตจฺฉติ ตาย กุธาริยา ตํ กุธาริํ ตจฺฉติ ตาย วาสิยา ตํ วาสิํ ตจฺฉติ ตาย สูจิยา ตํ สูจิํ สิพฺเพติ เตน องฺคุลคฺเคน ตํ องฺคุลคฺคํ ปรามสติ เตน นาสิกคฺเคน ตํ นาสิกคฺคํ ปรามสติ เตน มตฺถเกน ตํ มตฺถกํ ปรามสติ เตน คูเถน ตํ คูถํ โธวติ เตน มุตฺเตน ตํ มุตฺตํ โธวติ เตน เขเฬน ตํ เขฬํ โธวติ เตน ปุพฺเพน ตํ ปุพฺพํ โธวติ เตน โลหิเตน ตํ โลหิตํ โธวตีติ น เหวํ วตฺตพฺเพ …เป …ฯ>
      text <๔๔๒>, <น วตฺตพฺพํ ปฏุปฺปนฺเน ญาณํ อตฺถีติ อามนฺตาฯ นนุ สพฺพสงฺขาเร อนิจฺจโต ทิฏฺเฐ ตมฺปิ ญาณํ อนิจฺจโต ทิฏฺฐํ โหตีติ อามนฺตาฯ หญฺจิ สพฺพสงฺขาเร อนิจฺจโต ทิฏฺเฐ ตมฺปิ ญาณํ อนิจฺจโต ทิฏฺฐํ โหติ เตน วต เร วตฺตพฺเพ ปฏุปฺปนฺเน ญาณํ อตฺถีติฯ>
      stand <ปฏุปฺปนฺนญาณกถา นิฏฺฐิตาฯ>
  text <๕ ปญฺจมวคฺโค>
    text <๕๒ ๑๐ ผลญาณกถา>
      text <๔๔๓>, <สาวกสฺส ผเล ญาณํ อตฺถีติ อามนฺตาฯ สาวโก ผลสฺส กตํ ปญฺญาเปตีติ น เหวํ วตฺตพฺพ…เป …ฯ>
      text <สาวกสฺส ผเล ญาณํ อตฺถีติ อามนฺตาฯ อตฺถิ สาวกสฺส ผลปโรปริยตฺติ อินฺทฺริยปโรปริยตฺติ ปุคฺคลปโรปริยตฺตีติ น เหวํ วตฺตพฺเพ…เป …ฯ>
      text <สาวกสฺส ผเล ญาณํ อตฺถีติ อามนฺตาฯ อตฺถิ สาวกสฺส ขนฺธปญฺญตฺติ อายตนปญฺญตฺติ ธาตุปญฺญตฺติ สจฺจปญฺญตฺติ อินฺทฺริยปญฺญตฺติ ปุคฺคลปญฺญตฺตีติ น เหวํ วตฺตพฺเพ…เป …ฯ>
      text <สาวกสฺส ผเล ญาณํ อตฺถีติ อามนฺตาฯ สาวโก ชิโน สตฺถา สมฺมาสมฺพุทฺโธ สพฺพญฺญู สพฺพทสฺสาวี ธมฺมสฺสามี ธมฺมปฺปฏิสรโณติ น เหวํ วตฺตพฺเพ…เป …ฯ>
      text <สาวกสฺส ผเล ญาณํ อตฺถีติ อามนฺตาฯ สาวโก อนุปฺปนฺนสฺส มคฺคสฺส อุปฺปาเทตา อสญฺชาตสฺส มคฺคสฺส สญฺชเนตา อนกฺขาตสฺส มคฺคสฺส อกฺขาตา มคฺคญฺญู มคฺควิทู มคฺคโกวิโทติ น เหวํ วตฺตพฺเพ…เป …ฯ>
      text <๔๔๔>, <น วตฺตพฺพํ สาวกสฺส ผเล ญาณํ อตฺถีติ อามนฺตาฯ สาวโก อญฺญาณีติ น เหวํ วตฺตพฺเพ…เป … เตน หิ สาวกสฺส ผเล ญาณํ อตฺถีติ…เป …ฯ>
      stand <ผลญาณกถา นิฏฺฐิตาฯ>
      stand <ปญฺจมวคฺโคฯ>
      text <ตสฺสุทฺทานํ>
      text <วิมุตฺติญาณํ วิมุตฺตํ เสขสฺส อเสขํ ญาณํ วิปรีเต ญาณํ อนิยตสฺส นิยามคมนาย อตฺถิ ญาณํ สพฺพํ ญาณํ ปฏิสมฺภิทาติ สมฺมุติญาณํ เจโตปริยาเย ญาณํ อนาคเต ญาณํ ปฏุปฺปนฺเน ญาณํ สาวกสฺส ผเล ญาณนฺติฯ>
      stand <มหาปณฺณาสโกฯ>
      text <ตสฺสาปิ อุทฺทานํ>
      text <สตฺตุปลทฺธิํ อุปหรโต พลํ คิหิสฺส อรหา จ วิมุตฺติปญฺจมนฺติฯ>
