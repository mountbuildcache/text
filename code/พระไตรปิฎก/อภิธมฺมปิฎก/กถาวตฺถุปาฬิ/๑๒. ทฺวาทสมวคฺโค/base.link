text <๑๒ ทฺวาทสมวคฺโค>
  text <๑๑๖ ๑ สํวโร กมฺมนฺติกถา>
    text <๖๓๐>, <สํวโร กมฺมนฺติ อามนฺตาฯ จกฺขุนฺทฺริยสํวโร จกฺขุกมฺมนฺติ น เหวํ วตฺตพฺเพ…เป … โสตินฺทฺริยสํวโร…เป … ฆานินฺทฺริยสํวโร…เป … ชิวฺหินฺทฺริยสํวโร…เป … กายินฺทฺริยสํวโร กายกมฺมนฺติ น เหวํ วตฺตพฺเพ…เป …ฯ>
    text <กายินฺทฺริยสํวโร กายกมฺมนฺติ อามนฺตาฯ จกฺขุนฺทฺริยสํวโร จกฺขุกมฺมนฺติ น เหวํ วตฺตพฺเพ…เป … กายินฺทฺริยสํวโร กายกมฺมนฺติ อามนฺตาฯ โสตินฺทฺริยสํวโร…เป … ฆานินฺทฺริยสํวโร…เป … ชิวฺหินฺทฺริยสํวโร ชิวฺหากมฺมนฺติ น เหวํ วตฺตพฺเพ…เป … มนินฺทฺริยสํวโร มโนกมฺมนฺติ น เหวํ วตฺตพฺเพ…เป …ฯ>
    text <มนินฺทฺริยสํวโร มโนกมฺมนฺติ อามนฺตาฯ จกฺขุนฺทฺริยสํวโร จกฺขุกมฺมนฺติ น เหวํ วตฺตพฺเพ…เป … มนินฺทฺริยสํวโร มโนกมฺมนฺติ อามนฺตาฯ โสตินฺทฺริยสํวโร …เป … ฆานินฺทฺริยสํวโร… ชิวฺหินฺทฺริยสํวโร…เป … กายินฺทฺริยสํวโร กายกมฺมนฺติ น เหวํ วตฺตพฺเพ…เป …ฯ>
    text <๖๓๑>, <อสํวโร กมฺมนฺติ อามนฺตาฯ จกฺขุนฺทฺริยอสํวโร จกฺขุกมฺมนฺติ น เหวํ วตฺตพฺเพ…เป … โสตินฺทฺริยอสํวโร…เป … ฆานินฺทฺริยอสํวโร…เป … ชิวฺหินฺทฺริยอสํวโร… กายินฺทฺริยอสํวโร กายกมฺมนฺติ น เหวํ วตฺตพฺเพ…เป …ฯ>
    text <กายินฺทฺริยอสํวโร กายกมฺมนฺติ อามนฺตาฯ จกฺขุนฺทฺริยอสํวโร จกฺขุกมฺมนฺติ น เหวํ วตฺตพฺเพ…เป … กายินฺทฺริยอสํวโร กายกมฺมนฺติ อามนฺตาฯ โสตินฺทฺริยอสํวโร…เป … ฆานินฺทฺริยอสํวโร…เป … ชิวฺหินฺทฺริยอสํวโร ชิวฺหากมฺมนฺติ น เหวํ วตฺตพฺเพ…เป … มนินฺทฺริยอสํวโร มโนกมฺมนฺติ น เหวํ วตฺตพฺเพ…เป …ฯ>
    text <มนินฺทฺริยอสํวโร มโนกมฺมนฺติ อามนฺตาฯ จกฺขุนฺทฺริยอสํวโร จกฺขุกมฺมนฺติ น เหวํ วตฺตพฺเพ…เป … มนินฺทฺริยอสํวโร มโนกมฺมนฺติ อามนฺตาฯ โสตินฺทฺริยอสํวโร…เป … ฆานินฺทฺริยอสํวโร…เป … ชิวฺหินฺทฺริยอสํวโร…เป … กายินฺทฺริยอสํวโร กายกมฺมนฺติ น เหวํ วตฺตพฺเพ…เป …ฯ>
    text <๖๓๒>, <น วตฺตพฺพํ สํวโรปิ อสํวโรปิ กมฺมนฺติ อามนฺตาฯ นนุ วุตฺตํ ภควตา อิธ ภิกฺขเว ภิกฺขุ จกฺขุนา รูปํ ทิสฺวา นิมิตฺตคฺคาหี โหติ…เป … น นิมิตฺตคฺคาหี โหติ โสเตน สทฺทํ สุตฺวา…เป … มนสา ธมฺมํ วิญฺญาย นิมิตฺตคฺคาหี โหติ…เป … น นิมิตฺตคฺคาหี โหตีติ อตฺเถว สุตฺตนฺโตติ อามนฺตาฯ เตน หิ สํวโรปิ อสํวโรปิ กมฺมนฺติฯ>
    stand <สํวโร กมฺมนฺติกถา นิฏฺฐิตาฯ>
  text <๑๒ ทฺวาทสมวคฺโค>
    text <๑๑๗ ๒ กมฺมกถา>
      text <๖๓๓>, <สพฺพํ กมฺมํ สวิปากนฺติ อามนฺตาฯ สพฺพา เจตนา สวิปากาติ น เหวํ วตฺตพฺเพ…เป … สพฺพา เจตนา สวิปากาติ อามนฺตาฯ วิปากาพฺยากตา เจตนา สวิปากาติ น เหวํ วตฺตพฺเพ…เป … สพฺพา เจตนา สวิปากาติ อามนฺตาฯ กิริยาพฺยากตา เจตนา สวิปากาติ น เหวํ วตฺตพฺเพ…เป …ฯ>
      text <สพฺพา เจตนา สวิปากาติ อามนฺตาฯ กามาวจรา วิปากาพฺยากตา เจตนา สวิปากาติ น เหวํ วตฺตพฺเพ…เป … สพฺพา เจตนา สวิปากาติ อามนฺตาฯ รูปาวจรา อรูปาวจรา อปริยาปนฺนา วิปากาพฺยากตา เจตนา สวิปากาติ น เหวํ วตฺตพฺเพ…เป …ฯ>
      text <สพฺพา เจตนา สวิปากาติ อามนฺตาฯ กามาวจรา กิริยาพฺยากตา เจตนา สวิปากาติ น เหวํ วตฺตพฺเพ…เป … สพฺพา เจตนา สวิปากาติ อามนฺตาฯ รูปาวจรา อรูปาวจรา กิริยาพฺยากตา เจตนา สวิปากาติ น เหวํ วตฺตพฺเพ…เป …ฯ>
      text <๖๓๔>, <วิปากาพฺยากตา เจตนา อวิปากาติ อามนฺตาฯ หญฺจิ วิปากาพฺยากตา เจตนา อวิปากา โน จ วต เร วตฺตพฺเพ สพฺพา เจตนา สวิปากาติฯ>
      text <กิริยาพฺยากตา เจตนา อวิปากาติ อามนฺตาฯ หญฺจิ กิริยาพฺยากตา เจตนา อวิปากา โน จ วต เร วตฺตพฺเพ สพฺพา เจตนา สวิปากาติฯ>
      text <กามาวจรา รูปาวจรา อรูปาวจรา อปริยาปนฺนา วิปากาพฺยากตา เจตนา อวิปากาติ อามนฺตา ฯ หญฺจิ อปริยาปนฺนา วิปากาพฺยากตา เจตนา อวิปากา โน จ วต เร วตฺตพฺเพ สพฺพา เจตนา สวิปากาติฯ>
      text <กามาวจรา รูปาวจรา อรูปาวจรา กิริยาพฺยากตา เจตนา อวิปากาติ อามนฺตาฯ หญฺจิ อรูปาวจรา กิริยาพฺยากตา เจตนา อวิปากา โน จ วต เร วตฺตพฺเพ สพฺพา เจตนา สวิปากาติฯ>
      text <๖๓๕>, <น วตฺตพฺพํ สพฺพํ กมฺมํ สวิปากนฺติ อามนฺตาฯ นนุ วุตฺตํ ภควตา นาหํ ภิกฺขเว สญฺเจตนิกานํ กมฺมานํ กตานํ อุปจิตานํ อปฺปฏิสํวิทิตฺวา พฺยนฺติภาวํ วทามิ ตญฺจ โข ทิฏฺเฐว ธมฺเม อุปปชฺเช วา อปเร วา ปริยาเยติ อตฺเถว สุตฺตนฺโตติ อามนฺตาฯ เตน หิ สพฺพํ กมฺมํ สวิปากนฺติฯ>
      stand <กมฺมกถา นิฏฺฐิตาฯ>
  text <๑๒ ทฺวาทสมวคฺโค>
    text <๑๑๘ ๓ สทฺโท วิปาโกติกถา>
      text <๖๓๖>, <สทฺโท วิปาโกติ อามนฺตาฯ สุขเวทนิโย ทุกฺขเวทนิโย อทุกฺขมสุขเวทนิโย สุขาย เวทนาย สมฺปยุตฺโต ทุกฺขาย เวทนาย สมฺปยุตฺโต อทุกฺขมสุขาย เวทนาย สมฺปยุตฺโต ผสฺเสน สมฺปยุตฺโต เวทนาย สมฺปยุตฺโต สญฺญาย สมฺปยุตฺโต เจตนาย สมฺปยุตฺโต จิตฺเตน สมฺปยุตฺโต สารมฺมโณ อตฺถิ ตสฺส อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ น เหวํ วตฺตพฺเพ…เป … นนุ น สุขเวทนิโย น ทุกฺขเวทนิโย…เป … อนารมฺมโณ นตฺถิ ตสฺส อาวฏฺฏนา…เป … ปณิธีติ อามนฺตาฯ หญฺจิ น สุขเวทนิโย…เป … อนารมฺมโณ นตฺถิ ตสฺส อาวฏฺฏนา…เป … ปณิธิ โน จ วต เร วตฺตพฺเพ สทฺโท วิปาโกติฯ>
      text <ผสฺโส วิปาโก ผสฺโส สุขเวทนิโย…เป … สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ สทฺโท วิปาโก สทฺโท สุขเวทนิโย…เป … สารมฺมโณ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <สทฺโท วิปาโก สทฺโท น สุขเวทนิโย…เป … อนารมฺมโณ นตฺถิ ตสฺส อาวฏฺฏนา…เป … ปณิธีติ อามนฺตาฯ ผสฺโส วิปาโก ผสฺโส น สุขเวทนิโย น ทุกฺขเวทนิโย…เป … อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <๖๓๗>, <น วตฺตพฺพํ สทฺโท วิปาโกติ อามนฺตาฯ นนุ วุตฺตํ ภควตา โส ตสฺส กมฺมสฺส กตตฺตา อุปจิตตฺตา อุสฺสนฺนตฺตา วิปุลตฺตา พฺรหฺมสฺสโร โหติ กรวิกภาณีติ อตฺเถว สุตฺตนฺโตติ อามนฺตา ฯ เตน หิ สทฺโท วิปาโกติฯ>
      stand <สทฺโท วิปาโกติกถา นิฏฺฐิตาฯ>
  text <๑๒ ทฺวาทสมวคฺโค>
    text <๑๑๙ ๔ สฬายตนกถา>
      text <๖๓๘>, <จกฺขายตนํ วิปาโกติ อามนฺตาฯ สุขเวทนิยํ ทุกฺขเวทนิยํ…เป … สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … นนุ น สุขเวทนิยํ…เป … อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ หญฺจิ น สุขเวทนิยํ…เป … อนารมฺมณํ นตฺถิ ตสฺส อาวฏฺฏนา…เป … ปณิธิ โน จ วต เร วตฺตพฺเพ จกฺขายตนํ วิปาโกติ…เป …ฯ>
      text <ผสฺโส วิปาโก ผสฺโส สุขเวทนิโย…เป … สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ จกฺขายตนํ วิปาโก จกฺขายตนํ สุขเวทนิยํ…เป … สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <จกฺขายตนํ วิปาโก จกฺขายตนํ น สุขเวทนิยํ…เป … อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ ผสฺโส วิปาโก ผสฺโส น สุขเวทนิโย…เป … อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <๖๓๙>, <โสตายตนํ…เป … ฆานายตนํ…เป … ชิวฺหายตนํ…เป … กายายตนํ วิปาโกติ อามนฺตาฯ สุขเวทนิยํ…เป … สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ …เป … นนุ น สุขเวทนิยํ…เป … อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ หญฺจิ น สุขเวทนิยํ…เป … อนารมฺมณํ นตฺถิ ตสฺส อาวฏฺฏนา…เป … ปณิธิ โน จ วต เร วตฺตพฺเพ กายายตนํ วิปาโกติฯ>
      text <ผสฺโส วิปาโก ผสฺโส สุขเวทนิโย…เป … สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ กายายตนํ วิปาโก กายายตนํ สุขเวทนิยํ…เป … สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ …เป … กายายตนํ วิปาโก กายายตนํ น สุขเวทนิยํ…เป … อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตา ฯ ผสฺโส วิปาโก ผสฺโส น สุขเวทนิโย…เป … อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <๖๔๐>, <น วตฺตพฺพํ สฬายตนํ วิปาโกติ อามนฺตาฯ นนุ สฬายตนํ กมฺมสฺส กตตฺตา อุปฺปนฺนนฺติ อามนฺตาฯ หญฺจิ สฬายตนํ กมฺมสฺส กตตฺตา อุปฺปนฺนํ เตน วต เร วตฺตพฺเพ สฬายตนํ วิปาโกติฯ>
      stand <สฬายตนกถา นิฏฺฐิตาฯ>
  text <๑๒ ทฺวาทสมวคฺโค>
    text <๑๒๐ ๕ สตฺตกฺขตฺตุปรมกถา>
      text <๖๔๑>, <สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ อามนฺตาฯ มาตา ชีวิตา โวโรปิตา… ปิตา ชีวิตา โวโรปิโต… อรหา ชีวิตา โวโรปิโต… ทุฏฺเฐน จิตฺเตน ตถาคตสฺส โลหิตํ อุปฺปาทิตํ… สงฺโฆ ภินฺโนติ น เหวํ วตฺตพฺเพ…เป …ฯ>
      text <สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ อามนฺตาฯ อภพฺโพ อนฺตรา ธมฺมํ อภิสเมตุนฺติ น เหวํ วตฺตพฺเพ…เป …ฯ อภพฺโพ อนฺตรา ธมฺมํ อภิสเมตุนฺติ อามนฺตาฯ มาตา ชีวิตา โวโรปิตา… ปิตา ชีวิตา โวโรปิโต… อรหา ชีวิตา โวโรปิโต… ทุฏฺเฐน จิตฺเตน ตถาคตสฺส โลหิตํ อุปฺปาทิตํ… สงฺโฆ ภินฺโนติ น เหวํ วตฺตพฺเพ…เป …ฯ>
      text <๖๔๒>, <สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ อามนฺตาฯ อตฺถิ โส นิยโม เยน นิยเมน สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ น เหวํ วตฺตพฺเพ…เป … อตฺถิ เต สติปฏฺฐานา…เป … สมฺมปฺปธานา… อิทฺธิปาทา… อินฺทฺริยา… พลา… โพชฺฌงฺคา เยหิ โพชฺฌงฺเคหิ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ น เหวํ วตฺตพฺเพ…เป …ฯ>
      text <๖๔๓>, <นตฺถิ โส นิยโม เยน นิยเมน สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ อามนฺตาฯ หญฺจิ นตฺถิ โส นิยโม เยน นิยเมน สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต โน จ วต เร วตฺตพฺเพ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติฯ>
      text <นตฺถิ เต สติปฏฺฐานา… โพชฺฌงฺคา เยหิ โพชฺฌงฺเคหิ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ อามนฺตาฯ หญฺจิ นตฺถิ เต โพชฺฌงฺคา เยหิ โพชฺฌงฺเคหิ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต โน จ วต เร วตฺตพฺเพ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติฯ>
      text <๖๔๔>, <สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ อามนฺตาฯ สกทาคามินิยเมนาติ น เหวํ วตฺตพฺเพ…เป … อนาคามินิยเมนาติ น เหวํ วตฺตพฺเพ…เป … อรหตฺตนิยเมนาติ น เหวํ วตฺตพฺเพ…เป …ฯ>
      text <กตเมน นิยเมนาติ โสตาปตฺตินิยเมนาติฯ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ อามนฺตาฯ เย เกจิ โสตาปตฺตินิยามํ โอกฺกมนฺติ สพฺเพ เต สตฺตกฺขตฺตุปรมตานิยตาติ น เหวํ วตฺตพฺเพ…เป …ฯ>
      text <๖๔๕>, <น วตฺตพฺพํ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติ อามนฺตา ฯ นนุ โส สตฺตกฺขตฺตุปรโมติ อามนฺตาฯ หญฺจิ โส สตฺตกฺขตฺตุปรโม เตน วต เร วตฺตพฺเพ สตฺตกฺขตฺตุปรโม ปุคฺคโล สตฺตกฺขตฺตุปรมตานิยโตติฯ>
      stand <สตฺตกฺขตฺตุปรมกถา นิฏฺฐิตาฯ>
  text <๑๒ ทฺวาทสมวคฺโค>
    text <๑๒๑ ๖ โกลงฺโกลกถา>
      text <๖๔๖>, <น วตฺตพฺพํ โกลงฺโกโล ปุคฺคโล โกลงฺโกลตานิยโตติ อามนฺตาฯ นนุ โส โกลงฺโกโลติ อามนฺตาฯ หญฺจิ โส โกลงฺโกโล เตน วต เร วตฺตพฺเพ โกลงฺโกโล ปุคฺคโล โกลงฺโกลตานิยโตติฯ>
      stand <โกลงฺโกลกถา นิฏฺฐิตาฯ>
  text <๑๒ ทฺวาทสมวคฺโค>
    text <๑๒๒ ๗ เอกพีชีกถา>
      text <๖๔๗>, <น วตฺตพฺพํ เอกพีชี ปุคฺคโล เอกพีชิตานิยโตติ อามนฺตาฯ นนุ โส เอกพีชีติ อามนฺตาฯ หญฺจิ โส เอกพีชี เตน วต เร วตฺตพฺเพ เอกพีชี ปุคฺคโล เอกพีชิตานิยโตติฯ>
      stand <เอกพีชีกถา นิฏฺฐิตาฯ>
  text <๑๒ ทฺวาทสมวคฺโค>
    text <๑๒๓ ๘ ชีวิตา โวโรปนกถา>
      text <๖๔๘>, <ทิฏฺฐิสมฺปนฺโน ปุคฺคโล สญฺจิจฺจ ปาณํ ชีวิตา โวโรเปยฺยาติ อามนฺตาฯ ทิฏฺฐิสมฺปนฺโน ปุคฺคโล สญฺจิจฺจ มาตรํ ชีวิตา โวโรเปยฺย…เป … ปิตรํ ชีวิตา โวโรเปยฺย …เป … อรหนฺตํ ชีวิตา โวโรเปยฺย…เป … ทุฏฺเฐน จิตฺเตน ตถาคตสฺส โลหิตํ อุปฺปาเทยฺย…เป … สงฺฆํ ภินฺเทยฺยาติ น เหวํ วตฺตพฺเพ…เป …ฯ>
      text <ทิฏฺฐิสมฺปนฺโน ปุคฺคโล สญฺจิจฺจ ปาณํ ชีวิตา โวโรเปยฺยาติ อามนฺตาฯ ทิฏฺฐิสมฺปนฺโน ปุคฺคโล สตฺถริ อคารโวติ น เหวํ วตฺตพฺเพ…เป … ธมฺเม…เป … สงฺเฆ…เป … สิกฺขาย อคารโวติ น เหวํ วตฺตพฺเพ…เป …ฯ>
      text <นนุ ทิฏฺฐิสมฺปนฺโน ปุคฺคโล สตฺถริ สคารโวติ อามนฺตาฯ หญฺจิ ทิฏฺฐิสมฺปนฺโน ปุคฺคโล สตฺถริ สคารโว โน จ วต เร วตฺตพฺเพ ทิฏฺฐิสมฺปนฺโน ปุคฺคโล สญฺจิจฺจ ปาณํ ชีวิตา โวโรเปยฺยาติฯ นนุ ทิฏฺฐิสมฺปนฺโน ปุคฺคโล ธมฺเม…เป … สงฺเฆ…เป … สิกฺขาย สคารโวติ อามนฺตาฯ หญฺจิ ทิฏฺฐิสมฺปนฺโน ปุคฺคโล สิกฺขาย สคารโว โน จ วต เร วตฺตพฺเพ ทิฏฺฐิสมฺปนฺโน ปุคฺคโล สญฺจิจฺจ ปาณํ ชีวิตา โวโรเปยฺยาติฯ>
      text <๖๔๙>, <ทิฏฺฐิสมฺปนฺโน ปุคฺคโล สตฺถริ อคารโวติ อามนฺตาฯ ทิฏฺฐิสมฺปนฺโน ปุคฺคโล พุทฺธถูเป โอหเทยฺย โอมุตฺเตยฺย นิฏฺฐุเภยฺย พุทฺธถูเป อปพฺยามโต กเรยฺยาติ น เหวํ วตฺตพฺเพ…เป …ฯ>
      text <ทิฏฺฐิสมฺปนฺโน ปุคฺคโล สญฺจิจฺจ ปาณํ ชีวิตา โวโรเปยฺยาติ อามนฺตาฯ นนุ วุตฺตํ ภควตา เสยฺยถาปิ ภิกฺขเว มหาสมุทฺโท ฐิตธมฺโม เวลํ นาติวตฺตติ เอวเมว โข ภิกฺขเว ยํ มยา สาวกานํ สิกฺขาปทํ ปญฺญตฺตํ ตํ มม สาวกา ชีวิตเหตุปิ นาติกฺกมนฺตีติ อตฺเถว สุตฺตนฺโตติ อามนฺตา ฯ เตน หิ น วตฺตพฺพํ ทิฏฺฐิสมฺปนฺโน ปุคฺคโล สญฺจิจฺจ ปาณํ ชีวิตา โวโรเปยฺยาติฯ>
      stand <ชีวิตา โวโรปนกถา นิฏฺฐิตาฯ>
  text <๑๒ ทฺวาทสมวคฺโค>
    text <๑๒๔ ๙ ทุคฺคติกถา>
      text <๖๕๐>, <ทิฏฺฐิสมฺปนฺนสฺส ปุคฺคลสฺส ปหีนา ทุคฺคตีติ อามนฺตาฯ ทิฏฺฐิสมฺปนฺโน ปุคฺคโล อาปายิเก รูเป รชฺเชยฺยาติ อามนฺตาฯ หญฺจิ ทิฏฺฐิสมฺปนฺโน ปุคฺคโล อาปายิเก รูเป รชฺเชยฺย โน จ วต เร วตฺตพฺเพ ทิฏฺฐิสมฺปนฺนสฺส ปุคฺคลสฺส ปหีนา ทุคฺคตีติฯ>
      text <ทิฏฺฐิสมฺปนฺนสฺส ปุคฺคลสฺส ปหีนา ทุคฺคตีติ อามนฺตาฯ ทิฏฺฐิสมฺปนฺโน ปุคฺคโล อาปายิเก สทฺเท…เป … คนฺเธ… รเส… โผฏฺฐพฺเพ…เป … อมนุสฺสิตฺถิยา ติรจฺฉานคติตฺถิยา นาคกญฺญาย เมถุนํ ธมฺมํ ปฏิเสเวยฺย อเชฬกํ ปฏิคฺคณฺเหยฺย กุกฺกุฏสูกรํ ปฏิคฺคณฺเหยฺย หตฺถิควสฺสวฬวํ ปฏิคฺคณฺเหยฺย… ติตฺติรวฏฺฏกโมรกปิญฺชรํ ปฏิคฺคณฺเหยฺยาติ อามนฺตาฯ หญฺจิ ทิฏฺฐิสมฺปนฺโน ปุคฺคโล ติตฺติรวฏฺฏกโมรกปิญฺชรํ ปฏิคฺคณฺเหยฺย โน จ วต เร วตฺตพฺเพ ทิฏฺฐิสมฺปนฺนสฺส ปุคฺคลสฺส ปหีนา ทุคฺคตีติฯ>
      text <๖๕๑>, <ทิฏฺฐิสมฺปนฺนสฺส ปุคฺคลสฺส ปหีนา ทุคฺคติ ทิฏฺฐิสมฺปนฺโน ปุคฺคโล อาปายิเก รูเป รชฺเชยฺยาติ อามนฺตาฯ อรหโต ปหีนา ทุคฺคติ อรหา อาปายิเก รูเป รชฺเชยฺยาติ น เหวํ วตฺตพฺเพ…เป … ทิฏฺฐิสมฺปนฺนสฺส ปุคฺคลสฺส ปหีนา ทุคฺคติ ทิฏฺฐิสมฺปนฺโน ปุคฺคโล อาปายิเก สทฺเท… คนฺเธ… รเส… โผฏฺฐพฺเพ…เป … ติตฺติรวฏฺฏกโมรกปิญฺชรํ ปฏิคฺคณฺเหยฺยาติ อามนฺตา ฯ อรหโต ปหีนา ทุคฺคติ อรหา ติตฺติรวฏฺฏกโมรกปิญฺชรํ ปฏิคฺคณฺเหยฺยาติ น เหวํ วตฺตพฺเพ…เป …ฯ>
      text <อรหโต ปหีนา ทุคฺคติ น จ อรหา อาปายิเก รูเป รชฺเชยฺยาติ อามนฺตาฯ ทิฏฺฐิสมฺปนฺนสฺส ปุคฺคลสฺส ปหีนา ทุคฺคติ น จ ทิฏฺฐิสมฺปนฺโน ปุคฺคโล อาปายิเก รูเป รชฺเชยฺยาติ น เหวํ วตฺตพฺเพ…เป … อรหโต ปหีนา ทุคฺคติ น จ อรหา อาปายิเก สทฺเท…เป … คนฺเธ…เป … รเส…เป … โผฏฺฐพฺเพ…เป … อมนุสฺสิตฺถิยา ติรจฺฉานคติตฺถิยา นาคกญฺญาย เมถุนํ ธมฺมํ ปฏิเสเวยฺย อเชฬกํ ปฏิคฺคณฺเหยฺย กุกฺกุฏสูกรํ ปฏิคฺคณฺเหยฺย หตฺถิควสฺสวฬวํ ปฏิคฺคณฺเหยฺย…เป … ติตฺติรวฏฺฏกโมรกปิญฺชรํ ปฏิคฺคณฺเหยฺยาติ อามนฺตา ฯ ทิฏฺฐิสมฺปนฺนสฺส ปุคฺคลสฺส ปหีนา ทุคฺคติ น จ ทิฏฺฐิสมฺปนฺโน ปุคฺคโล ติตฺติรวฏฺฏกโมรกปิญฺชรํ ปฏิคฺคณฺเหยฺยาติ น เหวํ วตฺตพฺเพ…เป …ฯ>
      text <๖๕๒>, <น วตฺตพฺพํ ทิฏฺฐิสมฺปนฺนสฺส ปุคฺคลสฺส ปหีนา ทุคฺคตีติ อามนฺตาฯ ทิฏฺฐิสมฺปนฺโน ปุคฺคโล นิรยํ อุปปชฺเชยฺย…เป … ติรจฺฉานโยนิํ อุปปชฺเชยฺย… เปตฺติวิสยํ อุปปชฺเชยฺยาติ น เหวํ วตฺตพฺเพฯ เตน หิ ทิฏฺฐิสมฺปนฺนสฺส ปุคฺคลสฺส ปหีนา ทุคฺคตีติฯ>
      stand <ทุคฺคติกถา นิฏฺฐิตาฯ>
  text <๑๒ ทฺวาทสมวคฺโค>
    text <๑๒๕ ๑๐ สตฺตมภวิกกถา>
      text <๖๕๓>, <น วตฺตพฺพํ สตฺตมภวิกสฺส ปุคฺคลสฺส ปหีนา ทุคฺคตีติ อามนฺตาฯ สตฺตมภวิโก ปุคฺคโล นิรยํ อุปปชฺเชยฺย ติรจฺฉานโยนิํ อุปปชฺเชยฺย เปตฺติวิสยํ อุปปชฺเชยฺยาติ น เหวํ วตฺตพฺเพฯ เตน หิ สตฺตมภวิกสฺส ปุคฺคลสฺส ปหีนา ทุคฺคตีติฯ>
      stand <สตฺตมภวิกกถา นิฏฺฐิตาฯ>
      stand <ทฺวาทสมวคฺโคฯ>
      text <ตสฺสุทฺทานํ>
      text <สํวโร กมฺมํ ตเถว อสํวโร สพฺพกมฺมํ สวิปากํ สทฺโท วิปาโก สฬายตนํ วิปาโก สตฺตกฺขตฺตุปรโม ปุคฺคโล สตฺตกฺขตฺตุปรมตานิยโต โกลงฺโกลปุคฺคโล โกลงฺโกลตานิยโต เอกพีชี ปุคฺคโล เอกพีชิตานิยโต ทิฏฺฐิสมฺปนฺโน ปุคฺคโล สญฺจิจฺจ ปาณํ ชีวิตา โวโรเปยฺย ทิฏฺฐิสมฺปนฺนสฺส ปุคฺคลสฺส ปหีนา ทุคฺคติ ตเถว สตฺตมภวิกสฺสาติฯ>
