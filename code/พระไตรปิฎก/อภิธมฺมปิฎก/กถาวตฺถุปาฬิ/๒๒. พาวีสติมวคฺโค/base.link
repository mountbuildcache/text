text <๒๒ พาวีสติมวคฺโค>
  text <๒๐๘ ๑ ปรินิพฺพานกถา>
    text <๘๙๒>, <อตฺถิ กิญฺจิ สํโยชนํ อปฺปหาย ปรินิพฺพานนฺติ อามนฺตาฯ อตฺถิ กิญฺจิ สกฺกายทิฏฺฐิํ อปฺปหาย…เป … อโนตฺตปฺปํ อปฺปหาย ปรินิพฺพานนฺติ น เหวํ วตฺตพฺเพ…เป …ฯ>
    text <อตฺถิ กิญฺจิ สํโยชนํ อปฺปหาย ปรินิพฺพานนฺติ อามนฺตาฯ อรหา สราโค…เป … สกิเลโสติ น เหวํ วตฺตพฺเพ…เป … นนุ อรหา นิราโค…เป … นิกฺกิเลโสติ อามนฺตาฯ หญฺจิ อรหา นิราโค…เป … นิกฺกิเลโส โน จ วต เร วตฺตพฺเพ อตฺถิ กิญฺจิ สํโยชนํ อปฺปหาย ปรินิพฺพานนฺติฯ>
    text <๘๙๓>, <น วตฺตพฺพํ อตฺถิ กิญฺจิ สํโยชนํ อปฺปหาย ปรินิพฺพานนฺติ อามนฺตา ฯ อรหา สพฺพํ พุทฺธวิสยํ ชานาตีติ น เหวํ วตฺตพฺเพฯ เตน หิ อตฺถิ กิญฺจิ สํโยชนํ อปฺปหาย ปรินิพฺพานนฺติฯ>
    stand <ปรินิพฺพานกถา นิฏฺฐิตาฯ>
  text <๒๒ พาวีสติมวคฺโค>
    text <๒๐๙ ๒ กุสลจิตฺตกถา>
      text <๘๙๔>, <อรหา กุสลจิตฺโต ปรินิพฺพายตีติ อามนฺตาฯ อรหา ปุญฺญาภิสงฺขารํ อภิสงฺขโรนฺโต… อาเนญฺชาภิสงฺขารํ อภิสงฺขโรนฺโต… คติสํวตฺตนิยํ กมฺมํ กโรนฺโต… ภวสํวตฺตนิยํ กมฺมํ กโรนฺโต… อิสฺสริยสํวตฺตนิยํ กมฺมํ กโรนฺโต… อธิปจฺจสํวตฺตนิยํ กมฺมํ กโรนฺโต… มหาโภคสํวตฺตนิยํ กมฺมํ กโรนฺโต… มหาปริวารสํวตฺตนิยํ กมฺมํ กโรนฺโต… เทวโสภคฺยสํวตฺตนิยํ กมฺมํ กโรนฺโต… มนุสฺสโสภคฺยสํวตฺตนิยํ กมฺมํ กโรนฺโต ปรินิพฺพายตีติ น เหวํ วตฺตพฺเพ…เป …ฯ>
      text <อรหา กุสลจิตฺโต ปรินิพฺพายตีติ อามนฺตาฯ อรหา อาจินนฺโต อปจินนฺโต ปชหนฺโต อุปาทิยนฺโต วิสิเนนฺโต อุสฺสิเนนฺโต วิธูเปนฺโต สนฺธูเปนฺโต ปรินิพฺพายตีติ น เหวํ วตฺตพฺเพ …เป … นนุ อรหา เนวาจินาติ น อปจินาติ อปจินิตฺวา ฐิโตติ อามนฺตาฯ หญฺจิ อรหา เนวาจินาติ น อปจินาติ อปจินิตฺวา ฐิโต โน จ วต เร วตฺตพฺเพ อรหา กุสลจิตฺโต ปรินิพฺพายตีติฯ นนุ อรหา เนว ปชหติ น อุปาทิยติ ปชหิตฺวา ฐิโต เนว วิสิเนติ น อุสฺสิเนติ วิสิเนตฺวา ฐิโต นนุ อรหา เนว วิธูเปติ น สนฺธูเปติ วิธูเปตฺวา ฐิโตติ อามนฺตาฯ หญฺจิ อรหา เนว วิธูเปติ น สนฺธูเปติ วิธูเปตฺวา ฐิโต โน จ วต เร วตฺตพฺเพ อรหา กุสลจิตฺโต ปรินิพฺพายตีติฯ>
      text <๘๙๕>, <น วตฺตพฺพํ อรหา กุสลจิตฺโต ปรินิพฺพายตีติ อามนฺตาฯ นนุ อรหา อุปฏฺฐิตสฺสติ สโต สมฺปชาโน ปรินิพฺพายตีติ อามนฺตาฯ หญฺจิ อรหา อุปฏฺฐิตสฺสติ สโต สมฺปชาโน ปรินิพฺพายติ เตน วต เร วตฺตพฺเพ อรหา กุสลจิตฺโต ปรินิพฺพายตีติฯ>
      stand <กุสลจิตฺตกถา นิฏฺฐิตาฯ>
  text <๒๒ พาวีสติมวคฺโค>
    text <๒๑๐ ๓ อาเนญฺชกถา>
      text <๘๙๖>, <อรหา อาเนญฺเช ฐิโต ปรินิพฺพายตีติ อามนฺตาฯ นนุ อรหา ปกติจิตฺเต ฐิโต ปรินิพฺพายตีติ อามนฺตาฯ หญฺจิ อรหา ปกติจิตฺเต ฐิโต ปรินิพฺพายติ โน จ วต เร วตฺตพฺเพ อรหา อาเนญฺเช ฐิโต ปรินิพฺพายตีติฯ>
      text <อรหา อาเนญฺเช ฐิโต ปรินิพฺพายตีติ อามนฺตาฯ อรหา กิริยมเย จิตฺเต ฐิโต ปรินิพฺพายตีติ น เหวํ วตฺตพฺเพ…เป … นนุ อรหา วิปากจิตฺเต ฐิโต ปรินิพฺพายตีติ อามนฺตาฯ หญฺจิ อรหา วิปากจิตฺเต ฐิโต ปรินิพฺพายติ โน จ วต เร วตฺตพฺเพ อรหา อาเนญฺเช ฐิโต ปรินิพฺพายตีติฯ>
      text <อรหา อาเนญฺเช ฐิโต ปรินิพฺพายตีติ อามนฺตาฯ อรหา กิริยาพฺยากเต จิตฺเต ฐิโต ปรินิพฺพายตีติ น เหวํ วตฺตพฺเพ…เป … นนุ อรหา วิปากาพฺยากเต จิตฺเต ฐิโต ปรินิพฺพายตีติ อามนฺตาฯ หญฺจิ อรหา วิปากาพฺยากเต จิตฺเต ฐิโต ปรินิพฺพายติ โน จ วต เร วตฺตพฺเพ อรหา อาเนญฺเช ฐิโต ปรินิพฺพายตีติฯ>
      text <อรหา อาเนญฺเช ฐิโต ปรินิพฺพายตีติ อามนฺตาฯ นนุ ภควา จตุตฺถชฺฌานา วุฏฺฐหิตฺวา สมนนฺตรา ปรินิพฺพุโตติ อามนฺตาฯ หญฺจิ ภควา จตุตฺถชฺฌานา วุฏฺฐหิตฺวา สมนนฺตรา ปรินิพฺพุโต โน จ วต เร วตฺตพฺเพ อรหา อาเนญฺเช ฐิโต ปรินิพฺพายตีติฯ>
      stand <อาเนญฺชกถา นิฏฺฐิตาฯ>
  text <๒๒ พาวีสติมวคฺโค>
    text <๒๑๑ ๔ ธมฺมาภิสมยกถา>
      text <๘๙๗>, <อตฺถิ คพฺภเสยฺยาย ธมฺมาภิสมโยติ อามนฺตาฯ อตฺถิ คพฺภเสยฺยาย ธมฺมเทสนา ธมฺมสฺสวนํ ธมฺมสากจฺฉา ปริปุจฺฉา สีลสมาทานํ อินฺทฺริเยสุ คุตฺตทฺวารตา โภชเน มตฺตญฺญุตา ปุพฺพรตฺตาปรรตฺตํ ชาคริยานุโยโคติ น เหวํ วตฺตพฺเพ…เป … นตฺถิ คพฺภเสยฺยาย ธมฺมเทสนา ธมฺมสฺสวนํ…เป … ปุพฺพรตฺตาปรรตฺตํ ชาคริยานุโยโคติ อามนฺตาฯ หญฺจิ นตฺถิ คพฺภเสยฺยาย ธมฺมเทสนา ธมฺมสฺสวนํ…เป … ปุพฺพรตฺตาปรรตฺตํ ชาคริยานุโยโค โน จ วต เร วตฺตพฺเพ อตฺถิ คพฺภเสยฺยาย ธมฺมาภิสมโยติฯ>
      text <อตฺถิ คพฺภเสยฺยาย ธมฺมาภิสมโยติ อามนฺตาฯ นนุ ทฺเว ปจฺจยา สมฺมาทิฏฺฐิยา อุปฺปาทาย ปรโต จ โฆโส โยนิโส จ มนสิกาโรติ อามนฺตาฯ หญฺจิ ทฺเว ปจฺจยา สมฺมาทิฏฺฐิยา อุปฺปาทาย ปรโต จ โฆโส โยนิโส จ มนสิกาโร โน จ วต เร วตฺตพฺเพ อตฺถิ คพฺภเสยฺยาย ธมฺมาภิสมโยติฯ>
      text <อตฺถิ คพฺภเสยฺยาย ธมฺมาภิสมโยติ อามนฺตาฯ สุตฺตสฺส ปมตฺตสฺส มุฏฺฐสฺสติสฺส อสมฺปชานสฺส ธมฺมาภิสมโยติ น เหวํ วตฺตพฺเพ…เป …ฯ>
      stand <ธมฺมาภิสมยกถา นิฏฺฐิตาฯ>
  text <๒๒ พาวีสติมวคฺโค>
    text <๒๑๒-๔ ๕-๗ ติสฺโสปิกถา>
      text <๘๙๘>, <อตฺถิ คพฺภเสยฺยาย อรหตฺตปฺปตฺตีติ อามนฺตาฯ สุตฺตสฺส ปมตฺตสฺส มุฏฺฐสฺสติสฺส อสมฺปชานสฺส อรหตฺตปฺปตฺตีติ น เหวํ วตฺตพฺเพ…เป …ฯ>
      text <๘๙๙>, <อตฺถิ สุปินคตสฺส ธมฺมาภิสมโยติ อามนฺตาฯ สุตฺตสฺส ปมตฺตสฺส มุฏฺฐสฺสติสฺส อสมฺปชานสฺส ธมฺมาภิสมโยติ น เหวํ วตฺตพฺเพ…เป …ฯ>
      text <๙๐๐>, <อตฺถิ สุปินคตสฺส อรหตฺตปฺปตฺตีติ อามนฺตาฯ สุตฺตสฺส ปมตฺตสฺส มุฏฺฐสฺสติสฺส อสมฺปชานสฺส อรหตฺตปฺปตฺตีติ น เหวํ วตฺตพฺเพ…เป …ฯ>
      stand <ติสฺโสปิกถา นิฏฺฐิตาฯ>
  text <๒๒ พาวีสติมวคฺโค>
    text <๒๑๕ ๘ อพฺยากตกถา>
      text <๙๐๑>, <สพฺพํ สุปินคตสฺส จิตฺตํ อพฺยากตนฺติ อามนฺตาฯ สุปินนฺเตน ปาณํ หเนยฺยาติ อามนฺตาฯ หญฺจิ สุปินนฺเตน ปาณํ หเนยฺย โน จ วต เร วตฺตพฺเพ สพฺพํ สุปินคตสฺส จิตฺตํ อพฺยากตนฺติฯ>
      text <สุปินนฺเตน อทินฺนํ อาทิเยยฺย…เป … มุสา ภเณยฺย ปิสุณํ ภเณยฺย ผรุสํ ภเณยฺย สมฺผํ ปลเปยฺย สนฺธิํ ฉินฺเทยฺย นิลฺโลปํ หเรยฺย เอกาคาริกํ กเรยฺย ปริปนฺเถ ติฏฺเฐยฺย ปรทารํ คจฺเฉยฺย คามฆาตกํ กเรยฺย นิคมฆาตกํ กเรยฺย สุปินนฺเตน เมถุนํ ธมฺมํ ปฏิเสเวยฺย สุปินคตสฺส อสุจิ มุจฺเจยฺย สุปินนฺเตน ทานํ ทเทยฺย จีวรํ ทเทยฺย ปิณฺฑปาตํ ทเทยฺย เสนาสนํ ทเทยฺย คิลานปจฺจยเภสชฺชปริกฺขารํ ทเทยฺย ขาทนียํ ทเทยฺย โภชนียํ ทเทยฺย ปานียํ ทเทยฺย เจติยํ วนฺเทยฺย เจติเย มาลํ อาโรเปยฺย คนฺธํ อาโรเปยฺย วิเลปนํ อาโรเปยฺย…เป … เจติยํ อภิทกฺขิณํ กเรยฺยาติ อามนฺตา ฯ หญฺจิ สุปินนฺเตน เจติยํ อภิทกฺขิณํ กเรยฺย โน จ วต เร วตฺตพฺเพ สพฺพํ สุปินคตสฺส จิตฺตํ อพฺยากตนฺติฯ>
      text <๙๐๒>, <น วตฺตพฺพํ สพฺพํ สุปินคตสฺส จิตฺตํ อพฺยากตนฺติ อามนฺตาฯ นนุ สุปินคตสฺส จิตฺตํ อพฺโพหาริยํ วุตฺตํ ภควตาติ อามนฺตาฯ หญฺจิ สุปินคตสฺส จิตฺตํ อพฺโพหาริยํ วุตฺตํ ภควตา เตน วต เร วตฺตพฺเพ สพฺพํ สุปินคตสฺส จิตฺตํ อพฺยากตนฺติฯ>
      stand <อพฺยากตกถา นิฏฺฐิตาฯ>
  text <๒๒ พาวีสติมวคฺโค>
    text <๒๑๖ ๙ อาเสวนปจฺจยกถา>
      text <๙๐๓>, <นตฺถิ กาจิ อาเสวนปจฺจยตาติ อามนฺตาฯ นนุ วุตฺตํ ภควตา ปาณาติปาโต ภิกฺขเว อาเสวิโต ภาวิโต พหุลีกโต นิรยสํวตฺตนิโก ติรจฺฉานโยนิสํวตฺตนิโก เปตฺติวิสยสํวตฺตนิโก โย สพฺพลหุโส ปาณาติปาตสฺส วิปาโก มนุสฺสภูตสฺส อปฺปายุกสํวตฺตนิโก โหตีติ ฯ อตฺเถว สุตฺตนฺโตติ อามนฺตาฯ เตน หิ อตฺถิ กาจิ อาเสวนปจฺจยตาติฯ>
      text <นตฺถิ กาจิ อาเสวนปจฺจยตาติ อามนฺตาฯ นนุ วุตฺตํ ภควตา อทินฺนาทานํ ภิกฺขเว อาเสวิตํ ภาวิตํ พหุลีกตํ นิรยสํวตฺตนิกํ ติรจฺฉานโยนิสํวตฺตนิกํ เปตฺติวิสยสํวตฺตนิกํ โย สพฺพลหุโส อทินฺนาทานสฺส วิปาโก มนุสฺสภูตสฺส โภคพฺยสนสํวตฺตนิโก โหติ…เป … โย สพฺพลหุโส กาเมสุมิจฺฉาจารสฺส วิปาโก มนุสฺสภูตสฺส สปตฺตเวรสํวตฺตนิโก โหติ…เป … โย สพฺพลหุโส มุสาวาทสฺส วิปาโก มนุสฺสภูตสฺส อพฺภูตพฺภกฺขานสํวตฺตนิโก โหติ…เป … โย สพฺพลหุโส ปิสุณาย วาจาย วิปาโก มนุสฺสภูตสฺส มิตฺเตหิ เภทนสํวตฺตนิโก โหติ…เป … โย สพฺพลหุโส ผรุสาย วาจาย วิปาโก มนุสฺสภูตสฺส อมนาปสทฺทสํวตฺตนิโก โหติ…เป … โย สพฺพลหุโส สมฺผปฺปลาปสฺส วิปาโก มนุสฺสภูตสฺส อนาเทยฺยวาจาสํวตฺตนิโก โหติ สุราเมรยปานํ ภิกฺขเว อาเสวิตํ…เป … โย สพฺพลหุโส สุราเมรยปานสฺส วิปาโก มนุสฺสภูตสฺส อุมฺมตฺตกสํวตฺตนิโก โหตีติ อตฺเถว สุตฺตนฺโตติ อามนฺตาฯ เตน หิ อตฺถิ กาจิ อาเสวนปจฺจยตาติฯ>
      text <๙๐๔>, <นตฺถิ กาจิ อาเสวนปจฺจยตาติ อามนฺตาฯ นนุ วุตฺตํ ภควตา มิจฺฉาทิฏฺฐิ ภิกฺขเว อาเสวิตา ภาวิตา พหุลีกตา นิรยสํวตฺตนิกา ติรจฺฉานโยนิสํวตฺตนิกา เปตฺติวิสยสํวตฺตนิกาติฯ อตฺเถว สุตฺตนฺโตติ อามนฺตาฯ เตน หิ อตฺถิ กาจิ อาเสวนปจฺจยตาติฯ>
      text <นตฺถิ กาจิ อาเสวนปจฺจยตาติ อามนฺตาฯ นนุ วุตฺตํ ภควตา มิจฺฉาสงฺกปฺโป…เป … มิจฺฉาสมาธิ ภิกฺขเว อาเสวิโต ภาวิโต…เป … เปตฺติวิสยสํวตฺตนิโกติ อตฺเถว สุตฺตนฺโตติ อามนฺตาฯ เตน หิ อตฺถิ กาจิ อาเสวนปจฺจยตาติฯ>
      text <๙๐๕>, <นตฺถิ กาจิ อาเสวนปจฺจยตาติ อามนฺตาฯ นนุ วุตฺตํ ภควตา สมฺมาทิฏฺฐิ ภิกฺขเว อาเสวิตา ภาวิตา พหุลีกตา อมโตคธา โหติ อมตปรายนา อมตปริโยสานาติ อตฺเถว สุตฺตนฺโตติ อามนฺตาฯ เตน หิ อตฺถิ กาจิ อาเสวนปจฺจยตาติฯ>
      text <นตฺถิ กาจิ อาเสวนปจฺจยตาติ อามนฺตาฯ นนุ วุตฺตํ ภควตา สมฺมาสงฺกปฺโป ภิกฺขเว อาเสวิโต ภาวิโต พหุลีกโต…เป … สมฺมาสมาธิ ภิกฺขเว อาเสวิโต ภาวิโต พหุลีกโต อมโตคโธ โหติ อมตปรายโน อมตปริโยสาโนติ อตฺเถว สุตฺตนฺโตติ อามนฺตาฯ เตน หิ อตฺถิ กาจิ อาเสวนปจฺจยตาติฯ>
      stand <อาเสวนปจฺจยกถา นิฏฺฐิตาฯ>
  text <๒๒ พาวีสติมวคฺโค>
    text <๒๑๗ ๑๐ ขณิกกถา>
      text <๙๐๖>, <เอกจิตฺตกฺขณิกา สพฺเพ ธมฺมาติ อามนฺตาฯ จิตฺเต มหาปถวี สณฺฐาติ มหาสมุทฺโท สณฺฐาติ สิเนรุปพฺพตราชา สณฺฐาติ อาโป สณฺฐาติ เตโช สณฺฐาติ วาโย สณฺฐาติ ติณกฏฺฐวนปฺปตโย สณฺฐหนฺตีติ น เหวํ วตฺตพฺเพ…เป …ฯ>
      text <เอกจิตฺตกฺขณิกา สพฺเพ ธมฺมาติ อามนฺตาฯ จกฺขายตนํ จกฺขุวิญฺญาเณน สหชาตนฺติ น เหวํ วตฺตพฺเพ…เป … จกฺขายตนํ จกฺขุวิญฺญาเณน สหชาตนฺติ อามนฺตาฯ นนุ อายสฺมา สาริปุตฺโต เอตทโวจ อชฺฌตฺติกญฺเจว อาวุโส จกฺขุํ อปริภินฺนํ โหติ พาหิรา จ รูปา น อาปาถํ อาคจฺฉนฺติ โน จ ตชฺโช สมนฺนาหาโร โหติ เนว ตาว ตชฺชสฺส วิญฺญาณภาคสฺส ปาตุภาโว โหติฯ อชฺฌตฺติกญฺเจว อาวุโส จกฺขุํ อปริภินฺนํ โหติ พาหิรา จ รูปา อาปาถํ อาคจฺฉนฺติ โน จ ตชฺโช สมนฺนาหาโร โหติ เนว ตาว ตชฺชสฺส วิญฺญาณภาคสฺส ปาตุภาโว โหติฯ ยโต จ โข อาวุโส อชฺฌตฺติกญฺเจว จกฺขุํ อปริภินฺนํ โหติ พาหิรา จ รูปา อาปาถํ อาคจฺฉนฺติ ตชฺโช จ สมนฺนาหาโร โหติ เอวํ ตชฺชสฺส วิญฺญาณภาคสฺส ปาตุภาโว โหตีติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ จกฺขายตนํ จกฺขุวิญฺญาเณน สหชาตนฺติฯ>
      text <โสตายตนํ…เป … ฆานายตนํ…เป … ชิวฺหายตนํ…เป … กายายตนํ กายวิญฺญาเณน สหชาตนฺติ น เหวํ วตฺตพฺเพ…เป … กายายตนํ กายวิญฺญาเณน สหชาตนฺติ อามนฺตาฯ นนุ อายสฺมา สาริปุตฺโต เอตทโวจ อชฺฌตฺติโก เจว อาวุโส กาโย อปริภินฺโน โหติ พาหิรา จ โผฏฺฐพฺพา น อาปาถํ อาคจฺฉนฺติ โน จ…เป … อชฺฌตฺติโก เจว อาวุโส กาโย อปริภินฺโน โหติ พาหิรา จ โผฏฺฐพฺพา อาปาถํ อาคจฺฉนฺติ โน จ…เป … ยโต จ โข อาวุโส อชฺฌตฺติโก เจว กาโย อปริภินฺโน โหติ พาหิรา จ โผฏฺฐพฺพา อาปาถํ อาคจฺฉนฺติ ตชฺโช จ สมนฺนาหาโร โหติ เอวํ ตชฺชสฺส วิญฺญาณภาคสฺส ปาตุภาโว โหตีติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ กายายตนํ กายวิญฺญาเณน สหชาตนฺติฯ>
      text <๙๐๗>, <น วตฺตพฺพํ เอกจิตฺตกฺขณิกา สพฺเพ ธมฺมาติ อามนฺตาฯ สพฺเพ ธมฺมา นิจฺจา ธุวา สสฺสตา อวิปริณามธมฺมาติ น เหวํ วตฺตพฺเพฯ เตน หิ เอกจิตฺตกฺขณิกา สพฺเพ ธมฺมาติฯ>
      stand <ขณิกกถา นิฏฺฐิตาฯ>
      stand <พาวีสติมวคฺโคฯ>
      text <ตสฺสุทฺทานํ>
      text <อตฺถิ กิญฺจิ สํโยชนํ อปฺปหาย ปรินิพฺพานํ อรหา กุสลจิตฺโต ปรินิพฺพายติ อรหา อาเนญฺเช ฐิโต ปรินิพฺพายติ อตฺถิ คพฺภเสยฺยาย ธมฺมาภิสมโย อตฺถิ คพฺภเสยฺยาย อรหตฺตปฺปตฺติ อตฺถิ สุปินคตสฺส ธมฺมาภิสมโย อตฺถิ สุปินคตสฺส อรหตฺตปฺปตฺติ สพฺพํ สุปินคตสฺส จิตฺตํ อพฺยากตํ นตฺถิ กาจิ อาเสวนปจฺจยตา เอกจิตฺตกฺขณิกา สพฺเพ ธมฺมาติฯ>
