text <๑๘ อฏฺฐารสมวคฺโค>
  text <๑๗๗ ๑ มนุสฺสโลกกถา>
    text <๘๐๒>, <น วตฺตพฺพํ พุทฺโธ ภควา มนุสฺสโลเก อฏฺฐาสีติ อามนฺตาฯ นนุ อตฺถิ พุทฺธวุตฺถานิ เจติยานิ อารามวิหารคามนิคมนครานิ รฏฺฐานิ ชนปทานีติ อามนฺตาฯ หญฺจิ อตฺถิ พุทฺธวุตฺถานิ เจติยานิ อารามวิหารคามนิคมนครานิ รฏฺฐานิ ชนปทานิ เตน วต เร วตฺตพฺเพ พุทฺโธ ภควา มนุสฺสโลเก อฏฺฐาสีติฯ>
    text <น วตฺตพฺพํ พุทฺโธ ภควา มนุสฺสโลเก อฏฺฐาสีติ อามนฺตาฯ นนุ ภควา ลุมฺพินิยา ชาโต โพธิยา มูเล อภิสมฺพุทฺโธ พาราณสิยํ ภควตา ธมฺมจกฺกํ ปวตฺติตํ จาปาเล เจติเย อายุสงฺขาโร โอสฺสฏฺโฐ กุสินารายํ ภควา ปรินิพฺพุโตติ อามนฺตาฯ หญฺจิ ภควา ลุมฺพินิยา ชาโต…เป … กุสินารายํ ภควา ปรินิพฺพุโต เตน วต เร วตฺตพฺเพ พุทฺโธ ภควา มนุสฺสโลเก อฏฺฐาสีติฯ>
    text <น วตฺตพฺพํ พุทฺโธ ภควา มนุสฺสโลเก อฏฺฐาสีติ อามนฺตาฯ นนุ วุตฺตํ ภควตา เอกมิทาหํ ภิกฺขเว สมยํ อุกฺกฏฺฐายํ วิหรามิ สุภควเน สาลราชมูเลติ เอกมิทาหํ ภิกฺขเว สมยํ อุรุเวลายํ วิหรามิ อชปาลนิคฺโรเธ ปฐมาภิสมฺพุทฺโธติ เอกมิทาหํ ภิกฺขเว สมยํ ราชคเห วิหรามิ เวฬุวเน กฬนฺทกนิวาเปติ เอกมิทาหํ ภิกฺขเว สมยํ สาวตฺถิยํ วิหรามิ เชตวเน อนาถปิณฺฑิกสฺส อาราเมติ เอกมิทาหํ ภิกฺขเว สมยํ เวสาลิยํ วิหรามิ มหาวเน กูฏาคารสาลายนฺติ อตฺเถว สุตฺตนฺโตติ อามนฺตาฯ เตน หิ พุทฺโธ ภควา มนุสฺสโลเก อฏฺฐาสีติฯ>
    text <๘๐๓>, <พุทฺโธ ภควา มนุสฺสโลเก อฏฺฐาสีติ อามนฺตาฯ นนุ ภควา โลเก ชาโต โลเก สํวฑฺโฒ โลกํ อภิภุยฺย วิหรติ อนุปลิตฺโต โลเกนาติ อามนฺตาฯ หญฺจิ ภควา โลเก ชาโต โลเก สํวฑฺโฒ โลกํ อภิภุยฺย วิหรติ อนุปลิตฺโต โลเกน โน จ วต เร วตฺตพฺเพ พุทฺโธ ภควา มนุสฺสโลเก อฏฺฐาสีติฯ>
    stand <มนุสฺสโลกกถา นิฏฺฐิตาฯ>
  text <๑๘ อฏฺฐารสมวคฺโค>
    text <๑๗๘ ๒ ธมฺมเทสนากถา>
      text <๘๐๔>, <น วตฺตพฺพํ พุทฺเธน ภควตา ธมฺโม เทสิโตติ อามนฺตาฯ เกน เทสิโตติ อภินิมฺมิเตน เทสิโตติฯ อภินิมฺมิโต ชิโน สตฺถา สมฺมาสมฺพุทฺโธ สพฺพญฺญู สพฺพทสฺสาวี ธมฺมสฺสามี ธมฺมปฺปฏิสรโณติ น เหวํ วตฺตพฺเพ…เป …ฯ>
      text <น วตฺตพฺพํ พุทฺเธน ภควตา ธมฺโม เทสิโตติ อามนฺตาฯ เกน เทสิโตติ อายสฺมตา อานนฺเทน เทสิโตติฯ อายสฺมา อานนฺโท ชิโน สตฺถา สมฺมาสมฺพุทฺโธ สพฺพญฺญู สพฺพทสฺสาวี ธมฺมสฺสามี ธมฺมปฺปฏิสรโณติ น เหวํ วตฺตพฺเพ…เป …ฯ>
      text <๘๐๕>, <น วตฺตพฺพํ พุทฺเธน ภควตา ธมฺโม เทสิโตติ อามนฺตาฯ นนุ วุตฺตํ ภควตา สํขิตฺเตนปิ โข อหํ สาริปุตฺต ธมฺมํ เทเสยฺยํ วิตฺถาเรนปิ โข อหํ สาริปุตฺต ธมฺมํ เทเสยฺยํ สํขิตฺตวิตฺถาเรนปิ โข อหํ สาริปุตฺต ธมฺมํ เทเสยฺยํ อญฺญาตาโร จ ทุลฺลภาติ อตฺเถว สุตฺตนฺโตติ อามนฺตาฯ เตน หิ พุทฺเธน ภควตา ธมฺโม เทสิโตติฯ>
      text <๘๐๖>, <น วตฺตพฺพํ พุทฺเธน ภควตา ธมฺโม เทสิโตติ อามนฺตาฯ นนุ วุตฺตํ ภควตา อภิญฺญายาหํ ภิกฺขเว ธมฺมํ เทเสมิ โน อนภิญฺญาย สนิทานาหํ ภิกฺขเว ธมฺมํ เทเสมิ โน อนิทานํ สปฺปาฏิหาริยาหํ ภิกฺขเว ธมฺมํ เทเสมิ โน อปฺปาฏิหาริยํ ตสฺส มยฺหํ ภิกฺขเว อภิญฺญาย ธมฺมํ เทสยโต โน อนภิญฺญาย สนิทานํ ธมฺมํ เทสยโต โน อนิทานํ สปฺปาฏิหาริยํ ธมฺมํ เทสยโต โน อปฺปาฏิหาริยํ กรณีโย โอวาโท กรณียา อนุสาสนี อลญฺจ ปน โว ภิกฺขเว ตุฏฺฐิยา อลํ อตฺตมนตาย อลํ โสมนสฺสาย สมฺมาสมฺพุทฺโธ ภควา สฺวากฺขาโต ธมฺโม สุปฺปฏิปนฺโน สงฺโฆติฯ อิมสฺมิญฺจ ปน เวยฺยากรณสฺมิํ ภญฺญมาเน ทสสหสฺสิโลกธาตุ อกมฺปิตฺถาติ อตฺเถว สุตฺตนฺโตติ อามนฺตาฯ เตน หิ พุทฺเธน ภควตา ธมฺโม เทสิโตติฯ>
      stand <ธมฺมเทสนากถา นิฏฺฐิตาฯ>
  text <๑๘ อฏฺฐารสมวคฺโค>
    text <๑๗๙ ๓ กรุณากถา>
      text <๘๐๗>, <นตฺถิ พุทฺธสฺส ภควโต กรุณาติ อามนฺตาฯ นตฺถิ พุทฺธสฺส ภควโต เมตฺตาติ น เหวํ วตฺตพฺเพ…เป … นตฺถิ พุทฺธสฺส ภควโต กรุณาติ อามนฺตาฯ นตฺถิ พุทฺธสฺส ภควโต มุทิตา…เป … อุเปกฺขาติ น เหวํ วตฺตพฺเพ…เป …ฯ>
      text <อตฺถิ พุทฺธสฺส ภควโต เมตฺตาติ อามนฺตาฯ อตฺถิ พุทฺธสฺส ภควโต กรุณาติ น เหวํ วตฺตพฺเพ…เป … อตฺถิ พุทฺธสฺส ภควโต มุทิตา…เป … อุเปกฺขาติ อามนฺตาฯ อตฺถิ พุทฺธสฺส ภควโต กรุณาติ น เหวํ วตฺตพฺเพ…เป …ฯ>
      text <นตฺถิ พุทฺธสฺส ภควโต กรุณาติ อามนฺตาฯ ภควา อการุณิโกติ น เหวํ วตฺตพฺเพ…เป … นนุ ภควา การุณิโก โลกหิโต โลกานุกมฺปโก โลกตฺถจโรติ อามนฺตาฯ หญฺจิ ภควา การุณิโก โลกหิโต โลกานุกมฺปโก โลกตฺถจโร โน จ วต เร วตฺตพฺเพ นตฺถิ พุทฺธสฺส ภควโต กรุณาติ…เป …ฯ>
      text <นตฺถิ พุทฺธสฺส ภควโต กรุณาติ อามนฺตาฯ นนุ ภควา มหากรุณาสมาปตฺติํ สมาปชฺชีติ อามนฺตาฯ หญฺจิ ภควา มหากรุณาสมาปตฺติํ สมาปชฺชิ โน จ วต เร วตฺตพฺเพ นตฺถิ พุทฺธสฺส ภควโต กรุณาติฯ>
      text <๘๐๘>, <อตฺถิ พุทฺธสฺส ภควโต กรุณาติ อามนฺตาฯ ภควา สราโคติ น เหวํ วตฺตพฺเพฯ เตน หิ นตฺถิ พุทฺธสฺส ภควโต กรุณาติฯ>
      stand <กรุณากถา นิฏฺฐิตาฯ>
  text <๑๘ อฏฺฐารสมวคฺโค>
    text <๑๘๐ ๔ คนฺธชาติกถา>
      text <๘๐๙>, <พุทฺธสฺส ภควโต อุจฺจารปสฺสาโว อติวิย อญฺเญ คนฺธชาเต อธิคฺคณฺหาตีติ อามนฺตาฯ ภควา คนฺธโภชีติ น เหวํ วตฺตพฺเพ…เป … นนุ ภควา โอทนกุมฺมาสํ ภุญฺชตีติ อามนฺตาฯ หญฺจิ ภควา โอทนกุมฺมาสํ ภุญฺชติ โน จ วต เร วตฺตพฺเพ พุทฺธสฺส ภควโต อุจฺจารปสฺสาโว อติวิย อญฺเญ คนฺธชาเต อธิคฺคณฺหาตีติฯ>
      text <พุทฺธสฺส ภควโต อุจฺจารปสฺสาโว อติวิย อญฺเญ คนฺธชาเต อธิคฺคณฺหาตีติ อามนฺตาฯ อตฺถิ เกจิ พุทฺธสฺส ภควโต อุจฺจารปสฺสาวํ นฺหายนฺติ วิลิมฺปนฺติ อุจฺฉาเทนฺติ เปฬาย ปฏิสาเมนฺติ กรณฺฑาย นิกฺขิปนฺติ อาปเณ ปสาเรนฺติ เตน จ คนฺเธน คนฺธกรณียํ กโรนฺตีติ น เหวํ วตฺตพฺเพ…เป …ฯ>
      stand <คนฺธชาติกถา นิฏฺฐิตาฯ>
  text <๑๘ อฏฺฐารสมวคฺโค>
    text <๑๘๑ ๕ เอกมคฺคกถา>
      text <๘๑๐>, <เอเกน อริยมคฺเคน จตฺตาริ สามญฺญผลานิ สจฺฉิกโรตีติ อามนฺตาฯ จตุนฺนํ ผสฺสานํ…เป … จตุนฺนํ สญฺญานํ สโมธานํ โหตีติ น เหวํ วตฺตพฺเพ…เป … เอเกน อริยมคฺเคน จตฺตาริ สามญฺญผลานิ สจฺฉิกโรตีติ อามนฺตาฯ โสตาปตฺติมคฺเคนาติ น เหวํ วตฺตพฺเพ…เป … สกทาคามิ…เป … อนาคามิมคฺเคนาติ น เหวํ วตฺตพฺเพ…เป …ฯ>
      text <กตเมน มคฺเคนาติ อรหตฺตมคฺเคนาติฯ อรหตฺตมคฺเคน สกฺกายทิฏฺฐิํ วิจิกิจฺฉํ สีลพฺพตปรามาสํ ชหตีติ น เหวํ วตฺตพฺเพ…เป … อรหตฺตมคฺเคน สกฺกายทิฏฺฐิํ วิจิกิจฺฉํ สีลพฺพตปรามาสํ ชหตีติ อามนฺตาฯ นนุ ติณฺณํ สํโยชนานํ ปหานํ โสตาปตฺติผลํ วุตฺตํ ภควตาติ อามนฺตาฯ หญฺจิ ติณฺณํ สํโยชนานํ ปหานํ โสตาปตฺติผลํ วุตฺตํ ภควตา โน จ วต เร วตฺตพฺเพ อรหตฺตมคฺเคน สกฺกายทิฏฺฐิํ วิจิกิจฺฉํ สีลพฺพตปรามาสํ ชหตีติฯ>
      text <อรหตฺตมคฺเคน โอฬาริกํ กามราคํ โอฬาริกํ พฺยาปาทํ ชหตีติ น เหวํ วตฺตพฺเพ…เป … อรหตฺตมคฺเคน โอฬาริกํ กามราคํ โอฬาริกํ พฺยาปาทํ ชหตีติ อามนฺตาฯ นนุ กามราคพฺยาปาทานํ ตนุภาวํ สกทาคามิผลํ วุตฺตํ ภควตาติ อามนฺตาฯ หญฺจิ กามราคพฺยาปาทานํ ตนุภาวํ สกทาคามิผลํ วุตฺตํ ภควตา โน จ วต เร วตฺตพฺเพ อรหตฺตมคฺเคน โอฬาริกํ กามราคํ โอฬาริกํ พฺยาปาทํ ชหตีติฯ>
      text <อรหตฺตมคฺเคน อณุสหคตํ กามราคํ อณุสหคตํ พฺยาปาทํ ชหตีติ น เหวํ วตฺตพฺเพ…เป … อรหตฺตมคฺเคน อณุสหคตํ กามราคํ อณุสหคตํ พฺยาปาทํ ชหตีติ อามนฺตา ฯ นนุ กามราคพฺยาปาทานํ อนวเสสปฺปหานํ อนาคามิผลํ วุตฺตํ ภควตาติ อามนฺตาฯ หญฺจิ กามราคพฺยาปาทานํ อนวเสสปฺปหานํ อนาคามิผลํ วุตฺตํ ภควตา โน จ วต เร วตฺตพฺเพ อรหตฺตมคฺเคน อณุสหคตํ กามราคํ อณุสหคตํ พฺยาปาทํ ชหตีติฯ>
      text <๘๑๑>, <น วตฺตพฺพํ เอเกน อริยมคฺเคน จตฺตาริ สามญฺญผลานิ สจฺฉิกโรตีติ อามนฺตาฯ ภควตา โสตาปตฺติมคฺโค ภาวิโตติ อามนฺตา ฯ ภควา โสตาปนฺโนติ น เหวํ วตฺตพฺเพ…เป … ภควตา สกทาคามิ…เป … อนาคามิมคฺโค ภาวิโตติ อามนฺตาฯ ภควา อนาคามีติ น เหวํ วตฺตพฺเพ…เป …ฯ>
      text <๘๑๒>, <ภควา เอเกน อริยมคฺเคน จตฺตาริ สามญฺญผลานิ สจฺฉิกโรติ สาวกา จตูหิ อริยมคฺเคหิ จตฺตาริ สามญฺญผลานิ สจฺฉิกโรนฺตีติ อามนฺตาฯ สาวกา พุทฺธสฺส ภควโต อทิฏฺฐํ ทกฺขนฺติ อนธิคตํ อธิคจฺฉนฺติ อสจฺฉิกตํ สจฺฉิกโรนฺตีติ น เหวํ วตฺตพฺเพ…เป …ฯ>
      stand <เอกมคฺคกถา นิฏฺฐิตาฯ>
  text <๑๘ อฏฺฐารสมวคฺโค>
    text <๑๘๒ ๖ ฌานสงฺกนฺติกถา>
      text <๘๑๓>, <ฌานา ฌานํ สงฺกมตีติ อามนฺตาฯ ปฐมา ฌานา ตติยํ ฌานํ สงฺกมตีติ น เหวํ วตฺตพฺเพ…เป … ฌานา ฌานํ สงฺกมตีติ อามนฺตาฯ ทุติยา ฌานา จตุตฺถํ ฌานํ สงฺกมตีติ น เหวํ วตฺตพฺเพ…เป …ฯ>
      text <ปฐมา ฌานา ทุติยํ ฌานํ สงฺกมตีติ อามนฺตาฯ ยา ปฐมสฺส ฌานสฺส อุปฺปาทาย อาวฏฺฏนา…เป … ปณิธิ สาว ทุติยสฺส ฌานสฺส อุปฺปาทาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <ปฐมา ฌานา ทุติยํ ฌานํ สงฺกมติ น วตฺตพฺพํ ยา ปฐมสฺส ฌานสฺส อุปฺปาทาย อาวฏฺฏนา…เป … ปณิธิ สาว ทุติยสฺส ฌานสฺส อุปฺปาทาย อาวฏฺฏนา…เป … ปณิธีติ อามนฺตาฯ ทุติยํ ฌานํ อนาวฏฺเฏนฺตสฺส อุปฺปชฺชติ…เป … อปฺปณิทหนฺตสฺส อุปฺปชฺชตีติ น เหวํ วตฺตพฺเพ…เป … นนุ ทุติยํ ฌานํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชตีติ อามนฺตาฯ หญฺจิ ทุติยํ ฌานํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชติ โน จ วต เร วตฺตพฺเพ ปฐมา ฌานา ทุติยํ ฌานํ สงฺกมตีติ…เป …ฯ>
      text <ปฐมา ฌานา ทุติยํ ฌานํ สงฺกมตีติ อามนฺตาฯ ปฐมํ ฌานํ กาเม อาทีนวโต มนสิกโรโต อุปฺปชฺชตีติ อามนฺตาฯ ทุติยํ ฌานํ กาเม อาทีนวโต มนสิกโรโต อุปฺปชฺชตีติ น เหวํ วตฺตพฺเพ…เป …ฯ>
      text <ปฐมํ ฌานํ สวิตกฺกํ สวิจารนฺติ อามนฺตา ฯ ทุติยํ ฌานํ สวิตกฺกํ สวิจารนฺติ น เหวํ วตฺตพฺเพ…เป … ปฐมา ฌานา ทุติยํ ฌานํ สงฺกมตีติ อามนฺตาฯ ตญฺเญว ปฐมํ ฌานํ ตํ ทุติยํ ฌานนฺติ น เหวํ วตฺตพฺเพ…เป …ฯ>
      text <๘๑๔>, <ทุติยา ฌานา ตติยํ ฌานํ สงฺกมตีติ อามนฺตาฯ ยา ทุติยสฺส ฌานสฺส อุปฺปาทาย อาวฏฺฏนา…เป … ปณิธิ สาว ตติยสฺส ฌานสฺส อุปฺปาทาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <ทุติยา ฌานา ตติยํ ฌานํ สงฺกมติ น วตฺตพฺพํ ยา ทุติยสฺส ฌานสฺส อุปฺปาทาย อาวฏฺฏนา…เป … ปณิธิ สาว ตติยสฺส ฌานสฺส อุปฺปาทาย อาวฏฺฏนา…เป … ปณิธีติ อามนฺตา ฯ ตติยํ ฌานํ อนาวฏฺเฏนฺตสฺส อุปฺปชฺชติ…เป … อปฺปณิทหนฺตสฺส อุปฺปชฺชตีติ น เหวํ วตฺตพฺเพ …เป … นนุ ตติยํ ฌานํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชตีติ อามนฺตาฯ หญฺจิ ตติยํ ฌานํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชติ โน จ วต เร วตฺตพฺเพ ทุติยา ฌานา ตติยํ ฌานํ สงฺกมตีติฯ>
      text <ทุติยา ฌานา ตติยํ ฌานํ สงฺกมตีติ อามนฺตาฯ ทุติยํ ฌานํ วิตกฺกวิจาเร อาทีนวโต มนสิกโรโต อุปฺปชฺชตีติ อามนฺตาฯ ตติยํ ฌานํ วิตกฺกวิจาเร อาทีนวโต มนสิกโรโต อุปฺปชฺชตีติ น เหวํ วตฺตพฺเพ…เป …ฯ>
      text <ทุติยํ ฌานํ สปฺปีติกนฺติ อามนฺตาฯ ตติยํ ฌานํ สปฺปีติกนฺติ น เหวํ วตฺตพฺเพ…เป … ทุติยา ฌานา ตติยํ ฌานํ สงฺกมตีติ อามนฺตาฯ ตญฺเญว ทุติยํ ฌานํ ตํ ตติยํ ฌานนฺติ น เหวํ วตฺตพฺเพ…เป …ฯ>
      text <๘๑๕>, <ตติยา ฌานา จตุตฺถํ ฌานํ สงฺกมตีติ อามนฺตาฯ ยา ตติยสฺส ฌานสฺส อุปฺปาทาย อาวฏฺฏนา…เป … ปณิธิ สาว จตุตฺถสฺส ฌานสฺส อุปฺปาทาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <ตติยา ฌานา จตุตฺถํ ฌานํ สงฺกมติ น วตฺตพฺพํ ยา ตติยสฺส ฌานสฺส อุปฺปาทาย อาวฏฺฏนา…เป … ปณิธิ สาว จตุตฺถสฺส ฌานสฺส อุปฺปาทาย อาวฏฺฏนา…เป … ปณิธีติ อามนฺตาฯ จตุตฺถํ ฌานํ อนาวฏฺเฏนฺตสฺส อุปฺปชฺชติ…เป … อปฺปณิทหนฺตสฺส อุปฺปชฺชตีติ น เหวํ วตฺตพฺเพ…เป … นนุ จตุตฺถํ ฌานํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชตีติ อามนฺตาฯ หญฺจิ จตุตฺถํ ฌานํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชติ โน จ วต เร วตฺตพฺเพ ตติยา ฌานา จตุตฺถํ ฌานํ สงฺกมตีติฯ>
      text <ตติยา ฌานา จตุตฺถํ ฌานํ สงฺกมตีติ อามนฺตาฯ ตติยํ ฌานํ ปีติํ อาทีนวโต มนสิกโรโต อุปฺปชฺชตีติ อามนฺตาฯ จตุตฺถํ ฌานํ ปีติํ อาทีนวโต มนสิกโรโต อุปฺปชฺชตีติ น เหวํ วตฺตพฺเพ…เป …ฯ>
      text <ตติยํ ฌานํ สุขสหคตนฺติ อามนฺตาฯ จตุตฺถํ ฌานํ สุขสหคตนฺติ น เหวํ วตฺตพฺเพ…เป … ตติยา ฌานา จตุตฺถํ ฌานํ สงฺกมตีติ อามนฺตาฯ ตญฺเญว ตติยํ ฌานํ ตํ จตุตฺถํ ฌานนฺติ น เหวํ วตฺตพฺเพ…เป …ฯ>
      text <๘๑๖>, <น วตฺตพฺพํ ฌานา ฌานํ สงฺกมตีติ อามนฺตาฯ นนุ วุตฺตํ ภควตา อิธ ภิกฺขเว ภิกฺขุ วิวิจฺเจว กาเมหิ…เป … จตุตฺถํ ฌานํ อุปสมฺปชฺช วิหรตีติ อตฺเถว สุตฺตนฺโตติ อามนฺตาฯ เตน หิ ฌานา ฌานํ สงฺกมตีติฯ>
      stand <ฌานสงฺกนฺติกถา นิฏฺฐิตาฯ>
  text <๑๘ อฏฺฐารสมวคฺโค>
    text <๑๘๓ ๗ ฌานนฺตริกกถา>
      text <๘๑๗>, <อตฺถิ ฌานนฺตริกาติ อามนฺตาฯ อตฺถิ ผสฺสนฺตริกา…เป … อตฺถิ สญฺญนฺตริกาติ น เหวํ วตฺตพฺเพ…เป …ฯ>
      text <อตฺถิ ฌานนฺตริกาติ อามนฺตาฯ ทุติยสฺส จ ฌานสฺส ตติยสฺส จ ฌานสฺส อนฺตเร อตฺถิ ฌานนฺตริกาติ น เหวํ วตฺตพฺเพ…เป …ฯ>
      text <อตฺถิ ฌานนฺตริกาติ อามนฺตาฯ ตติยสฺส จ ฌานสฺส จตุตฺถสฺส จ ฌานสฺส อนฺตเร อตฺถิ ฌานนฺตริกาติ น เหวํ วตฺตพฺเพ…เป …ฯ>
      text <ทุติยสฺส จ ฌานสฺส ตติยสฺส จ ฌานสฺส อนฺตเร นตฺถิ ฌานนฺตริกาติ อามนฺตาฯ หญฺจิ ทุติยสฺส จ ฌานสฺส ตติยสฺส จ ฌานสฺส อนฺตเร นตฺถิ ฌานนฺตริกา โน จ วต เร วตฺตพฺเพ อตฺถิ ฌานนฺตริกาติฯ>
      text <ตติยสฺส จ ฌานสฺส จตุตฺถสฺส จ ฌานสฺส อนฺตเร นตฺถิ ฌานนฺตริกาติ อามนฺตาฯ หญฺจิ ตติยสฺส จ ฌานสฺส จตุตฺถสฺส จ ฌานสฺส อนฺตเร นตฺถิ ฌานนฺตริกา โน จ วต เร วตฺตพฺเพ อตฺถิ ฌานนฺตริกาติฯ>
      text <๘๑๘>, <ปฐมสฺส จ ฌานสฺส ทุติยสฺส จ ฌานสฺส อนฺตเร อตฺถิ ฌานนฺตริกาติ อามนฺตาฯ ทุติยสฺส จ ฌานสฺส ตติยสฺส จ ฌานสฺส อนฺตเร อตฺถิ ฌานนฺตริกาติ น เหวํ วตฺตพฺเพ…เป …ฯ>
      text <ปฐมสฺส จ ฌานสฺส ทุติยสฺส จ ฌานสฺส อนฺตเร อตฺถิ ฌานนฺตริกาติ อามนฺตาฯ ตติยสฺส จ ฌานสฺส จตุตฺถสฺส จ ฌานสฺส อนฺตเร อตฺถิ ฌานนฺตริกาติ น เหวํ วตฺตพฺเพ…เป …ฯ>
      text <ทุติยสฺส จ ฌานสฺส ตติยสฺส จ ฌานสฺส อนฺตเร นตฺถิ ฌานนฺตริกาติ อามนฺตาฯ ปฐมสฺส จ ฌานสฺส ทุติยสฺส จ ฌานสฺส อนฺตเร นตฺถิ ฌานนฺตริกาติ น เหวํ วตฺตพฺเพ…เป …ฯ>
      text <ตติยสฺส จ ฌานสฺส จตุตฺถสฺส จ ฌานสฺส อนฺตเร นตฺถิ ฌานนฺตริกาติ อามนฺตาฯ ปฐมสฺส จ ฌานสฺส ทุติยสฺส จ ฌานสฺส อนฺตเร นตฺถิ ฌานนฺตริกาติ น เหวํ วตฺตพฺเพ…เป …ฯ>
      text <๘๑๙>, <อวิตกฺโก วิจารมตฺโต สมาธิ ฌานนฺตริกาติ อามนฺตาฯ สวิตกฺโก สวิจาโร สมาธิ ฌานนฺตริกาติ น เหวํ วตฺตพฺเพ…เป …ฯ>
      text <อวิตกฺโก วิจารมตฺโต สมาธิ ฌานนฺตริกาติ อามนฺตาฯ อวิตกฺโก อวิจาโร สมาธิ ฌานนฺตริกาติ น เหวํ วตฺตพฺเพ…เป …ฯ>
      text <สวิตกฺโก สวิจาโร สมาธิ น ฌานนฺตริกาติ อามนฺตาฯ อวิตกฺโก วิจารมตฺโต สมาธิ น ฌานนฺตริกาติ น เหวํ วตฺตพฺเพ…เป …ฯ>
      text <อวิตกฺโก อวิจาโร สมาธิ น ฌานนฺตริกาติ อามนฺตาฯ อวิตกฺโก วิจารมตฺโต สมาธิ น ฌานนฺตริกาติ น เหวํ วตฺตพฺเพ…เป …ฯ>
      text <๘๒๐>, <ทฺวินฺนํ ฌานานํ ปฏุปฺปนฺนานมนฺตเร อวิตกฺโก วิจารมตฺโต สมาธีติ อามนฺตาฯ นนุ อวิตกฺเก วิจารมตฺเต สมาธิมฺหิ วตฺตมาเน ปฐมํ ฌานํ นิรุทฺธํ ทุติยํ ฌานํ ปฏุปฺปนฺนนฺติ อามนฺตาฯ หญฺจิ อวิตกฺเก วิจารมตฺเต สมาธิมฺหิ วตฺตมาเน ปฐมํ ฌานํ นิรุทฺธํ ทุติยํ ฌานํ ปฏุปฺปนฺนํ โน จ วต เร วตฺตพฺเพ ทฺวินฺนํ ฌานานํ ปฏุปฺปนฺนานมนฺตเร อวิตกฺโก วิจารมตฺโต สมาธิ ฌานนฺตริกาติฯ>
      text <๘๒๑>, <อวิตกฺโก วิจารมตฺโต สมาธิ น ฌานนฺตริกาติ อามนฺตาฯ อวิตกฺโก วิจารมตฺโต สมาธิ ปฐมํ ฌานํ…เป … ทุติยํ ฌานํ…เป … ตติยํ ฌานํ…เป … จตุตฺถํ ฌานนฺติ น เหวํ วตฺตพฺเพฯ เตน หิ อวิตกฺโก วิจารมตฺโต สมาธิ ฌานนฺตริกาติฯ>
      text <๘๒๒>, <อวิตกฺโก วิจารมตฺโต สมาธิ ฌานนฺตริกาติ อามนฺตาฯ นนุ ตโย สมาธี วุตฺตา ภควตา สวิตกฺโก สวิจาโร สมาธิ อวิตกฺโก วิจารมตฺโต สมาธิ อวิตกฺโก อวิจาโร สมาธีติ อามนฺตาฯ หญฺจิ ตโย สมาธี วุตฺตา ภควตา สวิตกฺโก…เป … อวิจาโร สมาธิ โน จ วต เร วตฺตพฺเพ อวิตกฺโก วิจารมตฺโต สมาธิ ฌานนฺตริกาติฯ>
      stand <ฌานนฺตริกกถา นิฏฺฐิตาฯ>
  text <๑๘ อฏฺฐารสมวคฺโค>
    text <๑๘๔ ๘ สทฺทํ สุณาตีติกถา>
      text <๘๒๓>, <สมาปนฺโน สทฺทํ สุณาตีติ อามนฺตาฯ สมาปนฺโน จกฺขุนา รูปํ ปสฺสติ…เป … โสเตน…เป … ฆาเนน…เป … ชิวฺหาย…เป … กาเยน โผฏฺฐพฺพํ ผุสตีติ น เหวํ วตฺตพฺเพ…เป …ฯ>
      text <สมาปนฺโน สทฺทํ สุณาตีติ อามนฺตาฯ โสตวิญฺญาณสมงฺคี สมาปนฺโนติ น เหวํ วตฺตพฺเพฯ นนุ สมาธิ มโนวิญฺญาณสมงฺคิสฺสาติ อามนฺตาฯ หญฺจิ สมาธิ มโนวิญฺญาณสมงฺคิสฺส โน จ วต เร วตฺตพฺเพ สมาปนฺโน สทฺทํ สุณาตีติฯ>
      text <สมาธิ มโนวิญฺญาณสมงฺคิสฺส โสตวิญฺญาณสมงฺคี สทฺทํ สุณาตีติ อามนฺตาฯ หญฺจิ สมาธิ มโนวิญฺญาณสมงฺคิสฺส โสตวิญฺญาณสมงฺคี สทฺทํ สุณาติ โน จ วต เร วตฺตพฺเพ สมาปนฺโน สทฺทํ สุณาตีติ ฯ สมาธิ มโนวิญฺญาณสมงฺคิสฺส โสตวิญฺญาณสมงฺคี สทฺทํ สุณาตีติ อามนฺตาฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป …ฯ>
      text <๘๒๔>, <น วตฺตพฺพํ สมาปนฺโน สทฺทํ สุณาตีติ อามนฺตาฯ นนุ ปฐมสฺส ฌานสฺส สทฺโท กณฺฏโก วุตฺโต ภควตาติ อามนฺตา ฯ หญฺจิ ปฐมสฺส ฌานสฺส สทฺโท กณฺฏโก วุตฺโต ภควตา เตน วต เร วตฺตพฺเพ สมาปนฺโน สทฺทํ สุณาตีติฯ>
      text <๘๒๕>, <ปฐมสฺส ฌานสฺส สทฺโท กณฺฏโก วุตฺโต ภควตาติ สมาปนฺโน สทฺทํ สุณาตีติ อามนฺตาฯ ทุติยสฺส ฌานสฺส วิตกฺโก วิจาโร กณฺฏโก วุตฺโต ภควตา อตฺถิ ตสฺส วิตกฺกวิจาราติ น เหวํ วตฺตพฺเพ…เป …ฯ>
      text <ปฐมสฺส ฌานสฺส สทฺโท กณฺฏโก วุตฺโต ภควตาติ สมาปนฺโน สทฺทํ สุณาตีติ อามนฺตาฯ ตติยสฺส ฌานสฺส ปีติ กณฺฏโก…เป … จตุตฺถสฺส ฌานสฺส อสฺสาสปสฺสาโส กณฺฏโก … อากาสานญฺจายตนํ สมาปนฺนสฺส รูปสญฺญา กณฺฏโก… วิญฺญาณญฺจายตนํ สมาปนฺนสฺส อากาสานญฺจายตนสญฺญา กณฺฏโก… อากิญฺจญฺญายตนํ สมาปนฺนสฺส วิญฺญาณญฺจายตนสญฺญา กณฺฏโก… เนวสญฺญานาสญฺญายตนํ สมาปนฺนสฺส อากิญฺจญฺญายตนสญฺญา กณฺฏโก… สญฺญาเวทยิตนิโรธํ สมาปนฺนสฺส สญฺญา จ เวทนา จ กณฺฏโก วุตฺโต ภควตา อตฺถิ ตสฺส สญฺญา จ เวทนา จาติ น เหวํ วตฺตพฺเพ…เป …ฯ>
      stand <สทฺทํ สุณาตีติกถา นิฏฺฐิตาฯ>
  text <๑๘ อฏฺฐารสมวคฺโค>
    text <๑๘๕ ๙ จกฺขุนา รูปํ ปสฺสตีติกถา>
      text <๘๒๖>, <จกฺขุนา รูปํ ปสฺสตีติ อามนฺตาฯ รูเปน รูปํ ปสฺสตีติ น เหวํ วตฺตพฺเพ…เป … รูเปน รูปํ ปสฺสตีติ อามนฺตาฯ รูเปน รูปํ ปฏิวิชานาตีติ น เหวํ วตฺตพฺเพ…เป … รูเปน รูปํ ปฏิวิชานาตีติ อามนฺตาฯ รูปํ มโนวิญฺญาณนฺติ น เหวํ วตฺตพฺเพ…เป … จกฺขุนา รูปํ ปสฺสตีติ อามนฺตาฯ อตฺถิ จกฺขุสฺส อาวฏฺฏนา…เป … ปณิธีติ น เหวํ วตฺตพฺเพ…เป … นนุ นตฺถิ จกฺขุสฺส อาวฏฺฏนา…เป … ปณิธีติ อามนฺตาฯ หญฺจิ นตฺถิ จกฺขุสฺส อาวฏฺฏนา…เป … ปณิธิ โน จ วต เร วตฺตพฺเพ จกฺขุนา รูปํ ปสฺสตีติฯ>
      text <โสเตน สทฺทํ สุณาตีติ…เป … ฆาเนน คนฺธํ ฆายตีติ…เป … ชิวฺหาย รสํ สายตีติ…เป … กาเยน โผฏฺฐพฺพํ ผุสตีติ อามนฺตาฯ รูเปน รูปํ ผุสตีติ น เหวํ วตฺตพฺเพ…เป …ฯ>
      text <รูเปน รูปํ ผุสตีติ อามนฺตาฯ รูเปน รูปํ ปฏิวิชานาตีติ น เหวํ วตฺตพฺเพ…เป … รูเปน รูปํ ปฏิวิชานาตีติ อามนฺตาฯ รูปํ มโนวิญฺญาณนฺติ น เหวํ วตฺตพฺเพ …เป … กาเยน โผฏฺฐพฺพํ ผุสตีติ อามนฺตาฯ อตฺถิ กายสฺส อาวฏฺฏนา…เป … ปณิธีติ น เหวํ วตฺตพฺเพ…เป … นนุ นตฺถิ กายสฺส อาวฏฺฏนา…เป … ปณิธีติ อามนฺตาฯ หญฺจิ นตฺถิ กายสฺส อาวฏฺฏนา…เป … ปณิธิ โน จ วต เร วตฺตพฺเพ กาเยน โผฏฺฐพฺพํ ผุสตีติ…เป …ฯ>
      text <๘๒๗>, <น วตฺตพฺพํ จกฺขุนา รูปํ ปสฺสตีติ…เป … กาเยน โผฏฺฐพฺพํ ผุสตีติ อามนฺตาฯ นนุ วุตฺตํ ภควตา อิธ ภิกฺขเว ภิกฺขุ จกฺขุนา รูปํ ปสฺสติ…เป … กาเยน โผฏฺฐพฺพํ ผุสตีติ อตฺเถว สุตฺตนฺโตติ อามนฺตาฯ เตน หิ จกฺขุนา รูปํ ปสฺสติ…เป … กาเยน โผฏฺฐพฺพํ ผุสตีติฯ>
      stand <จกฺขุนา รูปํ ปสฺสตีติกถา นิฏฺฐิตาฯ>
      stand <อฏฺฐารสมวคฺโคฯ>
      text <ตสฺสุทฺทานํ>
      text <พุทฺโธ ภควา มนุสฺสโลเก อฏฺฐาสิ พุทฺเธน ภควตา ธมฺโม เทสิโต นตฺถิ พุทฺธสฺส ภควโต กรุณา พุทฺธสฺส ภควโต อุจฺจารปสฺสาโว อติวิย อญฺเญ คนฺธชาเต อธิคฺคณฺหาติ เอเกน อริยมคฺเคน จตฺตาริ สามญฺญผลานิ สจฺฉิกโรติ ฌานา ฌานํ สงฺกมติ อตฺถิ ฌานนฺตริกา สมาปนฺโน สทฺทํ สุณาติ จกฺขุนา รูปํ ปสฺสติ กาเยน โผฏฺฐพฺพํ ผุสติฯ>
