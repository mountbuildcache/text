text <๘ อฏฺฐมวคฺโค>
  text <๗๓ ๑ ฉคติกถา>
    text <๕๐๓>, <ฉ คติโยติ อามนฺตาฯ นนุ ปญฺจ คติโย วุตฺตา ภควตา นิรโย ติรจฺฉานโยนิ เปตฺติวิสโย มนุสฺสา เทวาติ อามนฺตาฯ หญฺจิ ปญฺจ คติโย วุตฺตา ภควตา นิรโย ติรจฺฉานโยนิ เปตฺติวิสโย มนุสฺสา เทวา โน จ วต เร วตฺตพฺเพ ฉ คติโยติฯ>
    text <ฉ คติโยติ อามนฺตาฯ นนุ กาลกญฺจิกา สุรา เปตานํ สมานวณฺณา สมานโภคา สมานาหารา สมานายุกา เปเตหิ สห อาวาหวิวาหํ คจฺฉนฺตีติ อามนฺตาฯ หญฺจิ กาลกญฺจิกา อสุรา เปตานํ สมานวณฺณา สมานโภคา สมานาหารา สมานายุกา เปเตหิ สห อาวาหวิวาหํ คจฺฉนฺติ โน จ วต เร วตฺตพฺเพ ฉ คติโยติฯ>
    text <ฉ คติโยติ อามนฺตาฯ นนุ เวปจิตฺติปริสา เทวานํ สมานวณฺณา สมานโภคา สมานาหารา สมานายุกา เทเวหิ สห อาวาหวิวาหํ คจฺฉนฺตีติ อามนฺตาฯ หญฺจิ เวปจิตฺติปริสา เทวานํ สมานวณฺณา สมานโภคา สมานาหารา สมานายุกา เทเวหิ สห อาวาหวิวาหํ คจฺฉนฺติ โน จ วต เร วตฺตพฺเพ ฉ คติโยติฯ>
    text <ฉ คติโยติ อามนฺตาฯ นนุ เวปจิตฺติปริสา ปุพฺพเทวาติ อามนฺตาฯ หญฺจิ เวปจิตฺติปริสา ปุพฺพเทวา โน จ วต เร วตฺตพฺเพ ฉ คติโยติฯ>
    text <๕๐๔>, <น วตฺตพฺพํ ฉ คติโยติ อามนฺตาฯ นนุ อตฺถิ อสุรกาโยติ อามนฺตาฯ หญฺจิ อตฺถิ อสุรกาโย เตน วต เร วตฺตพฺเพ ฉ คติโยติฯ>
    stand <ฉคติกถา นิฏฺฐิตาฯ>
  text <๘ อฏฺฐมวคฺโค>
    text <๗๔ ๒ อนฺตราภวกถา>
      text <๕๐๕>, <อตฺถิ อนฺตราภโวติ อามนฺตาฯ กามภโวติ น เหวํ วตฺตพฺเพ…เป … อตฺถิ อนฺตราภโวติ อามนฺตาฯ รูปภโวติ น เหวํ วตฺตพฺเพ…เป … อตฺถิ อนฺตราภโวติ อามนฺตาฯ อรูปภโวติ น เหวํ วตฺตพฺเพ…เป … อตฺถิ อนฺตราภโวติ อามนฺตาฯ กามภวสฺส จ รูปภวสฺส จ อนฺตเร อตฺถิ อนฺตราภโวติ น เหวํ วตฺตพฺเพ…เป … อตฺถิ อนฺตราภโวติ อามนฺตาฯ รูปภวสฺส จ อรูปภวสฺส จ อนฺตเร อตฺถิ อนฺตราภโวติ น เหวํ วตฺตพฺเพ…เป …ฯ>
      text <กามภวสฺส จ รูปภวสฺส จ อนฺตเร นตฺถิ อนฺตราภโวติ อามนฺตาฯ หญฺจิ กามภวสฺส จ รูปภวสฺส จ อนฺตเร นตฺถิ อนฺตราภโว โน จ วต เร วตฺตพฺเพ อตฺถิ อนฺตราภโวติฯ รูปภวสฺส จ อรูปภวสฺส จ อนฺตเร นตฺถิ อนฺตราภโวติ อามนฺตา ฯ หญฺจิ รูปภวสฺส จ อรูปภวสฺส จ อนฺตเร นตฺถิ อนฺตราภโว โน จ วต เร วตฺตพฺเพ อตฺถิ อนฺตราภโวติฯ>
      text <๕๐๖>, <อตฺถิ อนฺตราภโวติ อามนฺตาฯ ปญฺจมี สา โยนิ ฉฏฺฐมี สา คติ อฏฺฐมี สา วิญฺญาณฏฺฐิติ ทสโม โส สตฺตาวาโสติ น เหวํ วตฺตพฺเพ…เป … อตฺถิ อนฺตราภโวติ อามนฺตาฯ อนฺตราภโว ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป … อตฺถิ อนฺตราภวูปคํ กมฺมนฺติ น เหวํ วตฺตพฺเพ…เป … อตฺถิ อนฺตราภวูปคา สตฺตาติ น เหวํ วตฺตพฺเพ…เป … อนฺตราภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … อนฺตราภเว อตฺถิ รูปํ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … อนฺตราภโว ปญฺจโวการภโวติ น เหวํ วตฺตพฺเพ…เป …ฯ>
      text <๕๐๗>, <อตฺถิ กามภโว กามภโว ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ อามนฺตาฯ อตฺถิ อนฺตราภโว อนฺตราภโว ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป … อตฺถิ กามภวูปคํ กมฺมนฺติ อามนฺตาฯ อตฺถิ อนฺตราภวูปคํ กมฺมนฺติ น เหวํ วตฺตพฺเพ…เป … อตฺถิ กามภวูปคา สตฺตาติ อามนฺตาฯ อตฺถิ อนฺตราภวูปคา สตฺตาติ น เหวํ วตฺตพฺเพ…เป … กามภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ อามนฺตาฯ อนฺตราภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … กามภเว อตฺถิ รูปํ เวทนา สญฺญา สงฺขารา วิญฺญาณนฺติ อามนฺตาฯ อนฺตราภเว อตฺถิ รูปํ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … กามภโว ปญฺจโวการภโวติ อามนฺตาฯ อนฺตราภโว ปญฺจโวการภโวติ น เหวํ วตฺตพฺเพ…เป …ฯ>
      text <อตฺถิ รูปภโว รูปภโว ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ อามนฺตาฯ อตฺถิ อนฺตราภโว อนฺตราภโว ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป … อตฺถิ รูปภวูปคํ กมฺมนฺติ อามนฺตาฯ อตฺถิ อนฺตราภวูปคํ กมฺมนฺติ น เหวํ วตฺตพฺเพ…เป … อตฺถิ รูปภวูปคา สตฺตาติ อามนฺตาฯ อตฺถิ อนฺตราภวูปคา สตฺตาติ น เหวํ วตฺตพฺเพ…เป … รูปภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ อามนฺตาฯ อนฺตราภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … รูปภเว อตฺถิ รูปํ เวทนา สญฺญา สงฺขารา วิญฺญาณนฺติ อามนฺตาฯ อนฺตราภเว อตฺถิ รูปํ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … รูปภโว ปญฺจโวการภโวติ อามนฺตาฯ อนฺตราภโว ปญฺจโวการภโวติ น เหวํ วตฺตพฺเพ…เป …ฯ>
      text <อตฺถิ อรูปภโว อรูปภโว ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ อามนฺตาฯ อตฺถิ อนฺตราภโว อนฺตราภโว ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป … อตฺถิ อรูปภวูปคํ กมฺมนฺติ อามนฺตาฯ อตฺถิ อนฺตราภวูปคํ กมฺมนฺติ น เหวํ วตฺตพฺเพ…เป … อตฺถิ อรูปภวูปคา สตฺตาติ อามนฺตาฯ อตฺถิ อนฺตราภวูปคา สตฺตาติ น เหวํ วตฺตพฺเพ…เป … อรูปภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ อามนฺตาฯ อนฺตราภเว สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … อรูปภเว อตฺถิ เวทนา สญฺญา สงฺขารา วิญฺญาณนฺติ อามนฺตาฯ อนฺตราภเว อตฺถิ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … อรูปภโว จตุโวการภโวติ อามนฺตาฯ อนฺตราภโว จตุโวการภโวติ น เหวํ วตฺตพฺเพ…เป …ฯ>
      text <๕๐๘>, <อตฺถิ อนฺตราภโวติ อามนฺตาฯ สพฺเพสญฺเญว สตฺตานํ อตฺถิ อนฺตราภโวติ น เหวํ วตฺตพฺเพ …เป … สพฺเพสญฺเญว สตฺตานํ นตฺถิ อนฺตราภโวติ อามนฺตาฯ หญฺจิ สพฺเพสญฺเญว สตฺตานํ นตฺถิ อนฺตราภโว โน จ วต เร วตฺตพฺเพ อตฺถิ อนฺตราภโวติฯ>
      text <อตฺถิ อนฺตราภโวติ อามนฺตาฯ อานนฺตริยสฺส ปุคฺคลสฺส อตฺถิ อนฺตราภโวติ น เหวํ วตฺตพฺเพ…เป … อานนฺตริยสฺส ปุคฺคลสฺส นตฺถิ อนฺตราภโวติ อามนฺตาฯ หญฺจิ อานนฺตริยสฺส ปุคฺคลสฺส นตฺถิ อนฺตราภโว โน จ วต เร วตฺตพฺเพ อตฺถิ อนฺตราภโวติฯ>
      text <น อานนฺตริยสฺส ปุคฺคลสฺส อตฺถิ อนฺตราภโวติ อามนฺตาฯ อานนฺตริยสฺส ปุคฺคลสฺส อตฺถิ อนฺตราภโวติ น เหวํ วตฺตพฺเพ…เป … อานนฺตริยสฺส ปุคฺคลสฺส นตฺถิ อนฺตราภโวติ อามนฺตาฯ น อานนฺตริยสฺส ปุคฺคลสฺส นตฺถิ อนฺตราภโวติ น เหวํ วตฺตพฺเพ…เป … นิรยูปคสฺส ปุคฺคลสฺส…เป … อสญฺญสตฺตูปคสฺส ปุคฺคลสฺส …เป … อรูปูปคสฺส ปุคฺคลสฺส อตฺถิ อนฺตราภโวติ น เหวํ วตฺตพฺเพ…เป … อรูปูปคสฺส ปุคฺคลสฺส นตฺถิ อนฺตราภโวติ อามนฺตาฯ หญฺจิ อรูปูปคสฺส ปุคฺคลสฺส นตฺถิ อนฺตราภโว โน จ วต เร วตฺตพฺเพ อตฺถิ อนฺตราภโวติฯ>
      text <น อรูปูปคสฺส ปุคฺคลสฺส อตฺถิ อนฺตราภโวติ อามนฺตาฯ อรูปูปคสฺส ปุคฺคลสฺส อตฺถิ อนฺตราภโวติ น เหวํ วตฺตพฺเพ…เป … อรูปูปคสฺส ปุคฺคลสฺส นตฺถิ อนฺตราภโวติ อามนฺตาฯ น อรูปูปคสฺส ปุคฺคลสฺส นตฺถิ อนฺตราภโวติ น เหวํ วตฺตพฺเพ…เป …ฯ>
      text <๕๐๙>, <น วตฺตพฺพํ อตฺถิ อนฺตราภโวติ อามนฺตาฯ นนุ อนฺตราปรินิพฺพายี ปุคฺคโล อตฺถีติ อามนฺตาฯ หญฺจิ อนฺตราปรินิพฺพายี ปุคฺคโล อตฺถิ เตน วต เร วตฺตพฺเพ อตฺถิ อนฺตราภโวติฯ>
      text <อนฺตราปรินิพฺพายี ปุคฺคโล อตฺถีติ กตฺวา อตฺถิ อนฺตราภโวติ อามนฺตาฯ อุปหจฺจปรินิพฺพายี ปุคฺคโล อตฺถีติ กตฺวา อตฺถิ อุปหจฺจภโวติ น เหวํ วตฺตพฺเพ…เป … อนฺตราปรินิพฺพายี ปุคฺคโล อตฺถีติ กตฺวา อตฺถิ อนฺตราภโวติ อามนฺตาฯ อสงฺขารปรินิพฺพายี ปุคฺคโล…เป … สสงฺขารปรินิพฺพายี ปุคฺคโล อตฺถีติ กตฺวา อตฺถิ สสงฺขารภโวติ น เหวํ วตฺตพฺเพ…เป …ฯ>
      stand <อนฺตราภวกถา นิฏฺฐิตาฯ>
  text <๘ อฏฺฐมวคฺโค>
    text <๗๕ ๓ กามคุณกถา>
      text <๕๑๐>, <ปญฺเจว กามคุณา กามธาตูติ อามนฺตาฯ นนุ อตฺถิ ตปฺปฏิสญฺญุตฺโต ฉนฺโทติ อามนฺตาฯ หญฺจิ อตฺถิ ตปฺปฏิสญฺญุตฺโต ฉนฺโท โน จ วต เร วตฺตพฺเพ ปญฺเจว กามคุณา กามธาตูติฯ นนุ อตฺถิ ตปฺปฏิสญฺญุตฺโต ราโค ตปฺปฏิสญฺญุตฺโต ฉนฺโท ตปฺปฏิสญฺญุตฺโต ฉนฺทราโค ตปฺปฏิสญฺญุตฺโต สงฺกปฺโป ตปฺปฏิสญฺญุตฺโต ราโค ตปฺปฏิสญฺญุตฺโต สงฺกปฺปราโค ตปฺปฏิสญฺญุตฺตา ปีติ ตปฺปฏิสญฺญุตฺตํ โสมนสฺสํ ตปฺปฏิสญฺญุตฺตํ ปีติโสมนสฺสนฺติ อามนฺตาฯ หญฺจิ อตฺถิ ตปฺปฏิสญฺญุตฺตํ ปีติโสมนสฺสํ โน จ วต เร วตฺตพฺเพ ปญฺเจว กามคุณา กามธาตูติฯ>
      text <ปญฺเจว กามคุณา กามธาตูติ อามนฺตาฯ มนุสฺสานํ จกฺขุ น กามธาตูติ น เหวํ วตฺตพฺเพ…เป … มนุสฺสานํ โสตํ…เป … มนุสฺสานํ ฆานํ…เป … มนุสฺสานํ ชิวฺหา…เป … มนุสฺสานํ กาโย…เป … มนุสฺสานํ มโน น กามธาตูติ น เหวํ วตฺตพฺเพ…เป …ฯ>
      text <มนุสฺสานํ มโน น กามธาตูติ อามนฺตาฯ นนุ วุตฺตํ ภควตา>
      block
        text <ปญฺจ กามคุณา โลเก มโนจฺฉฏฺฐา ปเวทิตา>
        text <เอตฺถ ฉนฺทํ วิราเชตฺวา เอวํ ทุกฺขา ปมุจฺจตีติ ฯ>
        text <สงฺกปฺปราโค ปุริสสฺส กาโม>
        text <น เต กามา ยานิ จิตฺรานิ โลเก>
        text <สงฺกปฺปราโค ปุริสสฺส กาโม>
        text <ติฏฺฐนฺติ จิตฺรานิ ตเถว โลเก>
        text <อเถตฺถ ธีรา วินยนฺติ ฉนฺทนฺติ ฯ>
      text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ มนุสฺสานํ มโน น กามธาตูติฯ>
      text <๕๑๑>, <ปญฺเจว กามคุณา กามธาตูติ อามนฺตาฯ กามคุณา ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป … อตฺถิ กามคุณูปคํ กมฺมนฺติ น เหวํ วตฺตพฺเพ…เป … อตฺถิ กามคุณูปคา สตฺตาติ น เหวํ วตฺตพฺเพ…เป … กามคุเณ สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … กามคุเณ อตฺถิ รูปํ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … กามคุณา ปญฺจโวการภโวติ น เหวํ วตฺตพฺเพ…เป … กามคุเณ สมฺมาสมฺพุทฺธา อุปฺปชฺชนฺติ ปจฺเจกสมฺพุทฺธา อุปฺปชฺชนฺติ สาวกยุคํ อุปฺปชฺชตีติ น เหวํ วตฺตพฺเพ…เป …ฯ>
      text <กามธาตุ ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ อามนฺตาฯ กามคุณา ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป … อตฺถิ กามธาตูปคํ กมฺมนฺติ อามนฺตาฯ อตฺถิ กามคุณูปคํ กมฺมนฺติ น เหวํ วตฺตพฺเพ…เป … อตฺถิ กามธาตูปคา สตฺตาติ อามนฺตาฯ อตฺถิ กามคุณูปคา สตฺตาติ น เหวํ วตฺตพฺเพ…เป …ฯ>
      text <กามธาตุยา สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ อามนฺตาฯ กามคุเณ สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ …เป … กามธาตุยา อตฺถิ รูปํ เวทนา สญฺญา สงฺขารา วิญฺญาณนฺติ อามนฺตาฯ กามคุเณ อตฺถิ รูปํ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … กามธาตุ ปญฺจโวการภโวติ อามนฺตาฯ กามคุณา ปญฺจโวการภโวติ น เหวํ วตฺตพฺเพ…เป … กามธาตุยา สมฺมาสมฺพุทฺธา อุปฺปชฺชนฺติ ปจฺเจกสพุทฺธา อุปฺปชฺชนฺติ สาวกยุคํ อุปฺปชฺชตีติ อามนฺตาฯ กามคุเณ สมฺมาสมฺพุทฺธา อุปฺปชฺชนฺติ ปจฺเจกสมฺพุทฺธา อุปฺปชฺชนฺติ สาวกยุคํ อุปฺปชฺชตีติ น เหวํ วตฺตพฺเพ…เป …ฯ>
      text <๕๑๒>, <น วตฺตพฺพํ ปญฺเจว กามคุณา กามธาตูติ อามนฺตาฯ นนุ วุตฺตํ ภควตา ปญฺจิเม ภิกฺขเว กามคุณา กตเม ปญฺจ จกฺขุวิญฺเญยฺยา รูปา อิฏฺฐา กนฺตา มนาปา ปิยรูปา กามูปสํหิตา รชนียา โสตวิญฺเญยฺยา สทฺทา…เป … ฆานวิญฺเญยฺยา คนฺธา…เป … ชิวฺหาวิญฺเญยฺยา รสา…เป … กายวิญฺเญยฺยา โผฏฺฐพฺพา อิฏฺฐา กนฺตา มนาปา ปิยรูปา กามูปสํหิตา รชนียา อิเม โข ภิกฺขเว ปญฺจ กามคุณาติฯ อตฺเถว สุตฺตนฺโตติ อามนฺตาฯ เตน หิ ปญฺเจว กามคุณา กามธาตูติฯ>
      stand <กามคุณกถา นิฏฺฐิตาฯ>
  text <๘ อฏฺฐมวคฺโค>
    text <๗๖ ๔ กามกถา>
      text <๕๑๓>, <ปญฺเจวายตนา กามาติ อามนฺตาฯ นนุ อตฺถิ ตปฺปฏิสํยุตฺโต ฉนฺโทติ อามนฺตาฯ หญฺจิ อตฺถิ ตปฺปฏิสํยุตฺโต ฉนฺโท โน จ วต เร วตฺตพฺเพ ปญฺเจวายตนา กามาติฯ นนุ อตฺถิ ตปฺปฏิสํยุตฺโต ราโค ตปฺปฏิสํยุตฺโต ฉนฺโท ตปฺปฏิสํยุตฺโต ฉนฺทราโค ตปฺปฏิสํยุตฺโต สงฺกปฺโป ตปฺปฏิสํยุตฺโต ราโค ตปฺปฏิสํยุตฺโต สงฺกปฺปราโค ตปฺปฏิสํยุตฺตา ปีติ ตปฺปฏิสํยุตฺตํ โสมนสฺสํ ตปฺปฏิสํยุตฺตํ ปีติโสมนสฺสนฺติ อามนฺตา ฯ หญฺจิ อตฺถิ ตปฺปฏิสํยุตฺตํ ปีติโสมนสฺสํ โน จ วต เร วตฺตพฺเพ ปญฺเจวายตนา กามาติฯ>
      text <๕๑๔>, <น วตฺตพฺพํ ปญฺเจวายตนา กามาติ อามนฺตาฯ นนุ วุตฺตํ ภควตา ปญฺจิเม ภิกฺขเว กามคุณา กตเม ปญฺจ จกฺขุวิญฺเญยฺยา รูปา…เป … กายวิญฺเญยฺยา โผฏฺฐพฺพา อิฏฺฐา กนฺตา มนาปา ปิยรูปา กามูปสํหิตา รชนียา อิเม โข ภิกฺขเว ปญฺจ กามคุณาติฯ อตฺเถว สุตฺตนฺโตติ อามนฺตาฯ เตน หิ ปญฺเจวายตนา กามาติฯ>
      text <ปญฺเจวายตนา กามาติ อามนฺตาฯ นนุ วุตฺตํ ภควตา ปญฺจิเม ภิกฺขเว กามคุณา กตเม ปญฺจ จกฺขุวิญฺเญยฺยา รูปา…เป … กายวิญฺเญยฺยา โผฏฺฐพฺพา อิฏฺฐา กนฺตา มนาปา ปิยรูปา กามูปสํหิตา รชนียา อิเม โข ภิกฺขเว ปญฺจ กามคุณา ฯ อปิ จ ภิกฺขเว เนเต กามา กามคุณา นาเมเต อริยสฺส วินเย วุจฺจนฺติ>
      text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ ปญฺเจวายตนา กามาติฯ>
      stand <กามกถา นิฏฺฐิตาฯ>
  text <๘ อฏฺฐมวคฺโค>
    text <๗๗ ๕ รูปธาตุกถา>
      text <๕๑๕>, <รูปิโน ธมฺมา รูปธาตูติ อามนฺตาฯ รูปํ ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป … อตฺถิ รูปูปคํ กมฺมนฺติ น เหวํ วตฺตพฺเพ…เป … อตฺถิ รูปูปคา สตฺตาติ น เหวํ วตฺตพฺเพ…เป … รูเป สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … รูเป อตฺถิ รูปํ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … รูปํ ปญฺจโวการภโวติ น เหวํ วตฺตพฺเพ…เป …ฯ>
      text <รูปธาตุ ภโว คติ…เป … อตฺตภาวปฏิลาโภติ อามนฺตาฯ รูปํ ภโว คติ…เป … อตฺตภาวปฏิลาโภติ น เหวํ วตฺตพฺเพ…เป … อตฺถิ รูปธาตูปคํ กมฺมนฺติ อามนฺตาฯ อตฺถิ รูปูปคํ กมฺมนฺติ น เหวํ วตฺตพฺเพ…เป … อตฺถิ รูปธาตูปคา สตฺตาติ อามนฺตาฯ อตฺถิ รูปูปคา สตฺตาติ น เหวํ วตฺตพฺเพ…เป …ฯ>
      text <รูปธาตุยา สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ อามนฺตาฯ รูเป สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … รูปธาตุยา อตฺถิ รูปํ เวทนา สญฺญา สงฺขารา วิญฺญาณนฺติ อามนฺตาฯ รูเป อตฺถิ รูปํ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … รูปธาตุ ปญฺจโวการภโวติ อามนฺตาฯ รูปํ ปญฺจโวการภโวติ น เหวํ วตฺตพฺเพ…เป …ฯ>
      text <๕๑๖>, <รูปิโน ธมฺมา รูปธาตุ กามธาตุยา อตฺถิ รูปนฺติ อามนฺตาฯ สาว กามธาตุ สา รูปธาตูติ น เหวํ วตฺตพฺเพ…เป … สาว กามธาตุ สา รูปธาตูติ อามนฺตาฯ กามภเวน สมนฺนาคโต ปุคฺคโล ทฺวีหิ ภเวหิ สมนฺนาคโต โหติ กามภเวน จ รูปภเวน จาติ น เหวํ วตฺตพฺเพฯ>
      stand <รูปธาตุกถา นิฏฺฐิตาฯ>
  text <๘ อฏฺฐมวคฺโค>
    text <๗๘ ๖ อรูปธาตุกถา>
      text <๕๑๗>, <อรูปิโน ธมฺมา อรูปธาตูติ อามนฺตาฯ เวทนา ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป … อตฺถิ เวทนูปคํ กมฺมนฺติ น เหวํ วตฺตพฺเพ…เป … อตฺถิ เวทนูปคา สตฺตาติ น เหวํ วตฺตพฺเพ…เป … เวทนาย สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … เวทนาย อตฺถิ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … เวทนา จตุโวการภโวติ น เหวํ วตฺตพฺเพ…เป …ฯ>
      text <อรูปธาตุ ภโว คติ…เป … อตฺตภาวปฏิลาโภติ อามนฺตาฯ เวทนา ภโว คติ…เป … อตฺตภาวปฏิลาโภติ น เหวํ วตฺตพฺเพ…เป … อตฺถิ อรูปธาตูปคํ กมฺมนฺติ อามนฺตาฯ อตฺถิ เวทนูปคํ กมฺมนฺติ น เหวํ วตฺตพฺเพ…เป … อตฺถิ อรูปธาตูปคา สตฺตาติ อามนฺตาฯ อตฺถิ เวทนูปคา สตฺตาติ น เหวํ วตฺตพฺเพ…เป …ฯ>
      text <อรูปธาตุยา สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ อามนฺตาฯ เวทนาย สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … อรูปธาตุยา อตฺถิ เวทนา สญฺญา สงฺขารา วิญฺญาณนฺติ อามนฺตาฯ เวทนาย อตฺถิ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … อรูปธาตุ จตุโวการภโวติ อามนฺตาฯ เวทนา จตุโวการภโวติ น เหวํ วตฺตพฺเพ…เป …ฯ>
      text <๕๑๘>, <อรูปิโน ธมฺมา อรูปธาตุ กามธาตุยา อตฺถิ เวทนา สญฺญา สงฺขารา วิญฺญาณนฺติ อามนฺตาฯ สาว กามธาตุ สา อรูปธาตูติ น เหวํ วตฺตพฺเพ…เป … สาว กามธาตุ สา อรูปธาตูติ อามนฺตาฯ กามภเวน สมนฺนาคโต ปุคฺคโล ทฺวีหิ ภเวหิ สมนฺนาคโต โหติ กามภเวน จ อรูปภเวน จาติ น เหวํ วตฺตพฺเพ…เป …ฯ>
      text <รูปิโน ธมฺมา รูปธาตุ อรูปิโน ธมฺมา อรูปธาตุ กามธาตุยา อตฺถิ รูปํ เวทนา สญฺญา สงฺขารา วิญฺญาณนฺติ อามนฺตา ฯ สาว กามธาตุ สา รูปธาตุ สา อรูปธาตูติ น เหวํ วตฺตพฺเพ…เป … สาว กามธาตุ สา รูปธาตุ สา อรูปธาตูติ อามนฺตาฯ กามภเวน สมนฺนาคโต ปุคฺคโล ตีหิ ภเวหิ สมนฺนาคโต โหติ กามภเวน จ รูปภเวน จ อรูปภเวน จาติ น เหวํ วตฺตพฺเพ…เป …ฯ>
      stand <อรูปธาตุกถา นิฏฺฐิตาฯ>
  text <๘ อฏฺฐมวคฺโค>
    text <๗๙ ๗ รูปธาตุยาอายตนกถา>
      text <๕๑๙>, <อตฺถิ สฬายตนิโก อตฺตภาโว รูปธาตุยาติ อามนฺตาฯ อตฺถิ ตตฺถ ฆานายตนนฺติ อามนฺตาฯ อตฺถิ ตตฺถ คนฺธายตนนฺติ น เหวํ วตฺตพฺเพ…เป … อตฺถิ ตตฺถ ชิวฺหายตนนฺติ อามนฺตา ฯ อตฺถิ ตตฺถ รสายตนนฺติ น เหวํ วตฺตพฺเพ…เป … อตฺถิ ตตฺถ กายายตนนฺติ อามนฺตาฯ อตฺถิ ตตฺถ โผฏฺฐพฺพายตนนฺติ น เหวํ วตฺตพฺเพ…เป …ฯ>
      text <นตฺถิ ตตฺถ คนฺธายตนนฺติ อามนฺตาฯ นตฺถิ ตตฺถ ฆานายตนนฺติ น เหวํ วตฺตพฺเพ…เป … นตฺถิ ตตฺถ รสายตนนฺติ อามนฺตาฯ นตฺถิ ตตฺถ ชิวฺหายตนนฺติ น เหวํ วตฺตพฺเพ…เป … นตฺถิ ตตฺถ โผฏฺฐพฺพายตนนฺติ อามนฺตา ฯ นตฺถิ ตตฺถ กายายตนนฺติ น เหวํ วตฺตพฺเพ…เป …ฯ>
      text <๕๒๐>, <อตฺถิ ตตฺถ จกฺขายตนํ อตฺถิ รูปายตนนฺติ อามนฺตาฯ อตฺถิ ตตฺถ ฆานายตนํ อตฺถิ คนฺธายตนนฺติ น เหวํ วตฺตพฺเพ…เป … อตฺถิ ตตฺถ จกฺขายตนํ อตฺถิ รูปายตนนฺติ อามนฺตาฯ อตฺถิ ตตฺถ ชิวฺหายตนํ อตฺถิ รสายตนํ…เป … อตฺถิ ตตฺถ กายายตนํ อตฺถิ โผฏฺฐพฺพายตนนฺติ น เหวํ วตฺตพฺเพ…เป … อตฺถิ ตตฺถ โสตายตนํ อตฺถิ สทฺทายตนํ…เป … อตฺถิ ตตฺถ มนายตนํ อตฺถิ ธมฺมายตนนฺติ อามนฺตาฯ อตฺถิ ตตฺถ ฆานายตนํ อตฺถิ คนฺธายตนนฺติ น เหวํ วตฺตพฺเพ…เป … อตฺถิ ตตฺถ มนายตนํ อตฺถิ ธมฺมายตนนฺติ อามนฺตาฯ อตฺถิ ตตฺถ ชิวฺหายตนํ อตฺถิ รสายตนนฺติ…เป … อตฺถิ ตตฺถ กายายตนํ อตฺถิ โผฏฺฐพฺพายตนนฺติ น เหวํ วตฺตพฺเพ…เป …ฯ>
      text <อตฺถิ ตตฺถ ฆานายตนํ นตฺถิ คนฺธายตนนฺติ อามนฺตา ฯ อตฺถิ ตตฺถ จกฺขายตนํ นตฺถิ รูปายตนนฺติ น เหวํ วตฺตพฺเพ…เป … อตฺถิ ตตฺถ ฆานายตนํ นตฺถิ คนฺธายตนนฺติ อามนฺตาฯ อตฺถิ ตตฺถ โสตายตนํ นตฺถิ สทฺทายตนํ…เป … อตฺถิ ตตฺถ มนายตนํ นตฺถิ ธมฺมายตนนฺติ น เหวํ วตฺตพฺเพ…เป … อตฺถิ ตตฺถ ชิวฺหายตนํ นตฺถิ รสายตนํ…เป … อตฺถิ ตตฺถ กายายตนํ นตฺถิ โผฏฺฐพฺพายตนนฺติ อามนฺตาฯ อตฺถิ ตตฺถ จกฺขายตนํ นตฺถิ รูปายตนนฺติ น เหวํ วตฺตพฺเพ…เป … อตฺถิ ตตฺถ กายายตนํ นตฺถิ โผฏฺฐพฺพายตนนฺติ อามนฺตาฯ อตฺถิ ตตฺถ โสตายตนํ นตฺถิ สทฺทายตนํ …เป … อตฺถิ ตตฺถ มนายตนํ นตฺถิ ธมฺมายตนนฺติ น เหวํ วตฺตพฺเพ…เป …ฯ>
      text <๕๒๑>, <อตฺถิ ตตฺถ จกฺขายตนํ อตฺถิ รูปายตนํ เตน จกฺขุนา ตํ รูปํ ปสฺสตีติ อามนฺตาฯ อตฺถิ ตตฺถ ฆานายตนํ อตฺถิ คนฺธายตนํ เตน ฆาเนน ตํ คนฺธํ ฆายตีติ น เหวํ วตฺตพฺเพ…เป … อตฺถิ ตตฺถ จกฺขายตนํ อตฺถิ รูปายตนํ เตน จกฺขุนา ตํ รูปํ ปสฺสตีติ อามนฺตาฯ อตฺถิ ตตฺถ ชิวฺหายตนํ อตฺถิ รสายตนํ ตาย ชิวฺหาย ตํ รสํ สายติ…เป … อตฺถิ ตตฺถ กายายตนํ อตฺถิ โผฏฺฐพฺพายตนํ เตน กาเยน ตํ โผฏฺฐพฺพํ ผุสตีติ น เหวํ วตฺตพฺเพ…เป …ฯ>
      text <อตฺถิ ตตฺถ โสตายตนํ อตฺถิ สทฺทายตนํ…เป … อตฺถิ ตตฺถ มนายตนํ อตฺถิ ธมฺมายตนํ เตน มเนน ตํ ธมฺมํ วิชานาตีติ อามนฺตาฯ อตฺถิ ตตฺถ ฆานายตนํ อตฺถิ คนฺธายตนํ เตน ฆาเนน ตํ คนฺธํ ฆายตีติ น เหวํ วตฺตพฺเพ…เป … อตฺถิ ตตฺถ มนายตนํ อตฺถิ ธมฺมายตนํ เตน มเนน ตํ ธมฺมํ วิชานาตีติ อามนฺตาฯ อตฺถิ ตตฺถ ชิวฺหายตนํ อตฺถิ รสายตนํ…เป … อตฺถิ ตตฺถ กายายตนํ อตฺถิ โผฏฺฐพฺพายตนํ เตน กาเยน ตํ โผฏฺฐพฺพํ ผุสตีติ น เหวํ วตฺตพฺเพ…เป …ฯ>
      text <อตฺถิ ตตฺถ ฆานายตนํ อตฺถิ คนฺธายตนํ น จ เตน ฆาเนน ตํ คนฺธํ ฆายตีติ อามนฺตาฯ อตฺถิ ตตฺถ จกฺขายตนํ อตฺถิ รูปายตนํ น จ เตน จกฺขุนา ตํ รูปํ ปสฺสตีติ น เหวํ วตฺตพฺเพ…เป … อตฺถิ ตตฺถ ฆานายตนํ อตฺถิ คนฺธายตนํ น จ เตน ฆาเนน ตํ คนฺธํ ฆายตีติ อามนฺตาฯ อตฺถิ ตตฺถ โสตายตนํ อตฺถิ สทฺทายตนํ…เป … อตฺถิ ตตฺถ มนายตนํ อตฺถิ ธมฺมายตนํ น จ เตน มเนน ตํ ธมฺมํ วิชานาตีติ น เหวํ วตฺตพฺเพ…เป …ฯ>
      text <อตฺถิ ตตฺถ ชิวฺหายตนํ อตฺถิ รสายตนํ…เป … อตฺถิ ตตฺถ กายายตนํ อตฺถิ โผฏฺฐพฺพายตนํ น จ เตน กาเยน ตํ โผฏฺฐพฺพํ ผุสตีติ อามนฺตาฯ อตฺถิ ตตฺถ โสตายตนํ อตฺถิ สทฺทายตนํ…เป … อตฺถิ ตตฺถ มนายตนํ อตฺถิ ธมฺมายตนํ น จ เตน มเนน ตํ ธมฺมํ วิชานาตีติ น เหวํ วตฺตพฺเพ…เป …ฯ>
      text <๕๒๒>, <อตฺถิ ตตฺถ ฆานายตนํ อตฺถิ คนฺธายตนํ เตน ฆาเนน ตํ คนฺธํ ฆายตีติ อามนฺตาฯ อตฺถิ ตตฺถ มูลคนฺโธ สารคนฺโธ ตจคนฺโธ ปตฺตคนฺโธ ปุปฺผคนฺโธ ผลคนฺโธ อามคนฺโธ วิสฺสคนฺโธ สุคนฺโธ ทุคฺคนฺโธติ น เหวํ วตฺตพฺเพ…เป …ฯ>
      text <อตฺถิ ตตฺถ ชิวฺหายตนํ อตฺถิ รสายตนํ ตาย ชิวฺหาย ตํ รสํ สายตีติ อามนฺตาฯ อตฺถิ ตตฺถ มูลรโส ขนฺธรโส ตจรโส ปตฺตรโส ปุปฺผรโส ผลรโส อมฺพิลํ มธุรํ ติตฺตกํ กฏุกํ โลณิยํ ขาริยํ ลมฺพิลํ กสาโว สาทุ อสาทูติ น เหวํ วตฺตพฺเพ…เป …ฯ>
      text <อตฺถิ ตตฺถ กายายตนํ อตฺถิ โผฏฺฐพฺพายตนํ เตน กาเยน ตํ โผฏฺฐพฺพํ ผุสตีติ อามนฺตาฯ อตฺถิ ตตฺถ กกฺขฬํ มุทุกํ สณฺหํ ผรุสํ สุขสมฺผสฺสํ ทุกฺขสมฺผสฺสํ ครุกํ ลหุกนฺติ น เหวํ วตฺตพฺเพ…เป …ฯ>
      text <๕๒๓>, <น วตฺตพฺพํ สฬายตนิโก อตฺตภาโว รูปธาตุยาติ อามนฺตาฯ นนุ อตฺถิ ตตฺถ ฆานนิมิตฺตํ ชิวฺหานิมิตฺตํ กายนิมิตฺตนฺติ อามนฺตาฯ หญฺจิ อตฺถิ ตตฺถ ฆานนิมิตฺตํ ชิวฺหานิมิตฺตํ กายนิมิตฺตํ เตน วต เร วตฺตพฺเพ สฬายตนิโก อตฺตภาโว รูปธาตุยาติฯ>
      stand <รูปธาตุยา อายตนกถา นิฏฺฐิตาฯ>
  text <๘ อฏฺฐมวคฺโค>
    text <๘๐ ๘ อรูเป รูปกถา>
      text <๕๒๔>, <อตฺถิ รูปํ อรูเปสูติ อามนฺตาฯ รูปภโว รูปคติ รูปสตฺตาวาโส รูปสํสาโร รูปโยนิ รูปตฺตภาวปฏิลาโภติ น เหวํ วตฺตพฺเพ…เป … นนุ อรูปภโว อรูปคติ อรูปสตฺตาวาโส อรูปสํสาโร อรูปโยนิ อรูปตฺตภาวปฏิลาโภติ อามนฺตาฯ หญฺจิ อรูปภโว…เป … อรูปตฺตภาวปฏิลาโภ โน จ วต เร วตฺตพฺเพ อตฺถิ รูปํ อรูเปสูติฯ>
      text <อตฺถิ รูปํ อรูเปสูติ อามนฺตาฯ ปญฺจโวการภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป … นนุ จตุโวการภโว…เป … อตฺตภาวปฏิลาโภติ อามนฺตาฯ หญฺจิ จตุโวการภโว คติ…เป … อตฺตภาวปฏิลาโภ โน จ วต เร วตฺตพฺเพ อตฺถิ รูปํ อรูเปสูติฯ>
      text <๕๒๕>, <อตฺถิ รูปํ รูปธาตุยา โส จ รูปภโว รูปคติ รูปสตฺตาวาโส รูปสํสาโร รูปโยนิ รูปตฺตภาวปฏิลาโภติ อามนฺตาฯ อตฺถิ รูปํ อรูเปสุ โส จ รูปภโว รูปคติ…เป … รูปตฺตภาวปฏิลาโภติ น เหวํ วตฺตพฺเพ…เป … อตฺถิ รูปํ รูปธาตุยา โส จ ปญฺจโวการภโว คติ…เป … อตฺตภาวปฏิลาโภติ อามนฺตา ฯ อตฺถิ รูปํ อรูเปสุ โส จ ปญฺจโวการภโว คติ…เป … อตฺตภาวปฏิลาโภติ น เหวํ วตฺตพฺเพ…เป …ฯ อตฺถิ รูปํ อรูเปสุ โส จ อรูปภโว อรูปคติ อรูปสตฺตาวาโส อรูปสํสาโร อรูปโยนิ อรูปตฺตภาวปฏิลาโภติ อามนฺตาฯ อตฺถิ รูปํ รูปธาตุยา โส จ อรูปภโว อรูปคติ…เป … อรูปตฺตภาวปฏิลาโภติ น เหวํ วตฺตพฺเพ…เป … อตฺถิ รูปํ อรูเปสุ โส จ จตุโวการภโว คติ…เป … อตฺตภาวปฏิลาโภติ อามนฺตาฯ อตฺถิ รูปํ รูปธาตุยา โส จ จตุโวการภโว คติ…เป … อตฺตภาวปฏิลาโภติ น เหวํ วตฺตพฺเพ…เป …ฯ>
      text <๕๒๖>, <อตฺถิ รูปํ อรูเปสูติ อามนฺตาฯ นนุ รูปานํ นิสฺสรณํ อรูปํ วุตฺตํ ภควตาติ อามนฺตาฯ หญฺจิ รูปานํ นิสฺสรณํ อรูปํ วุตฺตํ ภควตา โน จ วต เร วตฺตพฺเพ อตฺถิ รูปํ อรูเปสูติฯ>
      text <รูปานํ นิสฺสรณํ อรูปํ วุตฺตํ ภควตา อตฺถิ รูปํ อรูเปสูติ อามนฺตา ฯ กามานํ นิสฺสรณํ เนกฺขมฺมํ วุตฺตํ ภควตา อตฺถิ เนกฺขมฺเมสุ กามา อตฺถิ อนาสเวสุ อาสวา อตฺถิ อปริยาปนฺเนสุ ปริยาปนฺนาติ น เหวํ วตฺตพฺเพ…เป …ฯ>
      stand <อรูเป รูปกถา นิฏฺฐิตาฯ>
  text <๘ อฏฺฐมวคฺโค>
    text <๘๑ ๙ รูปํ กมฺมนฺติกถา>
      text <๕๒๗>, <กุสเลน จิตฺเตน สมุฏฺฐิตํ กายกมฺมํ รูปํ กุสลนฺติ อามนฺตาฯ สารมฺมณํ อตฺถิ ตสฺส อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ น เหวํ วตฺตพฺเพ…เป … นนุ อนารมฺมณํ นตฺถิ ตสฺส อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ อามนฺตาฯ หญฺจิ อนารมฺมณํ นตฺถิ ตสฺส อาวฏฺฏนา…เป … ปณิธีติ โน จ วต เร วตฺตพฺเพ กุสเลน จิตฺเตน สมุฏฺฐิตํ กายกมฺมํ รูปํ กุสลนฺติฯ>
      text <กุสเลน จิตฺเตน สมุฏฺฐิโต ผสฺโส กุสโล สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ กุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … กุสเลน จิตฺเตน สมุฏฺฐิตา เวทนา…เป … สญฺญา… เจตนา… สทฺธา… วีริยํ… สติ… สมาธิ…เป … ปญฺญา กุสลา สารมฺมณา อตฺถิ ตาย อาวฏฺฏนา…เป … ปณิธีติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ กุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <กุสเลน จิตฺเตน สมุฏฺฐิตํ กายกมฺมํ รูปํ กุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ กุสเลน จิตฺเตน สมุฏฺฐิโต ผสฺโส กุสโล อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ กายกมฺมํ รูปํ กุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ กุสเลน จิตฺเตน สมุฏฺฐิตา เวทนา…เป … สญฺญา… เจตนา… สทฺธา… วีริยํ… สติ… สมาธิ…เป … ปญฺญา กุสลา อนารมฺมณา นตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <๕๒๘>, <กุสเลน จิตฺเตน สมุฏฺฐิตํ กายกมฺมํ รูปํ กุสลนฺติ อามนฺตาฯ ยํ กิญฺจิ กุสเลน จิตฺเตน สมุฏฺฐิตํ รูปํ สพฺพํ ตํ กุสลนฺติ น เหวํ วตฺตพฺเพ…เป …ฯ>
      text <กุสเลน จิตฺเตน สมุฏฺฐิตํ กายกมฺมํ รูปํ กุสลนฺติ อามนฺตาฯ กุสเลน จิตฺเตน สมุฏฺฐิตํ รูปายตนํ กุสลนฺติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ กายกมฺมํ รูปํ กุสลนฺติ อามนฺตาฯ กุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ … อาโปธาตุ… เตโชธาตุ…เป … วาโยธาตุ กุสลาติ น เหวํ วตฺตพฺเพ…เป …ฯ>
      text <กุสเลน จิตฺเตน สมุฏฺฐิตํ รูปายตนํ อพฺยากตนฺติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ อพฺยากตนฺติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ… อาโปธาตุ … เตโชธาตุ …เป … วาโยธาตุ อพฺยากตาติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ อพฺยากตนฺติ น เหวํ วตฺตพฺเพ…เป …ฯ>
      text <๕๒๙>, <กุสเลน จิตฺเตน สมุฏฺฐิตํ กายกมฺมํ รูปํ อนารมฺมณํ กุสลนฺติ อามนฺตาฯ กุสเลน จิตฺเตน สมุฏฺฐิตํ รูปายตนํ อนารมฺมณํ กุสลนฺติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ กายกมฺมํ รูปํ อนารมฺมณํ กุสลนฺติ อามนฺตาฯ กุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ… อาโปธาตุ… เตโชธาตุ…เป … วาโยธาตุ อนารมฺมณา กุสลาติ น เหวํ วตฺตพฺเพ…เป …ฯ>
      text <กุสเลน จิตฺเตน สมุฏฺฐิตํ รูปายตนํ อนารมฺมณํ อพฺยากตนฺติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ อนารมฺมณํ อพฺยากตนฺติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ … รสายตนํ… โผฏฺฐพฺพายตนํ…เป … ปถวีธาตุ… อาโปธาตุ… เตโชธาตุ…เป … วาโยธาตุ อนารมฺมณา อพฺยากตาติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ อนารมฺมณํ อพฺยากตนฺติ น เหวํ วตฺตพฺเพ…เป …ฯ>
      text <๕๓๐>, <กุสเลน จิตฺเตน สมุฏฺฐิตํ กายกมฺมํ รูปํ ผสฺสวิปฺปยุตฺตํ กุสลนฺติ อามนฺตาฯ กุสเลน จิตฺเตน สมุฏฺฐิตํ รูปายตนํ ผสฺสวิปฺปยุตฺตํ กุสลนฺติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ กายกมฺมํ รูปํ ผสฺสวิปฺปยุตฺตํ กุสลนฺติ อามนฺตาฯ กุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ… อาโปธาตุ… เตโชธาตุ…เป … วาโยธาตุ ผสฺสวิปฺปยุตฺตา กุสลาติ น เหวํ วตฺตพฺเพ…เป …ฯ>
      text <กุสเลน จิตฺเตน สมุฏฺฐิตํ รูปายตนํ ผสฺสวิปฺปยุตฺตํ อพฺยากตนฺติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ ผสฺสวิปฺปยุตฺตํ อพฺยากตนฺติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ… อาโปธาตุ… เตโชธาตุ…เป … วาโยธาตุ ผสฺสวิปฺปยุตฺตา อพฺยากตาติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ ผสฺสวิปฺปยุตฺตํ อพฺยากตนฺติ น เหวํ วตฺตพฺเพ…เป …ฯ>
      text <๕๓๑>, <กุสเลน จิตฺเตน สมุฏฺฐิตํ กายกมฺมํ รูปํ อนารมฺมณํ ผสฺสวิปฺปยุตฺตํ กุสลนฺติ อามนฺตาฯ กุสเลน จิตฺเตน สมุฏฺฐิตํ รูปายตนํ อนารมฺมณํ ผสฺสวิปฺปยุตฺตํ กุสลนฺติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ กายกมฺมํ รูปํ อนารมฺมณํ ผสฺสวิปฺปยุตฺตํ กุสลนฺติ อามนฺตาฯ กุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ… อาโปธาตุ… เตโชธาตุ…เป … วาโยธาตุ อนารมฺมณา ผสฺสวิปฺปยุตฺตา กุสลาติ น เหวํ วตฺตพฺเพ…เป …ฯ>
      text <กุสเลน จิตฺเตน สมุฏฺฐิตํ รูปายตนํ อนารมฺมณํ ผสฺสวิปฺปยุตฺตํ อพฺยากตนฺติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ… อาโปธาตุ… เตโชธาตุ…เป … วาโยธาตุ อนารมฺมณา ผสฺสวิปฺปยุตฺตา อพฺยากตาติ อามนฺตาฯ กุสเลน จิตฺเตน สมุฏฺฐิตํ กายกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ น เหวํ วตฺตพฺเพ…เป …ฯ>
      text <๕๓๒>, <กุสเลน จิตฺเตน สมุฏฺฐิตํ วจีกมฺมํ รูปํ กุสลนฺติ อามนฺตาฯ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … นนุ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ หญฺจิ อนารมฺมณํ นตฺถิ ตสฺส อาวฏฺฏนา…เป … ปณิธิ โน จ วต เร วตฺตพฺเพ กุสเลน จิตฺเตน สมุฏฺฐิตํ วจีกมฺมํ รูปํ กุสลนฺติฯ>
      text <กุสเลน จิตฺเตน สมุฏฺฐิโต ผสฺโส กุสโล สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ กุสเลน จิตฺเตน สมุฏฺฐิตํ วจีกมฺมํ รูปํ กุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … กุสเลน จิตฺเตน สมุฏฺฐิตา เวทนา…เป … สญฺญา… เจตนา… สทฺธา… วีริยํ… สติ… สมาธิ…เป … ปญฺญา กุสลา สารมฺมณา อตฺถิ ตาย อาวฏฺฏนา…เป … ปณิธีติ อามนฺตาฯ กุสเลน จิตฺเตน สมุฏฺฐิตํ วจีกมฺมํ รูปํ กุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <กุสเลน จิตฺเตน สมุฏฺฐิตํ วจีกมฺมํ รูปํ กุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ กุสเลน จิตฺเตน สมุฏฺฐิโต ผสฺโส กุสโล อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … กุสเลน จิตฺเตน สมุฏฺฐิตํ วจีกมฺมํ รูปํ กุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ กุสเลน จิตฺเตน สมุฏฺฐิตา เวทนา…เป … สญฺญา… เจตนา… สทฺธา… วีริยํ… สติ… สมาธิ…เป … ปญฺญา กุสลา อนารมฺมณา นตฺถิ ตาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <กุสเลน จิตฺเตน สมุฏฺฐิตํ วจีกมฺมํ รูปํ กุสลนฺติ อามนฺตาฯ ยํ กิญฺจิ กุสเลน จิตฺเตน สมุฏฺฐิตํ รูปํ สพฺพํ ตํ กุสลนฺติ น เหวํ วตฺตพฺเพ…เป … ยถา กายกมฺมํ ตถา วจีกมฺมนฺติฯ>
      text <๕๓๓>, <อกุสเลน จิตฺเตน สมุฏฺฐิตํ กายกมฺมํ รูปํ อกุสลนฺติ อามนฺตา ฯ สารมฺมณํ อตฺถิ ตสฺส อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ น เหวํ วตฺตพฺเพ…เป … นนุ อนารมฺมณํ นตฺถิ ตสฺส อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ อามนฺตาฯ หญฺจิ อนารมฺมณํ นตฺถิ ตสฺส อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธิ โน จ วต เร วตฺตพฺเพ อกุสเลน จิตฺเตน สมุฏฺฐิตํ กายกมฺมํ รูปํ อกุสลนฺติฯ>
      text <อกุสเลน จิตฺเตน สมุฏฺฐิโต ผสฺโส อกุสโล สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ อกุสเลน จิตฺเตน สมุฏฺฐิตํ กายกมฺมํ รูปํ อกุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … อกุสเลน จิตฺเตน สมุฏฺฐิตา เวทนา…เป … สญฺญา… เจตนา… ราโค… โทโส… โมโห… มาโน… ทิฏฺฐิ… วิจิกิจฺฉา… ถินํ… อุทฺธจฺจํ… อหิริกํ…เป … อโนตฺตปฺปํ อกุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ อามนฺตาฯ อกุสเลน จิตฺเตน สมุฏฺฐิตํ กายกมฺมํ รูปํ อกุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <อกุสเลน จิตฺเตน สมุฏฺฐิตํ กายกมฺมํ รูปํ อกุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ อกุสเลน จิตฺเตน สมุฏฺฐิโต ผสฺโส อกุสโล อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ กายกมฺมํ รูปํ อกุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ อกุสเลน จิตฺเตน สมุฏฺฐิตา เวทนา…เป … สญฺญา… เจตนา… ราโค… โทโส… โมโห… มาโน… ทิฏฺฐิ… วิจิกิจฺฉา… ถินํ… อุทฺธจฺจํ… อหิริกํ…เป … อโนตฺตปฺปํ อกุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <อกุสเลน จิตฺเตน สมุฏฺฐิตํ กายกมฺมํ รูปํ อกุสลนฺติ อามนฺตา ฯ ยํ กิญฺจิ อกุสเลน จิตฺเตน สมุฏฺฐิตํ รูปํ สพฺพํ ตํ อกุสลนฺติ น เหวํ วตฺตพฺเพ…เป …ฯ>
      text <๕๓๔>, <อกุสเลน จิตฺเตน สมุฏฺฐิตํ วจีกมฺมํ รูปํ อกุสลนฺติ อามนฺตาฯ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … นนุ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ หญฺจิ อนารมฺมณํ นตฺถิ ตสฺส อาวฏฺฏนา…เป … ปณิธิ โน จ วต เร วตฺตพฺเพ อกุสเลน จิตฺเตน สมุฏฺฐิตํ วจีกมฺมํ รูปํ อกุสลนฺติฯ>
      text <อกุสเลน จิตฺเตน สมุฏฺฐิโต ผสฺโส อกุสโล สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ อกุสเลน จิตฺเตน สมุฏฺฐิตํ วจีกมฺมํ รูปํ อกุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … อกุสเลน จิตฺเตน สมุฏฺฐิตา เวทนา…เป … สญฺญา … เจตนา… ราโค… โทโส… โมโห… มาโน… ทิฏฺฐิ… วิจิกิจฺฉา… ถินํ… อุทฺธจฺจํ… อหิริกํ…เป … อโนตฺตปฺปํ อกุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ อามนฺตาฯ อกุสเลน จิตฺเตน สมุฏฺฐิตํ วจีกมฺมํ รูปํ อกุสลํ สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <อกุสเลน จิตฺเตน สมุฏฺฐิตํ วจีกมฺมํ รูปํ อกุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ อกุสเลน จิตฺเตน สมุฏฺฐิโต ผสฺโส อกุสโล อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ วจีกมฺมํ รูปํ อกุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ อกุสเลน จิตฺเตน สมุฏฺฐิตา เวทนา…เป … สญฺญา… เจตนา… ราโค… โทโส… โมโห… มาโน… ทิฏฺฐิ… วิจิกิจฺฉา… ถินํ… อุทฺธจฺจํ… อหิริกํ…เป … อโนตฺตปฺปํ อกุสลํ อนารมฺมณํ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <อกุสเลน จิตฺเตน สมุฏฺฐิตํ วจีกมฺมํ รูปํ อกุสลนฺติ อามนฺตาฯ ยํ กิญฺจิ อกุสเลน จิตฺเตน สมุฏฺฐิตํ รูปํ สพฺพํ ตํ อกุสลนฺติ น เหวํ วตฺตพฺเพ…เป …ฯ>
      text <๕๓๕>, <อกุสเลน จิตฺเตน สมุฏฺฐิตํ วจีกมฺมํ รูปํ อกุสลนฺติ อามนฺตาฯ อกุสเลน จิตฺเตน สมุฏฺฐิตํ รูปายตนํ อกุสลนฺติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ วจีกมฺมํ รูปํ อกุสลนฺติ อามนฺตาฯ อกุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ… อาโปธาตุ… เตโชธาตุ…เป … วาโยธาตุ อสุจิ อสฺสุ โลหิตํ เสโท อกุสโลติ น เหวํ วตฺตพฺเพ…เป …ฯ>
      text <อกุสเลน จิตฺเตน สมุฏฺฐิตํ รูปายตนํ อพฺยากตนฺติ อามนฺตา ฯ อกุสเลน จิตฺเตน สมุฏฺฐิตํ วจีกมฺมํ รูปํ อพฺยากตนฺติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ… อาโปธาตุ… เตโชธาตุ…เป … วาโยธาตุ อสุจิ อสฺสุ โลหิตํ เสโท อพฺยากโตติ อามนฺตาฯ อกุสเลน จิตฺเตน สมุฏฺฐิตํ วจีกมฺมํ รูปํ อพฺยากตนฺติ น เหวํ วตฺตพฺเพ…เป …ฯ>
      text <๕๓๖>, <อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ อกุสลนฺติ อามนฺตาฯ อกุสเลน จิตฺเตน สมุฏฺฐิตํ รูปายตนํ อนารมฺมณํ อกุสลนฺติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ อกุสลนฺติ อามนฺตาฯ อกุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ…เป … รสายตนํ…เป … โผฏฺฐพฺพายตนํ… ปถวีธาตุ… อาโปธาตุ… เตโชธาตุ…เป … วาโยธาตุ อสุจิ อสฺสุ โลหิตํ เสโท อนารมฺมโณ อกุสโลติ น เหวํ วตฺตพฺเพ…เป …ฯ>
      text <อกุสเลน จิตฺเตน สมุฏฺฐิตํ รูปายตนํ อนารมฺมณํ อพฺยากตนฺติ อามนฺตาฯ อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ อพฺยากตนฺติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ…เป … ปถวีธาตุ… อาโปธาตุ… เตโชธาตุ…เป … วาโยธาตุ อสุจิ อสฺสุ โลหิตํ เสโท อนารมฺมโณ อพฺยากโตติ อามนฺตาฯ อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ อพฺยากตนฺติ น เหวํ วตฺตพฺเพ…เป …ฯ>
      text <๕๓๗>, <อกุสเลน จิตฺเตน สมุฏฺฐิตํ วจีกมฺมํ รูปํ ผสฺสวิปฺปยุตฺตํ อกุสลนฺติ อามนฺตาฯ อกุสเลน จิตฺเตน สมุฏฺฐิตํ รูปายตนํ ผสฺสวิปฺปยุตฺตํ อกุสลนฺติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ วจีกมฺมํ รูปํ ผสฺสวิปฺปยุตฺตํ อกุสลนฺติ อามนฺตาฯ อกุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ… ปถวีธาตุ… อาโปธาตุ… เตโชธาตุ…เป … วาโยธาตุ อสุจิ อสฺสุ โลหิตํ เสโท ผสฺสวิปฺปยุตฺโต อกุสโลติ น เหวํ วตฺตพฺเพ…เป …ฯ>
      text <อกุสเลน จิตฺเตน สมุฏฺฐิตํ รูปายตนํ ผสฺสวิปฺปยุตฺตํ อพฺยากตนฺติ อามนฺตาฯ อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ… ปถวีธาตุ… อาโปธาตุ… เตโชธาตุ…เป … วาโยธาตุ อสุจิ อสฺสุ โลหิตํ เสโท อนารมฺมโณ ผสฺสวิปฺปยุตฺโต อพฺยากโตติ อามนฺตาฯ อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ น เหวํ วตฺตพฺเพ…เป …ฯ>
      text <อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อกุสลนฺติ อามนฺตาฯ อกุสเลน จิตฺเตน สมุฏฺฐิตํ รูปายตนํ อนารมฺมณํ ผสฺสวิปฺปยุตฺตํ อกุสลนฺติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อกุสลนฺติ อามนฺตาฯ อกุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ… ปถวีธาตุ… อาโปธาตุ… เตโชธาตุ…เป … วาโยธาตุ อสุจิ อสฺสุ โลหิตํ เสโท อนารมฺมโณ ผสฺสวิปฺปยุตฺโต อกุสโลติ น เหวํ วตฺตพฺเพ…เป …ฯ>
      text <อกุสเลน จิตฺเตน สมุฏฺฐิตํ รูปายตนํ อนารมฺมณํ ผสฺสวิปฺปยุตฺตํ อพฺยากตนฺติ อามนฺตาฯ อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ น เหวํ วตฺตพฺเพ…เป … อกุสเลน จิตฺเตน สมุฏฺฐิตํ สทฺทายตนํ…เป … คนฺธายตนํ… รสายตนํ… โผฏฺฐพฺพายตนํ… ปถวีธาตุ… อาโปธาตุ… เตโชธาตุ…เป … วาโยธาตุ อสุจิ อสฺสุ โลหิตํ เสโท อนารมฺมโณ ผสฺสวิปฺปยุตฺโต อพฺยากโตติ อามนฺตาฯ อกุสเลน จิตฺเตน สมุฏฺฐิตํ วจีกมฺมํ รูปํ อนารมฺมณํ ผสฺสวิปฺปยุตฺตํ อพฺยากตนฺติ น เหวํ วตฺตพฺเพ…เป …ฯ>
      text <๕๓๘>, <น วตฺตพฺพํ รูปํ กุสลมฺปิ อกุสลมฺปีติ อามนฺตาฯ นนุ กายกมฺมํ วจีกมฺมํ กุสลมฺปิ อกุสลมฺปีติ อามนฺตาฯ หญฺจิ กายกมฺมํ วจีกมฺมํ กุสลมฺปิ อกุสลมฺปิ เตน วต เร วตฺตพฺเพ รูปํ กุสลมฺปิ อกุสลมฺปีติฯ>
      text <รูปํ กุสลมฺปิ อกุสลมฺปีติ อามนฺตาฯ จกฺขายตนํ กุสลมฺปิ อกุสลมฺปีติ น เหวํ วตฺตพฺเพ…เป … รูปํ กุสลมฺปิ อกุสลมฺปีติ อามนฺตาฯ โสตายตนํ…เป … ฆานายตนํ… ชิวฺหายตนํ… กายายตนํ… รูปายตนํ… สทฺทายตนํ… คนฺธายตนํ… รสายตนํ … โผฏฺฐพฺพายตนํ… ปถวีธาตุ… อาโปธาตุ… เตโชธาตุ…เป … วาโยธาตุ อสุจิ อสฺสุ โลหิตํ เสโท กุสโลปิ อกุสโลปีติ น เหวํ วตฺตพฺเพ…เป …ฯ>
      text <กาโย รูปํ กายกมฺมํ รูปนฺติ อามนฺตาฯ มโน รูปํ มโนกมฺมํ รูปนฺติ น เหวํ วตฺตพฺเพ …เป … มโน อรูปํ มโนกมฺมํ อรูปนฺติ อามนฺตาฯ กาโย อรูปํ กายกมฺมํ อรูปนฺติ น เหวํ วตฺตพฺเพ…เป …ฯ>
      text <กาโย รูปนฺติ กายกมฺมํ รูปนฺติ อามนฺตาฯ จกฺขายตนํ รูปนฺติ จกฺขุวิญฺญาณํ รูปนฺติ น เหวํ วตฺตพฺเพ…เป … กาโย รูปนฺติ กายกมฺมํ รูปนฺติ อามนฺตาฯ โสตายตนํ รูปนฺติ โสตวิญฺญาณํ รูปนฺติ น เหวํ วตฺตพฺเพ…เป … กาโย รูปนฺติ กายกมฺมํ รูปนฺติ อามนฺตาฯ ฆานายตนํ รูปนฺติ ฆานวิญฺญาณํ รูปนฺติ น เหวํ วตฺตพฺเพ…เป … กาโย รูปนฺติ กายกมฺมํ รูปนฺติ อามนฺตาฯ ชิวฺหายตนํ รูปนฺติ ชิวฺหาวิญฺญาณํ รูปนฺติ น เหวํ วตฺตพฺเพ…เป … กาโย รูปนฺติ กายกมฺมํ รูปนฺติ อามนฺตาฯ กายายตนํ รูปนฺติ กายวิญฺญาณํ รูปนฺติ น เหวํ วตฺตพฺเพ…เป …ฯ>
      text <๕๓๙>, <รูปํ กมฺมนฺติ อามนฺตาฯ นนุ วุตฺตํ ภควตา เจตนาหํ ภิกฺขเว กมฺมํ วทามิ เจตยิตฺวา กมฺมํ กโรติ กาเยน วาจาย มนสาติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ รูปํ กมฺมนฺติฯ>
      text <รูปํ กมฺมนฺติ อามนฺตาฯ นนุ วุตฺตํ ภควตา กาเย วา อานนฺท สติ กายสญฺเจตนาเหตุ อุปฺปชฺชติ อชฺฌตฺตํ สุขทุกฺขํ วาจาย วา อานนฺท สติ วจีสญฺเจตนาเหตุ อุปฺปชฺชติ อชฺฌตฺตํ สุขทุกฺขํ มเน วา อานนฺท สติ มโนสญฺเจตนาเหตุ อุปฺปชฺชติ อชฺฌตฺตํ สุขทุกฺขนฺติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ รูปํ กมฺมนฺติฯ>
      text <รูปํ กมฺมนฺติ อามนฺตาฯ นนุ วุตฺตํ ภควตา ติวิธา ภิกฺขเว กายสญฺเจตนา อกุสลํ กายกมฺมํ ทุกฺขุทฺรยํ ทุกฺขวิปากํ จตุพฺพิธา ภิกฺขเว วจีสญฺเจตนา อกุสลํ วจีกมฺมํ ทุกฺขุทฺรยํ ทุกฺขวิปากํ ติวิธา ภิกฺขเว มโนสญฺเจตนา อกุสลํ มโนกมฺมํ ทุกฺขุทฺรยํ ทุกฺขวิปากํ ติวิธา ภิกฺขเว กายสญฺเจตนา กุสลํ กายกมฺมํ สุขุทฺรยํ สุขวิปากํ จตุพฺพิธา ภิกฺขเว วจีสญฺเจตนา กุสลํ วจีกมฺมํ สุขุทฺรยํ สุขวิปากํ ติวิธา ภิกฺขเว มโนสญฺเจตนา กุสลํ มโนกมฺมํ สุขุทฺรยํ สุขวิปากนฺติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ รูปํ กมฺมนฺติฯ>
      text <รูปํ กมฺมนฺติ อามนฺตาฯ นนุ วุตฺตํ ภควตา สจายํ อานนฺท สมิทฺธิ โมฆปุริโส ปาฏลิปุตฺตสฺส ปริพฺพาชกสฺส เอวํ ปุฏฺโฐ เอวํ พฺยากเรยฺย สญฺเจตนิยํ อาวุโส ปาฏลิปุตฺต กมฺมํ กตฺวา กาเยน วาจาย มนสา สุขเวทนิยํ สุขํ โส เวทยติ สญฺเจตนิยํ อาวุโส ปาฏลิปุตฺต กมฺมํ กตฺวา กาเยน วาจาย มนสา ทุกฺขเวทนิยํ ทุกฺขํ โส เวทยติ สญฺเจตนิยํ อาวุโส ปาฏลิปุตฺต กมฺมํ กตฺวา กาเยน วาจาย มนสา อทุกฺขมสุขเวทนิยํ อทุกฺขมสุขํ โส เวทยตีติ เอวํ พฺยากรมาโน โข อานนฺท สมิทฺธิ โมฆปุริโส ปาฏลิปุตฺตสฺส ปริพฺพาชกสฺส สมฺมา พฺยากรมาโน พฺยากเรยฺยาติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ รูปํ กมฺมนฺติฯ>
      stand <รูปํ กมฺมนฺติกถา นิฏฺฐิตาฯ>
  text <๘ อฏฺฐมวคฺโค>
    text <๘๒ ๑๐ ชีวิตินฺทฺริยกถา>
      text <๕๔๐>, <นตฺถิ รูปชีวิตินฺทฺริยนฺติ อามนฺตาฯ นตฺถิ รูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนาติ น เหวํ วตฺตพฺเพ…เป … อตฺถิ รูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนาติ อามนฺตาฯ หญฺจิ อตฺถิ รูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา โน จ วต เร วตฺตพฺเพ นตฺถิ รูปชีวิตินฺทฺริยนฺติฯ>
      text <อตฺถิ อรูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา อตฺถิ อรูปชีวิตินฺทฺริยนฺติ อามนฺตาฯ อตฺถิ รูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา อตฺถิ รูปชีวิตินฺทฺริยนฺติ น เหวํ วตฺตพฺเพ…เป … อตฺถิ รูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา นตฺถิ รูปชีวิตินฺทฺริยนฺติ อามนฺตา ฯ อตฺถิ อรูปีนํ ธมฺมานํ อายุ ฐิติ ยปนา ยาปนา อิริยนา วตฺตนา ปาลนา นตฺถิ อรูปชีวิตินฺทฺริยนฺติ น เหวํ วตฺตพฺเพ…เป …ฯ>
      text <อรูปีนํ ธมฺมานํ อายุ อรูปชีวิตินฺทฺริยนฺติ อามนฺตาฯ รูปีนํ ธมฺมานํ อายุ รูปชีวิตินฺทฺริยนฺติ น เหวํ วตฺตพฺเพ…เป … รูปีนํ ธมฺมานํ อายุ น วตฺตพฺพํ รูปชีวิตินฺทฺริยนฺติ อามนฺตาฯ อรูปีนํ ธมฺมานํ อายุ น วตฺตพฺพํ อรูปชีวิตินฺทฺริยนฺติ น เหวํ วตฺตพฺเพ…เป …ฯ>
      text <๕๔๑>, <รูปีนํ ธมฺมานํ อายุ อรูปชีวิตินฺทฺริยนฺติ อามนฺตาฯ อรูปีนํ ธมฺมานํ อายุ รูปชีวิตินฺทฺริยนฺติ น เหวํ วตฺตพฺเพ…เป …ฯ>
      text <อรูปีนํ ธมฺมานํ อายุ น วตฺตพฺพํ รูปชีวิตินฺทฺริยนฺติ อามนฺตาฯ รูปีนํ ธมฺมานํ อายุ น วตฺตพฺพํ อรูปชีวิตินฺทฺริยนฺติ น เหวํ วตฺตพฺเพ…เป …ฯ>
      text <รูปีนญฺจ อรูปีนญฺจ ธมฺมานํ อายุ อรูปชีวิตินฺทฺริยนฺติ อามนฺตาฯ รูปีนญฺจ อรูปีนญฺจ ธมฺมานํ อายุ รูปชีวิตินฺทฺริยนฺติ น เหวํ วตฺตพฺเพ…เป …ฯ>
      text <รูปีนญฺจ อรูปีนญฺจ ธมฺมานํ อายุ น วตฺตพฺพํ รูปชีวิตินฺทฺริยนฺติ อามนฺตาฯ รูปีนญฺจ อรูปีนญฺจ ธมฺมานํ อายุ น วตฺตพฺพํ อรูปชีวิตินฺทฺริยนฺติ น เหวํ วตฺตพฺเพ…เป … นตฺถิ รูปชีวิตินฺทฺริยนฺติ อามนฺตาฯ นิโรธํ สมาปนฺนสฺส นตฺถิ ชีวิตินฺทฺริยนฺติ น เหวํ วตฺตพฺเพ…เป …ฯ>
      text <๕๔๒>, <นิโรธํ สมาปนฺนสฺส อตฺถิ ชีวิตินฺทฺริยนฺติ อามนฺตาฯ หญฺจิ นิโรธํ สมาปนฺนสฺส อตฺถิ ชีวิตินฺทฺริยํ โน จ วต เร วตฺตพฺเพ นตฺถิ รูปชีวิตินฺทฺริยนฺติฯ>
      text <นิโรธํ สมาปนฺนสฺส อตฺถิ ชีวิตินฺทฺริยนฺติ อามนฺตาฯ กตมกฺขนฺธปริยาปนฺนนฺติ สงฺขารกฺขนฺธปริยาปนฺนนฺติฯ นิโรธํ สมาปนฺนสฺส อตฺถิ สงฺขารกฺขนฺโธติ น เหวํ วตฺตพฺเพ…เป …ฯ>
      text <นิโรธํ สมาปนฺนสฺส อตฺถิ สงฺขารกฺขนฺโธติ อามนฺตาฯ นิโรธํ สมาปนฺนสฺส อตฺถิ เวทนากฺขนฺโธ…เป … สญฺญากฺขนฺโธ…เป … วิญฺญาณกฺขนฺโธติ น เหวํ วตฺตพฺเพ…เป …ฯ>
      text <นิโรธํ สมาปนฺนสฺส อตฺถิ เวทนากฺขนฺโธ…เป … สญฺญากฺขนฺโธ…เป … วิญฺญาณกฺขนฺโธติ อามนฺตาฯ น นิโรธํ สมาปนฺโนติ น เหวํ วตฺตพฺเพ…เป …ฯ>
      text <๕๔๓>, <นตฺถิ รูปชีวิตินฺทฺริยนฺติ อามนฺตาฯ อสญฺญสตฺตานํ นตฺถิ ชีวิตินฺทฺริยนฺติ น เหวํ วตฺตพฺเพ…เป …ฯ>
      text <อสญฺญสตฺตานํ อตฺถิ ชีวิตินฺทฺริยนฺติ อามนฺตาฯ หญฺจิ อสญฺญสตฺตานํ อตฺถิ ชีวิตินฺทฺริยํ โน จ วต เร วตฺตพฺเพ นตฺถิ รูปชีวิตินฺทฺริยนฺติฯ อสญฺญสตฺตานํ อตฺถิ ชีวิตินฺทฺริยนฺติ อามนฺตาฯ กตมกฺขนฺธปริยาปนฺนนฺติ สงฺขารกฺขนฺธปริยาปนฺนนฺติฯ อสญฺญสตฺตานํ อตฺถิ สงฺขารกฺขนฺโธติ น เหวํ วตฺตพฺเพ…เป …ฯ>
      text <อสญฺญสตฺตานํ อตฺถิ สงฺขารกฺขนฺโธติ อามนฺตาฯ อสญฺญสตฺตานํ อตฺถิ เวทนากฺขนฺโธ…เป … สญฺญากฺขนฺโธ…เป … วิญฺญาณกฺขนฺโธติ น เหวํ วตฺตพฺเพ…เป …ฯ>
      text <อสญฺญสตฺตานํ อตฺถิ เวทนากฺขนฺโธ…เป … สญฺญากฺขนฺโธ…เป … วิญฺญาณกฺขนฺโธติ อามนฺตาฯ ปญฺจโวการภโวติ น เหวํ วตฺตพฺเพ…เป …ฯ>
      text <๕๔๔>, <อุปปตฺเตสิเยน จิตฺเตน สมุฏฺฐิตํ ชีวิตินฺทฺริยํ อุปปตฺเตสิเย จิตฺเต ภิชฺชมาเน เอกเทสํ ภิชฺชตีติ อามนฺตาฯ อุปปตฺเตสิเยน จิตฺเตน สมุฏฺฐิโต ผสฺโส อุปปตฺเตสิเย จิตฺเต ภิชฺชมาเน เอกเทโส ภิชฺชตีติ น เหวํ วตฺตพฺเพ…เป …ฯ>
      text <อุปปตฺเตสิเยน จิตฺเตน สมุฏฺฐิโต ผสฺโส อุปปตฺเตสิเย จิตฺเต ภิชฺชมาเน อนวเสโส ภิชฺชตีติ อามนฺตาฯ อุปปตฺเตสิเยน จิตฺเตน สมุฏฺฐิตํ ชีวิตินฺทฺริยํ อุปปตฺเตสิเย จิตฺเต ภิชฺชมาเน อนวเสสํ ภิชฺชตีติ น เหวํ วตฺตพฺเพ…เป …ฯ>
      text <๕๔๕>, <ทฺเว ชีวิตินฺทฺริยานีติ อามนฺตาฯ ทฺวีหิ ชีวิเตหิ ชีวติ ทฺวีหิ มรเณหิ มียตีติ อามนฺตา ฯ>
      stand <ชีวิตินฺทฺริยกถา นิฏฺฐิตาฯ>
  text <๘ อฏฺฐมวคฺโค>
    text <๘๓ ๑๑ กมฺมเหตุกถา>
      text <๕๔๖>, <กมฺมเหตุ อรหา อรหตฺตา ปริหายตีติ อามนฺตาฯ กมฺมเหตุ โสตาปนฺโน โสตาปตฺติผลา ปริหายตีติ น เหวํ วตฺตพฺเพ…เป … กมฺมเหตุ อรหา อรหตฺตา ปริหายตีติ อามนฺตาฯ กมฺมเหตุ สกทาคามี…เป … อนาคามี อนาคามิผลา ปริหายตีติ น เหวํ วตฺตพฺเพ…เป …ฯ>
      text <กมฺมเหตุ โสตาปนฺโน โสตาปตฺติผลา น ปริหายตีติ อามนฺตาฯ กมฺมเหตุ อรหา อรหตฺตา น ปริหายตีติ น เหวํ วตฺตพฺเพ …เป … กมฺมเหตุ สกทาคามี…เป … อนาคามี อนาคามิผลา น ปริหายตีติ อามนฺตาฯ กมฺมเหตุ อรหา อรหตฺตา น ปริหายตีติ น เหวํ วตฺตพฺเพ…เป …ฯ>
      text <กมฺมเหตุ อรหา อรหตฺตา ปริหายตีติ อามนฺตาฯ ปาณาติปาตกมฺมสฺส เหตูติ น เหวํ วตฺตพฺเพ…เป … อทินฺนาทานกมฺมสฺส เหตุ…เป … กาเมสุมิจฺฉาจารกมฺมสฺส เหตุ… มุสาวาทกมฺมสฺส เหตุ… ปิสุณวาจากมฺมสฺส เหตุ… ผรุสวาจากมฺมสฺส เหตุ… สมฺผปฺปลาปกมฺมสฺส เหตุ… มาตุฆาตกมฺมสฺส เหตุ… ปิตุฆาตกมฺมสฺส เหตุ… อรหนฺตฆาตกมฺมสฺส เหตุ… รุหิรุปฺปาทกมฺมสฺส เหตุ…เป … สงฺฆเภทกมฺมสฺส เหตูติ น เหวํ วตฺตพฺเพ…เป …ฯ>
      text <กตมสฺส กมฺมสฺส เหตูติ หนฺท หิ อรหนฺตานํ อพฺภาจิกฺขตีติฯ อรหนฺตานํ อพฺภาจิกฺขนกมฺมสฺส เหตุ อรหา อรหตฺตา ปริหายตีติ อามนฺตาฯ เย เกจิ อรหนฺตานํ อพฺภาจิกฺขนฺติ สพฺเพ เต อรหตฺตํ สจฺฉิกโรนฺตีติ น เหวํ วตฺตพฺเพ…เป …ฯ>
      stand <กมฺมเหตุกถา นิฏฺฐิตาฯ>
      stand <อฏฺฐมวคฺโคฯ>
      text <ตสฺสุทฺทานํ>
      text <ฉ คติโย อนฺตราภโว ปญฺเจว กามคุณา กามธาตุ ปญฺเจว อายตนา กามา รูปิโน ธมฺมา รูปธาตุ อรูปิโน ธมฺมา อรูปธาตุ สฬายตนิโก อตฺตภาโว รูปธาตุยา อตฺถิ รูปํ อรูเปสุ รูปํ กมฺมํ รูปํ ชีวิตํ กมฺมเหตุกา ปริหายตีติฯ>
