text <๒ ปริหานิกถา>
  text <๑ วาทยุตฺติปริหานิ>
    text <๒๓๙>, <ปริหายติ อรหา อรหตฺตาติ อามนฺตาฯ สพฺพตฺถ อรหา อรหตฺตา ปริหายตีติ น เหวํ วตฺตพฺเพ…เป … สพฺพตฺถ อรหา อรหตฺตา ปริหายตีติ อามนฺตาฯ สพฺพตฺถ อรหโต ปริหานีติ น เหวํ วตฺตพฺเพ…เป …ฯ>
    text <ปริหายติ อรหา อรหตฺตาติ อามนฺตา ฯ สพฺพทา อรหา อรหตฺตา ปริหายตีติ น เหวํ วตฺตพฺเพ…เป … สพฺพทา อรหา อรหตฺตา ปริหายตีติ อามนฺตาฯ สพฺพทา อรหโต ปริหานีติ น เหวํ วตฺตพฺเพ…เป …ฯ>
    text <ปริหายติ อรหา อรหตฺตาติ อามนฺตาฯ สพฺเพว อรหนฺโต อรหตฺตา ปริหายนฺตีติ น เหวํ วตฺตพฺเพ…เป … สพฺเพว อรหนฺโต อรหตฺตา ปริหายนฺตีติ อามนฺตาฯ สพฺเพสํเยว อรหนฺตานํ ปริหานีติ น เหวํ วตฺตพฺเพ…เป …ฯ>
    text <ปริหายติ อรหา อรหตฺตาติ อามนฺตาฯ อรหา อรหตฺตา ปริหายมาโน จตูหิ ผเลหิ ปริหายตีติ น เหวํ วตฺตพฺเพ…เป …ฯ>
    text <จตูหิ สตสหสฺเสหิ เสฏฺฐี เสฏฺฐิตฺตํ กาเรนฺโต สตสหสฺเส ปริหีเน เสฏฺฐิตฺตา ปริหีโน โหตีติ อามนฺตาฯ สพฺพสาปเตยฺยา ปริหีโน โหตีติ น เหวํ วตฺตพฺเพ…เป …ฯ>
    text <จตูหิ สตสหสฺเสหิ เสฏฺฐี เสฏฺฐิตฺตํ กาเรนฺโต สตสหสฺเส ปริหีเน ภพฺโพ สพฺพสาปเตยฺยา ปริหายิตุนฺติ อามนฺตาฯ อรหา อรหตฺตา ปริหายมาโน ภพฺโพ จตูหิ ผเลหิ ปริหายิตุนฺติ น เหวํ วตฺตพฺเพ…เป …ฯ>
  text <๒ อริยปุคฺคลสํสนฺทนปริหานิ>
    text <๒๔๐>, <ปริหายติ อรหา อรหตฺตาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <ปริหายติ อรหา อรหตฺตาติ อามนฺตาฯ ปริหายติ สกทาคามี สกทาคามิผลาติ น เหวํ วตฺตพฺเพ…เป …ฯ>
    text <ปริหายติ อรหา อรหตฺตาติ อามนฺตาฯ ปริหายติ อนาคามี อนาคามิผลาติ น เหวํ วตฺตพฺเพ…เป …ฯ>
    text <ปริหายติ อนาคามี อนาคามิผลาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <ปริหายติ อนาคามี อนาคามิผลาติ อามนฺตาฯ ปริหายติ สกทาคามี สกทาคามิผลาติ น เหวํ วตฺตพฺเพ…เป …ฯ>
    text <ปริหายติ สกทาคามี สกทาคามิผลาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <น ปริหายติ โสตาปนฺโน โสตาปตฺติผลาติ อามนฺตาฯ น ปริหายติ อรหา อรหตฺตาติ น เหวํ วตฺตพฺเพ…เป …ฯ>
    text <น ปริหายติ สกทาคามี สกทาคามิผลาติ อามนฺตาฯ น ปริหายติ อรหา อรหตฺตาติ น เหวํ วตฺตพฺเพ…เป …ฯ>
    text <น ปริหายติ อนาคามี อนาคามิผลาติ อามนฺตาฯ น ปริหายติ อรหา อรหตฺตาติ น เหวํ วตฺตพฺเพ…เป …ฯ>
    text <น ปริหายติ โสตาปนฺโน โสตาปตฺติผลาติ อามนฺตาฯ น ปริหายติ อนาคามี อนาคามิผลาติ น เหวํ วตฺตพฺเพ…เป …ฯ>
    text <น ปริหายติ สกทาคามี สกทาคามิผลาติ อามนฺตา ฯ น ปริหายติ อนาคามี อนาคามิผลาติ น เหวํ วตฺตพฺเพ…เป …ฯ>
    text <น ปริหายติ โสตาปนฺโน โสตาปตฺติผลาติ อามนฺตาฯ น ปริหายติ สกทาคามี สกทาคามิผลาติ น เหวํ วตฺตพฺเพ…เป …ฯ>
    text <๒๔๑>, <ปริหายติ อรหา อรหตฺตาติ อามนฺตาฯ อรหา อรหตฺตา ปริหายมาโน กตฺถ สณฺฐาตีติ อนาคามิผเลติฯ อนาคามี อนาคามิผลา ปริหายมาโน กตฺถ สณฺฐาตีติ สกทาคามิผเลติฯ สกทาคามี สกทาคามิผลา ปริหายมาโน กตฺถ สณฺฐาตีติ โสตาปตฺติผเลติฯ โสตาปนฺโน โสตาปตฺติผลา ปริหายมาโน ปุถุชฺชนภูมิยํ สณฺฐาตีติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ อรหา อรหตฺตา ปริหายมาโน อนาคามิผเล สณฺฐาติ อนาคามี อนาคามิผลา ปริหายมาโน สกทาคามิผเล สณฺฐาติ สกทาคามี สกทาคามิผลา ปริหายมาโน โสตาปตฺติผเล สณฺฐาติ เตน วต เร วตฺตพฺเพ โสตาปนฺโน โสตาปตฺติผลา ปริหายมาโน ปุถุชฺชนภูมิยํ สณฺฐาตีติฯ>
    text <อรหา อรหตฺตา ปริหายมาโน โสตาปตฺติผเล สณฺฐาตีติ อามนฺตาฯ โสตาปตฺติผลสฺส อนนฺตรา อรหตฺตํเยว สจฺฉิกโรตีติ น เหวํ วตฺตพฺเพ…เป …ฯ>
    text <๒๔๒>, <ปริหายติ อรหา อรหตฺตาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป … กสฺส พหุตรา กิเลสา ปหีนา อรหโต วา โสตาปนฺนสฺส วาติ อรหโตฯ หญฺจิ อรหโต พหุตรา กิเลสา ปหีนา ปริหายติ อรหา อรหตฺตา เตน วต เร วตฺตพฺเพ ปริหายติ โสตาปนฺโน โสตาปตฺติผลาติฯ>
    text <ปริหายติ อรหา อรหตฺตาติ อามนฺตาฯ ปริหายติ สกทาคามี สกทาคามิผลาติ น เหวํ วตฺตพฺเพ…เป … กสฺส พหุตรา กิเลสา ปหีนา อรหโต วา สกทาคามิสฺส วาติ อรหโตฯ หญฺจิ อรหโต พหุตรา กิเลสา ปหีนา ปริหายติ อรหา อรหตฺตา เตน วต เร วตฺตพฺเพ ปริหายติ สกทาคามี สกทาคามิผลาติฯ>
    text <ปริหายติ อรหา อรหตฺตาติ อามนฺตาฯ ปริหายติ อนาคามี อนาคามิผลาติ น เหวํ วตฺตพฺเพ…เป … กสฺส พหุตรา กิเลสา ปหีนา อรหโต วา อนาคามิสฺส วาติ อรหโตฯ หญฺจิ อรหโต พหุตรา กิเลสา ปหีนา ปริหายติ อรหา อรหตฺตา เตน วต เร วตฺตพฺเพ ปริหายติ อนาคามี อนาคามิผลาติฯ>
    text <ปริหายติ อนาคามี อนาคามิผลาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป … กสฺส พหุตรา กิเลสา ปหีนา อนาคามิสฺส วา โสตาปนฺนสฺส วาติ อนาคามิสฺสฯ หญฺจิ อนาคามิสฺส พหุตรา กิเลสา ปหีนา ปริหายติ อนาคามี อนาคามิผลา เตน วต เร วตฺตพฺเพ ปริหายติ โสตาปนฺโน โสตาปตฺติผลาติฯ>
    text <๒๔๓>, <ปริหายติ อนาคามี อนาคามิผลาติ อามนฺตาฯ ปริหายติ สกทาคามี สกทาคามิผลาติ น เหวํ วตฺตพฺเพ…เป … กสฺส พหุตรา กิเลสา ปหีนา อนาคามิสฺส วา สกทาคามิสฺส วาติ อนาคามิสฺสฯ หญฺจิ อนาคามิสฺส พหุตรา กิเลสา ปหีนา ปริหายติ อนาคามี อนาคามิผลา เตน วต เร วตฺตพฺเพ ปริหายติ สกทาคามี สกทาคามิผลาติฯ>
    text <ปริหายติ สกทาคามี สกทาคามิผลาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป … กสฺส พหุตรา กิเลสา ปหีนา สกทาคามิสฺส วา โสตาปนฺนสฺส วาติ สกทาคามิสฺสฯ หญฺจิ สกทาคามิสฺส พหุตรา กิเลสา ปหีนา ปริหายติ สกทาคามี สกทาคามิผลา เตน วต เร วตฺตพฺเพ ปริหายติ โสตาปนฺโน โสตาปตฺติผลาติฯ>
    text <๒๔๔>, <ปริหายติ อรหา อรหตฺตาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป … กสฺส อธิมตฺตา มคฺคภาวนา อรหโต วา โสตาปนฺนสฺส วาติ อรหโตฯ หญฺจิ อรหโต อธิมตฺตา มคฺคภาวนา ปริหายติ อรหา อรหตฺตา เตน วต เร วตฺตพฺเพ ปริหายติ โสตาปนฺโน โสตาปตฺติผลาติฯ>
    text <ปริหายติ อรหา อรหตฺตาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป … กสฺส อธิมตฺตา สติปฏฺฐานภาวนา…เป … สมฺมปฺปธานภาวนา… อิทฺธิปาทภาวนา… อินฺทฺริยภาวนา … พลภาวนา… โพชฺฌงฺคภาวนา อรหโต วา โสตาปนฺนสฺส วาติ อรหโตฯ หญฺจิ อรหโต อธิมตฺตา โพชฺฌงฺคภาวนา ปริหายติ อรหา อรหตฺตา เตน วต เร วตฺตพฺเพ ปริหายติ โสตาปนฺโน โสตาปตฺติผลาติฯ>
    text <ปริหายติ อรหา อรหตฺตาติ อามนฺตาฯ ปริหายติ สกทาคามี สกทาคามิผลาติ น เหวํ วตฺตพฺเพ…เป … กสฺส อธิมตฺตา มคฺคภาวนา…เป … โพชฺฌงฺคภาวนา อรหโต วา สกทาคามิสฺส วาติ อรหโตฯ หญฺจิ อรหโต อธิมตฺตา โพชฺฌงฺคภาวนา ปริหายติ อรหา อรหตฺตา เตน วต เร วตฺตพฺเพ ปริหายติ สกทาคามี สกทาคามิผลาติฯ>
    text <ปริหายติ อรหา อรหตฺตาติ อามนฺตาฯ ปริหายติ อนาคามี อนาคามิผลาติ น เหวํ วตฺตพฺเพ…เป … กสฺส อธิมตฺตา มคฺคภาวนา…เป … โพชฺฌงฺคภาวนา อรหโต วา อนาคามิสฺส วาติ อรหโตฯ หญฺจิ อรหโต อธิมตฺตา โพชฺฌงฺคภาวนา ปริหายติ อรหา อรหตฺตา เตน วต เร วตฺตพฺเพ ปริหายติ อนาคามี อนาคามิผลาติฯ>
    text <๒๔๕>, <ปริหายติ อนาคามี อนาคามิผลาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป … กสฺส อธิมตฺตา มคฺคภาวนา…เป … โพชฺฌงฺคภาวนา อนาคามิสฺส วา โสตาปนฺนสฺส วาติ อนาคามิสฺสฯ หญฺจิ อนาคามิสฺส อธิมตฺตา โพชฺฌงฺคภาวนา ปริหายติ อนาคามี อนาคามิผลา เตน วต เร วตฺตพฺเพ ปริหายติ โสตาปนฺโน โสตาปตฺติผลาติฯ>
    text <ปริหายติ อนาคามี อนาคามิผลาติ อามนฺตาฯ ปริหายติ สกทาคามี สกทาคามิผลาติ น เหวํ วตฺตพฺเพ…เป … กสฺส อธิมตฺตา มคฺคภาวนา…เป … โพชฺฌงฺคภาวนา อนาคามิสฺส วา สกทาคามิสฺส วาติ อนาคามิสฺสฯ หญฺจิ อนาคามิสฺส อธิมตฺตา โพชฺฌงฺคภาวนา ปริหายติ อนาคามี อนาคามิผลา เตน วต เร วตฺตพฺเพ ปริหายติ สกทาคามี สกทาคามิผลาติฯ>
    text <๒๔๖>, <ปริหายติ สกทาคามี สกทาคามิผลาติ อามนฺตาฯ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป … กสฺส อธิมตฺตา มคฺคภาวนา…เป … โพชฺฌงฺคภาวนา สกทาคามิสฺส วา โสตาปนฺนสฺส วาติ สกทาคามิสฺสฯ หญฺจิ สกทาคามิสฺส อธิมตฺตา โพชฺฌงฺคภาวนา ปริหายติ สกทาคามี สกทาคามิผลา เตน วต เร วตฺตพฺเพ ปริหายติ โสตาปนฺโน โสตาปตฺติผลาติ…เป …ฯ>
    text <๒๔๗>, <อรหตา ทุกฺขํ ทิฏฺฐํ ปริหายติ อรหา อรหตฺตาติ อามนฺตาฯ โสตาปนฺเนน ทุกฺขํ ทิฏฺฐํ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อรหตา สมุทโย ทิฏฺโฐ ปริหายติ อรหา อรหตฺตาติ อามนฺตาฯ โสตาปนฺเนน สมุทโย ทิฏฺโฐ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อรหตา นิโรโธ ทิฏฺโฐ ปริหายติ อรหา อรหตฺตาติ อามนฺตาฯ โสตาปนฺเนน นิโรโธ ทิฏฺโฐ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อรหตา มคฺโค ทิฏฺโฐ ปริหายติ อรหา อรหตฺตาติ อามนฺตาฯ โสตาปนฺเนน มคฺโค ทิฏฺโฐ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อรหตา จตฺตาริ สจฺจานิ ทิฏฺฐานิ ปริหายติ อรหา อรหตฺตาติ อามนฺตาฯ โสตาปนฺเนน จตฺตาริ สจฺจานิ ทิฏฺฐานิ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อรหตา ทุกฺขํ ทิฏฺฐํ ปริหายติ อรหา อรหตฺตาติ อามนฺตาฯ สกทาคามินา ทุกฺขํ ทิฏฺฐํ ปริหายติ สกทาคามี สกทาคามิผลาติ น เหวํ วตฺตพฺเพ…เป …ฯ>
    text <อรหตา สมุทโย ทิฏฺโฐ…เป … นิโรโธ ทิฏฺโฐ…เป … มคฺโค ทิฏฺโฐ…เป … จตฺตาริ สจฺจานิ ทิฏฺฐานิ ปริหายติ อรหา อรหตฺตาติ อามนฺตาฯ สกทาคามินา จตฺตาริ สจฺจานิ ทิฏฺฐานิ ปริหายติ สกทาคามี สกทาคามิผลาติ น เหวํ วตฺตพฺเพ…เป …ฯ>
    text <อรหตา ทุกฺขํ ทิฏฺฐํ ปริหายติ อรหา อรหตฺตาติ อามนฺตาฯ อนาคามินา ทุกฺขํ ทิฏฺฐํ ปริหายติ อนาคามี อนาคามิผลาติ น เหวํ วตฺตพฺเพ…เป …ฯ>
    text <อรหตา สมุทโย ทิฏฺโฐ…เป … นิโรโธ ทิฏฺโฐ…เป … มคฺโค ทิฏฺโฐ…เป … จตฺตาริ สจฺจานิ ทิฏฺฐานิ ปริหายติ อรหา อรหตฺตาติ อามนฺตาฯ อนาคามินา จตฺตาริ สจฺจานิ ทิฏฺฐานิ ปริหายติ อนาคามี อนาคามิผลาติ น เหวํ วตฺตพฺเพ…เป …ฯ>
    text <๒๔๘>, <อนาคามินา ทุกฺขํ ทิฏฺฐํ ปริหายติ อนาคามี อนาคามิผลาติ อามนฺตาฯ โสตาปนฺเนน ทุกฺขํ ทิฏฺฐํ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อนาคามินา สมุทโย ทิฏฺโฐ…เป … นิโรโธ ทิฏฺโฐ…เป … มคฺโค ทิฏฺโฐ…เป … จตฺตาริ สจฺจานิ ทิฏฺฐานิ ปริหายติ อนาคามี อนาคามิผลาติ อามนฺตา ฯ โสตาปนฺเนน จตฺตาริ สจฺจานิ ทิฏฺฐานิ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อนาคามินา ทุกฺขํ ทิฏฺฐํ ปริหายติ อนาคามี อนาคามิผลาติ อามนฺตาฯ สกทาคามินา ทุกฺขํ ทิฏฺฐํ ปริหายติ สกทาคามี สกทาคามิผลาติ น เหวํ วตฺตพฺเพ…เป …ฯ>
    text <อนาคามินา สมุทโย ทิฏฺโฐ…เป … นิโรโธ ทิฏฺโฐ…เป … มคฺโค ทิฏฺโฐ…เป … จตฺตาริ สจฺจานิ ทิฏฺฐานิ ปริหายติ อนาคามี อนาคามิผลาติ อามนฺตาฯ สกทาคามินา จตฺตาริ สจฺจานิ ทิฏฺฐานิ ปริหายติ สกทาคามี สกทาคามิผลาติ น เหวํ วตฺตพฺเพ…เป …ฯ>
    text <๒๔๙>, <สกทาคามินา ทุกฺขํ ทิฏฺฐํ ปริหายติ สกทาคามี สกทาคามิผลาติ อามนฺตาฯ โสตาปนฺเนน ทุกฺขํ ทิฏฺฐํ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <สกทาคามินา สมุทโย ทิฏฺโฐ…เป … นิโรโธ ทิฏฺโฐ…เป … มคฺโค ทิฏฺโฐ…เป … จตฺตาริ สจฺจานิ ทิฏฺฐานิ ปริหายติ สกทาคามี สกทาคามิผลาติ อามนฺตาฯ โสตาปนฺเนน จตฺตาริ สจฺจานิ ทิฏฺฐานิ ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <๒๕๐>, <โสตาปนฺเนน ทุกฺขํ ทิฏฺฐํ น ปริหายติ โสตาปนฺโน โสตาปตฺติผลาติ อามนฺตาฯ อรหตา ทุกฺขํ ทิฏฺฐํ น ปริหายติ อรหา อรหตฺตาติ น เหวํ วตฺตพฺเพ…เป …ฯ>
    text <โสตาปนฺเนน สมุทโย ทิฏฺโฐ…เป … นิโรโธ ทิฏฺโฐ…เป … มคฺโค ทิฏฺโฐ…เป … จตฺตาริ สจฺจานิ ทิฏฺฐานิ น ปริหายติ โสตาปนฺโน โสตาปตฺติผลาติ อามนฺตาฯ อรหตา จตฺตาริ สจฺจานิ ทิฏฺฐานิ น ปริหายติ อรหา อรหตฺตาติ น เหวํ วตฺตพฺเพ…เป …ฯ>
    text <สกทาคามินา ทุกฺขํ ทิฏฺฐํ…เป … จตฺตาริ สจฺจานิ ทิฏฺฐานิ น ปริหายติ สกทาคามี สกทาคามิผลาติ อามนฺตาฯ อรหตา จตฺตาริ สจฺจานิ ทิฏฺฐานิ น ปริหายติ อรหา อรหตฺตาติ น เหวํ วตฺตพฺเพ…เป …ฯ>
    text <อนาคามินา ทุกฺขํ ทิฏฺฐํ…เป … จตฺตาริ สจฺจานิ ทิฏฺฐานิ น ปริหายติ อนาคามี อนาคามิผลาติ อามนฺตาฯ อรหตา จตฺตาริ สจฺจานิ ทิฏฺฐานิ น ปริหายติ อรหา อรหตฺตาติ น เหวํ วตฺตพฺเพ…เป …ฯ>
    text <โสตาปนฺเนน ทุกฺขํ ทิฏฺฐํ…เป … จตฺตาริ สจฺจานิ ทิฏฺฐานิ น ปริหายติ โสตาปนฺโน โสตาปตฺติผลาติ อามนฺตาฯ>
    text <อนาคามินา ทุกฺขํ ทิฏฺฐํ…เป … จตฺตาริ สจฺจานิ ทิฏฺฐานิ น ปริหายติ อนาคามี อนาคามิผลาติ น เหวํ วตฺตพฺเพ…เป …ฯ>
    text <สกทาคามินา ทุกฺขํ ทิฏฺฐํ…เป … จตฺตาริ สจฺจานิ ทิฏฺฐานิ น ปริหายติ สกทาคามี สกทาคามิผลาติ อามนฺตาฯ อนาคามินา ทุกฺขํ ทิฏฺฐํ…เป … จตฺตาริ สจฺจานิ ทิฏฺฐานิ น ปริหายติ อนาคามี อนาคามิผลาติ น เหวํ วตฺตพฺเพ…เป …ฯ>
    text <โสตาปนฺเนน ทุกฺขํ ทิฏฺฐํ…เป … จตฺตาริ สจฺจานิ ทิฏฺฐานิ น ปริหายติ โสตาปนฺโน โสตาปตฺติผลาติ อามนฺตาฯ สกทาคามินา ทุกฺขํ ทิฏฺฐํ…เป … จตฺตาริ สจฺจานิ ทิฏฺฐานิ น ปริหายติ สกทาคามี สกทาคามิผลาติ น เหวํ วตฺตพฺเพ…เป …ฯ>
    text <๒๕๑>, <อรหโต ราโค ปหีโน ปริหายติ อรหา อรหตฺตาติ อามนฺตาฯ โสตาปนฺนสฺส สกฺกายทิฏฺฐิ ปหีนา ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อรหโต ราโค ปหีโน ปริหายติ อรหา อรหตฺตาติ อามนฺตาฯ โสตาปนฺนสฺส วิจิกิจฺฉา ปหีนา…เป … สีลพฺพตปรามาโส ปหีโน…เป … อปายคมนีโย ราโค ปหีโน …เป … อปายคมนีโย โทโส ปหีโน…เป … อปายคมนีโย โมโห ปหีโน ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อรหโต โทโส ปหีโน…เป … โมโห ปหีโน… มาโน ปหีโน… ทิฏฺฐิ ปหีนา… วิจิกิจฺฉา ปหีนา… ถินํ ปหีนํ… อุทฺธจฺจํ ปหีนํ… อหิริกํ ปหีนํ…เป … อโนตฺตปฺปํ ปหีนํ ปริหายติ อรหา อรหตฺตาติ อามนฺตาฯ โสตาปนฺนสฺส สกฺกายทิฏฺฐิ ปหีนา ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อรหโต อโนตฺตปฺปํ ปหีนํ ปริหายติ อรหา อรหตฺตาติ อามนฺตาฯ โสตาปนฺนสฺส วิจิกิจฺฉา ปหีนา…เป … สีลพฺพตปรามาโส ปหีโน…เป … อปายคมนีโย ราโค ปหีโน…เป … อปายคมนีโย โทโส ปหีโน…เป … อปายคมนีโย โมโห ปหีโน ปริหายติ โสตาปนฺโน โสตาปตฺติผลาติ น เหวํ วตฺตพฺเพ…เป …ฯ>
    text <อรหโต ราโค ปหีโน ปริหายติ อรหา อรหตฺตาติ อามนฺตาฯ สกทาคามิสฺส สกฺกายทิฏฺฐิ ปหีนา ปริหายติ สกทาคามี สกทาคามิผลาติ น เหวํ วตฺตพฺเพฯ>
    text <อรหโต ราโค ปหีโน ปริหายติ อรหา อรหตฺตาติ อามนฺตาฯ สกทาคามิสฺส วิจิกิจฺฉา ปหีนา…เป … สีลพฺพตปรามาโส ปหีโน…เป … โอฬาริโก กามราโค ปหีโน… โอฬาริโก พฺยาปาโท ปหีโน ปริหายติ สกทาคามี สกทาคามิผลาติ น เหวํ วตฺตพฺเพ…เป …ฯ>
    text <อรหโต โทโส ปหีโน…เป … อโนตฺตปฺปํ ปหีนํ ปริหายติ อรหา อรหตฺตาติ อามนฺตาฯ สกทาคามิสฺส สกฺกายทิฏฺฐิ ปหีนา…เป … โอฬาริโก พฺยาปาโท ปหีโน ปริหายติ สกทาคามี สกทาคามิผลาติ น เหวํ วตฺตพฺเพฯ>
    text <อรหโต ราโค ปหีโน ปริหายติ อรหา อรหตฺตาติ อามนฺตาฯ อนาคามิสฺส สกฺกายทิฏฺฐิ ปหีนา ปริหายติ อนาคามี อนาคามิผลาติ น เหวํ วตฺตพฺเพ…เป …ฯ>
    text <อรหโต ราโค ปหีโน ปริหายติ อรหา อรหตฺตาติ อามนฺตาฯ อนาคามิสฺส วิจิกิจฺฉา ปหีนา…เป … สีลพฺพตปรามาโส ปหีโน… อณุสหคโต กามราโค ปหีโน… อณุสหคโต พฺยาปาโท ปหีโน ปริหายติ อนาคามี อนาคามิผลาติ น เหวํ วตฺตพฺเพฯ>
    text <อรหโต โทโส ปหีโน…เป … อโนตฺตปฺปํ ปหีนํ ปริหายติ อรหา อรหตฺตาติ อามนฺตาฯ อนาคามิสฺส สกฺกายทิฏฺฐิ ปหีนา…เป … อณุสหคโต พฺยาปาโท ปหีโน ปริหายติ อนาคามี อนาคามิผลาติ น เหวํ วตฺตพฺเพฯ>
    text <๒๕๒>, <อนาคามิสฺส สกฺกายทิฏฺฐิ ปหีนา ปริหายติ อนาคามี อนาคามิผลาติ อามนฺตาฯ โสตาปนฺนสฺส สกฺกายทิฏฺฐิ ปหีนา ปริหายติ โสตาปนฺโน โสตาปตฺติผลาติ น เหวํ วตฺตพฺเพฯ>
    text <อนาคามิสฺส สกฺกายทิฏฺฐิ ปหีนา ปริหายติ อนาคามี อนาคามิผลาติ อามนฺตาฯ โสตาปนฺนสฺส วิจิกิจฺฉา ปหีนา…เป … อปายคมนีโย โมโห ปหีโน ปริหายติ โสตาปนฺโน โสตาปตฺติผลาติ น เหวํ วตฺตพฺเพฯ>
    text <อนาคามิสฺส วิจิกิจฺฉา ปหีนา…เป … อณุสหคโต พฺยาปาโท ปหีโน ปริหายติ อนาคามี อนาคามิผลาติ อามนฺตา ฯ โสตาปนฺนสฺส สกฺกายทิฏฺฐิ ปหีนา…เป … อปายคมนีโย โมโห ปหีโน ปริหายติ โสตาปนฺโน โสตาปตฺติผลาติ น เหวํ วตฺตพฺเพฯ>
    text <อนาคามิสฺส สกฺกายทิฏฺฐิ ปหีนา ปริหายติ อนาคามี อนาคามิผลาติ อามนฺตาฯ สกทาคามิสฺส สกฺกายทิฏฺฐิ ปหีนา ปริหายติ สกทาคามี สกทาคามิผลาติ น เหวํ วตฺตพฺเพฯ>
    text <อนาคามิสฺส สกฺกายทิฏฺฐิ ปหีนา ปริหายติ อนาคามี อนาคามิผลาติ อามนฺตาฯ สกทาคามิสฺส วิจิกิจฺฉา ปหีนา…เป … สีลพฺพตปรามาโส ปหีโน… โอฬาริโก กามราโค ปหีโน… โอฬาริโก พฺยาปาโท ปหีโน ปริหายติ สกทาคามี สกทาคามิผลาติ น เหวํ วตฺตพฺเพฯ>
    text <อนาคามิสฺส วิจิกิจฺฉา ปหีนา…เป … อณุสหคโต พฺยาปาโท ปหีโน ปริหายติ อนาคามี อนาคามิผลาติ อามนฺตาฯ สกทาคามิสฺส สกฺกายทิฏฺฐิ ปหีนา…เป … โอฬาริโก พฺยาปาโท ปหีโน ปริหายติ สกทาคามี สกทาคามิผลาติ น เหวํ วตฺตพฺเพฯ>
    text <๒๕๓>, <สกทาคามิสฺส สกฺกายทิฏฺฐิ ปหีนา ปริหายติ สกทาคามี สกทาคามิผลาติ อามนฺตาฯ โสตาปนฺนสฺส สกฺกายทิฏฺฐิ ปหีนา ปริหายติ โสตาปนฺโน โสตาปตฺติผลาติ น เหวํ วตฺตพฺเพฯ>
    text <สกทาคามิสฺส สกฺกายทิฏฺฐิ ปหีนา ปริหายติ สกทาคามี สกทาคามิผลาติ อามนฺตาฯ โสตาปนฺนสฺส วิจิกิจฺฉา ปหีนา…เป … อปายคมนีโย โมโห ปหีโน ปริหายติ โสตาปนฺโน โสตาปตฺติผลาติ น เหวํ วตฺตพฺเพฯ>
    text <สกทาคามิสฺส วิจิกิจฺฉา ปหีนา…เป … โอฬาริโก กามราโค ปหีโน… โอฬาริโก พฺยาปาโท ปหีโน ปริหายติ สกทาคามี สกทาคามิผลาติ อามนฺตา ฯ โสตาปนฺนสฺส สกฺกายทิฏฺฐิ ปหีนา…เป … อปายคมนีโย โมโห ปหีโน ปริหายติ โสตาปนฺโน โสตาปตฺติผลาติ น เหวํ วตฺตพฺเพฯ>
    text <๒๕๔>, <โสตาปนฺนสฺส สกฺกายทิฏฺฐิ ปหีนา น ปริหายติ โสตาปนฺโน โสตาปตฺติผลาติ อามนฺตาฯ อรหโต ราโค ปหีโน น ปริหายติ อรหา อรหตฺตาติ น เหวํ วตฺตพฺเพฯ>
    text <โสตาปนฺนสฺส สกฺกายทิฏฺฐิ ปหีนา น ปริหายติ โสตาปนฺโน โสตาปตฺติผลาติ อามนฺตาฯ อรหโต โทโส ปหีโน…เป … อโนตฺตปฺปํ ปหีนํ น ปริหายติ อรหา อรหตฺตาติ น เหวํ วตฺตพฺเพฯ>
    text <โสตาปนฺนสฺส วิจิกิจฺฉา ปหีนา…เป … อปายคมนีโย โมโห ปหีโน น ปริหายติ โสตาปนฺโน โสตาปตฺติผลาติ อามนฺตาฯ อรหโต ราโค ปหีโน…เป … อโนตฺตปฺปํ ปหีนํ น ปริหายติ อรหา อรหตฺตาติ น เหวํ วตฺตพฺเพฯ>
    text <๒๕๕>, <สกทาคามิสฺส สกฺกายทิฏฺฐิ ปหีนา น ปริหายติ สกทาคามี สกทาคามิผลาติ อามนฺตาฯ อรหโต ราโค ปหีโน…เป … อโนตฺตปฺปํ ปหีนํ น ปริหายติ อรหา อรหตฺตาติ น เหวํ วตฺตพฺเพฯ>
    text <สกทาคามิสฺส วิจิกิจฺฉา ปหีนา…เป … โอฬาริโก พฺยาปาโท ปหีโน น ปริหายติ สกทาคามี สกทาคามิผลาติ อามนฺตาฯ อรหโต ราโค ปหีโน…เป … อโนตฺตปฺปํ ปหีนํ น ปริหายติ อรหา อรหตฺตาติ น เหวํ วตฺตพฺเพฯ>
    text <๒๕๖>, <อนาคามิสฺส สกฺกายทิฏฺฐิ ปหีนา น ปริหายติ อนาคามี อนาคามิผลาติ อามนฺตาฯ อรหโต ราโค ปหีโน…เป … อโนตฺตปฺปํ ปหีนํ น ปริหายติ อรหา อรหตฺตาติ น เหวํ วตฺตพฺเพ ฯ>
    text <อนาคามิสฺส วิจิกิจฺฉา ปหีนา…เป … อณุสหคโต พฺยาปาโท ปหีโน น ปริหายติ อนาคามี อนาคามิผลาติ อามนฺตาฯ อรหโต ราโค ปหีโน…เป … อโนตฺตปฺปํ ปหีนํ น ปริหายติ อรหา อรหตฺตาติ น เหวํ วตฺตพฺเพฯ>
    text <๒๕๗>, <โสตาปนฺนสฺส สกฺกายทิฏฺฐิ ปหีนา น ปริหายติ โสตาปนฺโน โสตาปตฺติผลาติ อามนฺตาฯ อนาคามิสฺส สกฺกายทิฏฺฐิ ปหีนา… อณุสหคโต พฺยาปาโท ปหีโน น ปริหายติ อนาคามี อนาคามิผลาติ น เหวํ วตฺตพฺเพฯ>
    text <โสตาปนฺนสฺส วิจิกิจฺฉา ปหีนา…เป … อปายคมนีโย โมโห ปหีโน น ปริหายติ โสตาปนฺโน โสตาปตฺติผลาติ อามนฺตาฯ อนาคามิสฺส สกฺกายทิฏฺฐิ ปหีนา…เป … อณุสหคโต พฺยาปาโท ปหีโน น ปริหายติ อนาคามี อนาคามิผลาติ น เหวํ วตฺตพฺเพฯ>
    text <๒๕๘>, <สกทาคามิสฺส สกฺกายทิฏฺฐิ ปหีนา น ปริหายติ สกทาคามี สกทาคามิผลาติ อามนฺตาฯ อนาคามิสฺส สกฺกายทิฏฺฐิ ปหีนา…เป … อณุสหคโต พฺยาปาโท ปหีโน น ปริหายติ อนาคามี อนาคามิผลาติ น เหวํ วตฺตพฺเพฯ>
    text <สกทาคามิสฺส วิจิกิจฺฉา ปหีนา…เป … โอฬาริโก พฺยาปาโท ปหีโน น ปริหายติ สกทาคามี สกทาคามิผลาติ อามนฺตาฯ อนาคามิสฺส สกฺกายทิฏฺฐิ ปหีนา…เป … อณุสหคโต พฺยาปาโท ปหีโน น ปริหายติ อนาคามี อนาคามิผลาติ น เหวํ วตฺตพฺเพฯ>
    text <๒๕๙>, <โสตาปนฺนสฺส สกฺกายทิฏฺฐิ ปหีนา น ปริหายติ โสตาปนฺโน โสตาปตฺติผลาติ อามนฺตาฯ สกทาคามิสฺส สกฺกายทิฏฺฐิ ปหีนา…เป … โอฬาริโก พฺยาปาโท ปหีโน น ปริหายติ สกทาคามี สกทาคามิผลาติ น เหวํ วตฺตพฺเพฯ>
    text <โสตาปนฺนสฺส วิจิกิจฺฉา ปหีนา…เป … อปายคมนีโย โมโห ปหีโน น ปริหายติ โสตาปนฺโน โสตาปตฺติผลาติ อามนฺตาฯ สกทาคามิสฺส สกฺกายทิฏฺฐิ ปหีนา…เป … โอฬาริโก พฺยาปาโท ปหีโน น ปริหายติ สกทาคามี สกทาคามิผลาติ น เหวํ วตฺตพฺเพฯ>
    text <๒๖๐>, <ปริหายติ อรหา อรหตฺตาติ อามนฺตาฯ นนุ อรหโต ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ อนุปฺปาทธมฺโมติ อามนฺตาฯ หญฺจิ อรหโต ราโค ปหีโน อุจฺฉินฺนมูโล ตาลาวตฺถุกโต อนภาวงฺกโต อายติํ อนุปฺปาทธมฺโม โน จ วต เร วตฺตพฺเพ ปริหายติ อรหา อรหตฺตาติฯ>
    text <ปริหายติ อรหา อรหตฺตาติ อามนฺตาฯ นนุ อรหโต โทโส ปหีโน…เป … โมโห ปหีโน… มาโน ปหีโน… ทิฏฺฐิ ปหีนา… วิจิกิจฺฉา ปหีนา… ถินํ ปหีนํ… อุทฺธจฺจํ ปหีนํ… อหิริกํ ปหีนํ… อโนตฺตปฺปํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมนฺติ อามนฺตาฯ หญฺจิ อรหโต อโนตฺตปฺปํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมํ โน จ วต เร วตฺตพฺเพ ปริหายติ อรหา อรหตฺตาติฯ>
    text <ปริหายติ อรหา อรหตฺตาติ อามนฺตาฯ นนุ อรหโต ราคปฺปหานาย มคฺโค ภาวิโตติ อามนฺตาฯ หญฺจิ อรหโต ราคปฺปหานาย มคฺโค ภาวิโต โน จ วต เร วตฺตพฺเพ ปริหายติ อรหา อรหตฺตาติฯ>
    text <ปริหายติ อรหา อรหตฺตาติ อามนฺตาฯ นนุ อรหโต ราคปฺปหานาย สติปฏฺฐานา ภาวิตา…เป … สมฺมปฺปธานา ภาวิตา… อิทฺธิปาทา ภาวิตา… อินฺทฺริยา ภาวิตา… พลา ภาวิตา… โพชฺฌงฺคา ภาวิตาติ อามนฺตาฯ หญฺจิ อรหโต ราคปฺปหานาย โพชฺฌงฺคา ภาวิตา โน จ วต เร วตฺตพฺเพ ปริหายติ อรหา อรหตฺตาติฯ>
    text <ปริหายติ อรหา อรหตฺตาติ อามนฺตาฯ นนุ อรหโต โทสปฺปหานาย…เป … อโนตฺตปฺปปหานาย มคฺโค ภาวิโต…เป … โพชฺฌงฺคา ภาวิตาติ อามนฺตาฯ หญฺจิ อรหโต อโนตฺตปฺปปหานาย โพชฺฌงฺคา ภาวิตา โน จ วต เร วตฺตพฺเพ ปริหายติ อรหา อรหตฺตาติฯ>
    text <๒๖๑>, <ปริหายติ อรหา อรหตฺตาติ อามนฺตาฯ นนุ อรหา วีตราโค วีตโทโส วีตโมโห กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต อุกฺขิตฺตปลิโฆ สงฺกิณฺณปริโข อพฺพูฬฺเหสิโก นิรคฺคโฬ อริโย ปนฺนทฺธโช ปนฺนภาโร วิสญฺญุตฺโต สุวิชิตวิชโย ทุกฺขํ ตสฺส ปริญฺญาตํ สมุทโย ปหีโน นิโรโธ สจฺฉิกโต มคฺโค ภาวิโต อภิญฺเญยฺยํ อภิญฺญาตํ ปริญฺเญยฺยํ ปริญฺญาตํ ปหาตพฺพํ ปหีนํ ภาเวตพฺพํ ภาวิตํ สจฺฉิกาตพฺพํ สจฺฉิกตนฺติ อามนฺตาฯ หญฺจิ อรหา วีตราโค วีตโทโส วีตโมโห…เป … สจฺฉิกาตพฺพํ สจฺฉิกตํ โน จ วต เร วตฺตพฺเพ ปริหายติ อรหา อรหตฺตาติฯ>
    text <๒๖๒>, <ปริหายติ อรหา อรหตฺตาติ สมยวิมุตฺโต อรหา อรหตฺตา ปริหายติ อสมยวิมุตฺโต อรหา อรหตฺตา น ปริหายตีติฯ สมยวิมุตฺโต อรหา อรหตฺตา ปริหายตีติ อามนฺตาฯ อสมยวิมุตฺโต อรหา อรหตฺตา ปริหายตีติ น เหวํ วตฺตพฺเพฯ>
    text <อสมยวิมุตฺโต อรหา อรหตฺตา น ปริหายตีติ อามนฺตาฯ สมยวิมุตฺโต อรหา อรหตฺตา น ปริหายตีติ น เหวํ วตฺตพฺเพฯ>
    text <สมยวิมุตฺตสฺส อรหโต ราโค ปหีโน ปริหายติ สมยวิมุตฺโต อรหา อรหตฺตาติ อามนฺตาฯ อสมยวิมุตฺตสฺส อรหโต ราโค ปหีโน ปริหายติ อสมยวิมุตฺโต อรหา อรหตฺตาติ น เหวํ วตฺตพฺเพฯ>
    text <สมยวิมุตฺตสฺส อรหโต โทโส ปหีโน…เป … อโนตฺตปฺปํ ปหีนํ ปริหายติ สมยวิมุตฺโต อรหา อรหตฺตาติ อามนฺตาฯ อสมยวิมุตฺตสฺส อรหโต อโนตฺตปฺปํ ปหีนํ ปริหายติ อสมยวิมุตฺโต อรหา อรหตฺตาติ น เหวํ วตฺตพฺเพฯ>
    text <สมยวิมุตฺตสฺส อรหโต ราคปฺปหานาย มคฺโค ภาวิโต ปริหายติ สมยวิมุตฺโต อรหา อรหตฺตาติ อามนฺตาฯ อสมยวิมุตฺตสฺส อรหโต ราคปฺปหานาย มคฺโค ภาวิโต ปริหายติ อสมยวิมุตฺโต อรหา อรหตฺตาติ น เหวํ วตฺตพฺเพฯ>
    text <สมยวิมุตฺตสฺส อรหโต ราคปฺปหานาย สติปฏฺฐานา ภาวิตา…เป … สมฺมปฺปธานา ภาวิตา… อิทฺธิปาทา ภาวิตา… อินฺทฺริยา ภาวิตา… พลา ภาวิตา… โพชฺฌงฺคา ภาวิตา ปริหายติ สมยวิมุตฺโต อรหา อรหตฺตาติ อามนฺตาฯ อสมยวิมุตฺตสฺส อรหโต ราคปฺปหานาย สติปฏฺฐานา ภาวิตา…เป … โพชฺฌงฺคา ภาวิตา ปริหายติ อสมยวิมุตฺโต อรหา อรหตฺตาติ น เหวํ วตฺตพฺเพฯ>
    text <สมยวิมุตฺตสฺส อรหโต โทสปฺปหานาย…เป … อโนตฺตปฺปปหานาย มคฺโค ภาวิโต…เป … โพชฺฌงฺคา ภาวิตา ปริหายติ สมยวิมุตฺโต อรหา อรหตฺตาติ อามนฺตาฯ อสมยวิมุตฺตสฺส อรหโต อโนตฺตปฺปปหานาย มคฺโค ภาวิโต…เป … โพชฺฌงฺคา ภาวิตา ปริหายติ อสมยวิมุตฺโต อรหา อรหตฺตาติ น เหวํ วตฺตพฺเพ…เป …ฯ>
    text <สมยวิมุตฺโต อรหา วีตราโค วีตโทโส วีตโมโห กตกรณีโย โอหิตภาโร อนุปฺปตฺตสทตฺโถ ปริกฺขีณภวสํโยชโน สมฺมทญฺญาวิมุตฺโต อุกฺขิตฺตปลิโฆ สงฺกิณฺณปริโข อพฺพูฬฺเหสิโก นิรคฺคโฬ อริโย ปนฺนทฺธโช ปนฺนภาโร วิสญฺญุตฺโต สุวิชิตวิชโย ทุกฺขํ ตสฺส ปริญฺญาตํ สมุทโย ปหีโน นิโรโธ สจฺฉิกโต มคฺโค ภาวิโต อภิญฺเญยฺยํ อภิญฺญาตํ ปริญฺเญยฺยํ ปริญฺญาตํ ปหาตพฺพํ ปหีนํ ภาเวตพฺพํ ภาวิตํ สจฺฉิกาตพฺพํ สจฺฉิกตํ ปริหายติ สมยวิมุตฺโต อรหา อรหตฺตาติ อามนฺตาฯ อสมยวิมุตฺโต อรหา วีตราโค วีตโทโส วีตโมโห…เป … สจฺฉิกาตพฺพํ สจฺฉิกตํ ปริหายติ อสมยวิมุตฺโต อรหา อรหตฺตาติ น เหวํ วตฺตพฺเพฯ>
    text <๒๖๓>, <อสมยวิมุตฺตสฺส อรหโต ราโค ปหีโน น ปริหายติ อสมยวิมุตฺโต อรหา อรหตฺตาติ อามนฺตาฯ สมยวิมุตฺตสฺส อรหโต ราโค ปหีโน น ปริหายติ สมยวิมุตฺโต อรหา อรหตฺตาติ น เหวํ วตฺตพฺเพฯ>
    text <อสมยวิมุตฺตสฺส อรหโต โทโส ปหีโน…เป … อโนตฺตปฺปํ ปหีนํ น ปริหายติ อสมยวิมุตฺโต อรหา อรหตฺตาติ อามนฺตาฯ สมยวิมุตฺตสฺส อรหโต อโนตฺตปฺปํ ปหีนํ น ปริหายติ สมยวิมุตฺโต อรหา อรหตฺตาติ น เหวํ วตฺตพฺเพฯ>
    text <อสมยวิมุตฺตสฺส อรหโต ราคปฺปหานาย มคฺโค ภาวิโต…เป … โพชฺฌงฺคา ภาวิตา น ปริหายติ อสมยวิมุตฺโต อรหา อรหตฺตาติ อามนฺตาฯ สมยวิมุตฺตสฺส อรหโต ราคปฺปหานาย มคฺโค ภาวิโต…เป … โพชฺฌงฺคา ภาวิตา น ปริหายติ สมยวิมุตฺโต อรหา อรหตฺตาติ น เหวํ วตฺตพฺเพฯ>
    text <อสมยวิมุตฺตสฺส อรหโต โทสปฺปหานาย…เป … อโนตฺตปฺปปหานาย มคฺโค ภาวิโต…เป … โพชฺฌงฺคา ภาวิตา น ปริหายติ อสมยวิมุตฺโต อรหา อรหตฺตาติ อามนฺตาฯ สมยวิมุตฺตสฺส อรหโต อโนตฺตปฺปปหานาย มคฺโค ภาวิโต…เป … โพชฺฌงฺคา ภาวิตา น ปริหายติ สมยวิมุตฺโต อรหา อรหตฺตาติ น เหวํ วตฺตพฺเพฯ>
    text <อสมยวิมุตฺโต อรหา วีตราโค วีตโทโส วีตโมโห…เป … สจฺฉิกาตพฺพํ สจฺฉิกตํ น ปริหายติ อสมยวิมุตฺโต อรหา อรหตฺตาติ อามนฺตาฯ สมยวิมุตฺโต อรหา วีตราโค วีตโทโส วีตโมโห…เป … สจฺฉิกาตพฺพํ สจฺฉิกตํ น ปริหายติ สมยวิมุตฺโต อรหา อรหตฺตาติ น เหวํ วตฺตพฺเพ…เป …ฯ>
    text <๒๖๔>, <ปริหายติ อรหา อรหตฺตาติ อามนฺตาฯ สาริปุตฺโต เถโร ปริหายิตฺถ อรหตฺตาติ น เหวํ วตฺตพฺเพฯ มหาโมคฺคลฺลาโน เถโร… มหากสฺสโป เถโร… มหากจฺจายโน เถโร… มหาโกฏฺฐิโก เถโร… มหาปนฺถโก เถโร ปริหายิตฺถ อรหตฺตาติ น เหวํ วตฺตพฺเพฯ>
    text <สาริปุตฺโต เถโร น ปริหายิตฺถ อรหตฺตาติ อามนฺตาฯ หญฺจิ สาริปุตฺโต เถโร น ปริหายิตฺถ อรหตฺตา โน จ วต เร วตฺตพฺเพ ปริหายติ อรหา อรหตฺตาติฯ>
    text <มหาโมคฺคลฺลาโน เถโร… มหากสฺสโป เถโร… มหากจฺจายโน เถโร… มหาโกฏฺฐิโก เถโร… มหาปนฺถโก เถโร น ปริหายิตฺถ อรหตฺตาติ อามนฺตาฯ หญฺจิ มหาปนฺถโก เถโร น ปริหายิตฺถ อรหตฺตา โน จ วต เร วตฺตพฺเพ ปริหายติ อรหา อรหตฺตาติฯ>
    stand <อริยปุคฺคลสํสนฺทนํฯ>
  text <๓ สุตฺตสาธนปริหานิ>
    text <๒๖๕>, <ปริหายติ อรหา อรหตฺตาติ อามนฺตาฯ นนุ วุตฺตํ ภควตา>
    block
      text <อุจฺจาวจา หิ ปฏิปทา สมเณน ปกาสิตา>
      text <น ปารํ ทิคุณํ ยนฺติ นยิทํ เอกคุณํ มุตนฺติ ฯ>
      text <วีตตณฺโห อนาทาโน กิจฺจํ ยสฺส น วิชฺชติ>
      text <ฉินฺนสฺส เฉทิยํ นตฺถิ โอฆปาโส สมูหโตติฯ>
      text <ตสฺส สมฺมา วิมุตฺตสฺส สนฺตจิตฺตสฺส ภิกฺขุโน>
      text <กตสฺส ปติจโย นตฺถิ กรณียํ น วิชฺชติฯ>
      text <เสโล ยถา เอกคฺฆโน วาเตน น สมีรติ>
      text <เอวํ รูปา รสา สทฺทา คนฺธา ผสฺสา จ เกวลาฯ>
      text <อิฏฺฐา ธมฺมา อนิฏฺฐา จ นปฺปเวเธนฺติ ตาทิโน>
      text <ฐิตํ จิตฺตํ วิปฺปมุตฺตํ วยํ จสฺสานุปสฺสตีติ ฯ>
    text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ ปริหายติ อรหา อรหตฺตาติฯ>
    text <ปริหายติ อรหา อรหตฺตาติ อามนฺตาฯ อตฺถิ ฉินฺนสฺส เฉทิยนฺติ น เหวํ วตฺตพฺเพฯ>
    text <อตฺถิ ฉินฺนสฺส เฉทิยนฺติ อามนฺตาฯ นนุ วุตฺตํ ภควตา>
    text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ อตฺถิ ฉินฺนสฺส เฉทิยนฺติฯ>
    text <๒๖๖>, <ปริหายติ อรหา อรหตฺตาติ อามนฺตาฯ อตฺถิ กตสฺส ปติจโยติ น เหวํ วตฺตพฺเพฯ>
    text <อตฺถิ กตสฺส ปติจโยติ อามนฺตาฯ นนุ วุตฺตํ ภควตา>
    text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ อตฺถิ กตสฺส ปติจโยติฯ>
    text <๒๖๗>, <น วตฺตพฺพํ ปริหายติ อรหา อรหตฺตาติ อามนฺตาฯ นนุ วุตฺตํ ภควตา ปญฺจิเม ภิกฺขเว ธมฺมา สมยวิมุตฺตสฺส ภิกฺขุโน ปริหานาย สํวตฺตนฺติฯ กตเม ปญฺจ กมฺมารามตา ภสฺสารามตา นิทฺทารามตา สงฺคณิการามตา ยถาวิมุตฺตํ จิตฺตํ น ปจฺจเวกฺขติฯ อิเม โข ภิกฺขเว ปญฺจ ธมฺมา สมยวิมุตฺตสฺส ภิกฺขุโน ปริหานาย สํวตฺตนฺตีติ ฯ อตฺเถว สุตฺตนฺโตติ อามนฺตาฯ เตน หิ ปริหายติ อรหา อรหตฺตาติฯ>
    text <อตฺถิ อรหโต กมฺมารามตาติ น เหวํ วตฺตพฺเพฯ>
    text <อตฺถิ อรหโต กมฺมารามตาติ อามนฺตาฯ อตฺถิ อรหโต ราโค กามราโค กามราคปริยุฏฺฐานํ กามราคสํโยชนํ กาโมโฆ กามโยโค กามจฺฉนฺทนีวรณนฺติ น เหวํ วตฺตพฺเพฯ>
    text <อตฺถิ อรหโต ภสฺสารามตา อตฺถิ อรหโต นิทฺทารามตา อตฺถิ อรหโต สงฺคณิการามตาติ น เหวํ วตฺตพฺเพฯ>
    text <อตฺถิ อรหโต สงฺคณิการามตาติ อามนฺตาฯ อตฺถิ อรหโต ราโค กามราโค กามราคปริยุฏฺฐานํ กามราคสํโยชนํ กาโมโฆ กามโยโค กามจฺฉนฺทนีวรณนฺติ น เหวํ วตฺตพฺเพฯ>
    text <๒๖๘>, <ปริหายติ อรหา อรหตฺตาติ อามนฺตาฯ อรหา อรหตฺตา ปริหายมาโน กิํ ปริยุฏฺฐิโต ปริหายตีติ ราคปริยุฏฺฐิโต ปริหายตีติฯ ปริยุฏฺฐานํ กิํ ปฏิจฺจ อุปฺปชฺชตีติ อนุสยํ ปฏิจฺจ อุปฺปชฺชตีติฯ อตฺถิ อรหโต อนุสยาติ น เหวํ วตฺตพฺเพฯ>
    text <อตฺถิ อรหโต อนุสยาติ อามนฺตาฯ อตฺถิ อรหโต กามราคานุสโย ปฏิฆานุสโย มานานุสโย ทิฏฺฐานุสโย วิจิกิจฺฉานุสโย ภวราคานุสโย อวิชฺชานุสโยติ น เหวํ วตฺตพฺเพฯ>
    text <โทสปริยุฏฺฐิโต ปริหายตีติ…เป … โมหปริยุฏฺฐิโต ปริหายตีติ…ฯ ปริยุฏฺฐานํ กิํ ปฏิจฺจ อุปฺปชฺชตีติ อนุสยํ ปฏิจฺจ อุปฺปชฺชตีติฯ อตฺถิ อรหโต อนุสยาติ น เหวํ วตฺตพฺเพ…เป …ฯ>
    text <อตฺถิ อรหโต อนุสยาติ อามนฺตาฯ อตฺถิ อรหโต กามราคานุสโย…เป … อวิชฺชานุสโยติ น เหวํ วตฺตพฺเพฯ>
    text <ปริหายติ อรหา อรหตฺตาติ อามนฺตาฯ อรหโต อรหตฺตา ปริหายมานสฺส กิํ อุปจยํ คจฺฉตีติ ราโค อุปจยํ คจฺฉตีติฯ สกฺกายทิฏฺฐิ อุปจยํ คจฺฉตีติ วิจิกิจฺฉา อุปจยํ คจฺฉตีติ สีลพฺพตปรามาโส อุปจยํ คจฺฉตีติ น เหวํ วตฺตพฺเพฯ โทโส อุปจยํ คจฺฉตีติ…เป … โมโห อุปจยํ คจฺฉตีติ สกฺกายทิฏฺฐิ อุปจยํ คจฺฉตีติ วิจิกิจฺฉา อุปจยํ คจฺฉตีติ สีลพฺพตปรามาโส อุปจยํ คจฺฉตีติ น เหวํ วตฺตพฺเพฯ>
    text <ปริหายติ อรหา อรหตฺตาติ อามนฺตาฯ อรหา อาจินตีติ น เหวํ วตฺตพฺเพฯ อรหา อปจินตีติ น เหวํ วตฺตพฺเพฯ อรหา ปชหตีติ น เหวํ วตฺตพฺเพฯ อรหา อุปาทิยตีติ น เหวํ วตฺตพฺเพฯ อรหา วิสิเนตีติ น เหวํ วตฺตพฺเพฯ อรหา อุสฺสิเนตีติ น เหวํ วตฺตพฺเพฯ อรหา วิธูเปตีติ น เหวํ วตฺตพฺเพฯ อรหา สนฺธูเปตีติ น เหวํ วตฺตพฺเพฯ>
    text <นนุ อรหา เนวาจินติ น อปจินติ อปจินิตฺวา ฐิโตติ อามนฺตาฯ หญฺจิ อรหา เนวาจินติ น อปจินติ อปจินิตฺวา ฐิโต โน จ วต เร วตฺตพฺเพ ปริหายติ อรหา อรหตฺตาติฯ>
    text <นนุ อรหา เนว ปชหติ น อุปาทิยติ ปชหิตฺวา ฐิโตติ อามนฺตาฯ หญฺจิ อรหา เนว ปชหติ น อุปาทิยติ ปชหิตฺวา ฐิโต โน จ วต เร วตฺตพฺเพ ปริหายติ อรหา อรหตฺตาติฯ>
    text <นนุ อรหา เนว วิสิเนติ น อุสฺสิเนติ วิสินิตฺวา ฐิโตติ อามนฺตาฯ หญฺจิ อรหา เนว วิสิเนติ น อุสฺสิเนติ วิสินิตฺวา ฐิโต โน จ วต เร วตฺตพฺเพ ปริหายติ อรหา อรหตฺตาติฯ>
    text <นนุ อรหา เนว วิธูเปติ น สนฺธูเปติ วิธูเปตฺวา ฐิโตติ อามนฺตาฯ หญฺจิ อรหา เนว วิธูเปติ น สนฺธูเปติ วิธูเปตฺวา ฐิโต โน จ วต เร วตฺตพฺเพ ปริหายติ อรหา อรหตฺตาติฯ>
    stand <ปริหานิกถา นิฏฺฐิตาฯ>
