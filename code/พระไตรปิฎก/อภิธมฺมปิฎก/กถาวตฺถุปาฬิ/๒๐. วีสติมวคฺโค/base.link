text <๒๐ วีสติมวคฺโค>
  text <๑๙๔ ๑ อสญฺจิจฺจกถา>
    text <๘๕๗>, <อสญฺจิจฺจ มาตรํ ชีวิตา โวโรเปตฺวา อานนฺตริโก โหตีติ อามนฺตาฯ อสญฺจิจฺจ ปาณํ หนฺตฺวา ปาณาติปาตี โหตีติ น เหวํ วตฺตพฺเพ…เป … อสญฺจิจฺจ มาตรํ ชีวิตา โวโรเปตฺวา อานนฺตริโก โหตีติ อามนฺตาฯ อสญฺจิจฺจ อทินฺนํ อาทิยิตฺวา…เป … มุสา ภณิตฺวา มุสาวาที โหตีติ น เหวํ วตฺตพฺเพ…เป …ฯ>
    text <อสญฺจิจฺจ ปาณํ หนฺตฺวา ปาณาติปาตี น โหตีติ อามนฺตาฯ อสญฺจิจฺจ มาตรํ ชีวิตา โวโรเปตฺวา อานนฺตริโก น โหตีติ น เหวํ วตฺตพฺเพ…เป … อสญฺจิจฺจ อทินฺนํ อาทิยิตฺวา…เป … มุสา ภณิตฺวา มุสาวาที น โหตีติ อามนฺตาฯ อสญฺจิจฺจ มาตรํ ชีวิตา โวโรเปตฺวา อานนฺตริโก น โหตีติ น เหวํ วตฺตพฺเพ…เป …ฯ>
    text <๘๕๘>, <อสญฺจิจฺจ มาตรํ ชีวิตา โวโรเปตฺวา อานนฺตริโก โหตีติ อามนฺตาฯ อสญฺจิจฺจ มาตรํ ชีวิตา โวโรเปตฺวา อานนฺตริโก โหตีติ อตฺเถว สุตฺตนฺโตติ นตฺถิฯ สญฺจิจฺจ มาตรํ ชีวิตา โวโรเปตฺวา อานนฺตริโก โหตีติ อตฺเถว สุตฺตนฺโตติ อามนฺตาฯ หญฺจิ สญฺจิจฺจ มาตรํ ชีวิตา โวโรเปตฺวา อานนฺตริโก โหตีติ อตฺเถว สุตฺตนฺโต โน จ วต เร วตฺตพฺเพ อสญฺจิจฺจ มาตรํ ชีวิตา โวโรเปตฺวา อานนฺตริโก โหตีติฯ>
    text <๘๕๙>, <น วตฺตพฺพํ มาตุฆาตโก อานนฺตริโกติ อามนฺตาฯ นนุ มาตา ชีวิตา โวโรปิตาติ อามนฺตาฯ หญฺจิ มาตา ชีวิตา โวโรปิตา เตน วต เร วตฺตพฺเพ มาตุฆาตโก อานนฺตริโกติฯ>
    text <น วตฺตพฺพํ ปิตุฆาตโก อานนฺตริโกติ อามนฺตา ฯ นนุ ปิตา ชีวิตา โวโรปิโตติ อามนฺตาฯ หญฺจิ ปิตา ชีวิตา โวโรปิโต เตน วต เร วตฺตพฺเพ ปิตุฆาตโก อานนฺตริโกติฯ>
    text <น วตฺตพฺพํ อรหนฺตฆาตโก อานนฺตริโกติ อามนฺตาฯ นนุ อรหา ชีวิตา โวโรปิโตติ อามนฺตาฯ หญฺจิ อรหา ชีวิตา โวโรปิโต เตน วต เร วตฺตพฺเพ อรหนฺตฆาตโก อานนฺตริโกติฯ>
    text <น วตฺตพฺพํ รุหิรุปฺปาทโก อานนฺตริโกติ อามนฺตาฯ นนุ ตถาคตสฺส โลหิตํ อุปฺปาทิตนฺติ อามนฺตาฯ หญฺจิ ตถาคตสฺส โลหิตํ อุปฺปาทิตํ เตน วต เร วตฺตพฺเพ รุหิรุปฺปาทโก อานนฺตริโกติฯ>
    text <๘๖๐>, <สงฺฆเภทโก อานนฺตริโกติ อามนฺตาฯ สพฺเพ สงฺฆเภทกา อานนฺตริกาติ น เหวํ วตฺตพฺเพ…เป … สพฺเพ สงฺฆเภทกา อานนฺตริกาติ อามนฺตาฯ ธมฺมสญฺญี สงฺฆเภทโก อานนฺตริโกติ น เหวํ วตฺตพฺเพ…เป …ฯ>
    text <๘๖๑>, <ธมฺมสญฺญี สงฺฆเภทโก อานนฺตริโกติ อามนฺตาฯ นนุ วุตฺตํ ภควตา อตฺถุปาลิ สงฺฆเภทโก อาปายิโก เนรยิโก กปฺปฏฺโฐ อเตกิจฺโฉ อตฺถุปาลิ สงฺฆเภทโก น อาปายิโก น เนรยิโก น กปฺปฏฺโฐ น อเตกิจฺโฉติ อตฺเถว สุตฺตนฺโตติ อามนฺตา ฯ เตน หิ น วตฺตพฺพํ ธมฺมสญฺญี สงฺฆเภทโก อานนฺตริโกติฯ>
    text <๘๖๒>, <น วตฺตพฺพํ ธมฺมสญฺญี สงฺฆเภทโก อานนฺตริโกติ อามนฺตา ฯ นนุ วุตฺตํ ภควตา>
    block
      text <อาปายิโก เนรยิโก กปฺปฏฺโฐ สงฺฆเภทโก>
      text <วคฺครโต อธมฺมฏฺโฐ โยคกฺเขมา ปธํสติ>
      text <สงฺฆํ สมคฺคํ เภตฺวาน กปฺปํ นิรยมฺหิ ปจฺจตีติ ฯ>
      text <น เวสฺสภู โนปิ จ เปตฺติราชา>
      text <โสโม ยโม เวสฺสวโณ จ ราชา>
      text <สกานิ กมฺมานิ หนนฺติ ตตฺถ อิโต ปณุนฺนํ ปรโลกปตฺตนฺติฯ>
      text <จตุกฺกณฺโณ จตุทฺวาโร วิภตฺโต ภาคโส มิโต>
      text <อโยปาการปริยนฺโต อยสา ปฏิกุชฺชิโตฯ>
      text <ตสฺส อโยมยา ภูมิ ชลิตา เตชสา ยุตา>
      text <สมนฺตา โยชนสตํ ผริตฺวา ติฏฺฐติ สพฺพทาติ ฯ>
      text <มคฺคานํ อฏฺฐงฺคิโก เสฏฺโฐ สจฺจานํ จตุโร ปทา>
      text <วิราโค เสฏฺโฐ ธมฺมานํ ทฺวิปทานญฺจ จกฺขุมาติ ฯ>
    text <อตฺเถว สุตฺตนฺโตติ อามนฺตาฯ เตน หิ สงฺฆเภทโก อานนฺตริโกติฯ>
    stand <อสญฺจิจฺจกถา นิฏฺฐิตาฯ>
  text <๒๐ วีสติมวคฺโค>
    text <๑๙๕ ๒ ญาณกถา>
      text <๘๖๓>, <นตฺถิ ปุถุชฺชนสฺส ญาณนฺติ อามนฺตาฯ นตฺถิ ปุถุชฺชนสฺส ปญฺญา ปชานนา วิจโย ปวิจโย ธมฺมวิจโย สลฺลกฺขณา อุปลกฺขณา ปจฺจุปลกฺขณาติ น เหวํ วตฺตพฺเพ…เป … นนุ อตฺถิ ปุถุชฺชนสฺส ปญฺญา ปชานนา วิจโย…เป … ปจฺจุปลกฺขณาติ อามนฺตาฯ หญฺจิ อตฺถิ ปุถุชฺชนสฺส ปญฺญา ปชานนา วิจโย…เป … ปจฺจุปลกฺขณา โน จ วต เร วตฺตพฺเพ นตฺถิ ปุถุชฺชนสฺส ญาณนฺติฯ>
      text <๘๖๔>, <นตฺถิ ปุถุชฺชนสฺส ญาณนฺติ อามนฺตาฯ ปุถุชฺชโน ปฐมํ ฌานํ สมาปชฺเชยฺยาติ อามนฺตาฯ หญฺจิ ปุถุชฺชโน ปฐมํ ฌานํ สมาปชฺเชยฺย โน จ วต เร วตฺตพฺเพ นตฺถิ ปุถุชฺชนสฺส ญาณนฺติฯ>
      text <ปุถุชฺชโน ทุติยํ ฌานํ…เป … ตติยํ ฌานํ…เป … จตุตฺถํ ฌานํ…เป … อากาสานญฺจายตนํ สมาปชฺเชยฺย วิญฺญาณญฺจายตนํ อากิญฺจญฺญายตนํ เนวสญฺญานาสญฺญายตนํ สมาปชฺเชยฺย ปุถุชฺชโน ทานํ ทเทยฺย …เป … จีวรํ ทเทยฺย ปิณฺฑปาตํ ทเทยฺย เสนาสนํ ทเทยฺย คิลานปจฺจยเภสชฺชปริกฺขารํ ทเทยฺยาติ อามนฺตาฯ หญฺจิ ปุถุชฺชโน คิลานปจฺจยเภสชฺชปริกฺขารํ ทเทยฺย โน จ วต เร วตฺตพฺเพ นตฺถิ ปุถุชฺชนสฺส ญาณนฺติฯ>
      text <๘๖๕>, <อตฺถิ ปุถุชฺชนสฺส ญาณนฺติ อามนฺตาฯ ปุถุชฺชโน เตน ญาเณน ทุกฺขํ ปริชานาติ สมุทยํ ปชหติ นิโรธํ สจฺฉิกโรติ มคฺคํ ภาเวตีติ น เหวํ วตฺตพฺเพ…เป …ฯ>
      stand <ญาณกถา นิฏฺฐิตาฯ>
  text <๒๐ วีสติมวคฺโค>
    text <๑๙๖ ๓ นิรยปาลกถา>
      text <๘๖๖>, <นตฺถิ นิรเยสุ นิรยปาลาติ อามนฺตาฯ นตฺถิ นิรเยสุ กมฺมการณาติ น เหวํ วตฺตพฺเพ…เป … อตฺถิ นิรเยสุ กมฺมการณาติ อามนฺตาฯ อตฺถิ นิรเยสุ นิรยปาลาติ น เหวํ วตฺตพฺเพ…เป …ฯ>
      text <อตฺถิ มนุสฺเสสุ กมฺมการณา อตฺถิ จ การณิกาติ อามนฺตาฯ อตฺถิ นิรเยสุ กมฺมการณา อตฺถิ จ การณิกาติ น เหวํ วตฺตพฺเพ…เป … อตฺถิ นิรเยสุ กมฺมการณา นตฺถิ จ การณิกาติ อามนฺตาฯ อตฺถิ มนุสฺเสสุ กมฺมการณา นตฺถิ จ การณิกาติ น เหวํ วตฺตพฺเพ…เป …ฯ>
      text <๘๖๗>, <อตฺถิ นิรเยสุ นิรยปาลาติ อามนฺตาฯ นนุ วุตฺตํ ภควตา>
      text <อตฺเถว สุตฺตนฺโตติ อามนฺตาฯ เตน หิ นตฺถิ นิรเยสุ นิรยปาลาติฯ>
      text <๘๖๘>, <นตฺถิ นิรเยสุ นิรยปาลาติ อามนฺตาฯ นนุ วุตฺตํ ภควตา ตเมนํ ภิกฺขเว นิรยปาลา ปญฺจวิธพนฺธนํ นาม การณํ กาเรนฺติ ตตฺตํ อโยขีลํ หตฺเถ คเมนฺติ ตตฺตํ อโยขีลํ ทุติเย หตฺเถ คเมนฺติ ตตฺตํ อโยขีลํ ปาเท คเมนฺติ ตตฺตํ อโยขีลํ ทุติเย ปาเท คเมนฺติ ตตฺตํ อโยขีลํ มชฺเฌอุรสฺมิํ คเมนฺติ โส ตตฺถ ทุกฺขา ติพฺพา กฏุกา เวทนา เวเทติ น จ ตาว กาลํ กโรติ ยาว น ตํ ปาปกมฺมํ พฺยนฺตีโหตีติ อตฺเถว สุตฺตนฺโตติ อามนฺตาฯ เตน หิ อตฺถิ นิรเยสุ นิรยปาลาติฯ>
      text <นตฺถิ นิรเยสุ นิรยปาลาติ อามนฺตาฯ นนุ วุตฺตํ ภควตา ตเมนํ ภิกฺขเว นิรยปาลา สํเวเสตฺวา กุฐารีหิ ตจฺฉนฺติ…เป … ตเมนํ ภิกฺขเว นิรยปาลา อุทฺธมฺปาทํ อโธสิรํ ฐเปตฺวา วาสีหิ ตจฺฉนฺติ…เป … ตเมนํ ภิกฺขเว นิรยปาลา รเถ โยเชตฺวา อาทิตฺตาย ปถวิยา สมฺปชฺชลิตาย สโชติภูตาย สาเรนฺติปิ ปจฺจาสาเรนฺติปิ…เป … ตเมนํ ภิกฺขเว นิรยปาลา มหนฺตํ องฺคารปพฺพตํ อาทิตฺตํ สมฺปชฺชลิตํ สโชติภูตํ อาโรเปนฺติปิ โอโรเปนฺติปิ…เป … ตเมนํ ภิกฺขเว นิรยปาลา อุทฺธมฺปาทํ อโธสิรํ คเหตฺวา ตตฺตาย โลหกุมฺภิยา ปกฺขิปนฺติ อาทิตฺตาย สมฺปชฺชลิตาย สโชติภูตายฯ โส ตตฺถ เผณุทฺเทหกํ ปจฺจติ โส ตตฺถ เผณุทฺเทหกํ ปจฺจมาโน สกิมฺปิ อุทฺธํ คจฺฉติ สกิมฺปิ อโธ คจฺฉติ สกิมฺปิ ติริยํ คจฺฉติฯ โส ตตฺถ ทุกฺขา ติพฺพา กฏุกา เวทนา เวทยติ น จ ตาว กาลํ กโรติ ยาว น ตํ ปาปกมฺมํ พฺยนฺตีโหติฯ ตเมนํ ภิกฺขเว นิรยปาลา มหานิรเย ปกฺขิปนฺติ โส โข ปน ภิกฺขเว มหานิรโย>
      text <อตฺเถว สุตฺตนฺโตติ อามนฺตาฯ เตน หิ อตฺถิ นิรเยสุ นิรยปาลาติฯ>
      stand <นิรยปาลกถา นิฏฺฐิตาฯ>
  text <๒๐ วีสติมวคฺโค>
    text <๑๙๗ ๔ ติรจฺฉานกถา>
      text <๘๖๙>, <อตฺถิ เทเวสุ ติรจฺฉานคตาติ อามนฺตาฯ อตฺถิ ติรจฺฉานคเตสุ เทวาติ น เหวํ วตฺตพฺเพ…เป … อตฺถิ เทเวสุ ติรจฺฉานคตาติ อามนฺตา ฯ เทวโลโก ติรจฺฉานโยนีติ น เหวํ วตฺตพฺเพ…เป … อตฺถิ เทเวสุ ติรจฺฉานคตาติ อามนฺตาฯ อตฺถิ ตตฺถ กีฏา ปฏงฺคา มกสา มกฺขิกา อหี วิจฺฉิกา สตปที คณฺฑุปฺปาทาติ น เหวํ วตฺตพฺเพ…เป …ฯ>
      text <๘๗๐>, <นตฺถิ เทเวสุ ติรจฺฉานคตาติ อามนฺตาฯ นนุ อตฺถิ ตตฺถ เอราวโณ นาม หตฺถินาโค สหสฺสยุตฺตํ ทิพฺพํ ยานนฺติ อามนฺตาฯ หญฺจิ อตฺถิ ตตฺถ เอราวโณ นาม หตฺถินาโค สหสฺสยุตฺตํ ทิพฺพํ ยานํ เตน วต เร วตฺตพฺเพ อตฺถิ เทเวสุ ติรจฺฉานคตาติฯ>
      text <๘๗๑>, <อตฺถิ เทเวสุ ติรจฺฉานคตาติ อามนฺตาฯ อตฺถิ ตตฺถ หตฺถิพนฺธา อสฺสพนฺธา ยาวสิกา การณิกา ภตฺตการกาติ น เหวํ วตฺตพฺเพฯ เตน หิ นตฺถิ เทเวสุ ติรจฺฉานคตาติฯ>
      stand <ติรจฺฉานกถา นิฏฺฐิตาฯ>
  text <๒๐ วีสติมวคฺโค>
    text <๑๙๘ ๕ มคฺคกถา>
      text <๘๗๒>, <ปญฺจงฺคิโก มคฺโคติ อามนฺตาฯ นนุ อฏฺฐงฺคิโก มคฺโค วุตฺโต ภควตา เสยฺยถิทํ สมฺมาทิฏฺฐิ…เป … สมฺมาสมาธีติ อามนฺตาฯ หญฺจิ อฏฺฐงฺคิโก มคฺโค วุตฺโต ภควตา เสยฺยถิทํ สมฺมาทิฏฺฐิ …เป … สมฺมาสมาธิ โน จ วต เร วตฺตพฺเพ ปญฺจงฺคิโก มคฺโคติฯ>
      text <ปญฺจงฺคิโก มคฺโคติ อามนฺตาฯ นนุ วุตฺตํ ภควตา>
      text <อตฺเถว สุตฺตนฺโตติ อามนฺตาฯ เตน หิ อฏฺฐงฺคิโก มคฺโคติฯ>
      text <๘๗๓>, <สมฺมาวาจา มคฺคงฺคํ สา จ น มคฺโคติ อามนฺตาฯ สมฺมาทิฏฺฐิ มคฺคงฺคํ สา จ น มคฺโคติ น เหวํ วตฺตพฺเพ…เป … สมฺมาวาจา มคฺคงฺคํ สา จ น มคฺโคติ อามนฺตาฯ สมฺมาสงฺกปฺโป…เป … สมฺมาวายาโม…เป … สมฺมาสติ…เป … สมฺมาสมาธิ มคฺคงฺคํ โส จ น มคฺโคติ น เหวํ วตฺตพฺเพ…เป …ฯ>
      text <สมฺมากมฺมนฺโต…เป … สมฺมาอาชีโว มคฺคงฺคํ โส จ น มคฺโคติ อามนฺตาฯ สมฺมาทิฏฺฐิ…เป … สมฺมาสมาธิ มคฺคงฺคํ โส จ น มคฺโคติ น เหวํ วตฺตพฺเพ…เป …ฯ>
      text <สมฺมาทิฏฺฐิ มคฺคงฺคํ สา จ มคฺโคติ อามนฺตาฯ สมฺมาวาจา มคฺคงฺคํ สา จ มคฺโคติ น เหวํ วตฺตพฺเพ…เป … สมฺมาทิฏฺฐิ มคฺคงฺคํ สา จ มคฺโคติ อามนฺตาฯ สมฺมากมฺมนฺโต…เป … สมฺมาอาชีโว มคฺคงฺคํ โส จ มคฺโคติ น เหวํ วตฺตพฺเพ…เป …ฯ>
      text <สมฺมาสงฺกปฺโป…เป … สมฺมาวายาโม…เป … สมฺมาสติ…เป … สมฺมาสมาธิ มคฺคงฺคํ โส จ มคฺโคติ อามนฺตาฯ สมฺมาวาจา…เป … สมฺมากมฺมนฺโต…เป … สมฺมาอาชีโว มคฺคงฺคํ โส จ มคฺโคติ น เหวํ วตฺตพฺเพ…เป …ฯ>
      text <๘๗๔>, <อริโย อฏฺฐงฺคิโก มคฺโคติ อามนฺตาฯ นนุ วุตฺตํ ภควตา ปุพฺเพว โข ปนสฺส กายกมฺมํ วจีกมฺมํ อาชีโว สุปริสุทฺโธ โหติ เอวมสฺสายํ อริโย อฏฺฐงฺคิโก มคฺโค ภาวนาปาริปูริํ คจฺฉตีติ อตฺเถว สุตฺตนฺโตติ อามนฺตาฯ เตน หิ ปญฺจงฺคิโก มคฺโคติฯ>
      text <๘๗๕>, <ปญฺจงฺคิโก มคฺโคติ อามนฺตาฯ นนุ วุตฺตํ ภควตา ยสฺมิํ โข สุภทฺท ธมฺมวินเย อริโย อฏฺฐงฺคิโก มคฺโค น อุปลพฺภติ สมโณปิ ตตฺถ น อุปลพฺภติ ทุติโยปิ ตตฺถ สมโณ น อุปลพฺภติ ตติโยปิ ตตฺถ สมโณ น อุปลพฺภติ จตุตฺโถปิ ตตฺถ สมโณ น อุปลพฺภติฯ ยสฺมิญฺจ โข สุภทฺท ธมฺมวินเย อริโย อฏฺฐงฺคิโก มคฺโค อุปลพฺภติ สมโณปิ ตตฺถ อุปลพฺภติ ทุติโยปิ…เป … ตติโยปิ…เป … จตุตฺโถปิ ตตฺถ สมโณ อุปลพฺภติฯ อิมสฺมิํ โข สุภทฺท ธมฺมวินเย อริโย อฏฺฐงฺคิโก มคฺโค อุปลพฺภติฯ อิเธว สุภทฺท สมโณ อิธ ทุติโย สมโณ อิธ ตติโย สมโณ อิธ จตุตฺโถ สมโณฯ สุญฺญา ปรปฺปวาทา สมเณภิ อญฺเญหีติ อตฺเถว สุตฺตนฺโตติ อามนฺตาฯ เตน หิ อฏฺฐงฺคิโก มคฺโคติฯ>
      stand <มคฺคกถา นิฏฺฐิตาฯ>
  text <๒๐ วีสติมวคฺโค>
    text <๑๙๙ ๖ ญาณกถา>
      text <๘๗๖>, <ทฺวาทสวตฺถุกํ ญาณํ โลกุตฺตรนฺติ อามนฺตาฯ ทฺวาทส โลกุตฺตรญาณานีติ น เหวํ วตฺตพฺเพ…เป … ทฺวาทส โลกุตฺตรญาณานีติ อามนฺตาฯ ทฺวาทส โสตาปตฺติมคฺคาติ น เหวํ วตฺตพฺเพ…เป … ทฺวาทส โสตาปตฺติมคฺคาติ อามนฺตาฯ ทฺวาทส โสตาปตฺติผลานีติ น เหวํ วตฺตพฺเพ…เป … ทฺวาทส สกทาคามิมคฺคา…เป … อนาคามิมคฺคา…เป … อรหตฺตมคฺคาติ น เหวํ วตฺตพฺเพ…เป … ทฺวาทส อรหตฺตมคฺคาติ อามนฺตาฯ ทฺวาทส อรหตฺตผลานีติ น เหวํ วตฺตพฺเพ…เป …ฯ>
      text <๘๗๗>, <น วตฺตพฺพํ ทฺวาทสวตฺถุกํ ญาณํ โลกุตฺตรนฺติ อามนฺตาฯ นนุ วุตฺตํ ภควตา อิทํ ทุกฺขํ อริยสจฺจนฺติ เม ภิกฺขเว ปุพฺเพ อนนุสฺสุเตสุ ธมฺเมสุ จกฺขุํ อุทปาทิ ญาณํ อุทปาทิ ปญฺญา อุทปาทิ วิชฺชา อุทปาทิ อาโลโก อุทปาทิฯ ตํ โข ปนิทํ ทุกฺขํ อริยสจฺจํ ปริญฺเญยฺยนฺติ เม ภิกฺขเว…เป … ปริญฺญาตนฺติ เม ภิกฺขเว…เป … อิทํ ทุกฺขสมุทยํ อริยสจฺจนฺติ เม ภิกฺขเว…เป … ตํ โข ปนิทํ ทุกฺขสมุทยํ อริยสจฺจํ ปหาตพฺพนฺติ เม ภิกฺขเว…เป … ปหีนนฺติ เม ภิกฺขเว…เป … อิทํ ทุกฺขนิโรธํ อริยสจฺจนฺติ เม ภิกฺขเว…เป … ตํ โข ปนิทํ ทุกฺขนิโรธํ อริยสจฺจํ สจฺฉิกาตพฺพนฺติ เม ภิกฺขเว…เป … สจฺฉิกตนฺติ เม ภิกฺขเว…เป … อิทํ ทุกฺขนิโรธคามินี ปฏิปทา อริยสจฺจนฺติ เม ภิกฺขเว…เป … ตํ โข ปนิทํ ทุกฺขนิโรธคามินี ปฏิปทา อริยสจฺจํ ภาเวตพฺพนฺติ เม ภิกฺขเว…เป … ภาวิตนฺติ เม ภิกฺขเว ปุพฺเพ อนนุสฺสุเตสุ ธมฺเมสุ จกฺขุํ อุทปาทิ…เป … อาโลโก อุทปาทีติ อตฺเถว สุตฺตนฺโตติ อามนฺตาฯ เตน หิ ทฺวาทสวตฺถุกํ ญาณํ โลกุตฺตรนฺติฯ>
      stand <ญาณกถา นิฏฺฐิตาฯ>
      stand <วีสติมวคฺโคฯ>
      text <ตสฺสุทฺทานํ>
      text <มาตุฆาตโก อานนฺตริโก ปิตุฆาตโก อานนฺตริโก อรหนฺตฆาตโก อานนฺตริโก รุหิรุปฺปาทโก อานนฺตริโก สงฺฆเภทโก อานนฺตริโก นตฺถิ ปุถุชฺชนสฺส ญาณํ นตฺถิ นิรเยสุ นิรยปาลา อตฺถิ เทเวสุ ติรจฺฉานคตา ปญฺจงฺคิโก มคฺโค ทฺวาทสวตฺถุกํ ญาณํ โลกุตฺตรนฺติฯ>
      stand <จตุตฺโถ ปณฺณาสโกฯ>
      text <ตสฺสุทฺทานํ>
      text <นิคฺคโห ปุญฺญสญฺจโย อฏฺฐาสิ อตีเตน จ มาตุฆาตโกฯ>
