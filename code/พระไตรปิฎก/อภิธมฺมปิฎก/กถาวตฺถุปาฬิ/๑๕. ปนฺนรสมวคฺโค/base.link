text <๑๕ ปนฺนรสมวคฺโค>
  text <๑๔๕ ๑ ปจฺจยตากถา>
    text <๗๑๑>, <ปจฺจยตา ววตฺถิตาติ อามนฺตาฯ นนุ วีมํสา เหตุ โส จ อธิปตีติ อามนฺตา ฯ หญฺจิ วีมํสา เหตุ โส จ อธิปติ เตน วต เร วตฺตพฺเพ เหตุปจฺจเยน ปจฺจโย อธิปติปจฺจเยน ปจฺจโยติฯ>
    text <นนุ ฉนฺทาธิปติ สหชาตานํ ธมฺมานํ อธิปตีติ อามนฺตาฯ หญฺจิ ฉนฺทาธิปติ สหชาตานํ ธมฺมานํ อธิปติ เตน วต เร วตฺตพฺเพ อธิปติปจฺจเยน ปจฺจโย สหชาตปจฺจเยน ปจฺจโยติฯ>
    text <๗๑๒>, <นนุ วีริยาธิปติ สหชาตานํ ธมฺมานํ อธิปตีติ อามนฺตาฯ หญฺจิ วีริยาธิปติ สหชาตานํ ธมฺมานํ อธิปติ เตน วต เร วตฺตพฺเพ อธิปติปจฺจเยน ปจฺจโย สหชาตปจฺจเยน ปจฺจโยติฯ>
    text <นนุ วีริยาธิปติ สหชาตานํ ธมฺมานํ อธิปติ ตญฺจ อินฺทฺริยนฺติ อามนฺตาฯ หญฺจิ วีริยาธิปติ สหชาตานํ ธมฺมานํ อธิปติ ตญฺจ อินฺทฺริยํ เตน วต เร วตฺตพฺเพ อธิปติปจฺจเยน ปจฺจโย อินฺทฺริยปจฺจเยน ปจฺจโยติฯ>
    text <นนุ วีริยาธิปติ สหชาตานํ ธมฺมานํ อธิปติ ตญฺจ มคฺคงฺคนฺติ อามนฺตาฯ หญฺจิ วีริยาธิปติ สหชาตานํ ธมฺมานํ อธิปติ ตญฺจ มคฺคงฺคํ เตน วต เร วตฺตพฺเพ อธิปติปจฺจเยน ปจฺจโย มคฺคปจฺจเยน ปจฺจโยติฯ>
    text <๗๑๓>, <นนุ จิตฺตาธิปติ สหชาตานํ ธมฺมานํ อธิปตีติ อามนฺตา ฯ หญฺจิ จิตฺตาธิปติ สหชาตานํ ธมฺมานํ อธิปติ เตน วต เร วตฺตพฺเพ อธิปติปจฺจเยน ปจฺจโย สหชาตปจฺจเยน ปจฺจโยติฯ>
    text <นนุ จิตฺตาธิปติ สหชาตานํ ธมฺมานํ อธิปติ โส จ อาหาโรติ อามนฺตาฯ หญฺจิ จิตฺตาธิปติ สหชาตานํ ธมฺมานํ อธิปติ โส จ อาหาโร เตน วต เร วตฺตพฺเพ อธิปติปจฺจเยน ปจฺจโย อาหารปจฺจเยน ปจฺจโยติฯ>
    text <นนุ จิตฺตาธิปติ สหชาตานํ ธมฺมานํ อธิปติ ตญฺจ อินฺทฺริยนฺติ อามนฺตาฯ หญฺจิ จิตฺตาธิปติ สหชาตานํ ธมฺมานํ อธิปติ ตญฺจ อินฺทฺริยํ เตน วต เร วตฺตพฺเพ อธิปติปจฺจเยน ปจฺจโย อินฺทฺริยปจฺจเยน ปจฺจโยติฯ>
    text <๗๑๔>, <นนุ วีมํสาธิปติ สหชาตานํ ธมฺมานํ อธิปตีติ อามนฺตาฯ หญฺจิ วีมํสาธิปติ สหชาตานํ ธมฺมานํ อธิปติ เตน วต เร วตฺตพฺเพ อธิปติปจฺจเยน ปจฺจโย สหชาตปจฺจเยน ปจฺจโยติฯ>
    text <นนุ วีมํสาธิปติ สหชาตานํ ธมฺมานํ อธิปติ ตญฺจ อินฺทฺริยนฺติ อามนฺตาฯ หญฺจิ วีมํสาธิปติ สหชาตานํ ธมฺมานํ อธิปติ ตญฺจ อินฺทฺริยํ เตน วต เร วตฺตพฺเพ อธิปติปจฺจเยน ปจฺจโย อินฺทฺริยปจฺจเยน ปจฺจโยติฯ>
    text <นนุ วีมํสาธิปติ สหชาตานํ ธมฺมานํ อธิปติ ตญฺจ มคฺคงฺคนฺติ อามนฺตาฯ หญฺจิ วีมํสาธิปติ สหชาตานํ ธมฺมานํ อธิปติ ตญฺจ มคฺคงฺคํ เตน วต เร วตฺตพฺเพ อธิปติปจฺจเยน ปจฺจโย มคฺคปจฺจเยน ปจฺจโยติฯ>
    text <๗๑๕>, <นนุ อริยํ ธมฺมํ ครุํ กตฺวา อุปฺปชฺชติ ปจฺจเวกฺขณา ตญฺจารมฺมณนฺติ อามนฺตาฯ หญฺจิ อริยํ ธมฺมํ ครุํ กตฺวา อุปฺปชฺชติ ปจฺจเวกฺขณา ตญฺจารมฺมณํ เตน วต เร วตฺตพฺเพ อธิปติปจฺจเยน ปจฺจโย อารมฺมณปจฺจเยน ปจฺจโยติฯ>
    text <๗๑๖>, <นนุ ปุริมา ปุริมา กุสลา ธมฺมา ปจฺฉิมานํ ปจฺฉิมานํ กุสลานํ ธมฺมานํ อนนฺตรปจฺจเยน ปจฺจโย สา จ อาเสวนาติ อามนฺตาฯ หญฺจิ ปุริมา ปุริมา กุสลา ธมฺมา ปจฺฉิมานํ ปจฺฉิมานํ กุสลานํ ธมฺมานํ อนนฺตรปจฺจเยน ปจฺจโย สา จ อาเสวนา เตน วต เร วตฺตพฺเพ อนนฺตรปจฺจเยน ปจฺจโย อาเสวนปจฺจเยน ปจฺจโยติฯ>
    text <นนุ ปุริมา ปุริมา อกุสลา ธมฺมา ปจฺฉิมานํ ปจฺฉิมานํ อกุสลานํ ธมฺมานํ อนนฺตรปจฺจเยน ปจฺจโย สา จ อาเสวนาติ อามนฺตาฯ หญฺจิ ปุริมา ปุริมา อกุสลา ธมฺมา ปจฺฉิมานํ ปจฺฉิมานํ อกุสลานํ ธมฺมานํ อนนฺตรปจฺจเยน ปจฺจโย สา จ อาเสวนา เตน วต เร วตฺตพฺเพ อนนฺตรปจฺจเยน ปจฺจโย อาเสวนปจฺจเยน ปจฺจโยติฯ>
    text <นนุ ปุริมา ปุริมา กิริยาพฺยากตา ธมฺมา ปจฺฉิมานํ ปจฺฉิมานํ กิริยาพฺยากตานํ ธมฺมานํ อนนฺตรปจฺจเยน ปจฺจโย สา จ อาเสวนาติ อามนฺตาฯ หญฺจิ ปุริมา ปุริมา กิริยาพฺยากตา ธมฺมา ปจฺฉิมานํ ปจฺฉิมานํ กิริยาพฺยากตานํ ธมฺมานํ อนนฺตรปจฺจเยน ปจฺจโย สา จ อาเสวนา เตน วต เร วตฺตพฺเพ อนนฺตรปจฺจเยน ปจฺจโย อาเสวนปจฺจเยน ปจฺจโยติฯ>
    text <๗๑๗>, <น วตฺตพฺพํ ปจฺจยตา ววตฺถิตาติ อามนฺตาฯ เหตุปจฺจเยน ปจฺจโย โหติ อารมฺมณปจฺจเยน ปจฺจโย โหติ อนนฺตรปจฺจเยน ปจฺจโย โหติ สมนนฺตรปจฺจเยน ปจฺจโย โหตีติ น เหวํ วตฺตพฺเพฯ เตน หิ ปจฺจยตา ววตฺถิตาติฯ>
    stand <ปจฺจยตากถา นิฏฺฐิตาฯ>
  text <๑๕ ปนฺนรสมวคฺโค>
    text <๑๔๖ ๒ อญฺญมญฺญปจฺจยกถา>
      text <๗๑๘>, <อวิชฺชาปจฺจยาว สงฺขารา น วตฺตพฺพํ สงฺขารปจฺจยาปิ อวิชฺชาติ อามนฺตาฯ นนุ อวิชฺชา สงฺขาเรน สหชาตาติ อามนฺตา ฯ หญฺจิ อวิชฺชา สงฺขาเรน สหชาตา เตน วต เร วตฺตพฺเพ อวิชฺชาปจฺจยาปิ สงฺขารา สงฺขารปจฺจยาปิ อวิชฺชาติฯ>
      text <ตณฺหาปจฺจยาว อุปาทานํ น วตฺตพฺพํ อุปาทานปจฺจยาปิ ตณฺหาติ อามนฺตาฯ นนุ ตณฺหา อุปาทาเนน สหชาตาติ อามนฺตาฯ หญฺจิ ตณฺหา อุปาทาเนน สหชาตา เตน วต เร วตฺตพฺเพ ตณฺหาปจฺจยาปิ อุปาทานํ อุปาทานปจฺจยาปิ ตณฺหาติฯ>
      text <๗๑๙>, <ชรามรณปจฺจยา ภิกฺขเว ชาติ ชาติปจฺจยา ภโวติ อตฺเถว สุตฺตนฺโตติ นตฺถิฯ เตน หิ อวิชฺชาปจฺจยาว สงฺขารา น วตฺตพฺพํ สงฺขารปจฺจยาปิ อวิชฺชาติฯ ตณฺหาปจฺจยาว อุปาทานํ น วตฺตพฺพํ อุปาทานปจฺจยาปิ ตณฺหาติฯ>
      text <วิญฺญาณปจฺจยา ภิกฺขเว นามรูปํ นามรูปปจฺจยาปิ วิญฺญาณนฺติ อตฺเถว สุตฺตนฺโตติ อามนฺตาฯ เตน หิ อวิชฺชาปจฺจยาปิ สงฺขารา สงฺขารปจฺจยาปิ อวิชฺชา ตณฺหาปจฺจยาปิ อุปาทานํ อุปาทานปจฺจยาปิ ตณฺหาติฯ>
      stand <อญฺญมญฺญปจฺจยกถา นิฏฺฐิตาฯ>
  text <๑๕ ปนฺนรสมวคฺโค>
    text <๑๔๗ ๓ อทฺธากถา>
      text <๗๒๐>, <อทฺธา ปรินิปฺผนฺโนติ อามนฺตาฯ รูปนฺติ น เหวํ วตฺตพฺเพ…เป … เวทนา…เป … สญฺญา…เป … สงฺขารา…เป … วิญฺญาณนฺติ น เหวํ วตฺตพฺเพ…เป … อตีโต อทฺธา ปรินิปฺผนฺโนติ อามนฺตาฯ รูปนฺติ น เหวํ วตฺตพฺเพ…เป … เวทนา…เป … สญฺญา…เป … สงฺขารา…เป … วิญฺญาณนฺติ น เหวํ วตฺตพฺเพ…เป … อนาคโต อทฺธา ปรินิปฺผนฺโนติ อามนฺตาฯ รูปนฺติ น เหวํ วตฺตพฺเพ…เป … เวทนา…เป … สญฺญา…เป … สงฺขารา…เป … วิญฺญาณนฺติ น เหวํ วตฺตพฺเพ…เป … ปจฺจุปฺปนฺโน อทฺธา ปรินิปฺผนฺโนติ อามนฺตาฯ รูปนฺติ น เหวํ วตฺตพฺเพ…เป … เวทนา…เป … สญฺญา…เป … สงฺขารา…เป … วิญฺญาณนฺติ น เหวํ วตฺตพฺเพ…เป …ฯ>
      text <อตีตํ รูปํ เวทนา สญฺญา สงฺขารา วิญฺญาณํ อตีโต อทฺธาติ อามนฺตาฯ อตีตา ปญฺจทฺธาติ น เหวํ วตฺตพฺเพ…เป … อนาคตํ รูปํ เวทนา สญฺญา สงฺขารา วิญฺญาณํ อนาคโต อทฺธาติ อามนฺตาฯ อนาคตา ปญฺจทฺธาติ น เหวํ วตฺตพฺเพ…เป … ปจฺจุปฺปนฺนํ รูปํ เวทนา สญฺญา สงฺขารา วิญฺญาณํ ปจฺจุปฺปนฺโน อทฺธาติ อามนฺตาฯ ปจฺจุปฺปนฺนา ปญฺจทฺธาติ น เหวํ วตฺตพฺเพ…เป …ฯ>
      text <อตีตา ปญฺจกฺขนฺธา อตีโต อทฺธา อนาคตา ปญฺจกฺขนฺธา อนาคโต อทฺธา ปจฺจุปฺปนฺนา ปญฺจกฺขนฺธา ปจฺจุปฺปนฺโน อทฺธาติ อามนฺตาฯ ปนฺนรสทฺธาติ น เหวํ วตฺตพฺเพ…เป …ฯ>
      text <อตีตานิ ทฺวาทสายตนานิ อตีโต อทฺธา อนาคตานิ ทฺวาทสายตนานิ อนาคโต อทฺธา ปจฺจุปฺปนฺนานิ ทฺวาทสายตนานิ ปจฺจุปฺปนฺโน อทฺธาติ อามนฺตาฯ ฉตฺติํส อทฺธาติ น เหวํ วตฺตพฺเพ…เป …ฯ>
      text <อตีตา อฏฺฐารส ธาตุโย อตีโต อทฺธา อนาคตา อฏฺฐารส ธาตุโย อนาคโต อทฺธา ปจฺจุปฺปนฺนา อฏฺฐารส ธาตุโย ปจฺจุปฺปนฺโน อทฺธาติ อามนฺตาฯ จตุปญฺญาส อทฺธาติ น เหวํ วตฺตพฺเพ…เป …ฯ>
      text <อตีตานิ พาวีสตินฺทฺริยานิ อตีโต อทฺธา อนาคตานิ พาวีสตินฺทฺริยานิ อนาคโต อทฺธา ปจฺจุปฺปนฺนานิ พาวีสตินฺทฺริยานิ ปจฺจุปฺปนฺโน อทฺธาติ อามนฺตาฯ ฉสฏฺฐิ อทฺธาติ น เหวํ วตฺตพฺเพ…เป …ฯ>
      text <๗๒๑>, <น วตฺตพฺพํ อทฺธา ปรินิปฺผนฺโนติ อามนฺตาฯ นนุ วุตฺตํ ภควตา ตีณิมานิ ภิกฺขเว กถาวตฺถูนิ กตมานิ ตีณิ อตีตํ วา ภิกฺขเว อทฺธานํ อารพฺภ กถํ กเถยฺย เอวํ อโหสิ อตีตมทฺธานนฺติ อนาคตํ วา ภิกฺขเว อทฺธานํ อารพฺภ กถํ กเถยฺย เอวํ ภวิสฺสติ อนาคตมทฺธานนฺติ เอตรหิ วา ภิกฺขเว ปจฺจุปฺปนฺนํ อทฺธานํ อารพฺภ กถํ กเถยฺย เอวํ โหติ เอตรหิ ปจฺจุปฺปนฺนนฺติฯ อิมานิ โข ภิกฺขเว ตีณิ กถาวตฺถูนีติ ฯ อตฺเถว สุตฺตนฺโตติ อามนฺตาฯ เตน หิ อทฺธา ปรินิปฺผนฺโนติฯ>
      stand <อทฺธากถา นิฏฺฐิตาฯ>
  text <๑๕ ปนฺนรสมวคฺโค>
    text <๑๔๘ ๔ ขณลยมุหุตฺตกถา>
      text <๗๒๒>, <ขโณ ปรินิปฺผนฺโน ลโย ปรินิปฺผนฺโน มุหุตฺตํ ปรินิปฺผนฺนนฺติ อามนฺตาฯ รูปนฺติ น เหวํ วตฺตพฺเพ…เป … เวทนา… สญฺญา… สงฺขารา… วิญฺญาณนฺติ น เหวํ วตฺตพฺเพ…เป …ฯ>
      text <๗๒๓>, <น วตฺตพฺพํ มุหุตฺตํ ปรินิปฺผนฺนนฺติ อามนฺตาฯ นนุ วุตฺตํ ภควตา ตีณิมานิ ภิกฺขเว กถาวตฺถูนิ กตมานิ ตีณิ อตีตํ วา ภิกฺขเว อทฺธานํ อารพฺภ กถํ กเถยฺย เอวํ อโหสิ อตีตมทฺธานนฺติ อนาคตํ วา ภิกฺขเว อทฺธานํ อารพฺภ กถํ กเถยฺย เอวํ ภวิสฺสติ อนาคตมทฺธานนฺติ เอตรหิ วา ภิกฺขเว ปจฺจุปฺปนฺนํ อทฺธานํ อารพฺภ กถํ กเถยฺย เอวํ โหติ เอตรหิ ปจฺจุปฺปนฺนนฺติฯ อิมานิ โข ภิกฺขเว ตีณิ กถาวตฺถูนีติฯ อตฺเถว สุตฺตนฺโตติ อามนฺตาฯ เตน หิ มุหุตฺตํ ปรินิปฺผนฺนนฺติฯ>
      stand <ขณลยมุหุตฺตกถา นิฏฺฐิตาฯ>
  text <๑๕ ปนฺนรสมวคฺโค>
    text <๑๔๙ ๕ อาสวกถา>
      text <๗๒๔>, <จตฺตาโร อาสวา อนาสวาติ อามนฺตาฯ มคฺโค ผลํ นิพฺพานํ โสตาปตฺติมคฺโค โสตาปตฺติผลํ…เป … โพชฺฌงฺโคติ น เหวํ วตฺตพฺเพ…เป …ฯ>
      text <๗๒๕>, <น วตฺตพฺพํ จตฺตาโร อาสวา อนาสวาติ อามนฺตาฯ อตฺถญฺเญว อาสวา เยหิ อาสเวหิ เต อาสวา สาสวา โหนฺตีติ น เหวํ วตฺตพฺเพฯ เตน หิ จตฺตาโร อาสวา อนาสวาติฯ>
      stand <อาสวกถา นิฏฺฐิตาฯ>
  text <๑๕ ปนฺนรสมวคฺโค>
    text <๑๕๐ ๖ ชรามรณกถา>
      text <๗๒๖>, <โลกุตฺตรานํ ธมฺมานํ ชรามรณํ โลกุตฺตรนฺติ อามนฺตาฯ มคฺโค ผลํ นิพฺพานํ โสตาปตฺติมคฺโค โสตาปตฺติผลํ…เป … โพชฺฌงฺโคติ น เหวํ วตฺตพฺเพ…เป … โสตาปตฺติมคฺคสฺส ชรามรณํ โสตาปตฺติมคฺโคติ น เหวํ วตฺตพฺเพ…เป … โสตาปตฺติมคฺคสฺส ชรามรณํ โสตาปตฺติมคฺโคติ อามนฺตาฯ โสตาปตฺติผลสฺส ชรามรณํ โสตาปตฺติผลนฺติ น เหวํ วตฺตพฺเพ …เป … สกทาคามิมคฺคสฺส…เป … สกทาคามิผลสฺส…เป … อนาคามิมคฺคสฺส…เป … อนาคามิผลสฺส…เป … อรหตฺตมคฺคสฺส ชรามรณํ อรหตฺตมคฺโคติ น เหวํ วตฺตพฺเพ…เป … อรหตฺตมคฺคสฺส ชรามรณํ อรหตฺตมคฺโคติ อามนฺตาฯ อรหตฺตผลสฺส ชรามรณํ อรหตฺตผลนฺติ น เหวํ วตฺตพฺเพ…เป … สติปฏฺฐานานํ… สมฺมปฺปธานานํ… อิทฺธิปาทานํ… อินฺทฺริยานํ… พลานํ… โพชฺฌงฺคานํ ชรามรณํ โพชฺฌงฺโคติ น เหวํ วตฺตพฺเพ…เป …ฯ>
      text <๗๒๗>, <น วตฺตพฺพํ โลกุตฺตรานํ ธมฺมานํ ชรามรณํ โลกุตฺตรนฺติ อามนฺตาฯ โลกิยนฺติ น เหวํ วตฺตพฺเพฯ เตน หิ โลกุตฺตรนฺติฯ>
      stand <ชรามรณกถา นิฏฺฐิตาฯ>
  text <๑๕ ปนฺนรสมวคฺโค>
    text <๑๕๑ ๗ สญฺญาเวทยิตกถา>
      text <๗๒๘>, <สญฺญาเวทยิตนิโรธสมาปตฺติ โลกุตฺตราติ อามนฺตาฯ มคฺโค ผลํ นิพฺพานํ โสตาปตฺติมคฺโค โสตาปตฺติผลํ…เป … โพชฺฌงฺโคติ น เหวํ วตฺตพฺเพ…เป …ฯ>
      text <๗๒๙>, <น วตฺตพฺพํ สญฺญาเวทยิตนิโรธสมาปตฺติ โลกุตฺตราติ อามนฺตาฯ โลกิยาติ น เหวํ วตฺตพฺเพฯ เตน หิ โลกุตฺตราติฯ>
      stand <สญฺญาเวทยิตกถา นิฏฺฐิตาฯ>
  text <๑๕ ปนฺนรสมวคฺโค>
    text <๑๕๒ ๘ ทุติยสญฺญาเวทยิตกถา>
      text <๗๓๐>, <สญฺญาเวทยิตนิโรธสมาปตฺติ โลกิยาติ อามนฺตาฯ รูปนฺติ น เหวํ วตฺตพฺเพ…เป … เวทนา… สญฺญา… สงฺขารา… วิญฺญาณนฺติ น เหวํ วตฺตพฺเพ…เป … กามาวจราติ น เหวํ วตฺตพฺเพ…เป … รูปาวจราติ น เหวํ วตฺตพฺเพ…เป … อรูปาวจราติ น เหวํ วตฺตพฺเพ…เป …ฯ>
      text <๗๓๑>, <น วตฺตพฺพํ สญฺญาเวทยิตนิโรธสมาปตฺติ โลกิยาติ อามนฺตาฯ โลกุตฺตราติ น เหวํ วตฺตพฺเพฯ เตน หิ โลกิยาติฯ>
      stand <ทุติยสญฺญาเวทยิตกถา นิฏฺฐิตาฯ>
  text <๑๕ ปนฺนรสมวคฺโค>
    text <๑๕๓ ๙ ตติยสญฺญาเวทยิตกถา>
      text <๗๓๒>, <สญฺญาเวทยิตนิโรธํ สมาปนฺโน กาลํ กเรยฺยาติ อามนฺตาฯ อตฺถิ สญฺญาเวทยิตนิโรธํ สมาปนฺนสฺส มารณนฺติโย ผสฺโส มารณนฺติยา เวทนา มารณนฺติยา สญฺญา มารณนฺติยา เจตนา มารณนฺติยํ จิตฺตนฺติ น เหวํ วตฺตพฺเพ…เป … นตฺถิ สญฺญาเวทยิตนิโรธํ สมาปนฺนสฺส มารณนฺติโย ผสฺโส มารณนฺติยา เวทนา มารณนฺติยา สญฺญา มารณนฺติยา เจตนา มารณนฺติยํ จิตฺตนฺติ อามนฺตาฯ หญฺจิ นตฺถิ สญฺญาเวทยิตนิโรธํ สมาปนฺนสฺส มารณนฺติโย ผสฺโส มารณนฺติยา เวทนา มารณนฺติยา สญฺญา มารณนฺติยา เจตนา มารณนฺติยํ จิตฺตํ โน จ วต เร วตฺตพฺเพ สญฺญาเวทยิตนิโรธํ สมาปนฺโน กาลํ กเรยฺยาติฯ>
      text <สญฺญาเวทยิตนิโรธํ สมาปนฺโน กาลํ กเรยฺยาติ อามนฺตาฯ อตฺถิ สญฺญาเวทยิตนิโรธํ สมาปนฺนสฺส ผสฺโส เวทนา สญฺญา เจตนา จิตฺตนฺติ น เหวํ วตฺตพฺเพ…เป … นตฺถิ สญฺญาเวทยิตนิโรธํ สมาปนฺนสฺส ผสฺโส เวทนา สญฺญา เจตนา จิตฺตนฺติ อามนฺตาฯ อผสฺสกสฺส กาลํ กิริยา อเวทนกสฺส กาลํ กิริยา…เป … อจิตฺตกสฺส กาลํ กิริยาติ น เหวํ วตฺตพฺเพ…เป … นนุ สผสฺสกสฺส กาลํ กิริยา…เป … สจิตฺตกสฺส กาลํ กิริยาติ อามนฺตาฯ หญฺจิ สผสฺสกสฺส กาลํ กิริยา…เป … สจิตฺตกสฺส กาลํ กิริยา โน จ วต เร วตฺตพฺเพ สญฺญาเวทยิตนิโรธํ สมาปนฺโน กาลํ กเรยฺยาติฯ>
      text <สญฺญาเวทยิตนิโรธํ สมาปนฺโน กาลํ กเรยฺยาติ อามนฺตาฯ สญฺญาเวทยิตนิโรธํ สมาปนฺนสฺส กาเย วิสํ กเมยฺย สตฺถํ กเมยฺย อคฺคิ กเมยฺยาติ น เหวํ วตฺตพฺเพ…เป … สญฺญาเวทยิตนิโรธํ สมาปนฺนสฺส กาเย วิสํ น กเมยฺย สตฺถํ น กเมยฺย อคฺคิ น กเมยฺยาติ อามนฺตาฯ หญฺจิ สญฺญาเวทยิตนิโรธํ สมาปนฺนสฺส กาเย วิสํ น กเมยฺย สตฺถํ น กเมยฺย อคฺคิ น กเมยฺย โน จ วต เร วตฺตพฺเพ สญฺญาเวทยิตนิโรธํ สมาปนฺโน กาลํ กเรยฺยาติฯ>
      text <สญฺญาเวทยิตนิโรธํ สมาปนฺโน กาลํ กเรยฺยาติ อามนฺตาฯ สญฺญาเวทยิตนิโรธํ สมาปนฺนสฺส กาเย วิสํ กเมยฺย สตฺถํ กเมยฺย อคฺคิ กเมยฺยาติ อามนฺตาฯ น นิโรธํ สมาปนฺโนติ น เหวํ วตฺตพฺเพ…เป …ฯ>
      text <๗๓๓>, <สญฺญาเวทยิตนิโรธํ สมาปนฺโน น กาลํ กเรยฺยาติ อามนฺตาฯ อตฺถิ โส นิยาโม เยน นิยาเมน นิยโต สญฺญาเวทยิตนิโรธํ สมาปนฺโน น กาลํ กเรยฺยาติ นตฺถิฯ หญฺจิ นตฺถิ โส นิยาโม เยน นิยาเมน นิยโต สญฺญาเวทยิตนิโรธํ สมาปนฺโน น กาลํ กเรยฺย โน จ วต เร วตฺตพฺเพ สญฺญาเวทยิตนิโรธํ สมาปนฺโน น กาลํ กเรยฺยาติฯ>
      text <๗๓๔>, <จกฺขุวิญฺญาณสมงฺคี น กาลํ กเรยฺยาติ อามนฺตาฯ อตฺถิ โส นิยาโม เยน นิยาเมน นิยโต จกฺขุวิญฺญาณสมงฺคี น กาลํ กเรยฺยาติ นตฺถิฯ หญฺจิ นตฺถิ โส นิยาโม เยน นิยาเมน นิยโต จกฺขุวิญฺญาณสมงฺคี น กาลํ กเรยฺย โน จ วต เร วตฺตพฺเพ จกฺขุวิญฺญาณสมงฺคี น กาลํ กเรยฺยาติฯ>
      stand <ตติยสญฺญาเวทยิตกถา นิฏฺฐิตาฯ>
  text <๑๕ ปนฺนรสมวคฺโค>
    text <๑๕๔ ๑๐ อสญฺญสตฺตุปิกกถา>
      text <๗๓๕>, <สญฺญาเวทยิตนิโรธสมาปตฺติ อสญฺญสตฺตุปิกาติ อามนฺตาฯ อตฺถิ สญฺญาเวทยิตนิโรธํ สมาปนฺนสฺส อโลโภ กุสลมูลํ อโทโส กุสลมูลํ อโมโห กุสลมูลํ สทฺธา วีริยํ สติ สมาธิ ปญฺญาติ น เหวํ วตฺตพฺเพ…เป … นตฺถิ สญฺญาเวทยิตนิโรธํ สมาปนฺนสฺส อโลโภ กุสลมูลํ อโทโส กุสลมูลํ…เป … ปญฺญาติ อามนฺตาฯ หญฺจิ นตฺถิ สญฺญาเวทยิตนิโรธํ สมาปนฺนสฺส อโลโภ กุสลมูลํ อโทโส กุสลมูลํ อโมโห กุสลมูลํ สทฺธา วีริยํ สติ สมาธิ ปญฺญา โน จ วต เร วตฺตพฺเพ สญฺญาเวทยิตนิโรธสมาปตฺติ อสญฺญสตฺตุปิกาติฯ>
      text <สญฺญาเวทยิตนิโรธสมาปตฺติ อสญฺญสตฺตุปิกาติ อามนฺตาฯ อตฺถิ สญฺญาเวทยิตนิโรธํ สมาปนฺนสฺส ผสฺโส เวทนา สญฺญา เจตนา จิตฺตนฺติ น เหวํ วตฺตพฺเพ…เป … นตฺถิ สญฺญาเวทยิตนิโรธํ สมาปนฺนสฺส ผสฺโส เวทนา สญฺญา เจตนา จิตฺตนฺติ อามนฺตาฯ อผสฺสกสฺส มคฺคภาวนา…เป … อจิตฺตกสฺส มคฺคภาวนาติ น เหวํ วตฺตพฺเพ…เป … นนุ สผสฺสกสฺส มคฺคภาวนา…เป … สจิตฺตกสฺส มคฺคภาวนาติ อามนฺตาฯ หญฺจิ สผสฺสกสฺส มคฺคภาวนา…เป … สจิตฺตกสฺส มคฺคภาวนา โน จ วต เร วตฺตพฺเพ สญฺญาเวทยิตนิโรธสมาปตฺติ อสญฺญสตฺตุปิกาติฯ>
      text <สญฺญาเวทยิตนิโรธสมาปตฺติ อสญฺญสตฺตุปิกาติ อามนฺตาฯ เย เกจิ สญฺญาเวทยิตนิโรธํ สมาปชฺชนฺติ สพฺเพ เต อสญฺญสตฺตุปิกาติ น เหวํ วตฺตพฺเพ…เป …ฯ>
      text <๗๓๖>, <น วตฺตพฺพํ สญฺญาเวทยิตนิโรธสมาปตฺติ อสญฺญสตฺตุปิกาติ อามนฺตาฯ นนุ อิธาปิ อสญฺญี ตตฺราปิ อสญฺญีติ อามนฺตาฯ หญฺจิ อิธาปิ อสญฺญี ตตฺราปิ อสญฺญี เตน วต เร วตฺตพฺเพ สญฺญาเวทยิตนิโรธสมาปตฺติ อสญฺญสตฺตุปิกาติฯ>
      stand <อสญฺญสตฺตุปิกกถา นิฏฺฐิตาฯ>
  text <๑๕ ปนฺนรสมวคฺโค>
    text <๑๕๕ ๑๑ กมฺมูปจยกถา>
      text <๗๓๗>, <อญฺญํ กมฺมํ อญฺโญ กมฺมูปจโยติ อามนฺตาฯ อญฺโญ ผสฺโส อญฺโญ ผสฺสูปจโย อญฺญา เวทนา อญฺโญ เวทนูปจโย อญฺญา สญฺญา อญฺโญ สญฺญูปจโย อญฺญา เจตนา อญฺโญ เจตนูปจโย อญฺญํ จิตฺตํ อญฺโญ จิตฺตูปจโย อญฺญา สทฺธา อญฺโญ สทฺธูปจโย อญฺญํ วีริยํ อญฺโญ วีริยูปจโย อญฺญา สติ อญฺโญ สตูปจโย อญฺโญ สมาธิ อญฺโญ สมาธูปจโย อญฺญา ปญฺญา อญฺโญ ปญฺญูปจโย อญฺโญ ราโค อญฺโญ ราคูปจโย…เป … อญฺญํ อโนตฺตปฺปํ อญฺโญ อโนตฺตปฺปูปจโยติ น เหวํ วตฺตพฺเพ…เป …ฯ>
      text <๗๓๘>, <อญฺญํ กมฺมํ อญฺโญ กมฺมูปจโยติ อามนฺตาฯ กมฺมูปจโย กมฺเมน สหชาโตติ น เหวํ วตฺตพฺเพ…เป …ฯ>
      text <กมฺมูปจโย กมฺเมน สหชาโตติ อามนฺตาฯ กุสเลน กมฺเมน สหชาโต กมฺมูปจโย กุสโลติ น เหวํ วตฺตพฺเพ…เป …ฯ>
      text <กุสเลน กมฺเมน สหชาโต กมฺมูปจโย กุสโลติ อามนฺตาฯ สุขาย เวทนาย สมฺปยุตฺเตน กมฺเมน สหชาโต กมฺมูปจโย สุขาย เวทนาย สมฺปยุตฺโตติ น เหวํ วตฺตพฺเพ…เป … ทุกฺขาย เวทนาย…เป … อทุกฺขมสุขาย เวทนาย สมฺปยุตฺเตน กมฺเมน สหชาโต กมฺมูปจโย อทุกฺขมสุขาย เวทนาย สมฺปยุตฺโตติ น เหวํ วตฺตพฺเพ…เป …ฯ>
      text <๗๓๙>, <กมฺมูปจโย กมฺเมน สหชาโตติ อามนฺตาฯ อกุสเลน กมฺเมน สหชาโต กมฺมูปจโย อกุสโลติ น เหวํ วตฺตพฺเพ…เป …ฯ>
      text <อกุสเลน กมฺเมน สหชาโต กมฺมูปจโย อกุสโลติ อามนฺตาฯ สุขาย เวทนาย สมฺปยุตฺเตน กมฺเมน สหชาโต กมฺมูปจโย สุขาย เวทนาย สมฺปยุตฺโตติ น เหวํ วตฺตพฺเพ…เป … ทุกฺขาย เวทนาย…เป … อทุกฺขมสุขาย เวทนาย สมฺปยุตฺเตน กมฺเมน สหชาโต กมฺมูปจโย อทุกฺขมสุขาย เวทนาย สมฺปยุตฺโตติ น เหวํ วตฺตพฺเพ…เป …ฯ>
      text <๗๔๐>, <กมฺมํ จิตฺเตน สหชาตํ กมฺมํ สารมฺมณนฺติ อามนฺตาฯ กมฺมูปจโย จิตฺเตน สหชาโต กมฺมูปจโย สารมฺมโณติ น เหวํ วตฺตพฺเพ…เป … กมฺมูปจโย จิตฺเตน สหชาโต กมฺมูปจโย อนารมฺมโณติ อามนฺตาฯ กมฺมํ จิตฺเตน สหชาตํ กมฺมํ อนารมฺมณนฺติ น เหวํ วตฺตพฺเพ…เป …ฯ>
      text <กมฺมํ จิตฺเตน สหชาตํ จิตฺตํ ภิชฺชมานํ กมฺมํ ภิชฺชตีติ อามนฺตาฯ กมฺมูปจโย จิตฺเตน สหชาโต จิตฺตํ ภิชฺชมานํ กมฺมูปจโย ภิชฺชตีติ น เหวํ วตฺตพฺเพ…เป …ฯ>
      text <กมฺมูปจโย จิตฺเตน สหชาโต จิตฺตํ ภิชฺชมานํ กมฺมูปจโย น ภิชฺชตีติ อามนฺตาฯ กมฺมํ จิตฺเตน สหชาตํ จิตฺตํ ภิชฺชมานํ กมฺมํ น ภิชฺชตีติ น เหวํ วตฺตพฺเพ…เป …ฯ>
      text <๗๔๑>, <กมฺมมฺหิ กมฺมูปจโยติ อามนฺตาฯ ตญฺเญว กมฺมํ โส กมฺมูปจโยติ น เหวํ วตฺตพฺเพ…เป …ฯ>
      text <กมฺมมฺหิ กมฺมูปจโย กมฺมูปจยโต วิปาโก นิพฺพตฺตตีติ อามนฺตาฯ ตญฺเญว กมฺมํ โส กมฺมูปจโย โส กมฺมวิปาโกติ น เหวํ วตฺตพฺเพ…เป …ฯ>
      text <กมฺมมฺหิ กมฺมูปจโย กมฺมูปจยโต วิปาโก นิพฺพตฺตติ วิปาโก สารมฺมโณติ อามนฺตาฯ กมฺมูปจโย สารมฺมโณติ น เหวํ วตฺตพฺเพ…เป … กมฺมูปจโย อนารมฺมโณติ อามนฺตาฯ วิปาโก อนารมฺมโณติ น เหวํ วตฺตพฺเพ…เป …ฯ>
      text <๗๔๒>, <อญฺญํ กมฺมํ อญฺโญ กมฺมูปจโยติ อามนฺตาฯ นนุ วุตฺตํ ภควตา อิธ ปุณฺณ เอกจฺโจ สพฺยาพชฺฌมฺปิ อพฺยาพชฺฌมฺปิ กายสงฺขารํ อภิสงฺขโรติ สพฺยาพชฺฌมฺปิ อพฺยาพชฺฌมฺปิ วจีสงฺขารํ…เป … มโนสงฺขารํ อภิสงฺขโรติ โส สพฺยาพชฺฌมฺปิ อพฺยาพชฺฌมฺปิ กายสงฺขารํ อภิสงฺขริตฺวา สพฺยาพชฺฌมฺปิ อพฺยาพชฺฌมฺปิ วจีสงฺขารํ…เป … มโนสงฺขารํ อภิสงฺขริตฺวา สพฺยาพชฺฌมฺปิ อพฺยาพชฺฌมฺปิ โลกํ อุปปชฺชติฯ ตเมนํ สพฺยาพชฺฌมฺปิ อพฺยาพชฺฌมฺปิ โลกํ อุปปนฺนํ สมานํ สพฺยาพชฺฌาปิ อพฺยาพชฺฌาปิ ผสฺสา ผุสนฺติฯ โส สพฺยาพชฺเฌหิปิ อพฺยาพชฺเฌหิปิ ผสฺเสหิ ผุฏฺโฐ สมาโน สพฺยาพชฺฌมฺปิ อพฺยาพชฺฌมฺปิ เวทนํ เวเทติ โวกิณฺณสุขทุกฺขํ เสยฺยถาปิ มนุสฺสา เอกจฺเจ จ เทวา เอกจฺเจ จ วินิปาติกาฯ อิติ โข ปุณฺณ ภูตา ภูตสฺส อุปปตฺติ โหติ ยํ กโรติ เตน อุปปชฺชติ อุปปนฺนเมตํ ผสฺสา ผุสนฺติฯ เอวมฺปาหํ ปุณฺณ กมฺมทายาทา สตฺตาติ วทามีติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ อญฺญํ กมฺมํ อญฺโญ กมฺมูปจโยติฯ>
      stand <กมฺมูปจยกถา นิฏฺฐิตาฯ>
      stand <ปนฺนรสมวคฺโคฯ>
      text <ตสฺสุทฺทานํ>
      text <ปจฺจยตา ววตฺถิตา ปฏิจฺจสมุปฺปาโท อทฺธา ขโณ ลโย มุหุตฺตํ จตฺตาโร อาสวา อนาสวา โลกุตฺตรานํ ธมฺมานํ ชรามรณํ โลกุตฺตรา สญฺญาเวทยิตนิโรธสมาปตฺติ โลกุตฺตรา สญฺญาเวทยิตนิโรธสมาปตฺติ โลกิยา สญฺญาเวทยิตนิโรธํ สมาปนฺโน กาลํ กเรยฺย สฺเวว มคฺโค อสญฺญสตฺตุปปตฺติยา อญฺญํ กมฺมํ อญฺโญ กมฺมูปจโยติฯ>
      stand <ตติโย ปณฺณาสโกฯ>
      text <ตสฺสุทฺทานํ>
      text <อนุสยา สํวโร กปฺโป มูลญฺจ ววตฺถิตาติฯ>
