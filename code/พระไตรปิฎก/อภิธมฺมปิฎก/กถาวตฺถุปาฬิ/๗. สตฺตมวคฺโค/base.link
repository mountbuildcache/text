text <๗ สตฺตมวคฺโค>
  text <๖๓ ๑ สงฺคหิตกถา>
    text <๔๗๑>, <นตฺถิ เกจิ ธมฺมา เกหิจิ ธมฺเมหิ สงฺคหิตาติ อามนฺตาฯ นนุ อตฺถิ เกจิ ธมฺมา เกหิจิ ธมฺเมหิ คณนํ คจฺฉนฺติ อุทฺเทสํ คจฺฉนฺติ ปริยาปนฺนาติ อามนฺตาฯ หญฺจิ อตฺถิ เกจิ ธมฺมา เกหิจิ ธมฺเมหิ คณนํ คจฺฉนฺติ อุทฺเทสํ คจฺฉนฺติ ปริยาปนฺนา โน จ วต เร วตฺตพฺเพ นตฺถิ เกจิ ธมฺมา เกหิจิ ธมฺเมหิ สงฺคหิตาติฯ>
    text <จกฺขายตนํ กตมกฺขนฺธคณนํ คจฺฉตีติ รูปกฺขนฺธคณนํ คจฺฉตีติฯ หญฺจิ จกฺขายตนํ รูปกฺขนฺธคณนํ คจฺฉติ เตน วต เร วตฺตพฺเพ จกฺขายตนํ รูปกฺขนฺเธน สงฺคหิตนฺติฯ โสตายตนํ…เป … ฆานายตนํ…เป … ชิวฺหายตนํ…เป … กายายตนํ กตมกฺขนฺธคณนํ คจฺฉตีติ รูปกฺขนฺธคณนํ คจฺฉตีติฯ หญฺจิ กายายตนํ รูปกฺขนฺธคณนํ คจฺฉติ เตน วต เร วตฺตพฺเพ กายายตนํ รูปกฺขนฺเธน สงฺคหิตนฺติฯ>
    text <รูปายตนํ…เป … สทฺทายตนํ…เป … คนฺธายตนํ…เป … รสายตนํ…เป … โผฏฺฐพฺพายตนํ กตมกฺขนฺธคณนํ คจฺฉตีติ รูปกฺขนฺธคณนํ คจฺฉตีติฯ หญฺจิ โผฏฺฐพฺพายตนํ รูปกฺขนฺธคณนํ คจฺฉติ เตน วต เร วตฺตพฺเพ โผฏฺฐพฺพายตนํ รูปกฺขนฺเธน สงฺคหิตนฺติฯ>
    text <สุขา เวทนา กตมกฺขนฺธคณนํ คจฺฉตีติ เวทนากฺขนฺธคณนํ คจฺฉตีติฯ หญฺจิ สุขา เวทนา เวทนากฺขนฺธคณนํ คจฺฉติ เตน วต เร วตฺตพฺเพ สุขา เวทนา เวทนากฺขนฺเธน สงฺคหิตาติฯ ทุกฺขา เวทนา…เป … อทุกฺขมสุขา เวทนา กตมกฺขนฺธคณนํ คจฺฉตีติ เวทนากฺขนฺธคณนํ คจฺฉตีติฯ หญฺจิ อทุกฺขมสุขา เวทนา เวทนากฺขนฺธคณนํ คจฺฉติ เตน วต เร วตฺตพฺเพ อทุกฺขมสุขา เวทนา เวทนากฺขนฺเธน สงฺคหิตาติฯ>
    text <จกฺขุสมฺผสฺสชา สญฺญา กตมกฺขนฺธคณนํ คจฺฉตีติ สญฺญากฺขนฺธคณนํ คจฺฉตีติฯ หญฺจิ จกฺขุสมฺผสฺสชา สญฺญา สญฺญากฺขนฺธคณนํ คจฺฉติ เตน วต เร วตฺตพฺเพ จกฺขุสมฺผสฺสชา สญฺญา สญฺญากฺขนฺเธน สงฺคหิตาติฯ โสตสมฺผสฺสชา สญฺญา…เป … มโนสมฺผสฺสชา สญฺญา กตมกฺขนฺธคณนํ คจฺฉตีติ สญฺญากฺขนฺธคณนํ คจฺฉตีติฯ หญฺจิ มโนสมฺผสฺสชา สญฺญา สญฺญากฺขนฺธคณนํ คจฺฉติ เตน วต เร วตฺตพฺเพ มโนสมฺผสฺสชา สญฺญา สญฺญากฺขนฺเธน สงฺคหิตาติฯ>
    text <จกฺขุสมฺผสฺสชา เจตนา…เป … มโนสมฺผสฺสชา เจตนา กตมกฺขนฺธคณนํ คจฺฉตีติ สงฺขารกฺขนฺธคณนํ คจฺฉตีติฯ หญฺจิ มโนสมฺผสฺสชา เจตนา สงฺขารกฺขนฺธคณนํ คจฺฉติ เตน วต เร วตฺตพฺเพ มโนสมฺผสฺสชา เจตนา สงฺขารกฺขนฺเธน สงฺคหิตาติฯ>
    text <จกฺขุวิญฺญาณํ …เป … มโนวิญฺญาณํ กตมกฺขนฺธคณนํ คจฺฉตีติ วิญฺญาณกฺขนฺธคณนํ คจฺฉตีติฯ หญฺจิ มโนวิญฺญาณํ วิญฺญาณกฺขนฺธคณนํ คจฺฉติ เตน วต เร วตฺตพฺเพ มโนวิญฺญาณํ วิญฺญาณกฺขนฺเธน สงฺคหิตนฺติฯ>
    text <๔๗๒>, <ยถา ทาเมน วา โยตฺเตน วา ทฺเว พลิพทฺทา สงฺคหิตา สิกฺกาย ปิณฺฑปาโต สงฺคหิโต สา คทฺทุเลน สงฺคหิโต เอวเมว เต ธมฺมา เตหิ ธมฺเมหิ สงฺคหิตาติ หญฺจิ ทาเมน วา โยตฺเตน วา ทฺเว พลีพทฺทา สงฺคหิตา สิกฺกาย ปิณฺฑปาโต สงฺคหิโต สา คทฺทุเลน สงฺคหิโต เตน วต เร วตฺตพฺเพ อตฺถิ เกจิ ธมฺมา เกหิจิ ธมฺเมหิ สงฺคหิตาติ ฯ>
    stand <สงฺคหิตกถา นิฏฺฐิตาฯ>
  text <๗ สตฺตมวคฺโค>
    text <๖๔ ๒ สมฺปยุตฺตกถา>
      text <๔๗๓>, <นตฺถิ เกจิ ธมฺมา เกหิจิ ธมฺเมหิ สมฺปยุตฺตาติ อามนฺตาฯ นนุ อตฺถิ เกจิ ธมฺมา เกหิจิ ธมฺเมหิ สหคตา สหชาตา สํสฏฺฐา เอกุปฺปาทา เอกนิโรธา เอกวตฺถุกา เอการมฺมณาติ อามนฺตาฯ หญฺจิ อตฺถิ เกจิ ธมฺมา เกหิจิ ธมฺเมหิ สหคตา สหชาตา สํสฏฺฐา เอกุปฺปาทา เอกนิโรธา เอกวตฺถุกา เอการมฺมณา โน จ วต เร วตฺตพฺเพ นตฺถิ เกจิ ธมฺมา เกหิจิ ธมฺเมหิ สมฺปยุตฺตาติฯ>
      text <เวทนากฺขนฺโธ สญฺญากฺขนฺเธน สหชาโตติ อามนฺตาฯ หญฺจิ เวทนากฺขนฺโธ สญฺญากฺขนฺเธน สหชาโต เตน วต เร วตฺตพฺเพ เวทนากฺขนฺโธ สญฺญากฺขนฺเธน สมฺปยุตฺโตติฯ>
      text <เวทนากฺขนฺโธ สงฺขารกฺขนฺเธน… วิญฺญาณกฺขนฺเธน สหชาโตติ อามนฺตาฯ หญฺจิ เวทนากฺขนฺโธ วิญฺญาณกฺขนฺเธน สหชาโต เตน วต เร วตฺตพฺเพ เวทนากฺขนฺโธ วิญฺญาณกฺขนฺเธน สมฺปยุตฺโตติฯ>
      text <สญฺญากฺขนฺโธ … สงฺขารกฺขนฺโธ… วิญฺญาณกฺขนฺโธ เวทนาขนฺเธน… สญฺญากฺขนฺเธน… สงฺขารกฺขนฺเธน สหชาโตติ อามนฺตาฯ หญฺจิ วิญฺญาณกฺขนฺโธ สงฺขารกฺขนฺเธน สหชาโต เตน วต เร วตฺตพฺเพ วิญฺญาณกฺขนฺโธ สงฺขารกฺขนฺเธน สมฺปยุตฺโตติฯ>
      text <๔๗๔>, <ยถา ติลมฺหิ เตลํ อนุคตํ อนุปวิฏฺฐํ อุจฺฉุมฺหิ รโส อนุคโต อนุปวิฏฺโฐ เอวเมว เต ธมฺมา เตหิ ธมฺเมหิ อนุคตา อนุปวิฏฺฐาติ น เหวํ วตฺตพฺเพ…เป …ฯ>
      stand <สมฺปยุตฺตกถา นิฏฺฐิตาฯ>
  text <๗ สตฺตมวคฺโค>
    text <๖๕ ๓ เจตสิกกถา>
      text <๔๗๕>, <นตฺถิ เจตสิโก ธมฺโมติ อามนฺตาฯ นนุ อตฺถิ เกจิ ธมฺมา จิตฺเตน สหคตา สหชาตา สํสฏฺฐา สมฺปยุตฺตา เอกุปฺปาทา เอกนิโรธา เอกวตฺถุกา เอการมฺมณาติ อามนฺตาฯ หญฺจิ อตฺถิ เกจิ ธมฺมา จิตฺเตน สหคตา สหชาตา สํสฏฺฐา สมฺปยุตฺตา เอกุปฺปาทา เอกนิโรธา เอกวตฺถุกา เอการมฺมณา โน จ วต เร วตฺตพฺเพ นตฺถิ เจตสิโก ธมฺโมติฯ>
      text <ผสฺโส จิตฺเตน สหชาโตติ อามนฺตาฯ หญฺจิ ผสฺโส จิตฺเตน สหชาโต เตน วต เร วตฺตพฺเพ ผสฺโส เจตสิโกติฯ เวทนา…เป … สญฺญา… เจตนา… สทฺธา… วีริยํ… สติ… สมาธิ… ปญฺญา… ราโค… โทโส… โมโห…เป … อโนตฺตปฺปํ จิตฺเตน สหชาตนฺติ อามนฺตาฯ หญฺจิ อโนตฺตปฺปํ จิตฺเตน สหชาตํ เตน วต เร วตฺตพฺเพ อโนตฺตปฺปํ เจตสิกนฺติฯ>
      text <๔๗๖>, <จิตฺเตน สหชาตาติ กตฺวา เจตสิกาติ อามนฺตาฯ ผสฺเสน สหชาตาติ กตฺวา ผสฺสสิกาติ อามนฺตาฯ จิตฺเตน สหชาตาติ กตฺวา เจตสิกาติ อามนฺตา ฯ เวทนาย… สญฺญาย… เจตนาย… สทฺธาย… วีริเยน… สติยา… สมาธินา… ปญฺญาย… ราเคน… โทเสน… โมเหน…เป … อโนตฺตปฺเปน สหชาตาติ กตฺวา อโนตฺตปฺปาสิกาติ อามนฺตาฯ>
      text <๔๗๗>, <นตฺถิ เจตสิโก ธมฺโมติ อามนฺตาฯ นนุ วุตฺตํ ภควตา>
      block
        text <จิตฺตญฺหิทํ เจตสิกา จ ธมฺมา>
        text <อนตฺตโต สํวิทิตสฺส โหนฺติ>
        text <หีนปฺปณีตํ ตทุภเย วิทิตฺวา>
        text <สมฺมทฺทโส เวทิ ปโลกธมฺมนฺติฯ>
        text <สทฺธา หิริยํ กุสลญฺจ ทานํ>
        text <ธมฺมา เอเต สปฺปุริสานุยาตา>
        text <เอตญฺหิ มคฺคํ ทิวิยํ วทนฺติ>
        text <เอเตน หิ คจฺฉติ เทวโลกนฺติ ฯ>
        text <นภญฺจ ทูเร ปถวี จ ทูเร>
        text <ปารํ สมุทฺทสฺส ตทาหุ ทูเร>
        text <ยโต จ เวโรจโน อพฺภุเทติ>
        text <ปภงฺกโร ยตฺถ จ อตฺถเมติฯ>
        text <ตโต หเว ทูรตรํ วทนฺติ>
        text <สตญฺจ ธมฺมํ อสตญฺจ ธมฺมํ>
        text <อพฺยายิโก โหติ สตํ สมาคโม>
        text <ยาวมฺปิ ติฏฺเฐยฺย ตเถว โหติฯ>
        text <ขิปฺปญฺหิ เวติ อสตํ สมาคโม>
        text <ตสฺมา สตํ ธมฺโม อสพฺภิ อารกาติ ฯ>
        text <อารามโรปา วนโรปา เย ชนา เสตุการกา>
        text <ปปญฺจ อุทปานญฺจ เย ททนฺติ อุปสฺสยํฯ>
        text <เตสํ ทิวา จ รตฺโต จ สทา ปุญฺญํ ปวฑฺฒติ>
        text <ธมฺมฏฺฐา สีลสมฺปนฺนา เต ชนา สคฺคคามิโนติ ฯ>
        text <อุนฺนเม อุทกํ วุฏฺฐํ ยถานินฺนํ ปวตฺตติ>
        text <เอวเมว อิโต ทินฺนํ เปตานํ อุปกปฺปติฯ>
        text <ยถา วาริวหา ปูรา ปริปูเรนฺติ สาครํ>
        text <เอวเมว อิโต ทินฺนํ เปตานํ อุปกปฺปติฯ>
        text <น หิ ตตฺถ กสี อตฺถิ โครกฺเขตฺถ น วิชฺชติ>
        text <วณิชฺชา ตาทิสี นตฺถิ หิรญฺเญน กยากยํ>
        text <อิโต ทินฺเนน ยาเปนฺติ เปตา กาลงฺกตา ตหินฺติ ฯ>
        text <ปญฺจ ฐานานิ สมฺปสฺสํ ปุตฺตํ อิจฺฉนฺติ ปณฺฑิตา>
        text <ภโฏ วา โน ภริสฺสติ กิจฺจํ วา โน กริสฺสติฯ>
        text <กุลวํโส จิรํ ติฏฺเฐ ทายชฺชํ ปฏิปชฺชติ>
        text <อถ วา ปน เปตานํ ทกฺขิณํ อนุปฺปทสฺสติฯ>
        text <ฐานาเนตานิ สมฺปสฺสํ ปุตฺตํ อิจฺฉนฺติ ปณฺฑิตา>
        text <ตสฺมา สนฺโต สปฺปุริสา กตญฺญู กตเวทิโนฯ>
        text <ภรนฺติ มาตาปิตโร ปุพฺเพ กตมนุสฺสรํ>
        text <กโรนฺติ เตสํ กิจฺจานิ ยถา ตํ ปุพฺพการินํฯ>
        text <โอวาทการี ภฏโปสี กุลวํสํ อหาปยํ>
        text <สทฺโธ สีเลน สมฺปนฺโน ปุตฺโต โหติ ปสํสิโยติ ฯ>
        text <อสาธารณมญฺเญสํ อโจรหรโณ นิธิ>
        text <กยิราถ มจฺโจ ปุญฺญานิ สเจ สุจริตํ จเรติ ฯ>
      text <อตฺเถว สุตฺตนฺโตติ อามนฺตาฯ เตน หิ อตฺถิ เจตสิโก ธมฺโมติฯ>
      text <นตฺถิ เจตสิโก ธมฺโมติ อามนฺตาฯ นนุ วุตฺตํ ภควตา อิธ เกวฏฺฏ ภิกฺขุ ปรสตฺตานํ ปรปุคฺคลานํ จิตฺตมฺปิ อาทิสติ เจตสิกมฺปิ อาทิสติ วิตกฺกิตมฺปิ อาทิสติ วิจาริตมฺปิ อาทิสติ เอวมฺปิ เต มโน อิตฺถมฺปิ เต มโน อิติปิ เต จิตฺตนฺติ ฯ อตฺเถว สุตฺตนฺโตติ อามนฺตาฯ เตน หิ อตฺถิ เจตสิโก ธมฺโมติฯ>
      stand <เจตสิกกถา นิฏฺฐิตาฯ>
  text <๗ สตฺตมวคฺโค>
    text <๖๖ ๔ ทานกถา>
      text <๔๗๘>, <เจตสิโก ธมฺโม ทานนฺติ อามนฺตาฯ ลพฺภา เจตสิโก ธมฺโม ปเรสํ ทาตุนฺติ น เหวํ วตฺตพฺเพ …เป … ลพฺภา เจตสิโก ธมฺโม ปเรสํ ทาตุนฺติ อามนฺตาฯ ลพฺภา ผสฺโส ปเรสํ ทาตุนฺติ น เหวํ วตฺตพฺเพ …เป … ลพฺภา เวทนา…เป … สญฺญา… เจตนา… สทฺธา… วีริยํ… สติ… สมาธิ… ปญฺญา ปเรสํ ทาตุนฺติ น เหวํ วตฺตพฺเพ…เป …ฯ>
      text <๔๗๙>, <น วตฺตพฺพํ เจตสิโก ธมฺโม ทานนฺติ อามนฺตาฯ ทานํ อนิฏฺฐผลํ อกนฺตผลํ อมนุญฺญผลํ เสจนกผลํ ทุกฺขุทฺรยํ ทุกฺขวิปากนฺติ น เหวํ วตฺตพฺเพ…เป … นนุ ทานํ อิฏฺฐผลํ กนฺตผลํ มนุญฺญผลํ อเสจนกผลํ สุขุทฺรยํ สุขวิปากนฺติ อามนฺตาฯ หญฺจิ ทานํ อิฏฺฐผลํ กนฺตผลํ มนุญฺญผลํ อเสจนกผลํ สุขุทฺรยํ สุขวิปากํ เตน วต เร วตฺตพฺเพ เจตสิโก ธมฺโม ทานนฺติฯ>
      text <ทานํ อิฏฺฐผลํ วุตฺตํ ภควตา จีวรํ ทานนฺติ อามนฺตาฯ จีวรํ อิฏฺฐผลํ กนฺตผลํ มนุญฺญผลํ อเสจนกผลํ สุขุทฺรยํ สุขวิปากนฺติ น เหวํ วตฺตพฺเพ…เป … ทานํ อิฏฺฐผลํ วุตฺตํ ภควตา ปิณฺฑปาโต เสนาสนํ คิลานปจฺจยเภสชฺชปริกฺขาโร ทานนฺติ อามนฺตาฯ คิลานปจฺจยเภสชฺชปริกฺขาโร อิฏฺฐผโล กนฺตผโล มนุญฺญผโล อเสจนกผโล สุขุทฺรโย สุขวิปาโกติ น เหวํ วตฺตพฺเพ…เป …ฯ>
      text <๔๘๐>, <น วตฺตพฺพํ เจตสิโก ธมฺโม ทานนฺติ อามนฺตาฯ นนุ วุตฺตํ ภควตา>
      text <อตฺเถว สุตฺตนฺโตติ อามนฺตาฯ เตน หิ เจตสิโก ธมฺโม ทานนฺติฯ>
      text <น วตฺตพฺพํ เจตสิโก ธมฺโม ทานนฺติ อามนฺตาฯ นนุ วุตฺตํ ภควตา ปญฺจิมานิ ภิกฺขเว ทานานิ มหาทานานิ อคฺคญฺญานิ รตฺตญฺญานิ วํสญฺญานิ โปราณานิ อสงฺกิณฺณานิ อสงฺกิณฺณปุพฺพานิ น สงฺกิยนฺติ น สงฺกิยิสฺสนฺติ อปฺปฏิกุฏฺฐานิ สมเณหิ พฺราหฺมเณหิ วิญฺญูหิ กตมานิ ปญฺจ อิธ ภิกฺขเว อริยสาวโก ปาณาติปาตํ ปหาย ปาณาติปาตา ปฏิวิรโต โหติฯ ปาณาติปาตา ปฏิวิรโต ภิกฺขเว อริยสาวโก อปริมาณานํ สตฺตานํ อภยํ เทติ อเวรํ เทติ อพฺยาพชฺฌํ เทติฯ อปริมาณานํ สตฺตานํ อภยํ ทตฺวา อเวรํ ทตฺวา อพฺยาพชฺฌํ ทตฺวา อปริมาณสฺส อภยสฺส อเวรสฺส อพฺยาพชฺฌสฺส ภาคี โหติฯ อิทํ ภิกฺขเว ปฐมํ ทานํ มหาทานํ อคฺคญฺญํ รตฺตญฺญํ วํสญฺญํ โปราณํ อสงฺกิณฺณํ อสงฺกิณฺณปุพฺพํ น สงฺกิยติ น สงฺกิยิสฺสติ อปฺปฏิกุฏฺฐํ สมเณหิ พฺราหฺมเณหิ วิญฺญูหิฯ ปุน จปรํ ภิกฺขเว อริยสาวโก อทินฺนาทานํ ปหาย…เป … กาเมสุมิจฺฉาจารํ ปหาย…เป … มุสาวาทํ ปหาย…เป … สุราเมรยมชฺชปมาทฏฺฐานํ ปหาย สุราเมรยมชฺชปมาทฏฺฐานา ปฏิวิรโต โหติฯ สุราเมรยมชฺชปมาทฏฺฐานา ปฏิวิรโต ภิกฺขเว อริยสาวโก อปริมาณานํ สตฺตานํ อภยํ เทติ อเวรํ เทติ อพฺยาพชฺฌํ เทติฯ อปริมาณานํ สตฺตานํ อภยํ ทตฺวา อเวรํ ทตฺวา อพฺยาพชฺฌํ ทตฺวา อปริมาณสฺส อภยสฺส อเวรสฺส อพฺยาพชฺฌสฺส ภาคี โหติฯ อิทํ ภิกฺขเว ปญฺจมํ ทานํ มหาทานํ อคฺคญฺญํ รตฺตญฺญํ วํสญฺญํ โปราณํ อสงฺกิณฺณํ อสงฺกิณฺณปุพฺพํ น สงฺกิยติ น สงฺกิยิสฺสติ อปฺปฏิกุฏฺฐํ สมเณหิ พฺราหฺมเณหิ วิญฺญูหิฯ อิมานิ โข ภิกฺขเว ปญฺจ ทานานิ มหาทานานิ อคฺคญฺญานิ รตฺตญฺญานิ วํสญฺญานิ โปราณานิ อสงฺกิณฺณานิ อสงฺกิณฺณปุพฺพานิ น สงฺกิยนฺติ น สงฺกิยิสฺสนฺติ อปฺปฏิกุฏฺฐานิ สมเณหิ พฺราหฺมเณหิ วิญฺญูหีติ ฯ อตฺเถว สุตฺตนฺโตติ อามนฺตาฯ เตน หิ เจตสิโก ธมฺโม ทานนฺติฯ>
      text <๔๘๑>, <น วตฺตพฺพํ เทยฺยธมฺโม ทานนฺติ อามนฺตาฯ นนุ วุตฺตํ ภควตา อิเธกจฺโจ อนฺนํ เทติ ปานํ เทติ วตฺถํ เทติ ยานํ เทติ มาลํ เทติ คนฺธํ เทติ วิเลปนํ เทติ เสยฺยํ เทติ อาวสถํ เทติ ปทีเปยฺยํ เทตีติ อตฺเถว สุตฺตนฺโตติ อามนฺตาฯ เตน หิ เทยฺยธมฺโม ทานนฺติฯ>
      text <๔๘๒>, <เทยฺยธมฺโม ทานนฺติ อามนฺตาฯ เทยฺยธมฺโม อิฏฺฐผโล กนฺตผโล มนุญฺญผโล อเสจนกผโล สุขุทฺรโย สุขวิปาโกติ น เหวํ วตฺตพฺเพ…เป … ทานํ อิฏฺฐผลํ วุตฺตํ ภควตา จีวรํ ทานนฺติ อามนฺตาฯ จีวรํ อิฏฺฐผลํ กนฺตผลํ มนุญฺญผลํ อเสจนกผลํ สุขุทฺรยํ สุขวิปากนฺติ น เหวํ วตฺตพฺเพ…เป … ทานํ อิฏฺฐผลํ วุตฺตํ ภควตา ปิณฺฑปาโต ทานํ… เสนาสนํ ทานํ… คิลานปจฺจยเภสชฺชปริกฺขาโร ทานนฺติ อามนฺตาฯ คิลานปจฺจยเภสชฺชปริกฺขาโร อิฏฺฐผโล กนฺตผโล มนุญฺญผโล อเสจนกผโล สุขุทฺรโย สุขวิปาโกติ น เหวํ วตฺตพฺเพ…เป … เตน หิ น วตฺตพฺพํ เทยฺยธมฺโม ทานนฺติฯ>
      stand <ทานกถา นิฏฺฐิตาฯ>
  text <๗ สตฺตมวคฺโค>
    text <๖๗ ๕ ปริโภคมยปุญฺญกถา>
      text <๔๘๓>, <ปริโภคมยํ ปุญฺญํ วฑฺฒตีติ อามนฺตาฯ ปริโภคมโย ผสฺโส วฑฺฒติ เวทนา วฑฺฒติ สญฺญา วฑฺฒติ เจตนา วฑฺฒติ จิตฺตํ วฑฺฒติ สทฺธา วฑฺฒติ วีริยํ วฑฺฒติ สติ วฑฺฒติ สมาธิ วฑฺฒติ ปญฺญา วฑฺฒตีติ น เหวํ วตฺตพฺเพ…เป …ฯ>
      text <ปริโภคมยํ ปุญฺญํ วฑฺฒตีติ อามนฺตาฯ ลตา วิย วฑฺฒติ มาลุวา วิย วฑฺฒติ รุกฺโข วิย วฑฺฒติ ติณํ วิย วฑฺฒติ มุญฺชปุญฺโช วิย วฑฺฒตีติ น เหวํ วตฺตพฺเพ…เป …ฯ>
      text <๔๘๔>, <ปริโภคมยํ ปุญฺญํ วฑฺฒตีติ อามนฺตาฯ ทายโก ทานํ ทตฺวา น สมนฺนาหรติ โหติ ปุญฺญนฺติ อามนฺตาฯ อนาวฏฺเฏนฺตสฺส โหติ… อนาโภคสฺส โหติ… อสมนฺนาหรนฺตสฺส โหติ… อมนสิกโรนฺตสฺส โหติ… อเจตยนฺตสฺส โหติ… อปตฺถยนฺตสฺส โหติ… อปฺปณิทหนฺตสฺส โหตีติ น เหวํ วตฺตพฺเพ…เป … นนุ อาวฏฺเฏนฺตสฺส โหติ… อาโภคสฺส โหติ… สมนฺนาหรนฺตสฺส โหติ… มนสิกโรนฺตสฺส โหติ… เจตยนฺตสฺส โหติ… ปตฺถยนฺตสฺส โหติ… ปณิทหนฺตสฺส โหตีติ อามนฺตาฯ หญฺจิ อาวฏฺเฏนฺตสฺส โหติ… อาโภคสฺส โหติ… สมนฺนาหรนฺตสฺส โหติ… มนสิกโรนฺตสฺส โหติ… เจตยนฺตสฺส โหติ… ปตฺถยนฺตสฺส โหติ… ปณิทหนฺตสฺส โหติ โน จ วต เร วตฺตพฺเพ ปริโภคมยํ ปุญฺญํ วฑฺฒตีติฯ>
      text <๔๘๕>, <ปริโภคมยํ ปุญฺญํ วฑฺฒตีติ อามนฺตาฯ ทายโก ทานํ ทตฺวา กามวิตกฺกํ วิตกฺเกติ พฺยาปาทวิตกฺกํ วิตกฺเกติ วิหิํสาวิตกฺกํ วิตกฺเกติ โหติ ปุญฺญนฺติ อามนฺตาฯ ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ น เหวํ วตฺตพฺเพ…เป … ทฺวินฺนํ ผสฺสานํ…เป … ทฺวินฺนํ จิตฺตานํ สโมธานํ โหตีติ อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ น เหวํ วตฺตพฺเพ…เป … กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติ อามนฺตาฯ นนุ วุตฺตํ ภควตา จตฺตาริมานิ ภิกฺขเว สุวิทูรวิทูรานิ กตมานิ จตฺตาริ นภญฺจ ภิกฺขเว ปถวี จ อิทํ ปฐมํ สุวิทูรวิทูรํฯ โอริมญฺจ ภิกฺขเว ตีรํ สมุทฺทสฺส ปาริมญฺจ ตีรํ อิทํ ทุติยํ สุวิทูรวิทูรํฯ ยโต จ ภิกฺขเว เวโรจโน อพฺภุเทติ ยตฺถ จ อตฺถเมติ อิทํ ตติยํ สุวิทูรวิทูรํฯ สตญฺจ ภิกฺขเว ธมฺโม อสตญฺจ ธมฺโม อิทํ จตุตฺถํ สุวิทูรวิทูรํฯ อิมานิ โข ภิกฺขเว จตฺตาริ สุวิทูรวิทูรานีติฯ>
      text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ กุสลากุสลา สาวชฺชานวชฺชา หีนปณีตา กณฺหสุกฺกสปฺปฏิภาคา ธมฺมา สมฺมุขีภาวํ อาคจฺฉนฺตีติฯ>
      text <๔๘๖>, <น วตฺตพฺพํ ปริโภคมยํ ปุญฺญํ วฑฺฒตีติ อามนฺตาฯ นนุ วุตฺตํ ภควตา>
      text <อตฺเถว สุตฺตนฺโตติ อามนฺตาฯ เตน หิ ปริโภคมยํ ปุญฺญํ วฑฺฒตีติฯ>
      text <น วตฺตพฺพํ ปริโภคมยํ ปุญฺญํ วฑฺฒตีติ อามนฺตาฯ นนุ วุตฺตํ ภควตา จตฺตาโรเม ภิกฺขเว ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฏฺฐาย กนฺตาย มนาปาย หิตาย สุขาย สํวตฺตนฺติ กตเม จตฺตาโร ยสฺส ภิกฺขเว ภิกฺขุ จีวรํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ อปฺปมาโณ ตสฺส ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ ยสฺส ภิกฺขเว ภิกฺขุ ปิณฺฑปาตํ ปริภุญฺชมาโน…เป … เสนาสนํ ปริภุญฺชมาโน…เป … คิลานปจฺจยเภสชฺชปริกฺขารํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ อปฺปมาโณ ตสฺส ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ อิเม โข ภิกฺขเว จตฺตาโร ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฏฺฐาย กนฺตาย มนาปาย หิตาย สุขาย สํวตฺตนฺตีติ ฯ อตฺเถว สุตฺตนฺโตติ อามนฺตาฯ เตน หิ ปริโภคมยํ ปุญฺญํ วฑฺฒตีติฯ>
      text <๔๘๗>, <ปริโภคมยํ ปุญฺญํ วฑฺฒตีติ อามนฺตาฯ ทายโก ทานํ เทติ ปฏิคฺคาหโก ปฏิคฺคเหตฺวา น ปริภุญฺชติ ฉฑฺเฑติ วิสฺสชฺเชติ โหติ ปุญฺญนฺติ อามนฺตาฯ หญฺจิ ทายโก ทานํ เทติ ปฏิคฺคาหโก ปฏิคฺคเหตฺวา น ปริภุญฺชติ ฉฑฺเฑติ วิสฺสชฺเชติ โหติ ปุญฺญํ โน จ วต เร วตฺตพฺเพ ปริโภคมยํ ปุญฺญํ วฑฺฒตีติฯ>
      text <ปริโภคมยํ ปุญฺญํ วฑฺฒตีติ อามนฺตาฯ ทายโก ทานํ เทติ ปฏิคฺคาหเก ปฏิคฺคหิเต ราชาโน วา หรนฺติ โจรา วา หรนฺติ อคฺคิ วา ทหติ อุทกํ วา วหติ อปฺปิยา วา ทายาทา หรนฺติ โหติ ปุญฺญนฺติ อามนฺตา ฯ หญฺจิ ทายโก ทานํ เทติ ปฏิคฺคาหเก ปฏิคฺคหิเต ราชาโน วา หรนฺติ โจรา วา หรนฺติ อคฺคิ วา ทหติ อุทกํ วา วหติ อปฺปิยา วา ทายาทา หรนฺติ โหติ ปุญฺญํ โน จ วต เร วตฺตพฺเพ ปริโภคมยํ ปุญฺญํ วฑฺฒตีติฯ>
      stand <ปริโภคมยปุญฺญกถา นิฏฺฐิตาฯ>
  text <๗ สตฺตมวคฺโค>
    text <๖๘ ๖ อิโตทินฺนกถา>
      text <๔๘๘>, <อิโต ทินฺเนน ตตฺถ ยาเปนฺตีติ อามนฺตาฯ อิโต จีวรํ เทนฺติ ตํ จีวรํ ตตฺถ ปริภุญฺชนฺตีติ น เหวํ วตฺตพฺเพ…เป … อิโต ปิณฺฑปาตํ เทนฺติ อิโต เสนาสนํ เทนฺติ อิโต คิลานปจฺจยเภสชฺชปริกฺขารํ เทนฺติ อิโต ขาทนียํ เทนฺติ อิโต โภชนียํ เทนฺติ อิโต ปานียํ เทนฺติ ตํ ปานียํ ตตฺถ ปริภุญฺชนฺตีติ น เหวํ วตฺตพฺเพ…เป …ฯ>
      text <อิโต ทินฺเนน ตตฺถ ยาเปนฺตีติ อามนฺตาฯ อญฺโญ อญฺญสฺส การโก ปรกตํ สุขทุกฺขํ อญฺโญ กโรติ อญฺโญ ปฏิสํเวเทตีติ น เหวํ วตฺตพฺเพ…เป …ฯ>
      text <๔๘๙>, <น วตฺตพฺพํ อิโต ทินฺเนน ตตฺถ ยาเปนฺตีติ อามนฺตาฯ นนุ เปตา อตฺตโน อตฺถาย ทานํ เทนฺตํ อนุโมเทนฺติ จิตฺตํ ปสาเทนฺติ ปีติํ อุปฺปาเทนฺติ โสมนสฺสํ ปฏิลภนฺตีติ อามนฺตาฯ หญฺจิ เปตา อตฺตโน อตฺถาย ทานํ เทนฺตํ อนุโมเทนฺติ จิตฺตํ ปสาเทนฺติ ปีติํ อุปฺปาเทนฺติ โสมนสฺสํ ปฏิลภนฺติ เตน วต เร วตฺตพฺเพ อิโต ทินฺเนน ตตฺถ ยาเปนฺตีติฯ>
      text <๔๙๐>, <น วตฺตพฺพํ อิโต ทินฺเนน ตตฺถ ยาเปนฺตีติ อามนฺตาฯ นนุ วุตฺตํ ภควตา>
      text <อตฺเถว สุตฺตนฺโตติ อามนฺตาฯ เตน หิ อิโต ทินฺเนน ตตฺถ ยาเปนฺตีติฯ>
      text <๔๙๑>, <น วตฺตพฺพํ อิโต ทินฺเนน ตตฺถ ยาเปนฺตีติ อามนฺตาฯ นนุ วุตฺตํ ภควตา ปญฺจิมานิ ภิกฺขเว ฐานานิ สมฺปสฺสนฺตา มาตาปิตโร ปุตฺตํ อิจฺฉนฺติ กุเล ชายมานํ กตมานิ ปญฺจ ภโฏ วา โน ภริสฺสติ กิจฺจํ วา โน กริสฺสติ กุลวํโส จิรํ ฐสฺสติ ทายชฺชํ ปฏิปชฺชิสฺสติ อถ วา ปน เปตานํ กาลงฺกตานํ ทกฺขิณํ อนุปฺปทสฺสติ อิมานิ โข ภิกฺขเว ปญฺจ ฐานานิ สมฺปสฺสนฺตา มาตาปิตโร ปุตฺตํ อิจฺฉนฺติ กุเล ชายมานนฺติฯ>
      text <อตฺเถว สุตฺตนฺโตติ อามนฺตาฯ เตน หิ อิโต ทินฺเนน ตตฺถ ยาเปนฺตีติฯ>
      stand <อิโต ทินฺนกถา นิฏฺฐิตาฯ>
  text <๗ สตฺตมวคฺโค>
    text <๖๙ ๗ ปถวี กมฺมวิปาโกติกถา>
      text <๔๙๒>, <ปถวี กมฺมวิปาโกติ อามนฺตาฯ สุขเวทนิยา ทุกฺขเวทนิยา อทุกฺขมสุขเวทนิยา สุขาย เวทนาย สมฺปยุตฺตา ทุกฺขาย เวทนาย สมฺปยุตฺตา อทุกฺขมสุขาย เวทนาย สมฺปยุตฺตา ผสฺเสน สมฺปยุตฺตา เวทนาย สมฺปยุตฺตา สญฺญาย สมฺปยุตฺตา เจตนาย สมฺปยุตฺตา จิตฺเตน สมฺปยุตฺตา สารมฺมณา อตฺถิ ตาย อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ น เหวํ วตฺตพฺเพ…เป … นนุ น สุขเวทนิยา น ทุกฺขเวทนิยา น อทุกฺขมสุขเวทนิยา น สุขาย เวทนาย สมฺปยุตฺตา น ทุกฺขาย เวทนาย สมฺปยุตฺตา น อทุกฺขมสุขาย เวทนาย สมฺปยุตฺตา น ผสฺเสน สมฺปยุตฺตา น เวทนาย สมฺปยุตฺตา น สญฺญาย สมฺปยุตฺตา น เจตนาย สมฺปยุตฺตา น จิตฺเตน สมฺปยุตฺตา อนารมฺมณา นตฺถิ ตาย อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ อามนฺตาฯ หญฺจิ น สุขเวทนิยา น ทุกฺขเวทนิยา…เป … อนารมฺมณา นตฺถิ ตาย อาวฏฺฏนา…เป … ปณิธิ โน จ วต เร วตฺตพฺเพ ปถวี กมฺมวิปาโกติฯ>
      text <ผสฺโส กมฺมวิปาโก ผสฺโส สุขเวทนิโย ทุกฺขเวทนิโย อทุกฺขมสุขเวทนิโย สุขาย เวทนาย สมฺปยุตฺโต ทุกฺขาย…เป … อทุกฺขมสุขาย เวทนาย สมฺปยุตฺโต ผสฺเสน สมฺปยุตฺโต เวทนาย สมฺปยุตฺโต สญฺญาย สมฺปยุตฺโต เจตนาย สมฺปยุตฺโต จิตฺเตน สมฺปยุตฺโต สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ ปถวี กมฺมวิปาโก ปถวี สุขเวทนิยา ทุกฺขเวทนิยา อทุกฺขมสุขเวทนิยา สุขาย เวทนาย สมฺปยุตฺตา ทุกฺขาย…เป … อทุกฺขมสุขาย เวทนาย สมฺปยุตฺตา ผสฺเสน สมฺปยุตฺตา เวทนาย สมฺปยุตฺตา สญฺญาย สมฺปยุตฺตา เจตนาย สมฺปยุตฺตา จิตฺเตน สมฺปยุตฺตา สารมฺมณา อตฺถิ ตาย อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ น เหวํ วตฺตพฺเพ …เป … ปถวี กมฺมวิปาโก ปถวี น สุขเวทนิยา น ทุกฺขเวทนิยา…เป … อนารมฺมณา นตฺถิ ตาย อาวฏฺฏนา…เป … ปณิธีติ อามนฺตาฯ ผสฺโส กมฺมวิปาโก ผสฺโส น สุขเวทนิโย น ทุกฺขเวทนิโย …เป … อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <ปถวี กมฺมวิปาโกติ อามนฺตาฯ ปถวี ปคฺคหนิคฺคหุปคา เฉทนเภทนุปคาติ อามนฺตา ฯ กมฺมวิปาโก ปคฺคหนิคฺคหุปโค เฉทนเภทนุปโคติ น เหวํ วตฺตพฺเพ…เป …ฯ>
      text <ลพฺภา ปถวี เกตุํ วิกฺเกตุํ อาฐเปตุํ โอจินิตุํ วิจินิตุนฺติ อามนฺตาฯ ลพฺภา กมฺมวิปาโก เกตุํ วิกฺเกตุํ อาฐเปตุํ โอจินิตุํ วิจินิตุนฺติ น เหวํ วตฺตพฺเพ…เป …ฯ>
      text <๔๙๓>, <ปถวี ปเรสํ สาธารณาติ อามนฺตาฯ กมฺมวิปาโก ปเรสํ สาธารโณติ น เหวํ วตฺตพฺเพ…เป …ฯ>
      text <กมฺมวิปาโก ปเรสํ สาธารโณติ อามนฺตาฯ นนุ วุตฺตํ ภควตา>
      text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ กมฺมวิปาโก ปเรสํ สาธารโณติฯ>
      text <ปถวี กมฺมวิปาโกติ อามนฺตาฯ ปฐมํ ปถวี สณฺฐาติ ปจฺฉา สตฺตา อุปฺปชฺชนฺตีติ อามนฺตาฯ ปฐมํ วิปาโก อุปฺปชฺชติ ปจฺฉา วิปากปฏิลาภาย กมฺมํ กโรนฺตีติ น เหวํ วตฺตพฺเพ…เป …ฯ>
      text <ปถวี สพฺพสตฺตานํ กมฺมวิปาโกติ อามนฺตา ฯ สพฺเพ สตฺตา ปถวิํ ปริภุญฺชนฺตีติ น เหวํ วตฺตพฺเพ…เป … สพฺเพ สตฺตา ปถวิํ ปริภุญฺชนฺตีติ อามนฺตาฯ อตฺถิ เกจิ ปถวิํ อปริภุญฺชิตฺวา ปรินิพฺพายนฺตีติ อามนฺตาฯ อตฺถิ เกจิ กมฺมวิปากํ อเขเปตฺวา ปรินิพฺพายนฺตีติ น เหวํ วตฺตพฺเพ…เป …ฯ>
      text <ปถวี จกฺกวตฺติสตฺตสฺส กมฺมวิปาโกติ อามนฺตาฯ อญฺเญ สตฺตา ปถวิํ ปริภุญฺชนฺตีติ อามนฺตาฯ จกฺกวตฺติสตฺตสฺส กมฺมวิปากํ อญฺเญ สตฺตา ปริภุญฺชนฺตีติ น เหวํ วตฺตพฺเพ…เป … จกฺกวตฺติสตฺตสฺส กมฺมวิปากํ อญฺเญ สตฺตา ปริภุญฺชนฺตีติ อามนฺตา ฯ จกฺกวตฺติสตฺตสฺส ผสฺสํ เวทนํ สญฺญํ เจตนํ จิตฺตํ สทฺธํ วีริยํ สติํ สมาธิํ ปญฺญํ อญฺเญ สตฺตา ปริภุญฺชนฺตีติ น เหวํ วตฺตพฺเพ…เป …ฯ>
      text <๔๙๔>, <น วตฺตพฺพํ ปถวี กมฺมวิปาโกติ อามนฺตาฯ นนุ อตฺถิ อิสฺสริยสํวตฺตนิยํ กมฺมํ อธิปจฺจสํวตฺตนิยํ กมฺมนฺติ อามนฺตาฯ หญฺจิ อตฺถิ อิสฺสริยสํวตฺตนิยํ กมฺมํ อธิปจฺจสํวตฺตนิยํ กมฺมํ เตน วต เร วตฺตพฺเพ ปถวี กมฺมวิปาโกติฯ>
      stand <ปถวี กมฺมวิปาโกติกถา นิฏฺฐิตาฯ>
  text <๗ สตฺตมวคฺโค>
    text <๗๐ ๘ ชรามรณํ วิปาโกติกถา>
      text <๔๙๕>, <ชรามรณํ วิปาโกติ อามนฺตาฯ สุขเวทนิยํ ทุกฺขเวทนิยํ อทุกฺขมสุขเวทนิยํ สุขาย เวทนาย สมฺปยุตฺตํ ทุกฺขาย เวทนาย สมฺปยุตฺตํ อทุกฺขมสุขาย เวทนาย สมฺปยุตฺตํ ผสฺเสน สมฺปยุตฺตํ เวทนาย สมฺปยุตฺตํ สญฺญาย สมฺปยุตฺตํ เจตนาย สมฺปยุตฺตํ จิตฺเตน สมฺปยุตฺตํ สารมฺมณํ อตฺถิ ตสฺส อาวฏฺฏนา อาโภโค สมนฺนาหาโร มนสิกาโร เจตนา ปตฺถนา ปณิธีติ น เหวํ วตฺตพฺเพ…เป … นนุ น สุขเวทนิยํ น ทุกฺขเวทนิยํ…เป … อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ หญฺจิ น สุขเวทนิยํ น ทุกฺขเวทนิยํ…เป … อนารมฺมณํ นตฺถิ ตสฺส อาวฏฺฏนา …เป … ปณิธิ โน จ วต เร วตฺตพฺเพ ชรามรณํ วิปาโกติฯ>
      text <ผสฺโส วิปาโก ผสฺโส สุขเวทนิโย ทุกฺขเวทนิโย…เป … สารมฺมโณ อตฺถิ ตสฺส อาวฏฺฏนา…เป … ปณิธีติ อามนฺตาฯ ชรามรณํ วิปาโก ชรามรณํ สุขเวทนิยํ ทุกฺขเวทนิยํ…เป … สารมฺมณํ อตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <ชรามรณํ วิปาโก ชรามรณํ น สุขเวทนิยํ น ทุกฺขเวทนิยํ…เป … อนารมฺมณํ นตฺถิ ตสฺส อาวฏฺฏนา…เป … ปณิธีติ อามนฺตาฯ ผสฺโส วิปาโก ผสฺโส น สุขเวทนิโย น ทุกฺขเวทนิโย…เป … อนารมฺมโณ นตฺถิ ตสฺส อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <๔๙๖>, <อกุสลานํ ธมฺมานํ ชรามรณํ อกุสลานํ ธมฺมานํ วิปาโกติ อามนฺตาฯ กุสลานํ ธมฺมานํ ชรามรณํ กุสลานํ ธมฺมานํ วิปาโกติ น เหวํ วตฺตพฺเพ…เป …ฯ>
      text <กุสลานํ ธมฺมานํ ชรามรณํ น วตฺตพฺพํ กุสลานํ ธมฺมานํ วิปาโกติ อามนฺตาฯ อกุสลานํ ธมฺมานํ ชรามรณํ น วตฺตพฺพํ อกุสลานํ ธมฺมานํ วิปาโกติ น เหวํ วตฺตพฺเพ…เป …ฯ>
      text <กุสลานํ ธมฺมานํ ชรามรณํ อกุสลานํ ธมฺมานํ วิปาโกติ อามนฺตาฯ อกุสลานํ ธมฺมานํ ชรามรณํ กุสลานํ ธมฺมานํ วิปาโกติ น เหวํ วตฺตพฺเพ…เป …ฯ>
      text <อกุสลานํ ธมฺมานํ ชรามรณํ น วตฺตพฺพํ กุสลานํ ธมฺมานํ วิปาโกติ อามนฺตาฯ กุสลานํ ธมฺมานํ ชรามรณํ น วตฺตพฺพํ อกุสลานํ ธมฺมานํ วิปาโกติ น เหวํ วตฺตพฺเพ…เป …ฯ>
      text <กุสลานญฺจ อกุสลานญฺจ ธมฺมานํ ชรามรณํ อกุสลานํ ธมฺมานํ วิปาโกติ อามนฺตาฯ กุสลานญฺจ อกุสลานญฺจ ธมฺมานํ ชรามรณํ กุสลานํ ธมฺมานํ วิปาโกติ น เหวํ วตฺตพฺเพ…เป …ฯ>
      text <กุสลานญฺจ อกุสลานญฺจ ธมฺมานํ ชรามรณํ น วตฺตพฺพํ กุสลานํ ธมฺมานํ วิปาโกติ อามนฺตาฯ กุสลานญฺจ อกุสลานญฺจ ธมฺมานํ ชรามรณํ น วตฺตพฺพํ อกุสลานํ ธมฺมานํ วิปาโกติ น เหวํ วตฺตพฺเพ…เป …ฯ>
      text <๔๙๗>, <น วตฺตพฺพํ ชรามรณํ วิปาโกติ อามนฺตาฯ นนุ อตฺถิ ทุพฺพณฺณสํวตฺตนิยํ กมฺมํ อปฺปายุกสํวตฺตนิยํ กมฺมนฺติ อามนฺตาฯ หญฺจิ อตฺถิ ทุพฺพณฺณสํวตฺตนิยํ กมฺมํ อปฺปายุกสํวตฺตนิยํ กมฺมํ เตน วต เร วตฺตพฺเพ ชรามรณํ วิปาโกติฯ>
      stand <ชรามรณํ วิปาโกติกถา นิฏฺฐิตาฯ>
  text <๗ สตฺตมวคฺโค>
    text <๗๑ ๙ อริยธมฺมวิปากกถา>
      text <๔๙๘>, <นตฺถิ อริยธมฺมวิปาโกติ อามนฺตาฯ นนุ มหปฺผลํ สามญฺญํ มหปฺผลํ พฺรหฺมญฺญนฺติ อามนฺตาฯ หญฺจิ มหปฺผลํ สามญฺญํ มหปฺผลํ พฺรหฺมญฺญํ โน จ วต เร วตฺตพฺเพ นตฺถิ อริยธมฺมวิปาโกติฯ>
      text <นตฺถิ อริยธมฺมวิปาโกติ อามนฺตาฯ นนุ อตฺถิ โสตาปตฺติผลนฺติ อามนฺตาฯ หญฺจิ อตฺถิ โสตาปตฺติผลํ โน จ วต เร วตฺตพฺเพ นตฺถิ อริยธมฺมวิปาโกติฯ นนุ อตฺถิ สกทาคามิผลํ…เป … อนาคามิผลํ…เป … อรหตฺตผลนฺติ อามนฺตาฯ หญฺจิ อตฺถิ อรหตฺตผลํ โน จ วต เร วตฺตพฺเพ นตฺถิ อริยธมฺมวิปาโกติฯ>
      text <โสตาปตฺติผลํ น วิปาโกติ อามนฺตาฯ ทานผลํ น วิปาโกติ น เหวํ วตฺตพฺเพ…เป … โสตาปตฺติผลํ น วิปาโกติ อามนฺตาฯ สีลผลํ…เป … ภาวนาผลํ น วิปาโกติ น เหวํ วตฺตพฺเพ…เป …ฯ>
      text <สกทาคามิผลํ…เป … อนาคามิผลํ…เป … อรหตฺตผลํ น วิปาโกติ อามนฺตาฯ ทานผลํ น วิปาโกติ น เหวํ วตฺตพฺเพ…เป … อรหตฺตผลํ น วิปาโกติ อามนฺตาฯ สีลผลํ…เป … ภาวนาผลํ น วิปาโกติ น เหวํ วตฺตพฺเพ…เป … ทานผลํ วิปาโกติ อามนฺตาฯ โสตาปตฺติผลํ วิปาโกติ น เหวํ วตฺตพฺเพ…เป …ฯ>
      text <ทานผลํ วิปาโกติ อามนฺตาฯ สกทาคามิผลํ…เป … อนาคามิผลํ…เป … อรหตฺตผลํ วิปาโกติ น เหวํ วตฺตพฺเพ…เป … สีลผลํ…เป … ภาวนาผลํ วิปาโกติ อามนฺตาฯ โสตาปตฺติผลํ วิปาโกติ น เหวํ วตฺตพฺเพ…เป … ภาวนาผลํ วิปาโกติ อามนฺตาฯ สกทาคามิผลํ…เป … อนาคามิผลํ …เป … อรหตฺตผลํ วิปาโกติ น เหวํ วตฺตพฺเพ…เป …ฯ>
      text <๔๙๙>, <กามาวจรํ กุสลํ สวิปากนฺติ อามนฺตาฯ โลกุตฺตรํ กุสลํ สวิปากนฺติ น เหวํ วตฺตพฺเพ…เป … รูปาวจรํ กุสลํ…เป … อรูปาวจรํ กุสลํ สวิปากนฺติ อามนฺตาฯ โลกุตฺตรํ กุสลํ สวิปากนฺติ น เหวํ วตฺตพฺเพ…เป …ฯ>
      text <โลกุตฺตรํ กุสลํ อวิปากนฺติ อามนฺตาฯ กามาวจรํ กุสลํ อวิปากนฺติ น เหวํ วตฺตพฺเพ…เป … โลกุตฺตรํ กุสลํ อวิปากนฺติ อามนฺตา ฯ รูปาวจรํ…เป … อรูปาวจรํ กุสลํ อวิปากนฺติ น เหวํ วตฺตพฺเพ…เป …ฯ>
      text <๕๐๐>, <กามาวจรํ กุสลํ สวิปากํ อาจยคามีติ อามนฺตาฯ โลกุตฺตรํ กุสลํ สวิปากํ อาจยคามีติ น เหวํ วตฺตพฺเพ…เป … รูปาวจรํ…เป … อรูปาวจรํ กุสลํ สวิปากํ อาจยคามีติ อามนฺตาฯ โลกุตฺตรํ กุสลํ สวิปากํ อาจยคามีติ น เหวํ วตฺตพฺเพ…เป …ฯ>
      text <โลกุตฺตรํ กุสลํ สวิปากํ อปจยคามีติ อามนฺตาฯ กามาวจรํ กุสลํ สวิปากํ อปจยคามีติ น เหวํ วตฺตพฺเพ…เป …ฯ โลกุตฺตรํ กุสลํ สวิปากํ อปจยคามีติ อามนฺตาฯ รูปาวจรํ…เป … อรูปาวจรํ กุสลํ สวิปากํ อปจยคามีติ น เหวํ วตฺตพฺเพ…เป …ฯ>
      stand <อริยธมฺมวิปากกถา นิฏฺฐิตาฯ>
  text <๗ สตฺตมวคฺโค>
    text <๗๒ ๑๐ วิปาโก วิปากธมฺมธมฺโมติกถา>
      text <๕๐๑>, <วิปาโก วิปากธมฺมธมฺโมติ อามนฺตาฯ ตสฺส วิปาโก วิปากธมฺมธมฺโมติ น เหวํ วตฺตพฺเพ…เป … ตสฺส วิปาโก วิปากธมฺมธมฺโมติ อามนฺตาฯ ตสฺส ตสฺเสว นตฺถิ ทุกฺขสฺส อนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
      text <วิปาโก วิปากธมฺมธมฺโมติ อามนฺตาฯ วิปาโกติ วา วิปากธมฺมธมฺโมติ วา วิปากธมฺมธมฺโมติ วา วิปาโกติ วา เอเสเส เอกฏฺเฐ สเม สมภาเค ตชฺชาเตติ น เหวํ วตฺตพฺเพ…เป …ฯ>
      text <วิปาโก วิปากธมฺมธมฺโมติ อามนฺตาฯ วิปาโก จ วิปากธมฺมธมฺโม จ วิปากธมฺมธมฺโม จ วิปาโก จ สหคตา สหชาตา สํสฏฺฐา สมฺปยุตฺตา เอกุปฺปาทา เอกนิโรธา เอกวตฺถุกา เอการมฺมณาติ น เหวํ วตฺตพฺเพ…เป …ฯ>
      text <วิปาโก วิปากธมฺมธมฺโมติ อามนฺตาฯ ตญฺเญว อกุสลํ โส อกุสลสฺส วิปาโก ตญฺเญว กุสลํ โส กุสลสฺส วิปาโกติ น เหวํ วตฺตพฺเพ…เป …ฯ>
      text <วิปาโก วิปากธมฺมธมฺโมติ อามนฺตาฯ เยเนว จิตฺเตน ปาณํ หนติ เตเนว จิตฺเตน นิรเย ปจฺจติ เยเนว จิตฺเตน ทานํ เทติ เตเนว จิตฺเตน สคฺเค โมทตีติ น เหวํ วตฺตพฺเพ…เป …ฯ>
      text <๕๐๒>, <น วตฺตพฺพํ วิปาโก วิปากธมฺมธมฺโมติ อามนฺตาฯ นนุ วิปากา จตฺตาโร ขนฺธา อรูปิโน อญฺญมญฺญปจฺจยาติ อามนฺตาฯ หญฺจิ วิปากา จตฺตาโร ขนฺธา อรูปิโน อญฺญมญฺญปจฺจยา เตน วต เร วตฺตพฺเพ วิปาโก วิปากธมฺมธมฺโมติฯ>
      stand <วิปาโก วิปากธมฺมธมฺโมติกถา นิฏฺฐิตาฯ>
      stand <สตฺตมวคฺโคฯ>
      text <ตสฺสุทฺทานํ>
      text <สงฺคโห สมฺปยุตฺโต เจตสิโก ธมฺโม เจตสิกํ ทานํ ปริโภคมยํ ปุญฺญํ วฑฺฒติ อิโต ทินฺเนน ตตฺถ ยาเปนฺติ ปถวี กมฺมวิปาโก ชรามรณํ วิปาโก นตฺถิ อริยธมฺมวิปาโก วิปาโก วิปากธมฺมธมฺโมติฯ>
