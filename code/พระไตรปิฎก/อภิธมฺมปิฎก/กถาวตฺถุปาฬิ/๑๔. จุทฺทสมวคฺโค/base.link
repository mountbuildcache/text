text <๑๔ จุทฺทสมวคฺโค>
  text <๑๓๖ ๑ กุสลากุสลปฏิสนฺทหนกถา>
    text <๖๘๖>, <อกุสลมูลํ ปฏิสนฺทหติ กุสลมูลนฺติ อามนฺตาฯ ยา อกุสลสฺส อุปฺปาทาย อาวฏฺฏนา…เป … ปณิธิ สาว กุสลสฺส อุปฺปาทาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
    text <อกุสลมูลํ ปฏิสนฺทหติ กุสลมูลํ น วตฺตพฺพํ ยา อกุสลสฺส อุปฺปาทาย อาวฏฺฏนา…เป … ปณิธิ สาว กุสลสฺส อุปฺปาทาย อาวฏฺฏนา…เป … ปณิธีติ อามนฺตาฯ กุสลํ อนาวฏฺเฏนฺตสฺส อุปฺปชฺชติ …เป … อปฺปณิทหนฺตสฺส อุปฺปชฺชตีติ น เหวํ วตฺตพฺเพ…เป … นนุ กุสลํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชตีติ อามนฺตาฯ หญฺจิ กุสลํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชติ โน จ วต เร วตฺตพฺเพ อกุสลมูลํ ปฏิสนฺทหติ กุสลมูลนฺติฯ>
    text <๖๘๗>, <อกุสลมูลํ ปฏิสนฺทหติ กุสลมูลนฺติ อามนฺตาฯ อกุสลมูลํ อโยนิโส มนสิกโรโต อุปฺปชฺชตีติ อามนฺตาฯ กุสลํ อโยนิโส มนสิกโรโต อุปฺปชฺชตีติ น เหวํ วตฺตพฺเพ…เป … นนุ กุสลํ โยนิโส มนสิกโรโต อุปฺปชฺชตีติ อามนฺตาฯ หญฺจิ กุสลํ โยนิโส มนสิกโรโต อุปฺปชฺชติ โน จ วต เร วตฺตพฺเพ อกุสลมูลํ ปฏิสนฺทหติ กุสลมูลนฺติฯ>
    text <อกุสลมูลํ ปฏิสนฺทหติ กุสลมูลนฺติ อามนฺตาฯ กามสญฺญาย อนนฺตรา เนกฺขมฺมสญฺญา อุปฺปชฺชติ พฺยาปาทสญฺญาย อนนฺตรา อพฺยาปาทสญฺญา อุปฺปชฺชติ วิหิํสาสญฺญาย อนนฺตรา อวิหิํสาสญฺญา อุปฺปชฺชติ พฺยาปาทสฺส อนนฺตรา เมตฺตา อุปฺปชฺชติ วิหิํสาย อนนฺตรา กรุณา อุปฺปชฺชติ อรติยา อนนฺตรา มุทิตา อุปฺปชฺชติ ปฏิฆสฺส อนนฺตรา อุเปกฺขา อุปฺปชฺชตีติ น เหวํ วตฺตพฺเพ…เป …ฯ>
    text <๖๘๘>, <กุสลมูลํ ปฏิสนฺทหติ อกุสลมูลนฺติ อามนฺตาฯ ยา กุสลสฺส อุปฺปาทาย อาวฏฺฏนา…เป … ปณิธิ สาว อกุสลสฺส อุปฺปาทาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
    text <กุสลมูลํ ปฏิสนฺทหติ อกุสลมูลํ น วตฺตพฺพํ ยา กุสลสฺส อุปฺปาทาย อาวฏฺฏนา…เป … ปณิธิ สาว อกุสลสฺส อุปฺปาทาย อาวฏฺฏนา…เป … ปณิธีติ อามนฺตาฯ อกุสลํ อนาวฏฺเฏนฺตสฺส อุปฺปชฺชติ…เป … อปฺปณิทหนฺตสฺส อุปฺปชฺชตีติ น เหวํ วตฺตพฺเพ…เป … นนุ อกุสลํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชตีติ อามนฺตาฯ หญฺจิ อกุสลํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชติ โน จ วต เร วตฺตพฺเพ กุสลมูลํ ปฏิสนฺทหติ อกุสลมูลนฺติฯ>
    text <๖๘๙>, <กุสลมูลํ ปฏิสนฺทหติ อกุสลมูลนฺติ อามนฺตาฯ กุสลํ โยนิโส มนสิกโรโต อุปฺปชฺชตีติ อามนฺตาฯ อกุสลํ โยนิโส มนสิกโรโต อุปฺปชฺชตีติ น เหวํ วตฺตพฺเพ…เป … นนุ อกุสลํ อโยนิโส มนสิกโรโต อุปฺปชฺชตีติ อามนฺตาฯ หญฺจิ อกุสลํ อโยนิโส มนสิกโรโต อุปฺปชฺชติ โน จ วต เร วตฺตพฺเพ กุสลมูลํ ปฏิสนฺทหติ อกุสลมูลนฺติฯ>
    text <กุสลมูลํ ปฏิสนฺทหติ อกุสลมูลนฺติ อามนฺตาฯ เนกฺขมฺมสญฺญาย อนนฺตรา กามสญฺญา อุปฺปชฺชติ อพฺยาปาทสญฺญาย อนนฺตรา พฺยาปาทสญฺญา อุปฺปชฺชติ อวิหิํสาสญฺญาย อนนฺตรา วิหิํสาสญฺญา อุปฺปชฺชติ เมตฺตาย อนนฺตรา พฺยาปาโท อุปฺปชฺชติ กรุณาย อนนฺตรา วิหิํสา อุปฺปชฺชติ มุทิตาย อนนฺตรา อรติ อุปฺปชฺชติ อุเปกฺขาย อนนฺตรา ปฏิฆํ อุปฺปชฺชตีติ น เหวํ วตฺตพฺเพ…เป …ฯ>
    text <๖๙๐>, <น วตฺตพฺพํ อกุสลมูลํ ปฏิสนฺทหติ กุสลมูลํ กุสลมูลํ ปฏิสนฺทหติ อกุสลมูลนฺติ อามนฺตาฯ นนุ ยสฺมิํเยว วตฺถุสฺมิํ รชฺชติ ตสฺมิญฺเญว วตฺถุสฺมิํ วิรชฺชติ ยสฺมิํเยว วตฺถุสฺมิํ วิรชฺชติ ตสฺมิญฺเญว วตฺถุสฺมิํ รชฺชตีติ อามนฺตาฯ หญฺจิ ยสฺมิญฺเญว วตฺถุสฺมิํ รชฺชติ ตสฺมิญฺเญว วตฺถุสฺมิํ วิรชฺชติ ยสฺมิญฺเญว วตฺถุสฺมิํ วิรชฺชติ ตสฺมิญฺเญว วตฺถุสฺมิํ รชฺชติ เตน วต เร วตฺตพฺเพ อกุสลมูลํ ปฏิสนฺทหติ กุสลมูลํ กุสลมูลํ ปฏิสนฺทหติ อกุสลมูลนฺติฯ>
    stand <กุสลากุสลปฏิสนฺทหนกถา นิฏฺฐิตาฯ>
  text <๑๔ จุทฺทสมวคฺโค>
    text <๑๓๗ ๒ สฬายตนุปฺปตฺติกถา>
      text <๖๙๑>, <สฬายตนํ อปุพฺพํ อจริมํ มาตุกุจฺฉิสฺมิํ สณฺฐาตีติ อามนฺตาฯ สพฺพงฺคปจฺจงฺคี อหีนินฺทฺริโย มาตุกุจฺฉิสฺมิํ โอกฺกมตีติ น เหวํ วตฺตพฺเพ…เป …ฯ>
      text <อุปปตฺเตสิเยน จิตฺเตน จกฺขายตนํ สณฺฐาตีติ อามนฺตาฯ อุปปตฺเตสิเยน จิตฺเตน หตฺถา สณฺฐนฺติ ปาทา สณฺฐนฺติ สีสํ สณฺฐาติ กณฺโณ สณฺฐาติ นาสิกา สณฺฐาติ มุขํ สณฺฐาติ ทนฺตา สณฺฐนฺตีติ น เหวํ วตฺตพฺเพ…เป …ฯ>
      text <อุปปตฺเตสิเยน จิตฺเตน โสตายตนํ…เป … ฆานายตนํ…เป … ชิวฺหายตนํ สณฺฐาตีติ อามนฺตาฯ อุปปตฺเตสิเยน จิตฺเตน หตฺถา สณฺฐนฺติ ปาทา สณฺฐนฺติ สีสํ สณฺฐาติ กณฺโณ สณฺฐาติ นาสิกา สณฺฐาติ มุขํ สณฺฐาติ ทนฺตา สณฺฐนฺตีติ น เหวํ วตฺตพฺเพ…เป …ฯ>
      text <๖๙๒>, <มาตุกุจฺฉิคตสฺส ปจฺฉา จกฺขายตนํ อุปฺปชฺชตีติ อามนฺตาฯ มาตุกุจฺฉิสฺมิํ จกฺขุปฏิลาภาย กมฺมํ กโรตีติ น เหวํ วตฺตพฺเพ…เป … มาตุกุจฺฉิคตสฺส ปจฺฉา โสตายตนํ…เป … ฆานายตนํ…เป … ชิวฺหายตนํ อุปฺปชฺชตีติ อามนฺตาฯ มาตุกุจฺฉิสฺมิํ ชิวฺหาปฏิลาภาย กมฺมํ กโรตีติ น เหวํ วตฺตพฺเพ…เป …ฯ>
      text <มาตุกุจฺฉิคตสฺส ปจฺฉา เกสา โลมา นขา ทนฺตา อฏฺฐี อุปฺปชฺชนฺตีติ อามนฺตาฯ มาตุกุจฺฉิสฺมิํ อฏฺฐิปฏิลาภาย กมฺมํ กโรตีติ น เหวํ วตฺตพฺเพ…เป …ฯ>
      text <น วตฺตพฺพํ มาตุกุจฺฉิคตสฺส ปจฺฉา เกสา โลมา นขา ทนฺตา อฏฺฐี อุปฺปชฺชนฺตีติ อามนฺตาฯ นนุ วุตฺตํ ภควตา>
      block
        text <ปฐมํ กลลํ โหติ กลลา โหติ อพฺพุทํ>
        text <อพฺพุทา ชายเต เปสิ เปสิ นิพฺพตฺตเต ฆโน>
        text <ฆนา ปสาขา ชายนฺติ เกสา โลมา นขาปิ จฯ>
        text <ยญฺจสฺส ภุญฺชติ มาตา อนฺนํ ปานญฺจ โภชนํ>
        text <เตน โส ตตฺถ ยาเปติ มาตุกุจฺฉิคโต นโรติ ฯ>
      text <อตฺเถว สุตฺตนฺโตติ อามนฺตาฯ เตน หิ มาตุกุจฺฉิคตสฺส ปจฺฉา เกสา โลมา นขา ทนฺตา อฏฺฐี อุปฺปชฺชนฺตีติฯ>
      stand <สฬายตนุปฺปตฺติกถา นิฏฺฐิตาฯ>
  text <๑๔ จุทฺทสมวคฺโค>
    text <๑๓๘ ๓ อนนฺตรปจฺจยกถา>
      text <๖๙๓>, <จกฺขุวิญฺญาณสฺส อนนฺตรา โสตวิญฺญาณํ อุปฺปชฺชตีติ อามนฺตาฯ ยา จกฺขุวิญฺญาณสฺส อุปฺปาทาย อาวฏฺฏนา…เป … ปณิธิ สาว โสตวิญฺญาณสฺส อุปฺปาทาย อาวฏฺฏนา…เป … ปณิธีติ น เหวํ วตฺตพฺเพ…เป …ฯ>
      text <จกฺขุวิญฺญาณสฺส อนนฺตรา โสตวิญฺญาณํ อุปฺปชฺชติ น วตฺตพฺพํ ยา จกฺขุวิญฺญาณสฺส อุปฺปาทาย อาวฏฺฏนา…เป … ปณิธิ สาว โสตวิญฺญาณสฺส อุปฺปาทาย อาวฏฺฏนา…เป … ปณิธีติ อามนฺตาฯ โสตวิญฺญาณํ อนาวฏฺเฏนฺตสฺส อุปฺปชฺชติ…เป … อปฺปณิทหนฺตสฺส อุปฺปชฺชตีติ น เหวํ วตฺตพฺเพ…เป …ฯ นนุ โสตวิญฺญาณํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชตีติ อามนฺตาฯ หญฺจิ โสตวิญฺญาณํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชติ โน จ วต เร วตฺตพฺเพ จกฺขุวิญฺญาณสฺส อนนฺตรา โสตวิญฺญาณํ อุปฺปชฺชตีติฯ>
      text <๖๙๔>, <จกฺขุวิญฺญาณสฺส อนนฺตรา โสตวิญฺญาณํ อุปฺปชฺชตีติ อามนฺตาฯ จกฺขุวิญฺญาณํ รูปนิมิตฺตํ มนสิกโรโต อุปฺปชฺชตีติ อามนฺตาฯ โสตวิญฺญาณํ รูปนิมิตฺตํ มนสิกโรโต อุปฺปชฺชตีติ น เหวํ วตฺตพฺเพ…เป …ฯ>
      text <จกฺขุวิญฺญาณํ รูปารมฺมณญฺเญว น อญฺญารมฺมณนฺติ อามนฺตาฯ โสตวิญฺญาณํ รูปารมฺมณญฺเญว น อญฺญารมฺมณนฺติ น เหวํ วตฺตพฺเพ…เป …ฯ>
      text <จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อามนฺตาฯ จกฺขุญฺจ ปฏิจฺจ รูเป จ อุปฺปชฺชติ โสตวิญฺญาณนฺติ น เหวํ วตฺตพฺเพ…เป …ฯ>
      text <จกฺขุญฺจ ปฏิจฺจ รูเป จ อุปฺปชฺชติ โสตวิญฺญาณนฺติ อามนฺตาฯ จกฺขุญฺจ ปฏิจฺจ รูเป จ อุปฺปชฺชติ โสตวิญฺญาณนฺติ อตฺเถว สุตฺตนฺโตติ นตฺถิฯ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ อามนฺตาฯ หญฺจิ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโต โน จ วต เร วตฺตพฺเพ จกฺขุญฺจ ปฏิจฺจ รูเป จ อุปฺปชฺชติ โสตวิญฺญาณนฺติฯ>
      text <จกฺขุวิญฺญาณสฺส อนนฺตรา โสตวิญฺญาณํ อุปฺปชฺชตีติ อามนฺตาฯ ตญฺเญว จกฺขุวิญฺญาณํ ตํ โสตวิญฺญาณนฺติ น เหวํ วตฺตพฺเพ…เป …ฯ>
      text <๖๙๕>, <โสตวิญฺญาณสฺส อนนฺตรา ฆานวิญฺญาณํ อุปฺปชฺชติ…เป … ฆานวิญฺญาณสฺส อนนฺตรา ชิวฺหาวิญฺญาณํ อุปฺปชฺชติ…เป … ชิวฺหาวิญฺญาณสฺส อนนฺตรา กายวิญฺญาณํ อุปฺปชฺชตีติ อามนฺตาฯ ยา ชิวฺหาวิญฺญาณสฺส อุปฺปาทาย อาวฏฺฏนา…เป … ปณิธิ สาว กายวิญฺญาณสฺส อุปฺปาทาย อาวฏฺฏนา…เป … ปณิธีติ น เหวํ วตฺตพฺเพ…เป … ชิวฺหาวิญฺญาณสฺส อนนฺตรา กายวิญฺญาณํ อุปฺปชฺชติ น วตฺตพฺพํ ยา ชิวฺหาวิญฺญาณสฺส อุปฺปาทาย อาวฏฺฏนา…เป … ปณิธิ สาว กายวิญฺญาณสฺส อุปฺปาทาย อาวฏฺฏนา…เป … ปณิธีติ อามนฺตาฯ กายวิญฺญาณํ อนาวฏฺเฏนฺตสฺส อุปฺปชฺชติ…เป … อปฺปณิทหนฺตสฺส อุปฺปชฺชตีติ น เหวํ วตฺตพฺเพ…เป … นนุ กายวิญฺญาณํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชตีติ อามนฺตาฯ หญฺจิ กายวิญฺญาณํ อาวฏฺเฏนฺตสฺส อุปฺปชฺชติ…เป … ปณิทหนฺตสฺส อุปฺปชฺชติ โน จ วต เร วตฺตพฺเพ ชิวฺหาวิญฺญาณสฺส อนนฺตรา กายวิญฺญาณํ อุปฺปชฺชตีติฯ>
      text <๖๙๖>, <ชิวฺหาวิญฺญาณสฺส อนนฺตรา กายวิญฺญาณํ อุปฺปชฺชตีติ อามนฺตาฯ ชิวฺหาวิญฺญาณํ รสนิมิตฺตํ มนสิกโรโต อุปฺปชฺชตีติ อามนฺตาฯ กายวิญฺญาณํ รสนิมิตฺตํ มนสิกโรโต อุปฺปชฺชตีติ น เหวํ วตฺตพฺเพ…เป …ฯ>
      text <ชิวฺหาวิญฺญาณํ รสารมฺมณญฺเญว น อญฺญารมฺมณนฺติ อามนฺตาฯ กายวิญฺญาณํ รสารมฺมณญฺเญว น อญฺญารมฺมณนฺติ น เหวํ วตฺตพฺเพ…เป …ฯ>
      text <ชิวฺหญฺจ ปฏิจฺจ รเส จ อุปฺปชฺชติ ชิวฺหาวิญฺญาณนฺติ อามนฺตาฯ ชิวฺหญฺจ ปฏิจฺจ รเส จ อุปฺปชฺชติ กายวิญฺญาณนฺติ น เหวํ วตฺตพฺเพ…เป …ฯ>
      text <ชิวฺหญฺจ ปฏิจฺจ รเส จ อุปฺปชฺชติ กายวิญฺญาณนฺติ อามนฺตาฯ ชิวฺหญฺจ ปฏิจฺจ รเส จ อุปฺปชฺชติ กายวิญฺญาณนฺติ อตฺเถว สุตฺตนฺโตติ นตฺถิฯ ชิวฺหญฺจ ปฏิจฺจ รเส จ อุปฺปชฺชติ ชิวฺหาวิญฺญาณนฺติ อตฺเถว สุตฺตนฺโตติ อามนฺตาฯ หญฺจิ ชิวฺหญฺจ ปฏิจฺจ รเส จ อุปฺปชฺชติ ชิวฺหาวิญฺญาณนฺติ อตฺเถว สุตฺตนฺโตติ โน จ วต เร วตฺตพฺเพ ชิวฺหญฺจ ปฏิจฺจ รเส จ อุปฺปชฺชติ กายวิญฺญาณนฺติฯ>
      text <ชิวฺหาวิญฺญาณสฺส อนนฺตรา กายวิญฺญาณํ อุปฺปชฺชตีติ อามนฺตาฯ ตญฺเญว ชิวฺหาวิญฺญาณํ ตํ กายวิญฺญาณนฺติ น เหวํ วตฺตพฺเพ…เป …ฯ>
      text <๖๙๗>, <น วตฺตพฺพํ ปญฺจวิญฺญาณา อญฺญมญฺญสฺส สมนนฺตรา อุปฺปชฺชนฺตีติ อามนฺตาฯ นนุ อตฺถิ โกจิ นจฺจติ คายติ วาเทติ รูปญฺจ ปสฺสติ สทฺทญฺจ สุณาติ คนฺธญฺจ ฆายติ รสญฺจ สายติ โผฏฺฐพฺพญฺจ ผุสตีติ อามนฺตาฯ หญฺจิ อตฺถิ โกจิ นจฺจติ คายติ วาเทติ รูปญฺจ ปสฺสติ สทฺทญฺจ สุณาติ คนฺธญฺจ ฆายติ รสญฺจ สายติ โผฏฺฐพฺพญฺจ ผุสติ เตน วต เร วตฺตพฺเพ ปญฺจวิญฺญาณา อญฺญมญฺญสฺส สมนนฺตรา อุปฺปชฺชนฺตีติฯ>
      stand <อนนฺตรปจฺจยกถา นิฏฺฐิตาฯ>
  text <๑๔ จุทฺทสมวคฺโค>
    text <๑๓๙ ๔ อริยรูปกถา>
      text <๖๙๘>, <อริยรูปํ มหาภูตานํ อุปาทายาติ อามนฺตาฯ อริยรูปํ กุสลนฺติ อามนฺตาฯ มหาภูตา กุสลาติ น เหวํ วตฺตพฺเพ …เป … มหาภูตา อพฺยากตาติ อามนฺตาฯ อริยรูปํ อพฺยากตนฺติ น เหวํ วตฺตพฺเพ…เป … อริยรูปํ มหาภูตานํ อุปาทายาติ อามนฺตาฯ อริยรูปํ อนาสวํ อสํโยชนิยํ อคนฺถนิยํ อโนฆนิยํ อโยคนิยํ อนีวรณิยํ อปรามฏฺฐํ อนุปาทานิยํ อสํกิเลสิยนฺติ อามนฺตาฯ มหาภูตา อนาสวา…เป … อสํกิเลสิยาติ น เหวํ วตฺตพฺเพ…เป … มหาภูตา สาสวา สํโยชนิยา…เป … สํกิเลสิยาติ อามนฺตาฯ อริยรูปํ สาสวํ สํโยชนิยํ…เป … สํกิเลสิยนฺติ น เหวํ วตฺตพฺเพ…เป …ฯ>
      text <๖๙๙>, <น วตฺตพฺพํ อริยรูปํ มหาภูตานํ อุปาทายาติ อามนฺตาฯ นนุ วุตฺตํ ภควตา ยํ กิญฺจิ ภิกฺขเว รูปํ จตฺตาริ มหาภูตานิ จตุนฺนญฺจ มหาภูตานํ อุปาทายรูปนฺติ อตฺเถว สุตฺตนฺโตติ อามนฺตาฯ เตน หิ อริยรูปํ มหาภูตานํ อุปาทายาติฯ>
      stand <อริยรูปกถา นิฏฺฐิตาฯ>
  text <๑๔ จุทฺทสมวคฺโค>
    text <๑๔๐ ๕ อญฺโญ อนุสโยติกถา>
      text <๗๐๐>, <อญฺโญ กามราคานุสโย อญฺญํ กามราคปริยุฏฺฐานนฺติ อามนฺตาฯ อญฺโญ กามราโค อญฺญํ กามราคปริยุฏฺฐานนฺติ น เหวํ วตฺตพฺเพ…เป … สฺเวว กามราโค ตํ กามราคปริยุฏฺฐานนฺติ อามนฺตาฯ สฺเวว กามราคานุสโย ตํ กามราคปริยุฏฺฐานนฺติ น เหวํ วตฺตพฺเพ…เป …ฯ>
      text <อญฺโญ ปฏิฆานุสโย อญฺญํ ปฏิฆปริยุฏฺฐานนฺติ อามนฺตาฯ อญฺญํ ปฏิฆํ อญฺญํ ปฏิฆปริยุฏฺฐานนฺติ น เหวํ วตฺตพฺเพ…เป … ตญฺเญว ปฏิฆํ ตํ ปฏิฆปริยุฏฺฐานนฺติ อามนฺตาฯ สฺเวว ปฏิฆานุสโย ตํ ปฏิฆปริยุฏฺฐานนฺติ น เหวํ วตฺตพฺเพ…เป …ฯ>
      text <อญฺโญ มานานุสโย อญฺญํ มานปริยุฏฺฐานนฺติ อามนฺตาฯ อญฺโญ มาโน อญฺญํ มานปริยุฏฺฐานนฺติ น เหวํ วตฺตพฺเพ…เป … สฺเวว มาโน ตํ มานปริยุฏฺฐานนฺติ อามนฺตาฯ สฺเวว มานานุสโย ตํ มานปริยุฏฺฐานนฺติ น เหวํ วตฺตพฺเพ…เป …ฯ>
      text <อญฺโญ ทิฏฺฐานุสโย อญฺญํ ทิฏฺฐิปริยุฏฺฐานนฺติ อามนฺตาฯ อญฺญา ทิฏฺฐิ อญฺญํ ทิฏฺฐิปริยุฏฺฐานนฺติ น เหวํ วตฺตพฺเพ…เป … สาว ทิฏฺฐิ ตํ ทิฏฺฐิปริยุฏฺฐานนฺติ อามนฺตาฯ สฺเวว ทิฏฺฐานุสโย ตํ ทิฏฺฐิปริยุฏฺฐานนฺติ น เหวํ วตฺตพฺเพ…เป …ฯ>
      text <อญฺโญ วิจิกิจฺฉานุสโย อญฺญํ วิจิกิจฺฉาปริยุฏฺฐานนฺติ อามนฺตาฯ อญฺญา วิจิกิจฺฉา อญฺญํ วิจิกิจฺฉาปริยุฏฺฐานนฺติ น เหวํ วตฺตพฺเพ…เป … สาว วิจิกิจฺฉา ตํ วิจิกิจฺฉาปริยุฏฺฐานนฺติ อามนฺตาฯ สฺเวว วิจิกิจฺฉานุสโย ตํ วิจิกิจฺฉาปริยุฏฺฐานนฺติ น เหวํ วตฺตพฺเพ…เป …ฯ>
      text <อญฺโญ ภวราคานุสโย อญฺญํ ภวราคปริยุฏฺฐานนฺติ อามนฺตาฯ อญฺโญ ภวราโค อญฺญํ ภวราคปริยุฏฺฐานนฺติ น เหวํ วตฺตพฺเพ…เป … สฺเวว ภวราโค ตํ ภวราคปริยุฏฺฐานนฺติ อามนฺตาฯ สฺเวว ภวราคานุสโย ตํ ภวราคปริยุฏฺฐานนฺติ น เหวํ วตฺตพฺเพ…เป …ฯ>
      text <อญฺโญ อวิชฺชานุสโย อญฺญํ อวิชฺชาปริยุฏฺฐานนฺติ อามนฺตาฯ อญฺญา อวิชฺชา อญฺญํ อวิชฺชาปริยุฏฺฐานนฺติ น เหวํ วตฺตพฺเพ…เป … สาว อวิชฺชา ตํ อวิชฺชาปริยุฏฺฐานนฺติ อามนฺตาฯ สฺเวว อวิชฺชานุสโย ตํ อวิชฺชาปริยุฏฺฐานนฺติ น เหวํ วตฺตพฺเพ…เป …ฯ>
      text <๗๐๑>, <น วตฺตพฺพํ อญฺโญ อนุสโย อญฺญํ ปริยุฏฺฐานนฺติ อามนฺตา ฯ ปุถุชฺชโน กุสลาพฺยากเต จิตฺเต วตฺตมาเน สานุสโยติ วตฺตพฺโพติ อามนฺตาฯ ปริยุฏฺฐิโตติ วตฺตพฺโพติ น เหวํ วตฺตพฺเพฯ เตน หิ อญฺโญ อนุสโย อญฺญํ ปริยุฏฺฐานนฺติฯ ปุถุชฺชโน กุสลาพฺยากเต จิตฺเต วตฺตมาเน สราโคติ วตฺตพฺโพติ อามนฺตาฯ ปริยุฏฺฐิโตติ วตฺตพฺโพติ น เหวํ วตฺตพฺเพฯ เตน หิ อญฺโญ ราโค อญฺญํ ปริยุฏฺฐานนฺติฯ>
      stand <อญฺโญ อนุสโยติกถา นิฏฺฐิตาฯ>
  text <๑๔ จุทฺทสมวคฺโค>
    text <๑๔๑ ๖ ปริยุฏฺฐานํ จิตฺตวิปฺปยุตฺตนฺติกถา>
      text <๗๐๒>, <ปริยุฏฺฐานํ จิตฺตวิปฺปยุตฺตนฺติ อามนฺตาฯ รูปํ นิพฺพานํ จกฺขายตนํ…เป … โผฏฺฐพฺพายตนนฺติ น เหวํ วตฺตพฺเพ…เป … ปริยุฏฺฐานํ จิตฺตวิปฺปยุตฺตนฺติ อามนฺตาฯ นตฺถิ สราคํ จิตฺตํ สโทสํ จิตฺตํ สโมหํ จิตฺตํ…เป … อกุสลํ จิตฺตํ สํกิลิฏฺฐํ จิตฺตนฺติ น เหวํ วตฺตพฺเพ…เป … นนุ อตฺถิ สราคํ จิตฺตํ สโทสํ จิตฺตํ สโมหํ จิตฺตํ…เป … อกุสลํ จิตฺตํ สํกิลิฏฺฐํ จิตฺตนฺติ อามนฺตาฯ หญฺจิ อตฺถิ สราคํ จิตฺตํ สโทสํ จิตฺตํ สโมหํ จิตฺตํ…เป … อกุสลํ จิตฺตํ สํกิลิฏฺฐํ จิตฺตํ โน จ วต เร วตฺตพฺเพ ปริยุฏฺฐานํ จิตฺตวิปฺปยุตฺตนฺติฯ>
      stand <ปริยุฏฺฐานํ จิตฺตวิปฺปยุตฺตนฺติกถา นิฏฺฐิตาฯ>
  text <๑๔ จุทฺทสมวคฺโค>
    text <๑๔๒ ๗ ปริยาปนฺนกถา>
      text <๗๐๓>, <รูปราโค รูปธาตุํ อนุเสติ รูปธาตุปริยาปนฺโนติ อามนฺตาฯ สมาปตฺเตสิโย อุปปตฺเตสิโย ทิฏฺฐธมฺมสุขวิหาโร สมาปตฺเตสิเยน จิตฺเตน อุปปตฺเตสิเยน จิตฺเตน ทิฏฺฐธมฺมสุขวิหาเรน จิตฺเตน สหคโต สหชาโต สํสฏฺโฐ สมฺปยุตฺโต เอกุปฺปาโท เอกนิโรโธ เอกวตฺถุโก เอการมฺมโณติ น เหวํ วตฺตพฺเพ…เป … นนุ น สมาปตฺเตสิโย น อุปปตฺเตสิโย น ทิฏฺฐธมฺมสุขวิหาโร น สมาปตฺเตสิเยน จิตฺเตน น อุปปตฺเตสิเยน จิตฺเตน น ทิฏฺฐธมฺมสุขวิหาเรน จิตฺเตน สหคโต สหชาโต สํสฏฺโฐ สมฺปยุตฺโต เอกุปฺปาโท เอกนิโรโธ เอกวตฺถุโก เอการมฺมโณติ อามนฺตาฯ หญฺจิ น สมาปตฺเตสิโย น อุปปตฺเตสิโย น ทิฏฺฐธมฺมสุขวิหาโร…เป … เอการมฺมโณ โน จ วต เร วตฺตพฺเพ รูปราโค รูปธาตุํ อนุเสติ รูปธาตุปริยาปนฺโนติ…เป …ฯ>
      text <รูปราโค รูปธาตุํ อนุเสติ รูปธาตุปริยาปนฺโนติ อามนฺตาฯ สทฺทราโค สทฺทธาตุํ อนุเสติ สทฺทธาตุปริยาปนฺโนติ น เหวํ วตฺตพฺเพ…เป … รูปราโค รูปธาตุํ อนุเสติ รูปธาตุปริยาปนฺโนติ อามนฺตาฯ คนฺธราโค…เป … รสราโค…เป … โผฏฺฐพฺพราโค โผฏฺฐพฺพธาตุํ อนุเสติ โผฏฺฐพฺพธาตุปริยาปนฺโนติ น เหวํ วตฺตพฺเพ…เป …ฯ>
      text <สทฺทราโค สทฺทธาตุํ อนุเสติ น วตฺตพฺพํ สทฺทธาตุปริยาปนฺโนติ อามนฺตาฯ รูปราโค รูปธาตุํ อนุเสติ น วตฺตพฺพํ รูปธาตุปริยาปนฺโนติ น เหวํ วตฺตพฺเพ…เป … คนฺธราโค…เป … รสราโค…เป … โผฏฺฐพฺพราโค โผฏฺฐพฺพธาตุํ อนุเสติ น วตฺตพฺพํ โผฏฺฐพฺพธาตุปริยาปนฺโนติ อามนฺตาฯ รูปราโค รูปธาตุํ อนุเสติ น วตฺตพฺพํ รูปธาตุปริยาปนฺโนติ น เหวํ วตฺตพฺเพ…เป …ฯ>
      text <๗๐๔>, <อรูปราโค อรูปธาตุํ อนุเสติ อรูปธาตุปริยาปนฺโนติ อามนฺตา ฯ สมาปตฺเตสิโย อุปปตฺเตสิโย ทิฏฺฐธมฺมสุขวิหาโร สมาปตฺเตสิเยน จิตฺเตน อุปปตฺเตสิเยน จิตฺเตน ทิฏฺฐธมฺมสุขวิหาเรน จิตฺเตน สหคโต สหชาโต สํสฏฺโฐ สมฺปยุตฺโต เอกุปฺปาโท เอกนิโรโธ เอกวตฺถุโก เอการมฺมโณติ น เหวํ วตฺตพฺเพ…เป …ฯ นนุ น สมาปตฺเตสิโย น อุปปตฺเตสิโย น ทิฏฺฐธมฺมสุขวิหาโร น สมาปตฺเตสิเยน จิตฺเตน…เป … เอการมฺมโณติ อามนฺตาฯ หญฺจิ น สมาปตฺเตสิโย น อุปปตฺเตสิโย…เป … เอการมฺมโณ โน จ วต เร วตฺตพฺเพ อรูปราโค อรูปธาตุํ อนุเสติ อรูปธาตุปริยาปนฺโนติฯ>
      text <อรูปราโค อรูปธาตุํ อนุเสติ อรูปธาตุปริยาปนฺโนติ อามนฺตาฯ สทฺทราโค สทฺทธาตุํ อนุเสติ สทฺทธาตุปริยาปนฺโนติ น เหวํ วตฺตพฺเพ…เป … อรูปราโค อรูปธาตุํ อนุเสติ อรูปธาตุปริยาปนฺโนติ อามนฺตาฯ คนฺธราโค…เป … รสราโค…เป … โผฏฺฐพฺพราโค โผฏฺฐพฺพธาตุํ อนุเสติ โผฏฺฐพฺพธาตุปริยาปนฺโนติ น เหวํ วตฺตพฺเพ…เป …ฯ>
      text <สทฺทราโค สทฺทธาตุํ อนุเสติ น วตฺตพฺพํ สทฺทธาตุปริยาปนฺโนติ อามนฺตา ฯ อรูปราโค อรูปธาตุํ อนุเสติ น วตฺตพฺพํ อรูปธาตุปริยาปนฺโนติ น เหวํ วตฺตพฺเพ…เป … คนฺธราโค…เป … รสราโค…เป … โผฏฺฐพฺพราโค โผฏฺฐพฺพธาตุํ อนุเสติ น วตฺตพฺพํ โผฏฺฐพฺพธาตุปริยาปนฺโนติ อามนฺตาฯ อรูปราโค อรูปธาตุํ อนุเสติ น วตฺตพฺพํ อรูปธาตุปริยาปนฺโนติ น เหวํ วตฺตพฺเพ…เป …ฯ>
      text <๗๐๕>, <น วตฺตพฺพํ รูปราโค รูปธาตุํ อนุเสติ รูปธาตุปริยาปนฺโน อรูปราโค อรูปธาตุํ อนุเสติ อรูปธาตุปริยาปนฺโนติ อามนฺตาฯ นนุ กามราโค กามธาตุํ อนุเสติ กามธาตุปริยาปนฺโนติ อามนฺตาฯ หญฺจิ กามราโค กามธาตุํ อนุเสติ กามธาตุปริยาปนฺโน เตน วต เร วตฺตพฺเพ รูปราโค รูปธาตุํ อนุเสติ รูปธาตุปริยาปนฺโน อรูปราโค อรูปธาตุํ อนุเสติ อรูปธาตุปริยาปนฺโนติฯ>
      stand <ปริยาปนฺนกถา นิฏฺฐิตาฯ>
  text <๑๔ จุทฺทสมวคฺโค>
    text <๑๔๓ ๘ อพฺยากตกถา>
      text <๗๐๖>, <ทิฏฺฐิคตํ อพฺยากตนฺติ อามนฺตาฯ วิปากาพฺยากตํ กิริยาพฺยากตํ รูปํ นิพฺพานํ จกฺขายตนํ…เป … โผฏฺฐพฺพายตนนฺติ น เหวํ วตฺตพฺเพ…เป … ทิฏฺฐิคตํ อพฺยากตนฺติ อามนฺตาฯ ทิฏฺฐิคตสมฺปยุตฺโต ผสฺโส อพฺยากโตติ น เหวํ วตฺตพฺเพ…เป … ทิฏฺฐิคตํ อพฺยากตนฺติ อามนฺตาฯ ทิฏฺฐิคตสมฺปยุตฺตา เวทนา…เป … สญฺญา…เป … เจตนา…เป … จิตฺตํ อพฺยากตนฺติ น เหวํ วตฺตพฺเพ…เป …ฯ>
      text <ทิฏฺฐิคตสมฺปยุตฺโต ผสฺโส อกุสโลติ อามนฺตาฯ ทิฏฺฐิคตํ อกุสลนฺติ น เหวํ วตฺตพฺเพ…เป … ทิฏฺฐิคตสมฺปยุตฺตา เวทนา สญฺญา เจตนา จิตฺตํ อกุสลนฺติ อามนฺตาฯ ทิฏฺฐิคตํ อกุสลนฺติ น เหวํ วตฺตพฺเพ…เป …ฯ>
      text <๗๐๗>, <ทิฏฺฐิคตํ อพฺยากตนฺติ อามนฺตาฯ อผลํ อวิปากนฺติ น เหวํ วตฺตพฺเพ…เป … นนุ สผลํ สวิปากนฺติ อามนฺตาฯ หญฺจิ สผลํ สวิปากํ โน จ วต เร วตฺตพฺเพ ทิฏฺฐิคตํ อพฺยากตนฺติฯ>
      text <ทิฏฺฐิคตํ อพฺยากตนฺติ อามนฺตาฯ นนุ มิจฺฉาทิฏฺฐิปรมานิ วชฺชานิ วุตฺตานิ ภควตาติ อามนฺตาฯ หญฺจิ มิจฺฉาทิฏฺฐิปรมานิ วชฺชานิ วุตฺตานิ ภควตา โน จ วต เร วตฺตพฺเพ ทิฏฺฐิคตํ อพฺยากตนฺติฯ>
      text <ทิฏฺฐิคตํ อพฺยากตนฺติ อามนฺตาฯ นนุ วุตฺตํ ภควตา มิจฺฉาทิฏฺฐิ โข วจฺฉ อกุสลา สมฺมาทิฏฺฐิ กุสลา ติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ทิฏฺฐิคตํ อพฺยากตนฺติฯ>
      text <ทิฏฺฐิคตํ อพฺยากตนฺติ อามนฺตาฯ นนุ วุตฺตํ ภควตา มิจฺฉาทิฏฺฐิสฺส โข อหํ ปุณฺณ ทฺวินฺนํ คตีนํ อญฺญตรํ คติํ วทามิ นิรยํ วา ติรจฺฉานโยนิํ วาติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ทิฏฺฐิคตํ อพฺยากตนฺติฯ>
      text <๗๐๘>, <น วตฺตพฺพํ ทิฏฺฐิคตํ อพฺยากตนฺติ อามนฺตาฯ นนุ วุตฺตํ ภควตา สสฺสโต โลโกติ โข วจฺฉ อพฺยากตเมตํ อสสฺสโต โลโกติ โข วจฺฉ อพฺยากตเมตํ อนฺตวา โลโกติ โข วจฺฉ อพฺยากตเมตํ อนนฺตวา โลโกติ โข วจฺฉ…เป … ตํ ชีวํ ตํ สรีรนฺติ โข วจฺฉ…เป … อญฺญํ ชีวํ อญฺญํ สรีรนฺติ โข วจฺฉ…เป … โหติ ตถาคโต ปรํ มรณาติ โข วจฺฉ…เป … น โหติ ตถาคโต ปรํ มรณาติ โข วจฺฉ…เป … โหติ จ น จ โหติ ตถาคโต ปรํ มรณาติ โข วจฺฉ…เป … เนว โหติ น น โหติ ตถาคโต ปรํ มรณาติ โข วจฺฉ อพฺยากตเมตนฺติ อตฺเถว สุตฺตนฺโตติ อามนฺตาฯ เตน หิ ทิฏฺฐิคตํ อพฺยากตนฺติฯ>
      text <ทิฏฺฐิคตํ อพฺยากตนฺติ อามนฺตาฯ นนุ วุตฺตํ ภควตา มิจฺฉาทิฏฺฐิกสฺส ภิกฺขเว ปุริสปุคฺคลสฺส ยญฺเจว กายกมฺมํ ยถาทิฏฺฐิสมตฺตํ สมาทินฺนํ ยญฺจ วจีกมฺมํ…เป … ยญฺจ มโนกมฺมํ ยา จ เจตนา ยา จ ปตฺถนา โย จ ปณิธิ เย จ สงฺขารา สพฺเพ เต ธมฺมา อนิฏฺฐาย อกนฺตาย อมนาปาย อหิตาย ทุกฺขาย สํวตฺตนฺตีติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ทิฏฺฐิคตํ อพฺยากตนฺติฯ>
      stand <อพฺยากตกถา นิฏฺฐิตาฯ>
  text <๑๔ จุทฺทสมวคฺโค>
    text <๑๔๔ ๙ อปริยาปนฺนกถา>
      text <๗๐๙>, <ทิฏฺฐิคตํ อปริยาปนฺนนฺติ อามนฺตาฯ มคฺโค ผลํ นิพฺพานํ โสตาปตฺติมคฺโค โสตาปตฺติผลํ สกทาคามิมคฺโค สกทาคามิผลํ อนาคามิมคฺโค อนาคามิผลํ อรหตฺตมคฺโค อรหตฺตผลํ สติปฏฺฐานํ สมฺมปฺปธานํ อิทฺธิปาโท อินฺทฺริยํ พลํ โพชฺฌงฺโคติ น เหวํ วตฺตพฺเพ…เป …ฯ>
      text <๗๑๐>, <น วตฺตพฺพํ ทิฏฺฐิคตํ อปริยาปนฺนนฺติ อามนฺตาฯ ปุถุชฺชโน กาเมสุ วีตราโคติ วตฺตพฺโพติ อามนฺตาฯ วิคตทิฏฺฐิโยติ วตฺตพฺโพติ น เหวํ วตฺตพฺเพฯ เตน หิ ทิฏฺฐิคตํ อปริยาปนฺนนฺติฯ>
      stand <อปริยาปนฺนกถา นิฏฺฐิตาฯ>
      stand <จุทฺทสมวคฺโคฯ>
      text <ตสฺสุทฺทานํ>
      text <อกุสลมูลํ ปฏิสนฺทหติ กุสลมูลํ กุสลมูลํ ปฏิสนฺทหติ อกุสลมูลํ สฬายตนํ ฉวิญฺญาณกายา อริยรูปํ มหาภูตานํ อุปาทาย สฺเวว อนุสโย ตํ ปริยุฏฺฐานํ ปริยุฏฺฐานํ จิตฺตวิปฺปยุตฺตํ ยถาธาตุ ตญฺเญว อนุเสติ ทิฏฺฐิคตํ อพฺยากตํ ทิฏฺฐิคตํ อปริยาปนฺนนฺติฯ>
