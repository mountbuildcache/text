text <๖ ฉฏฺฐวคฺโค>
  text <๕๓ ๑ นิยามกถา>
    text <๔๔๕>, <นิยาโม อสงฺขโตติ อามนฺตาฯ นิพฺพานํ ตาณํ เลณํ สรณํ ปรายนํ อจฺจุตํ อมตนฺติ น เหวํ วตฺตพฺเพ…เป …ฯ>
    text <นิยาโม อสงฺขโต นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป …ฯ>
    text <ทฺเว อสงฺขตานีติ อามนฺตาฯ ทฺเว ตาณานิ ทฺเว เลณานิ ทฺเว สรณานิ ทฺเว ปรายนานิ ทฺเว อจฺจุตานิ ทฺเว อมตานิ ทฺเว นิพฺพานานีติ น เหวํ วตฺตพฺเพ…เป …ฯ>
    text <ทฺเว นิพฺพานานีติ อามนฺตาฯ อตฺถิ ทฺวินฺนํ นิพฺพานานํ อุจฺจนีจตา หีนปณีตตา อุกฺกํสาวกํโส สีมา วา เภโท วา ราชิ วา อนฺตริกา วาติ น เหวํ วตฺตพฺเพ…เป …ฯ>
    text <นิยาโม อสงฺขโตติ อามนฺตาฯ อตฺถิ เกจิ นิยามํ โอกฺกมนฺติ ปฏิลภนฺติ อุปฺปาเทนฺติ สมุปฺปาเทนฺติ อุฏฺฐาเปนฺติ สมุฏฺฐาเปนฺติ นิพฺพตฺเตนฺติ อภินิพฺพตฺเตนฺติ ชเนนฺติ สญฺชเนนฺตีติ อามนฺตาฯ อตฺถิ เกจิ อสงฺขตํ โอกฺกมนฺติ ปฏิลภนฺติ อุปฺปาเทนฺติ สมุปฺปาเทนฺติ อุฏฺฐาเปนฺติ สมุฏฺฐาเปนฺติ นิพฺพตฺเตนฺติ อภินิพฺพตฺเตนฺติ ชเนนฺติ สญฺชเนนฺตีติ น เหวํ วตฺตพฺเพ…เป …ฯ>
    text <๔๔๖>, <นิยาโม อสงฺขโตติ อามนฺตาฯ มคฺโค อสงฺขโตติ น เหวํ วตฺตพฺเพ…เป …ฯ>
    text <มคฺโค สงฺขโตติ อามนฺตาฯ นิยาโม สงฺขโตติ น เหวํ วตฺตพฺเพ…เป …ฯ>
    text <โสตาปตฺตินิยาโม อสงฺขโตติ อามนฺตาฯ โสตาปตฺติมคฺโค อสงฺขโตติ น เหวํ วตฺตพฺเพ…เป …ฯ>
    text <โสตาปตฺติมคฺโค สงฺขโตติ อามนฺตาฯ โสตาปตฺตินิยาโม สงฺขโตติ น เหวํ วตฺตพฺเพ…เป …ฯ>
    text <สกทาคามินิยาโม…เป … อนาคามินิยาโม…เป … อรหตฺตนิยาโม อสงฺขโตติ อามนฺตาฯ อรหตฺตมคฺโค อสงฺขโตติ น เหวํ วตฺตพฺเพ …เป … อรหตฺตมคฺโค สงฺขโตติ อามนฺตาฯ อรหตฺตนิยาโม สงฺขโตติ น เหวํ วตฺตพฺเพ…เป …ฯ>
    text <โสตาปตฺตินิยาโม อสงฺขโต…เป … อรหตฺตนิยาโม อสงฺขโต นิพฺพานํ อสงฺขตนฺติ อามนฺตาฯ ปญฺจ อสงฺขตานีติ น เหวํ วตฺตพฺเพ…เป … ปญฺจ อสงฺขตานีติ อามนฺตาฯ ปญฺจ ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
    text <นิยาโม อสงฺขโตติ อามนฺตาฯ มิจฺฉตฺตนิยาโม อสงฺขโตติ น เหวํ วตฺตพฺเพ…เป … มิจฺฉตฺตนิยาโม สงฺขโตติ อามนฺตาฯ สมฺมตฺตนิยาโม สงฺขโตติ น เหวํ วตฺตพฺเพ…เป …ฯ>
    text <๔๔๗>, <น วตฺตพฺพํ นิยาโม อสงฺขโตติ อามนฺตาฯ นิยาเม อุปฺปชฺช นิรุทฺเธ อนิยโต โหตีติ น เหวํ วตฺตพฺเพ…เป …ฯ เตน หิ นิยาโม อสงฺขโตติฯ มิจฺฉตฺตนิยาเม อุปฺปชฺช นิรุทฺเธ อนิยโต โหตีติ น เหวํ วตฺตพฺเพ…เป … เตน หิ มิจฺฉตฺตนิยาโม อสงฺขโตติฯ>
    stand <นิยามกถา นิฏฺฐิตาฯ>
  text <๖ ฉฏฺฐวคฺโค>
    text <๕๔ ๒ ปฏิจฺจสมุปฺปาทกถา>
      text <๔๔๘>, <ปฏิจฺจสมุปฺปาโท อสงฺขโตติ อามนฺตาฯ นิพฺพานํ ตาณํ เลณํ สรณํ ปรายนํ อจฺจุตํ อมตนฺติ น เหวํ วตฺตพฺเพ…เป … ปฏิจฺจสมุปฺปาโท อสงฺขโต นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ ทฺเว เลณานิ ทฺเว สรณานิ ทฺเว ปรายนานิ ทฺเว อจฺจุตานิ ทฺเว อมตานิ ทฺเว นิพฺพานานีติ น เหวํ วตฺตพฺเพ…เป … ทฺเว นิพฺพานานีติ อามนฺตาฯ อตฺถิ ทฺวินฺนํ นิพฺพานานํ อุจฺจนีจตา หีนปณีตตา อุกฺกํสาวกํโส สีมา วา เภโท วา ราชิ วา อนฺตริกา วาติ น เหวํ วตฺตพฺเพ…เป …ฯ>
      text <๔๔๙>, <ปฏิจฺจสมุปฺปาโท อสงฺขโตติ อามนฺตาฯ อวิชฺชา อสงฺขตาติ น เหวํ วตฺตพฺเพ…เป … อวิชฺชา สงฺขตาติ อามนฺตาฯ ปฏิจฺจสมุปฺปาโท สงฺขโตติ น เหวํ วตฺตพฺเพ…เป … ปฏิจฺจสมุปฺปาโท อสงฺขโตติ อามนฺตาฯ อวิชฺชาปจฺจยา สงฺขารา อสงฺขตาติ น เหวํ วตฺตพฺเพ…เป … อวิชฺชาปจฺจยา สงฺขารา สงฺขตาติ อามนฺตาฯ ปฏิจฺจสมุปฺปาโท สงฺขโตติ น เหวํ วตฺตพฺเพ…เป … ปฏิจฺจสมุปฺปาโท อสงฺขโตติ อามนฺตาฯ สงฺขารปจฺจยา วิญฺญาณํ อสงฺขตนฺติ น เหวํ วตฺตพฺเพ…เป … สงฺขารปจฺจยา วิญฺญาณํ สงฺขตนฺติ อามนฺตาฯ ปฏิจฺจสมุปฺปาโท สงฺขโตติ น เหวํ วตฺตพฺเพ…เป … ปฏิจฺจสมุปฺปาโท อสงฺขโตติ อามนฺตาฯ วิญฺญาณปจฺจยา นามรูปํ อสงฺขตนฺติ น เหวํ วตฺตพฺเพ…เป … วิญฺญาณปจฺจยา นามรูปํ สงฺขตนฺติ อามนฺตาฯ ปฏิจฺจสมุปฺปาโท สงฺขโตติ น เหวํ วตฺตพฺเพ…เป … ปฏิจฺจสมุปฺปาโท อสงฺขโตติ อามนฺตาฯ ชาติปจฺจยา ชรามรณํ อสงฺขตนฺติ น เหวํ วตฺตพฺเพ…เป … ชาติปจฺจยา ชรามรณํ สงฺขตนฺติ อามนฺตาฯ ปฏิจฺจสมุปฺปาโท สงฺขโตติ น เหวํ วตฺตพฺเพ…เป …ฯ>
      text <๔๕๐>, <น วตฺตพฺพํ ปฏิจฺจสมุปฺปาโท อสงฺขโตติ อามนฺตาฯ นนุ วุตฺตํ ภควตา ชาติปจฺจยา ภิกฺขเว ชรามรณํฯ อุปฺปาทา วา ตถาคตานํ อนุปฺปาทา วา ตถาคตานํ ฐิตาว สา ธาตุ ธมฺมฏฺฐิตตา ธมฺมนิยามตา อิทปฺปจฺจยตาฯ ตํ ตถาคโต อภิสมฺพุชฺฌติ อภิสเมติฯ อภิสมฺพุชฺฌิตฺวา อภิสเมตฺวา อาจิกฺขติ เทเสติ ปญฺญาเปติ ปฏฺฐเปติ วิวรติ วิภชติ อุตฺตานิํ กโรติฯ ปสฺสถาติ จาห ชาติปจฺจยา ภิกฺขเว ชรามรณํ ฯ ภวปจฺจยา ภิกฺขเว ชาติ…เป … อวิชฺชาปจฺจยา ภิกฺขเว สงฺขาราฯ อุปฺปาทา วา ตถาคตานํ อนุปฺปาทา วา ตถาคตานํ ฐิตาว สา ธาตุ…เป … ปสฺสถาติ จาห อวิชฺชาปจฺจยา ภิกฺขเว สงฺขาราฯ อิติ โข ภิกฺขเว ยา ตตฺร ตถตา อวิตถตา อนญฺญถตา อิทปฺปจฺจยตา อยํ วุจฺจติ ภิกฺขเว ปฏิจฺจสมุปฺปาโทติ ฯ อตฺเถว สุตฺตนฺโตติ อามนฺตาฯ เตน หิ ปฏิจฺจสมุปฺปาโท อสงฺขโตติฯ>
      text <๔๕๑>, <อวิชฺชาปจฺจยา สงฺขาราติ ยา ตตฺถ ธมฺมฏฺฐิตตา ธมฺมนิยามตา อสงฺขตา นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <อวิชฺชาปจฺจยา สงฺขาราติ ยา ตตฺถ ธมฺมฏฺฐิตตา ธมฺมนิยามตา อสงฺขตา สงฺขารปจฺจยา วิญฺญาณนฺติ ยา ตตฺถ ธมฺมฏฺฐิตตา ธมฺมนิยามตา อสงฺขตา นิพฺพานํ อสงฺขตนฺติ อามนฺตาฯ ตีณิ อสงฺขตานีติ น เหวํ วตฺตพฺเพ…เป …ฯ ตีณิ อสงฺขตานีติ อามนฺตาฯ ตีณิ ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <อวิชฺชาปจฺจยา สงฺขาราติ ยา ตตฺถ ธมฺมฏฺฐิตตา ธมฺมนิยามตา อสงฺขตา สงฺขารปจฺจยา วิญฺญาณนฺติ ยา ตตฺถ ธมฺมฏฺฐิตตา ธมฺมนิยามตา อสงฺขตา…เป … ชาติปจฺจยา ชรามรณนฺติ ยา ตตฺถ ธมฺมฏฺฐิตตา ธมฺมนิยามตา อสงฺขตา นิพฺพานํ อสงฺขตนฺติ อามนฺตาฯ ทฺวาทส อสงฺขตานีติ น เหวํ วตฺตพฺเพ…เป … ทฺวาทส อสงฺขตานีติ อามนฺตาฯ ทฺวาทส ตาณานิ ทฺวาทส เลณานิ…เป … อนฺตริกา วาติ น เหวํ วตฺตพฺเพ…เป …ฯ>
      stand <ปฏิจฺจสมุปฺปาทกถา นิฏฺฐิตาฯ>
  text <๖ ฉฏฺฐวคฺโค>
    text <๕๕ ๓ สจฺจกถา>
      text <๔๕๒>, <จตฺตาริ สจฺจานิ อสงฺขตานีติ อามนฺตาฯ จตฺตาริ ตาณานิ จตฺตาริ เลณานิ จตฺตาริ สรณานิ จตฺตาริ ปรายนานิ จตฺตาริ อจฺจุตานิ จตฺตาริ อมตานิ จตฺตาริ นิพฺพานานีติ น เหวํ วตฺตพฺเพ…เป … จตฺตาริ นิพฺพานานีติ อามนฺตาฯ อตฺถิ จตุนฺนํ นิพฺพานานํ อุจฺจนีจตา หีนปณีตตา อุกฺกํสาวกํโส สีมา วา เภโท วา ราชิ วา อนฺตริกา วาติ น เหวํ วตฺตพฺเพ…เป …ฯ>
      text <ทุกฺขสจฺจํ อสงฺขตนฺติ อามนฺตา ฯ ทุกฺขํ อสงฺขตนฺติ น เหวํ วตฺตพฺเพ…เป … ทุกฺขสจฺจํ อสงฺขตนฺติ อามนฺตาฯ กายิกํ ทุกฺขํ เจตสิกํ ทุกฺขํ โสกปริเทวทุกฺขโทมนสฺสอุปายาสา อสงฺขตาติ น เหวํ วตฺตพฺเพ…เป … สมุทยสจฺจํ อสงฺขตนฺติ อามนฺตาฯ สมุทโย อสงฺขโตติ น เหวํ วตฺตพฺเพ…เป … สมุทยสจฺจํ อสงฺขตนฺติ อามนฺตาฯ กามตณฺหา ภวตณฺหา วิภวตณฺหา อสงฺขตาติ น เหวํ วตฺตพฺเพ…เป … มคฺคสจฺจํ อสงฺขตนฺติ อามนฺตาฯ มคฺโค อสงฺขโตติ น เหวํ วตฺตพฺเพ…เป … มคฺคสจฺจํ อสงฺขตนฺติ อามนฺตาฯ สมฺมาทิฏฺฐิ…เป … สมฺมาสมาธิ อสงฺขโตติ น เหวํ วตฺตพฺเพ…เป …ฯ>
      text <ทุกฺขํ สงฺขตนฺติ อามนฺตาฯ ทุกฺขสจฺจํ สงฺขตนฺติ น เหวํ วตฺตพฺเพ…เป … กายิกํ ทุกฺขํ เจตสิกํ ทุกฺขํ โสกปริเทวทุกฺขโทมนสฺสอุปายาสา สงฺขตาติ อามนฺตาฯ ทุกฺขสจฺจํ สงฺขตนฺติ น เหวํ วตฺตพฺเพ…เป … สมุทโย สงฺขโตติ อามนฺตาฯ สมุทยสจฺจํ สงฺขตนฺติ น เหวํ วตฺตพฺเพ…เป … กามตณฺหา ภวตณฺหา วิภวตณฺหา สงฺขตาติ อามนฺตา ฯ สมุทยสจฺจํ สงฺขตนฺติ น เหวํ วตฺตพฺเพ…เป … มคฺโค สงฺขโตติ อามนฺตาฯ มคฺคสจฺจํ สงฺขตนฺติ น เหวํ วตฺตพฺเพ…เป … สมฺมาทิฏฺฐิ…เป … สมฺมาสมาธิ สงฺขโตติ อามนฺตาฯ มคฺคสจฺจํ สงฺขตนฺติ น เหวํ วตฺตพฺเพ…เป …ฯ>
      text <๔๕๓>, <นิโรธสจฺจํ อสงฺขตํ นิโรโธ อสงฺขโตติ อามนฺตาฯ ทุกฺขสจฺจํ อสงฺขตํ ทุกฺขํ อสงฺขตนฺติ น เหวํ วตฺตพฺเพ…เป … นิโรธสจฺจํ อสงฺขตํ นิโรโธ อสงฺขโตติ อามนฺตาฯ สมุทยสจฺจํ อสงฺขตํ สมุทโย อสงฺขโตติ น เหวํ วตฺตพฺเพ…เป … นิโรธสจฺจํ อสงฺขตํ นิโรโธ อสงฺขโตติ อามนฺตาฯ มคฺคสจฺจํ อสงฺขตํ มคฺโค อสงฺขโตติ น เหวํ วตฺตพฺเพ…เป …ฯ>
      text <ทุกฺขสจฺจํ อสงฺขตํ ทุกฺขํ สงฺขตนฺติ อามนฺตาฯ นิโรธสจฺจํ อสงฺขตํ นิโรโธ สงฺขโตติ น เหวํ วตฺตพฺเพ…เป … สมุทยสจฺจํ อสงฺขตํ สมุทโย สงฺขโตติ อามนฺตาฯ นิโรธสจฺจํ อสงฺขตํ นิโรโธ สงฺขโตติ น เหวํ วตฺตพฺเพ…เป … มคฺคสจฺจํ อสงฺขตํ มคฺโค สงฺขโตติ อามนฺตาฯ นิโรธสจฺจํ อสงฺขตํ นิโรโธ สงฺขโตติ น เหวํ วตฺตพฺเพ…เป …ฯ>
      text <๔๕๔>, <น วตฺตพฺพํ จตฺตาริ สจฺจานิ อสงฺขตานีติ อามนฺตา ฯ นนุ วุตฺตํ ภควตา จตฺตาริมานิ ภิกฺขเว ตถานิ อวิตถานิ อนญฺญถานิ กตมานิ จตฺตาริ อิทํ ทุกฺขนฺติ ภิกฺขเว ตถเมตํ อวิตถเมตํ อนญฺญถเมตํ…เป … อยํ ทุกฺขสมุทโยติ…เป … อยํ ทุกฺขนิโรโธติ…เป … อยํ ทุกฺขนิโรธคามินี ปฏิปทาติ ตถเมตํ อวิตถเมตํ อนญฺญถเมตํฯ อิมานิ โข ภิกฺขเว จตฺตาริ ตถานิ อวิตถานิ อนญฺญถานีติ ฯ อตฺเถว สุตฺตนฺโตติ อามนฺตาฯ เตน หิ จตฺตาริ สจฺจานิ อสงฺขตานีติฯ>
      stand <สจฺจกถา นิฏฺฐิตาฯ>
  text <๖ ฉฏฺฐวคฺโค>
    text <๕๖ ๔ อารุปฺปกถา>
      text <๔๕๕>, <อากาสานญฺจายตนํ อสงฺขตนฺติ อามนฺตาฯ นิพฺพานํ ตาณํ เลณํ สรณํ ปรายนํ อจฺจุตํ อมตนฺติ น เหวํ วตฺตพฺเพ…เป … อากาสานญฺจายตนํ อสงฺขตํ นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <อากาสานญฺจายตนํ อสงฺขตนฺติ อามนฺตาฯ อากาสานญฺจายตนํ ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ อามนฺตาฯ อสงฺขตํ ภโว คติ สตฺตาวาโส สํสาโร โยนิ วิญฺญาณฏฺฐิติ อตฺตภาวปฏิลาโภติ น เหวํ วตฺตพฺเพ…เป …ฯ>
      text <อตฺถิ อากาสานญฺจายตนูปคํ กมฺมนฺติ อามนฺตาฯ อตฺถิ อสงฺขตูปคํ กมฺมนฺติ น เหวํ วตฺตพฺเพ…เป … อตฺถิ อากาสานญฺจายตนูปคา สตฺตาติ อามนฺตาฯ อตฺถิ อสงฺขตูปคา สตฺตาติ น เหวํ วตฺตพฺเพ…เป …ฯ>
      text <อากาสานญฺจายตเน สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ อามนฺตาฯ อสงฺขเต สตฺตา ชายนฺติ ชียนฺติ มียนฺติ จวนฺติ อุปปชฺชนฺตีติ น เหวํ วตฺตพฺเพ…เป … อากาสานญฺจายตเน อตฺถิ เวทนา สญฺญา สงฺขารา วิญฺญาณนฺติ อามนฺตาฯ อสงฺขเต อตฺถิ เวทนา สญฺญา สงฺขารา วิญฺญาณนฺติ น เหวํ วตฺตพฺเพ…เป … อากาสานญฺจายตนํ จตุโวการภโวติ อามนฺตาฯ อสงฺขตํ จตุโวการภโวติ น เหวํ วตฺตพฺเพ…เป …ฯ>
      text <๔๕๖>, <น วตฺตพฺพํ จตฺตาโร อารุปฺปา อสงฺขตาติ อามนฺตาฯ นนุ จตฺตาโร อารุปฺปา อเนชา วุตฺตา ภควตาติ อามนฺตาฯ หญฺจิ จตฺตาโร อารุปฺปา อเนชา วุตฺตา ภควตา เตน วต เร วตฺตพฺเพ จตฺตาโร อารุปฺปา อสงฺขตาติฯ>
      stand <อารุปฺปกถา นิฏฺฐิตาฯ>
  text <๖ ฉฏฺฐวคฺโค>
    text <๕๗ ๕ นิโรธสมาปตฺติกถา>
      text <๔๕๗>, <นิโรธสมาปตฺติ อสงฺขตาติ อามนฺตาฯ นิพฺพานํ ตาณํ เลณํ สรณํ ปรายนํ อจฺจุตํ อมตนฺติ น เหวํ วตฺตพฺเพ…เป … นิโรธสมาปตฺติ อสงฺขตา นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป … ทฺเว อสงฺขตานีติ อามนฺตาฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <นิโรธสมาปตฺติ อสงฺขตาติ อามนฺตาฯ อตฺถิ เกจิ นิโรธํ สมาปชฺชนฺติ ปฏิลภนฺติ อุปฺปาเทนฺติ สมุปฺปาเทนฺติ อุฏฺฐเปนฺติ สมุฏฺฐเปนฺติ นิพฺพตฺเตนฺติ อภินิพฺพตฺเตนฺติ ชเนนฺติ สญฺชเนนฺตีติ อามนฺตาฯ อตฺถิ เกจิ อสงฺขตํ สมาปชฺชนฺติ ปฏิลภนฺติ อุปฺปาเทนฺติ สมุปฺปาเทนฺติ อุฏฺฐเปนฺติ สมุฏฺฐเปนฺติ นิพฺพตฺเตนฺติ อภินิพฺพตฺเตนฺติ ชเนนฺติ สญฺชเนนฺตีติ น เหวํ วตฺตพฺเพ…เป …ฯ>
      text <๔๕๘>, <นิโรธา โวทานํ วุฏฺฐานํ ปญฺญายตีติ อามนฺตาฯ อสงฺขตา โวทานํ วุฏฺฐานํ ปญฺญายตีติ น เหวํ วตฺตพฺเพ…เป … นิโรธํ สมาปชฺชนฺตสฺส ปฐมํ นิรุชฺฌติ วจีสงฺขาโร ตโต กายสงฺขาโร ตโต จิตฺตสงฺขาโรติ อามนฺตาฯ อสงฺขตํ สมาปชฺชนฺตสฺส ปฐมํ นิรุชฺฌติ วจีสงฺขาโร ตโต กายสงฺขาโร ตโต จิตฺตสงฺขาโรติ น เหวํ วตฺตพฺเพ…เป … นิโรธา วุฏฺฐหนฺตสฺส ปฐมํ อุปฺปชฺชติ จิตฺตสงฺขาโร ตโต กายสงฺขาโร ตโต วจีสงฺขาโรติ อามนฺตา ฯ อสงฺขตา วุฏฺฐหนฺตสฺส ปฐมํ อุปฺปชฺชติ จิตฺตสงฺขาโร ตโต กายสงฺขาโร ตโต วจีสงฺขาโรติ น เหวํ วตฺตพฺเพ…เป …ฯ>
      text <นิโรธา วุฏฺฐิตํ ตโย ผสฺสา ผุสนฺติ สุญฺญโต ผสฺโส อนิมิตฺโต ผสฺโส อปฺปณิหิโต ผสฺโสติ อามนฺตาฯ อสงฺขตา วุฏฺฐิตํ ตโย ผสฺสา ผุสนฺติ สุญฺญโต ผสฺโส อนิมิตฺโต ผสฺโส อปฺปณิหิโต ผสฺโสติ น เหวํ วตฺตพฺเพ…เป …ฯ>
      text <นิโรธา วุฏฺฐิตสฺส วิเวกนินฺนํ จิตฺตํ โหติ วิเวกโปณํ วิเวกปพฺภารนฺติ อามนฺตาฯ อสงฺขตา วุฏฺฐิตสฺส วิเวกนินฺนํ จิตฺตํ โหติ วิเวกโปณํ วิเวกปพฺภารนฺติ น เหวํ วตฺตพฺเพ…เป …ฯ>
      text <๔๕๙>, <น วตฺตพฺพํ นิโรธสมาปตฺติ อสงฺขตาติ อามนฺตาฯ สงฺขตาติ น เหวํ วตฺตพฺเพ…เป … เตน หิ นิโรธสมาปตฺติ อสงฺขตาติฯ>
      stand <นิโรธสมาปตฺติกถา นิฏฺฐิตาฯ>
  text <๖ ฉฏฺฐวคฺโค>
    text <๕๘ ๖ อากาสกถา>
      text <๔๖๐>, <อากาโส อสงฺขโตติ อามนฺตาฯ นิพฺพานํ ตาณํ เลณํ สรณํ ปรายนํ อจฺจุตํ อมตนฺติ น เหวํ วตฺตพฺเพ…เป … อากาโส อสงฺขโต นิพฺพานํ อสงฺขตนฺติ อามนฺตาฯ ทฺเว อสงฺขตานีติ น เหวํ วตฺตพฺเพ…เป …ฯ ทฺเว อสงฺขตานีติ อามนฺตา ฯ ทฺเว ตาณานิ…เป … อนฺตริกา วาติ น เหวํ วตฺตพฺเพ…เป …ฯ>
      text <อากาโส อสงฺขโตติ อามนฺตาฯ อตฺถิ เกจิ อนากาสํ อากาสํ กโรนฺตีติ อามนฺตาฯ อตฺถิ เกจิ สงฺขตํ อสงฺขตํ กโรนฺตีติ น เหวํ วตฺตพฺเพ…เป … อตฺถิ เกจิ อากาสํ อนากาสํ กโรนฺตีติ อามนฺตาฯ อตฺถิ เกจิ อสงฺขตํ สงฺขตํ กโรนฺตีติ น เหวํ วตฺตพฺเพ…เป …ฯ>
      text <อากาเส ปกฺขิโน คจฺฉนฺติ จนฺทิมสูริยา คจฺฉนฺติ ตารกรูปานิ คจฺฉนฺติ อิทฺธิํ วิกุพฺพนฺติ พาหุํ จาเลนฺติ ปาณิํ จาเลนฺติ เลฑฺฑุํ ขิปนฺติ ลคุฬํ ขิปนฺติ อิทฺธิํ ขิปนฺติ อุสุํ ขิปนฺตีติ อามนฺตาฯ อสงฺขเต ปกฺขิโน คจฺฉนฺติ จนฺทิมสูริยา คจฺฉนฺติ ตารกรูปานิ คจฺฉนฺติ อิทฺธิํ วิกุพฺพนฺติ พาหุํ จาเลนฺติ ปาณิํ จาเลนฺติ เลฑฺฑุํ ขิปนฺติ ลคุฬํ ขิปนฺติ อิทฺธิํ ขิปนฺติ อุสุํ ขิปนฺตีติ น เหวํ วตฺตพฺเพ…เป …ฯ>
      text <๔๖๑>, <อากาสํ ปริวาเรตฺวา ฆรานิ กโรนฺติ โกฏฺฐานิ กโรนฺตีติ อามนฺตาฯ อสงฺขตํ ปริวาเรตฺวา ฆรานิ กโรนฺติ โกฏฺฐานิ กโรนฺตีติ น เหวํ วตฺตพฺเพ…เป …ฯ>
      text <อุทปาเน ขญฺญมาเน อนากาโส อากาโส โหตีติ อามนฺตาฯ สงฺขตํ อสงฺขตํ โหตีติ น เหวํ วตฺตพฺเพ…เป …ฯ>
      text <ตุจฺฉอุทปาเน ปูริยมาเน ตุจฺฉโกฏฺเฐ ปูริยมาเน ตุจฺฉกุมฺภิยา ปูริยมานาย อากาโส อนฺตรธายตีติ อามนฺตาฯ อสงฺขตํ อนฺตรธายตีติ น เหวํ วตฺตพฺเพ…เป …ฯ>
      text <๔๖๒>, <น วตฺตพฺพํ อากาโส อสงฺขโตติ อามนฺตาฯ อากาโส สงฺขโตติ น เหวํ วตฺตพฺเพ…เป … เตน หิ อากาโส อสงฺขโตติฯ>
      stand <อากาสกถา นิฏฺฐิตาฯ>
  text <๖ ฉฏฺฐวคฺโค>
    text <๕๙ ๗ อากาโส สนิทสฺสโนติกถา>
      text <๔๖๓>, <อากาโส สนิทสฺสโนติ อามนฺตาฯ รูปํ รูปายตนํ รูปธาตุ นีลํ ปีตกํ โลหิตกํ โอทาตํ จกฺขุวิญฺเญยฺยํ จกฺขุสฺมิํ ปฏิหญฺญติ จกฺขุสฺส อาปาถํ อาคจฺฉตีติ น เหวํ วตฺตพฺเพ…เป …ฯ>
      text <อากาโส สนิทสฺสโนติ อามนฺตาฯ จกฺขุญฺจ ปฏิจฺจ อากาสญฺจ อุปฺปชฺชติ จกฺขุวิญฺญาณนฺติ น เหวํ วตฺตพฺเพ …เป …ฯ>
      text <จกฺขุญฺจ ปฏิจฺจ อากาสญฺจ อุปฺปชฺชติ จกฺขุวิญฺญาณนฺติ อามนฺตาฯ จกฺขุญฺจ ปฏิจฺจ อากาสญฺจ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ นตฺถิฯ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ อามนฺตาฯ หญฺจิ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโต โน จ วต เร วตฺตพฺเพ จกฺขุญฺจ ปฏิจฺจ อากาสญฺจ อุปฺปชฺชติ จกฺขุวิญฺญาณนฺติฯ>
      text <๔๖๔>, <น วตฺตพฺพํ อากาโส สนิทสฺสโนติ อามนฺตาฯ นนุ ปสฺสติ ทฺวินฺนํ รุกฺขานํ อนฺตรํ ทฺวินฺนํ ถมฺภานํ อนฺตรํ ตาฬจฺฉิทฺทํ วาตปานจฺฉิทฺทนฺติ อามนฺตา ฯ หญฺจิ ปสฺสติ ทฺวินฺนํ รุกฺขานํ อนฺตรํ ทฺวินฺนํ ถมฺภานํ อนฺตรํ ตาฬจฺฉิทฺทํ วาตปานจฺฉิทฺทํ เตน วต เร วตฺตพฺเพ อากาโส สนิทสฺสโนติฯ>
      stand <อากาโส สนิทสฺสโนติกถา นิฏฺฐิตาฯ>
  text <๖ ฉฏฺฐวคฺโค>
    text <๖๐ ๘ ปถวีธาตุ สนิทสฺสนาติอาทิกถา>
      text <๔๖๕>, <ปถวีธาตุ สนิทสฺสนาติ อามนฺตาฯ รูปํ รูปายตนํ รูปธาตุ นีลํ ปีตกํ โลหิตกํ โอทาตํ จกฺขุวิญฺเญยฺยํ จกฺขุสฺมิํ ปฏิหญฺญติ จกฺขุสฺส อาปาถํ อาคจฺฉตีติ น เหวํ วตฺตพฺเพ…เป …ฯ>
      text <ปถวีธาตุ สนิทสฺสนาติ อามนฺตาฯ จกฺขุญฺจ ปฏิจฺจ ปถวีธาตุญฺจ อุปฺปชฺชติ จกฺขุวิญฺญาณนฺติ น เหวํ วตฺตพฺเพ…เป …ฯ>
      text <จกฺขุญฺจ ปฏิจฺจ ปถวีธาตุญฺจ อุปฺปชฺชติ จกฺขุวิญฺญาณนฺติ อามนฺตาฯ จกฺขุญฺจ ปฏิจฺจ ปถวีธาตุญฺจ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ นตฺถิฯ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ อามนฺตาฯ หญฺจิ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโต โน จ วต เร วตฺตพฺเพ จกฺขุญฺจ ปฏิจฺจ ปถวีธาตุญฺจ อุปฺปชฺชติ จกฺขุวิญฺญาณนฺติฯ>
      text <๔๖๖>, <น วตฺตพฺพํ ปถวีธาตุ สนิทสฺสนาติ อามนฺตาฯ นนุ ปสฺสติ ภูมิํ ปาสาณํ ปพฺพตนฺติ อามนฺตาฯ หญฺจิ ปสฺสติ ภูมิํ ปาสาณํ ปพฺพตํ เตน วต เร วตฺตพฺเพ ปถวีธาตุ สนิทสฺสนาติ…เป …ฯ>
      text <น วตฺตพฺพํ อาโปธาตุ สนิทสฺสนาติ อามนฺตาฯ นนุ ปสฺสติ อุทกนฺติ อามนฺตาฯ หญฺจิ ปสฺสติ อุทกํ เตน วต เร วตฺตพฺเพ อาโปธาตุ สนิทสฺสนาติ…เป …ฯ>
      text <น วตฺตพฺพํ เตโชธาตุ สนิทสฺสนาติ อามนฺตาฯ นนุ ปสฺสติ อคฺคิํ ชลนฺตนฺติ อามนฺตาฯ หญฺจิ ปสฺสติ อคฺคิํ ชลนฺตํ เตน วต เร วตฺตพฺเพ เตโชธาตุ สนิทสฺสนาติ…เป …ฯ>
      text <น วตฺตพฺพํ วาโยธาตุ สนิทสฺสนาติ อามนฺตาฯ นนุ ปสฺสติ วาเตน รุกฺเข สญฺจาลิยมาเนติ อามนฺตาฯ หญฺจิ ปสฺสติ วาเตน รุกฺเข สญฺจาลิยมาเน เตน วต เร วตฺตพฺเพ วาโยธาตุ สนิทสฺสนาติ…เป …ฯ>
      stand <ปถวีธาตุ สนิทสฺสนาติอาทิกถา นิฏฺฐิตาฯ>
  text <๖ ฉฏฺฐวคฺโค>
    text <๖๑ ๙ จกฺขุนฺทฺริยํ สนิทสฺสนนฺติอาทิกถา>
      text <๔๖๗>, <จกฺขุนฺทฺริยํ สนิทสฺสนนฺติ อามนฺตาฯ รูปํ รูปายตนํ รูปธาตุ…เป … จกฺขุสฺส อาปาถํ อาคจฺฉตีติ น เหวํ วตฺตพฺเพ…เป …ฯ>
      text <จกฺขุนฺทฺริยํ สนิทสฺสนนฺติ อามนฺตาฯ จกฺขุญฺจ ปฏิจฺจ จกฺขุนฺทฺริยญฺจ อุปฺปชฺชติ จกฺขุวิญฺญาณนฺติ น เหวํ วตฺตพฺเพ…เป …ฯ>
      text <จกฺขุญฺจ ปฏิจฺจ จกฺขุนฺทฺริยญฺจ อุปฺปชฺชติ จกฺขุวิญฺญาณนฺติ อามนฺตาฯ จกฺขุญฺจ ปฏิจฺจ จกฺขุนฺทฺริยญฺจ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ นตฺถิฯ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ อามนฺตาฯ หญฺจิ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโต โน จ วต เร วตฺตพฺเพ จกฺขุญฺจ ปฏิจฺจ จกฺขุนฺทฺริยญฺจ อุปฺปชฺชติ จกฺขุวิญฺญาณนฺติฯ>
      text <๔๖๘>, <น วตฺตพฺพํ ปญฺจินฺทฺริยานิ สนิทสฺสนานีติ อามนฺตาฯ นนุ ปสฺสติ จกฺขุํ โสตํ ฆานํ ชิวฺหํ กายนฺติ อามนฺตาฯ หญฺจิ ปสฺสติ จกฺขุํ โสตํ ฆานํ ชิวฺหํ กายํ เตน วต เร วตฺตพฺเพ ปญฺจินฺทฺริยานิ สนิทสฺสนานีติ…เป …ฯ>
      stand <จกฺขุนฺทฺริยํ สนิทสฺสนนฺติอาทิกถา นิฏฺฐิตาฯ>
  text <๖ ฉฏฺฐวคฺโค>
    text <๖๒ ๑๐ กายกมฺมํ สนิทสฺสนนฺติกถา>
      text <๔๖๙>, <กายกมฺมํ สนิทสฺสนนฺติ อามนฺตาฯ รูปํ รูปายตนํ รูปธาตุ นีลํ ปีตกํ โลหิตกํ โอทาตํ จกฺขุวิญฺเญยฺยํ จกฺขุสฺมิํ ปฏิหญฺญติ จกฺขุสฺส อาปาถํ อาคจฺฉตีติ น เหวํ วตฺตพฺเพ…เป …ฯ>
      text <กายกมฺมํ สนิทสฺสนนฺติ อามนฺตาฯ จกฺขุญฺจ ปฏิจฺจ กายกมฺมญฺจ อุปฺปชฺชติ จกฺขุวิญฺญาณนฺติ น เหวํ วตฺตพฺเพ…เป …ฯ>
      text <จกฺขุญฺจ ปฏิจฺจ กายกมฺมญฺจ อุปฺปชฺชติ จกฺขุวิญฺญาณนฺติ อามนฺตาฯ จกฺขุญฺจ ปฏิจฺจ กายกมฺมญฺจ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ นตฺถิฯ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโตติ อามนฺตาฯ หญฺจิ จกฺขุญฺจ ปฏิจฺจ รูเป จ อุปฺปชฺชติ จกฺขุวิญฺญาณนฺติ อตฺเถว สุตฺตนฺโต โน จ วต เร วตฺตพฺเพ จกฺขุญฺจ ปฏิจฺจ กายกมฺมญฺจ อุปฺปชฺชติ จกฺขุวิญฺญาณนฺติฯ>
      text <๔๗๐>, <น วตฺตพฺพํ กายกมฺมํ สนิทสฺสนนฺติ อามนฺตาฯ นนุ ปสฺสติ อภิกฺกมนฺตํ ปฏิกฺกมนฺตํ อาโลเกนฺตํ วิโลเกนฺตํ สมิญฺเชนฺตํ ปสาเรนฺตนฺติ อามนฺตาฯ หญฺจิ ปสฺสติ อภิกฺกมนฺตํ ปฏิกฺกมนฺตํ อาโลเกนฺตํ วิโลเกนฺตํ สมิญฺเชนฺตํ ปสาเรนฺตํ เตน วต เร วตฺตพฺเพ กายกมฺมํ สนิทสฺสนนฺติฯ>
      stand <กายกมฺมํ สนิทสฺสนนฺติกถา นิฏฺฐิตาฯ>
      stand <ฉฏฺฐวคฺโคฯ>
      text <ตสฺสุทฺทานํ>
      text <นิยโม อสงฺขโต ปฏิจฺจสมุปฺปาโท อสงฺขโต จตฺตาริ สจฺจานิ อสงฺขตานิ จตฺตาโร อารุปฺปา อสงฺขตา นิโรธสมาปตฺติ อสงฺขตา อากาโส อสงฺขโต อากาโส สนิทสฺสโน จตฺตาโร มหาภูตา ปญฺจินฺทฺริยานิ ตเถว กายกมฺมนฺติฯ>
