text <๑ ปุคฺคลกถา>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯอภิธมฺมปิฏเก>
  text <๑ สุทฺธสจฺจิกฏฺโฐ>
    text <๑ อนุโลมปจฺจนีกํ>
      text <๑>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      stand <อนุโลมปญฺจกํฯ>
      text <๒>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ ปฏิกมฺมํฯ หญฺจิ ปุคฺคโล นุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      stand <ปฏิกมฺมจตุกฺกํฯ>
      text <๓>, <ตฺวํ เจ ปน มญฺญสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ เตน ตว ตตฺถ เหตาย ปฏิญฺญาย เหวํ ปฏิชานนฺตํ เหวํ นิคฺคเหตพฺเพฯ อถ ตํ นิคฺคณฺหามฯ สุนิคฺคหิโต จ โหสิฯ>
      text <หญฺจิ ปุคฺคโล นุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ อิทํ เต มิจฺฉาฯ>
      stand <นิคฺคหจตุกฺกํฯ>
      text <๔>, <เอเส เจ ทุนฺนิคฺคหิเต เหวเมวํ ตตฺถ ทกฺขฯ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติฯ โน จ มยํ ตยา ตตฺถ เหตาย ปฏิญฺญาย เหวํ ปฏิชานนฺตา เหวํ นิคฺคเหตพฺพาฯ อถ มํ นิคฺคณฺหาสิฯ ทุนฺนิคฺคหิตา จ โหมฯ>
      text <หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติ ฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ อิทํ เต มิจฺฉาฯ>
      stand <อุปนยนจตุกฺกํฯ>
      text <๕>, <น เหวํ นิคฺคเหตพฺเพฯ เตน หิ ยํ นิคฺคณฺหาสิ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ อิทํ เต มิจฺฉาฯ เตน หิ เย กเต นิคฺคเห เส นิคฺคเห ทุกฺกเฏฯ สุกเต ปฏิกมฺเมฯ สุกตา ปฏิปาทนาติฯ>
      stand <นิคฺคมนจตุกฺกํฯ>
      stand <ปฐโม นิคฺคโหฯ>
  text <๑ สุทฺธสจฺจิกฏฺโฐ>
    text <๒ ปจฺจนีกานุโลมํ>
      text <๖>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ นิคฺคหํฯ หญฺจิ ปุคฺคโล นุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      stand <ปจฺจนีกปญฺจกํฯ>
      text <๗>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ ปฏิกมฺมํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      stand <ปฏิกมฺมจตุกฺกํฯ>
      text <๘>, <ตฺวํ เจ ปน มญฺญสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ เตน ตว ตตฺถ เหตาย ปฏิญฺญาย เหวํ ปฏิชานนฺตํ เหวํ นิคฺคเหตพฺเพฯ อถ ตํ นิคฺคณฺหามฯ สุนิคฺคหิโต จ โหสิฯ>
      text <หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล อุปลพฺภติ สจฺจิกฏฺฐปรมตฺเถนาติ อิทํ เต มิจฺฉาฯ>
      text <๙>, <เอเส เจ ทุนฺนิคฺคหิเต เหวเมวํ ตตฺถ ทกฺขฯ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติฯ โน จ มยํ ตยา ตตฺถ เหตาย ปฏิญฺญาย เหวํ ปฏิชานนฺตา เหวํ นิคฺคเหตพฺพาฯ อถ มํ นิคฺคณฺหาสิฯ ทุนฺนิคฺคหิตา จ โหมฯ>
      text <หญฺจิ ปุคฺคโล นุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ อิทํ เต มิจฺฉาฯ>
      stand <อุปนยนจตุกฺกํฯ>
      text <๑๐>, <น เหวํ นิคฺคเหตพฺเพฯ เตน หิ ยํ นิคฺคณฺหาสิ หญฺจิ ปุคฺคโล นุปลพฺภติ สจฺจิกฏฺฐปรมตฺเถน เตน วต เร วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ โย สจฺจิกฏฺโฐ ปรมตฺโถ ตโต โส ปุคฺคโล นุปลพฺภติ สจฺจิกฏฺฐปรมตฺเถนาติ อิทํ เต มิจฺฉาฯ เตน หิ เย กเต นิคฺคเห เส นิคฺคเห ทุกฺกเฏฯ สุกเต ปฏิกมฺเมฯ สุกตา ปฏิปาทนาติฯ>
      stand <นิคฺคมนจตุกฺกํฯ>
      stand <ทุติโย นิคฺคโหฯ>
  text <๒ ก โอกาสสจฺจิกฏฺโฐ>
    text <๑ อนุโลมปจฺจนีกํ>
      text <๑๑>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ สพฺพตฺถ ปุคฺคโล อุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ สพฺพตฺถ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺพตฺถ ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ สพฺพตฺถ ปุคฺคโล อุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺพตฺถ ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉา…เป …ฯ>
      stand <ตติโย นิคฺคโหฯ>
  text <๓ ก กาลสจฺจิกฏฺโฐ>
    text <๑ อนุโลมปจฺจนีกํ>
      text <๑๒>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ สพฺพทา ปุคฺคโล อุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ สพฺพทา ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺพทา ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ สพฺพทา ปุคฺคโล อุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺพทา ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉา…เป …ฯ>
      stand <จตุตฺโถ นิคฺคโหฯ>
  text <๔ ก อวยวสจฺจิกฏฺโฐ>
    text <๑ อนุโลมปจฺจนีกํ>
      text <๑๓>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ สพฺเพสุ ปุคฺคโล อุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ สพฺเพสุ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺเพสุ ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ สพฺเพสุ ปุคฺคโล อุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺเพสุ ปุคฺคโล อุปลพฺภติ สจฺจิกฏฺฐปรมตฺเถนาติ มิจฺฉา…เป …ฯ>
      stand <ปญฺจโม นิคฺคโหฯ>
  text <๒ ข โอกาสสจฺจิกฏฺโฐ>
    text <๒ ปจฺจนีกานุโลมํ>
      text <๑๔>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ สพฺพตฺถ ปุคฺคโล นุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ นิคฺคหํฯ หญฺจิ ปุคฺคโล นุปลพฺภติ สจฺจิกฏฺฐปรมตฺเถน เตน วต เร วตฺตพฺเพ สพฺพตฺถ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺพตฺถ ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ สพฺพตฺถ ปุคฺคโล นุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺพตฺถ ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉา…เป …ฯ>
      stand <ฉฏฺโฐ นิคฺคโหฯ>
  text <๓ ข กาลสจฺจิกฏฺโฐ>
    text <๒ ปจฺจนีกานุโลมํ>
      text <๑๕>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ สพฺพทา ปุคฺคโล นุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ นิคฺคหํฯ หญฺจิ ปุคฺคโล นุปลพฺภติ สจฺจิกฏฺฐปรมตฺเถน เตน วต เร วตฺตพฺเพ สพฺพทา ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺพทา ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ สพฺพทา ปุคฺคโล นุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺพทา ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉา…เป …ฯ>
      stand <สตฺตโม นิคฺคโหฯ>
  text <๔ ข อวยวสจฺจิกฏฺโฐ>
    text <๒ ปจฺจนีกานุโลมํ>
      text <๑๖>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ สพฺเพสุ ปุคฺคโล นุปลพฺภติ สจฺจิกฏฺฐปรมตฺเถนาติ น เหวํ วตฺตพฺเพฯ>
      text <อาชานาหิ นิคฺคหํฯ หญฺจิ ปุคฺคโล นุปลพฺภติ สจฺจิกฏฺฐปรมตฺเถน เตน วต เร วตฺตพฺเพ สพฺเพสุ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺเพสุ ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉาฯ>
      text <โน เจ ปน วตฺตพฺเพ สพฺเพสุ ปุคฺคโล นุปลพฺภติ สจฺจิกฏฺฐปรมตฺเถนาติ โน จ วต เร วตฺตพฺเพ ปุคฺคโล นุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล นุปลพฺภติ สจฺจิกฏฺฐปรมตฺเถน โน จ วตฺตพฺเพ สพฺเพสุ ปุคฺคโล นุปลพฺภติ สจฺจิกฏฺฐปรมตฺเถนาติ มิจฺฉา…เป …ฯ>
      stand <อฏฺฐกนิคฺคโหฯ>
  text <๕ สุทฺธิกสํสนฺทนํ>
    text <๑๗>, <ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ รูปํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ รูปํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ รูปํ อญฺโญ ปุคฺคโลติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉา…เป …ฯ>
    text <๑๘>, <ปุคฺคโล อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน…เป … สญฺญา จ อุปลพฺภติ…เป … สงฺขารา จ อุปลพฺภนฺติ…เป … วิญฺญาณญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ วิญฺญาณํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ วิญฺญาณํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ วิญฺญาณํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ วิญฺญาณํ อญฺโญ ปุคฺคโลติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ วิญฺญาณํ อญฺโญ ปุคฺคโลติ มิจฺฉา…เป …ฯ>
    text <๑๙>, <ปุคฺคโล อุปลพฺภติ สจฺจิกฏฺฐปรมตฺเถน จกฺขายตนญฺจ อุปลพฺภติ สจฺจิกฏฺฐปรมตฺเถน…เป … โสตายตนญฺจ อุปลพฺภติ… ฆานายตนญฺจ อุปลพฺภติ… ชิวฺหายตนญฺจ อุปลพฺภติ… กายายตนญฺจ อุปลพฺภติ… รูปายตนญฺจ อุปลพฺภติ… สทฺทายตนญฺจ อุปลพฺภติ… คนฺธายตนญฺจ อุปลพฺภติ… รสายตนญฺจ อุปลพฺภติ… โผฏฺฐพฺพายตนญฺจ อุปลพฺภติ… มนายตนญฺจ อุปลพฺภติ… ธมฺมายตนญฺจ อุปลพฺภติ สจฺจิกฏฺฐปรมตฺเถน…เป …ฯ>
    text <๒๐>, <จกฺขุธาตุ จ อุปลพฺภติ สจฺจิกฏฺฐปรมตฺเถน…เป … โสตธาตุ จ อุปลพฺภติ… ฆานธาตุ จ อุปลพฺภติ… ชิวฺหาธาตุ จ อุปลพฺภติ… กายธาตุ จ อุปลพฺภติ… รูปธาตุ จ อุปลพฺภติ… สทฺทธาตุ จ อุปลพฺภติ… คนฺธธาตุ จ อุปลพฺภติ… รสธาตุ จ อุปลพฺภติ… โผฏฺฐพฺพธาตุ จ อุปลพฺภติ… จกฺขุวิญฺญาณธาตุ จ อุปลพฺภติ… โสตวิญฺญาณธาตุ จ อุปลพฺภติ… ฆานวิญฺญาณธาตุ จ อุปลพฺภติ… ชิวฺหาวิญฺญาณธาตุ จ อุปลพฺภติ… กายวิญฺญาณธาตุ จ อุปลพฺภติ… มโนธาตุ จ อุปลพฺภติ… มโนวิญฺญาณธาตุ จ อุปลพฺภติ… ธมฺมธาตุ จ อุปลพฺภติ สจฺจิกฏฺฐปรมตฺเถน…เป …ฯ>
    text <๒๑>, <จกฺขุนฺทฺริยญฺจ อุปลพฺภติ สจฺจิกฏฺฐปรมตฺเถน…เป … โสตินฺทฺริยญฺจ อุปลพฺภติ… ฆานินฺทฺริยญฺจ อุปลพฺภติ… ชิวฺหินฺทฺริยญฺจ อุปลพฺภติ… กายินฺทฺริยญฺจ อุปลพฺภติ … มนินฺทฺริยญฺจ อุปลพฺภติ… ชีวิตินฺทฺริยญฺจ อุปลพฺภติ… อิตฺถินฺทฺริยญฺจ อุปลพฺภติ… ปุริสินฺทฺริยญฺจ อุปลพฺภติ… สุขินฺทฺริยญฺจ อุปลพฺภติ… ทุกฺขินฺทฺริยญฺจ อุปลพฺภติ… โสมนสฺสินฺทฺริยญฺจ อุปลพฺภติ… โทมนสฺสินฺทฺริยญฺจ อุปลพฺภติ… อุเปกฺขินฺทฺริยญฺจ อุปลพฺภติ… สทฺธินฺทฺริยญฺจ อุปลพฺภติ… วีริยินฺทฺริยญฺจ อุปลพฺภติ… สตินฺทฺริยญฺจ อุปลพฺภติ… สมาธินฺทฺริยญฺจ อุปลพฺภติ… ปญฺญินฺทฺริยญฺจ อุปลพฺภติ… อนญฺญาตญฺญสฺสามีตินฺทฺริยญฺจ อุปลพฺภติ… อญฺญินฺทฺริยญฺจ อุปลพฺภติ… อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ อญฺญาตาวินฺทฺริยํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ มิจฺฉา…เป …ฯ>
    text <๒๒>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ รูปํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ ปฏิกมฺมํฯ หญฺจิ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ รูปํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ รูปํ อญฺโญ ปุคฺคโลติ โน จ วต เร วตฺตพฺเพ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉา…เป …ฯ>
    text <๒๓>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน เวทนา จ อุปลพฺภติ…เป … สญฺญา จ อุปลพฺภติ…เป … สงฺขารา จ อุปลพฺภนฺติ…เป … วิญฺญาณญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ วิญฺญาณํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ ปฏิกมฺมํฯ หญฺจิ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน วิญฺญาณญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ วิญฺญาณํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน วิญฺญาณญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ วิญฺญาณํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ วิญฺญาณํ อญฺโญ ปุคฺคโลติ โน จ วต เร วตฺตพฺเพ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน วิญฺญาณญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน วิญฺญาณญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ วิญฺญาณํ อญฺโญ ปุคฺคโลติ มิจฺฉา…เป …ฯ>
    text <๒๔>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน จกฺขายตนญฺจ อุปลพฺภติ สจฺจิกฏฺฐปรมตฺเถน…เป … โสตายตนญฺจ อุปลพฺภติ…เป … ธมฺมายตนญฺจ อุปลพฺภติ สจฺจิกฏฺฐปรมตฺเถน…เป …ฯ>
    text <๒๕>, <จกฺขุธาตุ จ อุปลพฺภติ สจฺจิกฏฺฐปรมตฺเถน…เป … กายธาตุ จ อุปลพฺภติ…เป … รูปธาตุ จ อุปลพฺภติ…เป … โผฏฺฐพฺพธาตุ จ อุปลพฺภติ…เป … จกฺขุวิญฺญาณธาตุ จ อุปลพฺภติ…เป … มโนวิญฺญาณธาตุ จ อุปลพฺภติ…เป … ธมฺมธาตุ จ อุปลพฺภติ สจฺจิกฏฺฐปรมตฺเถน…เป …ฯ>
    text <๒๖>, <จกฺขุนฺทฺริยญฺจ อุปลพฺภติ สจฺจิกฏฺฐปรมตฺเถน…เป … โสตินฺทฺริยญฺจ อุปลพฺภติ สจฺจิกฏฺฐปรมตฺเถน…เป … อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน…เป …ฯ>
    text <๒๗>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ อญฺญาตาวินฺทฺริยํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ ปฏิกมฺมํฯ หญฺจิ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ โน จ วต เร วตฺตพฺเพ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ มิจฺฉา…เป …ฯ>
    stand <สุทฺธิกสํสนฺทนาฯ>
  text <๖ โอปมฺมสํสนฺทนํ>
    text <๒๘>, <รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนาติ อามนฺตาฯ ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ รูปํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนา ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ รูปํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนา ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ รูปํ อญฺโญ ปุคฺคโลติ โน จ วต เร วตฺตพฺเพ รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนา ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนา ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉา…เป …ฯ>
    text <๒๙>, <รูปํ อุปลพฺภติ สจฺจิกฏฺฐปรมตฺเถน สญฺญา จ อุปลพฺภติ…เป … สงฺขารา จ อุปลพฺภนฺติ…เป … วิญฺญาณญฺจ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญํ วิญฺญาณนฺติ อามนฺตาฯ ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ รูปํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ รูปํ อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญํ วิญฺญาณํ ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ รูปํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข รูปํ อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญํ วิญฺญาณํ ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ รูปํ อญฺโญ ปุคฺคโลติ โน จ วต เร วตฺตพฺเพ รูปํ อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญํ วิญฺญาณํ ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข รูปํ อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญํ วิญฺญาณํ ปุคฺคโล อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉา…เป …ฯ>
    text <๓๐>, <เวทนา อุปลพฺภติ สจฺจิกฏฺฐปรมตฺเถน สญฺญา จ อุปลพฺภติ…เป … สงฺขารา จ อุปลพฺภนฺติ…เป … วิญฺญาณญฺจ อุปลพฺภติ…เป … รูปญฺจ อุปลพฺภติ สจฺจิกฏฺฐปรมตฺเถน…เป …ฯ>
    text <๓๑>, <สญฺญา อุปลพฺภติ สจฺจิกฏฺฐปรมตฺเถน สงฺขารา จ อุปลพฺภนฺติ…เป … วิญฺญาณญฺจ อุปลพฺภติ…เป … รูปญฺจ อุปลพฺภติ…เป … เวทนา จ อุปลพฺภติ สจฺจิกฏฺฐปรมตฺเถน…เป …ฯ>
    text <๓๒>, <สงฺขารา อุปลพฺภนฺติ สจฺจิกฏฺฐปรมตฺเถน วิญฺญาณญฺจ อุปลพฺภติ…เป … รูปญฺจ อุปลพฺภติ…เป … เวทนา จ อุปลพฺภติ…เป … สญฺญา จ อุปลพฺภติ สจฺจิกฏฺฐปรมตฺเถน…เป …ฯ>
    text <๓๓>, <วิญฺญาณํ อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ…เป … เวทนา จ อุปลพฺภติ…เป … สญฺญา จ อุปลพฺภติ…เป … สงฺขารา จ อุปลพฺภนฺติ สจฺจิกฏฺฐปรมตฺเถน อญฺญํ วิญฺญาณํ อญฺเญ สงฺขาราติ อามนฺตาฯ ปุคฺคโล อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ วิญฺญาณํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ วิญฺญาณํ อุปลพฺภติ สจฺจิกฏฺฐปรมตฺเถน สงฺขารา จ อุปลพฺภนฺติ สจฺจิกฏฺฐปรมตฺเถน อญฺญํ วิญฺญาณํ อญฺเญ สงฺขารา ปุคฺคโล อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ วิญฺญาณํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข วิญฺญาณํ อุปลพฺภติ สจฺจิกฏฺฐปรมตฺเถน สงฺขารา จ อุปลพฺภนฺติ สจฺจิกฏฺฐปรมตฺเถน อญฺญํ วิญฺญาณํ อญฺเญ สงฺขารา ปุคฺคโล อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ วิญฺญาณํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ วิญฺญาณํ อญฺโญ ปุคฺคโลติ โน จ วต เร วตฺตพฺเพ วิญฺญาณํ อุปลพฺภติ สจฺจิกฏฺฐปรมตฺเถน สงฺขารา จ อุปลพฺภนฺติ สจฺจิกฏฺฐปรมตฺเถน อญฺญํ วิญฺญาณํ อญฺเญ สงฺขารา ปุคฺคโล อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข วิญฺญาณํ อุปลพฺภติ สจฺจิกฏฺฐปรมตฺเถน สงฺขารา จ อุปลพฺภนฺติ สจฺจิกฏฺฐปรมตฺเถน อญฺญํ วิญฺญาณํ อญฺเญ สงฺขารา ปุคฺคโล อุปลพฺภติ สจฺจิกฏฺฐปรมตฺเถน วิญฺญาณญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ วิญฺญาณํ อญฺโญ ปุคฺคโลติ มิจฺฉา…เป …ฯ>
    text <๓๔>, <จกฺขายตนํ อุปลพฺภติ สจฺจิกฏฺฐปรมตฺเถน โสตายตนญฺจ อุปลพฺภติ…เป … ธมฺมายตนญฺจ อุปลพฺภติ สจฺจิกฏฺฐปรมตฺเถน…เป … โสตายตนํ อุปลพฺภติ…เป … ธมฺมายตนํ อุปลพฺภติ สจฺจิกฏฺฐปรมตฺเถน จกฺขายตนญฺจ อุปลพฺภติ…เป … มนายตนญฺจ อุปลพฺภติ สจฺจิกฏฺฐปรมตฺเถน…เป …ฯ>
    text <๓๕>, <จกฺขุธาตุ อุปลพฺภติ สจฺจิกฏฺฐปรมตฺเถน โสตธาตุ จ อุปลพฺภติ…เป … ธมฺมธาตุ จ อุปลพฺภติ สจฺจิกฏฺฐปรมตฺเถน…เป … โสตธาตุ อุปลพฺภติ…เป … ธมฺมธาตุ อุปลพฺภติ สจฺจิกฏฺฐปรมตฺเถน จกฺขุธาตุ จ อุปลพฺภติ…เป … มโนวิญฺญาณธาตุ จ อุปลพฺภติ สจฺจิกฏฺฐปรมตฺเถน…เป …ฯ>
    text <๓๖>, <จกฺขุนฺทฺริยํ อุปลพฺภติ สจฺจิกฏฺฐปรมตฺเถน โสตินฺทฺริยญฺจ อุปลพฺภติ…เป … อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน…เป … โสตินฺทฺริยํ อุปลพฺภติ…เป … อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน…เป … จกฺขุนฺทฺริยญฺจ อุปลพฺภติ…เป … อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยนฺติ อามนฺตาฯ ปุคฺคโล อุปลพฺภติ สจฺจิกฏฺฐปรมตฺเถน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ อญฺญาตาวินฺทฺริยํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยํ ปุคฺคโล อุปลพฺภติ สจฺจิกฏฺฐปรมตฺเถน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยํ ปุคฺคโล อุปลพฺภติ สจฺจิกฏฺฐปรมตฺเถน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ โน จ วต เร วตฺตพฺเพ อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยํ ปุคฺคโล อุปลพฺภติ สจฺจิกฏฺฐปรมตฺเถน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยํ ปุคฺคโล อุปลพฺภติ สจฺจิกฏฺฐปรมตฺเถน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ มิจฺฉา…เป …ฯ>
    text <๓๗>, <รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนาติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ รูปํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ ปฏิกมฺมํฯ หญฺจิ รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนา วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ รูปํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนา วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ รูปํ อญฺโญ ปุคฺคโลติ โน จ วต เร วตฺตพฺเพ รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนา วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข รูปํ อุปลพฺภติ สจฺจิกฏฺฐปรมตฺเถน เวทนา จ อุปลพฺภติ สจฺจิกฏฺฐปรมตฺเถน อญฺญํ รูปํ อญฺญา เวทนา วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน รูปญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ รูปํ อญฺโญ ปุคฺคโลติ มิจฺฉา…เป …ฯ>
    text <๓๘>, <รูปํ อุปลพฺภติ สจฺจิกฏฺฐปรมตฺเถน สญฺญา จ อุปลพฺภติ… สงฺขารา จ อุปลพฺภนฺติ… วิญฺญาณญฺจ อุปลพฺภติ สจฺจิกฏฺฐปรมตฺเถน…เป …ฯ>
    text <๓๙>, <เวทนา อุปลพฺภติ สจฺจิกฏฺฐปรมตฺเถน สญฺญา จ อุปลพฺภติ… สงฺขารา จ อุปลพฺภนฺติ… วิญฺญาณญฺจ อุปลพฺภติ… รูปญฺจ อุปลพฺภติ สจฺจิกฏฺฐปรมตฺเถน…เป …ฯ>
    text <๔๐>, <สญฺญา อุปลพฺภติ สจฺจิกฏฺฐปรมตฺเถน สงฺขารา จ อุปลพฺภนฺติ… วิญฺญาณญฺจ อุปลพฺภติ… รูปญฺจ อุปลพฺภติ… เวทนา จ อุปลพฺภติ สจฺจิกฏฺฐปรมตฺเถน…เป …ฯ>
    text <๔๑>, <สงฺขารา อุปลพฺภนฺติ สจฺจิกฏฺฐปรมตฺเถน วิญฺญาณญฺจ อุปลพฺภติ… รูปญฺจ อุปลพฺภติ… เวทนา จ อุปลพฺภติ… สญฺญา จ อุปลพฺภติ สจฺจิกฏฺฐปรมตฺเถน…เป …ฯ>
    text <๔๒>, <วิญฺญาณํ อุปลพฺภติ สจฺจิกฏฺฐปรมตฺเถน รูปญฺจ อุปลพฺภติ… เวทนา จ อุปลพฺภติ… สญฺญา จ อุปลพฺภติ… สงฺขารา จ อุปลพฺภนฺติ สจฺจิกฏฺฐปรมตฺเถน…เป …ฯ>
    text <๔๓>, <จกฺขายตนํ อุปลพฺภติ สจฺจิกฏฺฐปรมตฺเถน โสตายตนญฺจ อุปลพฺภติ…เป … ธมฺมายตนญฺจ อุปลพฺภติ สจฺจิกฏฺฐปรมตฺเถน…เป … โสตายตนํ อุปลพฺภติ…เป … ธมฺมายตนํ อุปลพฺภติ สจฺจิกฏฺฐปรมตฺเถน จกฺขายตนญฺจ อุปลพฺภติ…เป … มนายตนญฺจ อุปลพฺภติ สจฺจิกฏฺฐปรมตฺเถน…เป …ฯ>
    text <๔๔>, <จกฺขุธาตุ อุปลพฺภติ สจฺจิกฏฺฐปรมตฺเถน โสตธาตุ จ อุปลพฺภติ…เป … ธมฺมธาตุ จ อุปลพฺภติ สจฺจิกฏฺฐปรมตฺเถน…เป … โสตธาตุ อุปลพฺภติ สจฺจิกฏฺฐปรมตฺเถน…เป … ธมฺมธาตุ อุปลพฺภติ สจฺจิกฏฺฐปรมตฺเถน จกฺขุธาตุ จ อุปลพฺภติ…เป … มโนวิญฺญาณธาตุ จ อุปลพฺภติ สจฺจิกฏฺฐปรมตฺเถน…เป …ฯ>
    text <๔๕>, <จกฺขุนฺทฺริยํ อุปลพฺภติ สจฺจิกฏฺฐปรมตฺเถน โสตินฺทฺริยญฺจ อุปลพฺภติ…เป … อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน…เป … โสตินฺทฺริยํ อุปลพฺภติ…เป … อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน จกฺขุนฺทฺริยญฺจ อุปลพฺภติ…เป … อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยนฺติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญํ อญฺญาตาวินฺทฺริยํ อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ ปฏิกมฺมํฯ หญฺจิ อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยํ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยํ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ โน จ วต เร วตฺตพฺเพ อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยํ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข อญฺญาตาวินฺทฺริยํ อุปลพฺภติ สจฺจิกฏฺฐปรมตฺเถน อญฺญินฺทฺริยญฺจ อุปลพฺภติ สจฺจิกฏฺฐปรมตฺเถน อญฺญํ อญฺญาตาวินฺทฺริยํ อญฺญํ อญฺญินฺทฺริยํ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน อญฺญาตาวินฺทฺริยญฺจ อุปลพฺภติ สจฺจิกฏฺฐปรมตฺเถน โน จ วตฺตพฺเพ อญฺญํ อญฺญาตาวินฺทฺริยํ อญฺโญ ปุคฺคโลติ มิจฺฉา…เป …ฯ>
    stand <โอปมฺมสํสนฺทนํฯ>
  text <๗ จตุกฺกนยสํสนฺทนํ>
    text <๔๖>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ รูปํ ปุคฺคโลติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ รูปํ ปุคฺคโลติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ รูปํ ปุคฺคโลติ มิจฺฉาฯ>
    text <โน เจ ปน วตฺตพฺเพ รูปํ ปุคฺคโลติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ รูปํ ปุคฺคโลติ มิจฺฉา…เป …ฯ>
    text <๔๗>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ รูปสฺมิํ ปุคฺคโล…เป … อญฺญตฺร รูปา ปุคฺคโล…เป … ปุคฺคลสฺมิํ รูปนฺติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ ปุคฺคลสฺมิํ รูปนฺติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ ปุคฺคลสฺมิํ รูปนฺติ มิจฺฉาฯ>
    text <โน เจ ปน วตฺตพฺเพ ปุคฺคลสฺมิํ รูปนฺติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ ปุคฺคลสฺมิํ รูปนฺติ มิจฺฉา…เป …ฯ>
    text <๔๘>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ เวทนา ปุคฺคโล…เป … เวทนาย ปุคฺคโล…เป … อญฺญตฺร เวทนาย ปุคฺคโล…เป … ปุคฺคลสฺมิํ เวทนา…เป …ฯ>
    text <สญฺญา ปุคฺคโล…เป … สญฺญาย ปุคฺคโล…เป … อญฺญตฺร สญฺญาย ปุคฺคโล…เป … ปุคฺคลสฺมิํ สญฺญา…เป …ฯ>
    text <สงฺขารา ปุคฺคโล…เป … สงฺขาเรสุ ปุคฺคโล…เป … อญฺญตฺร สงฺขาเรหิ ปุคฺคโล…เป … ปุคฺคลสฺมิํ สงฺขารา…เป …ฯ>
    text <วิญฺญาณํ ปุคฺคโล…เป … วิญฺญาณสฺมิํ ปุคฺคโล…เป … อญฺญตฺร วิญฺญาณา ปุคฺคโล…เป … ปุคฺคลสฺมิํ วิญฺญาณนฺติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ ปุคฺคลสฺมิํ วิญฺญาณนฺติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ ปุคฺคลสฺมิํ วิญฺญาณนฺติ มิจฺฉาฯ>
    text <โน เจ ปน วตฺตพฺเพ ปุคฺคลสฺมิํ วิญฺญาณนฺติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ ปุคฺคลสฺมิํ วิญฺญาณนฺติ มิจฺฉา…เป …ฯ>
    text <๔๙>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ จกฺขายตนํ ปุคฺคโล…เป … จกฺขายตนสฺมิํ ปุคฺคโล…เป … อญฺญตฺร จกฺขายตนา ปุคฺคโล…เป … ปุคฺคลสฺมิํ จกฺขายตนํ…เป … ธมฺมายตนํ ปุคฺคโล…เป … ธมฺมายตนสฺมิํ ปุคฺคโล…เป … อญฺญตฺร ธมฺมายตนา ปุคฺคโล…เป … ปุคฺคลสฺมิํ ธมฺมายตนํ…เป …ฯ>
    text <จกฺขุธาตุ ปุคฺคโล…เป … จกฺขุธาตุยา ปุคฺคโล…เป … อญฺญตฺร จกฺขุธาตุยา ปุคฺคโล…เป … ปุคฺคลสฺมิํ จกฺขุธาตุ…เป … ธมฺมธาตุ ปุคฺคโล…เป … ธมฺมธาตุยา ปุคฺคโล…เป … อญฺญตฺร ธมฺมธาตุยา ปุคฺคโล…เป … ปุคฺคลสฺมิํ ธมฺมธาตุ…เป …ฯ>
    text <จกฺขุนฺทฺริยํ ปุคฺคโล…เป … จกฺขุนฺทฺริยสฺมิํ ปุคฺคโล…เป … อญฺญตฺร จกฺขุนฺทฺริยา ปุคฺคโล …เป … ปุคฺคลสฺมิํ จกฺขุนฺทฺริยํ…เป … อญฺญาตาวินฺทฺริยํ ปุคฺคโล…เป … อญฺญาตาวินฺทฺริยสฺมิํ ปุคฺคโล…เป … อญฺญตฺร อญฺญาตาวินฺทฺริยา ปุคฺคโล…เป … ปุคฺคลสฺมิํ อญฺญาตาวินฺทฺริยนฺติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ ปุคฺคโล อุปลพฺภติ สจฺจิกฏฺฐปรมตฺเถน เตน วต เร วตฺตพฺเพ ปุคฺคลสฺมิํ อญฺญาตาวินฺทฺริยนฺติฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ ปุคฺคลสฺมิํ อญฺญาตาวินฺทฺริยนฺติ มิจฺฉาฯ>
    text <โน เจ ปน วตฺตพฺเพ ปุคฺคลสฺมิํ อญฺญาตาวินฺทฺริยนฺติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติ ฯ ยํ ตตฺถ วเทสิ วตฺตพฺเพ โข ปุคฺคโล อุปลพฺภติ สจฺจิกฏฺฐปรมตฺเถน โน จ วตฺตพฺเพ ปุคฺคลสฺมิํ อญฺญาตาวินฺทฺริยนฺติ มิจฺฉา…เป …ฯ>
    text <๕๐>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติ อามนฺตาฯ รูปํ ปุคฺคโลติ น เหวํ วตฺตพฺเพฯ>
    text <อาชานาหิ ปฏิกมฺมํฯ หญฺจิ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน เตน วต เร วตฺตพฺเพ รูปํ ปุคฺคโลติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน โน จ วตฺตพฺเพ รูปํ ปุคฺคโลติ มิจฺฉาฯ>
    text <โน เจ ปน วตฺตพฺเพ รูปํ ปุคฺคโลติ โน จ วต เร วตฺตพฺเพ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน โน จ วตฺตพฺเพ รูปํ ปุคฺคโลติ มิจฺฉา…เป …ฯ>
    text <๕๑>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติ อามนฺตาฯ รูปสฺมิํ ปุคฺคโล…เป … อญฺญตฺร รูปา ปุคฺคโล…เป … ปุคฺคลสฺมิํ รูปํ…เป …ฯ>
    text <เวทนา ปุคฺคโล…เป … เวทนาย ปุคฺคโล…เป … อญฺญตฺร เวทนาย ปุคฺคโล…เป … ปุคฺคลสฺมิํ เวทนา…เป …ฯ>
    text <สญฺญา ปุคฺคโล…เป … สญฺญาย ปุคฺคโล…เป … อญฺญตฺร สญฺญาย ปุคฺคโล…เป … ปุคฺคลสฺมิํ สญฺญา…เป …ฯ>
    text <สงฺขารา ปุคฺคโล…เป … สงฺขาเรสุ ปุคฺคโล…เป … อญฺญตฺร สงฺขาเรหิ ปุคฺคโล…เป … ปุคฺคลสฺมิํ สงฺขารา…เป …ฯ>
    text <วิญฺญาณํ ปุคฺคโล…เป … วิญฺญาณสฺมิํ ปุคฺคโล…เป … อญฺญตฺร วิญฺญาณา ปุคฺคโล…เป … ปุคฺคลสฺมิํ วิญฺญาณนฺติ น เหวํ วตฺตพฺเพฯ>
    text <อาชานาหิ ปฏิกมฺมํฯ หญฺจิ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน เตน วต เร วตฺตพฺเพ ปุคฺคลสฺมิํ วิญฺญาณนฺติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน โน จ วตฺตพฺเพ ปุคฺคลสฺมิํ วิญฺญาณนฺติ มิจฺฉาฯ>
    text <โน เจ ปน วตฺตพฺเพ ปุคฺคลสฺมิํ วิญฺญาณนฺติ โน จ วต เร วตฺตพฺเพ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน โน จ วตฺตพฺเพ ปุคฺคลสฺมิํ วิญฺญาณนฺติ มิจฺฉา…เป …ฯ>
    text <๕๒>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติ อามนฺตาฯ จกฺขายตนํ ปุคฺคโล…เป … จกฺขายตนสฺมิํ ปุคฺคโล…เป … อญฺญตฺร จกฺขายตนา ปุคฺคโล…เป … ปุคฺคลสฺมิํ จกฺขายตนํ…เป … ธมฺมายตนํ ปุคฺคโล…เป … ธมฺมายตนสฺมิํ ปุคฺคโล…เป … อญฺญตฺร ธมฺมายตนา ปุคฺคโล…เป … ปุคฺคลสฺมิํ ธมฺมายตนํ…เป …ฯ>
    text <จกฺขุธาตุ ปุคฺคโล…เป … จกฺขุธาตุยา ปุคฺคโล…เป … อญฺญตฺร จกฺขุธาตุยา ปุคฺคโล…เป … ปุคฺคลสฺมิํ จกฺขุธาตุ…เป … ธมฺมธาตุ ปุคฺคโล…เป … ธมฺมธาตุยา ปุคฺคโล…เป … อญฺญตฺร ธมฺมธาตุยา ปุคฺคโล…เป … ปุคฺคลสฺมิํ ธมฺมธาตุ…เป …ฯ>
    text <จกฺขุนฺทฺริยํ ปุคฺคโล…เป … จกฺขุนฺทฺริยสฺมิํ ปุคฺคโล…เป … อญฺญตฺร จกฺขุนฺทฺริยา ปุคฺคโล…เป … ปุคฺคลสฺมิํ จกฺขุนฺทฺริยํ…เป … อญฺญาตาวินฺทฺริยํ ปุคฺคโล…เป … อญฺญาตาวินฺทฺริยสฺมิํ ปุคฺคโล…เป … อญฺญตฺร อญฺญาตาวินฺทฺริยา ปุคฺคโล…เป … ปุคฺคลสฺมิํ อญฺญาตาวินฺทฺริยนฺติ น เหวํ วตฺตพฺเพฯ>
    text <อาชานาหิ ปฏิกมฺมํฯ หญฺจิ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน เตน วต เร วตฺตพฺเพ ปุคฺคลสฺมิํ อญฺญาตาวินฺทฺริยนฺติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน โน จ วตฺตพฺเพ ปุคฺคลสฺมิํ อญฺญาตาวินฺทฺริยนฺติ มิจฺฉาฯ>
    text <โน เจ ปน วตฺตพฺเพ ปุคฺคลสฺมิํ อญฺญาตาวินฺทฺริยนฺติ โน จ วต เร วตฺตพฺเพ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติฯ ยํ ตตฺถ วเทสิ วตฺตพฺเพ โข วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน โน จ วตฺตพฺเพ ปุคฺคลสฺมิํ อญฺญาตาวินฺทฺริยนฺติ มิจฺฉา…เป …ฯ>
    stand <จตุกฺกนยสํสนฺทนํฯ>
  text <๘ ลกฺขณยุตฺติกถา>
    text <๕๓>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ ปุคฺคโล สปฺปจฺจโย…เป … ปุคฺคโล อปฺปจฺจโย… ปุคฺคโล สงฺขโต … ปุคฺคโล อสงฺขโต… ปุคฺคโล สสฺสโต … ปุคฺคโล อสสฺสโต… ปุคฺคโล สนิมิตฺโต… ปุคฺคโล อนิมิตฺโตติ น เหวํ วตฺตพฺเพฯ สํขิตฺตํ>
    text <๕๔>, <ปุคฺคโล นุปลพฺภติ สจฺจิกฏฺฐปรมตฺเถนาติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติ อามนฺตาฯ ปุคฺคโล สปฺปจฺจโย…เป … ปุคฺคโล อปฺปจฺจโย… ปุคฺคโล สงฺขโต… ปุคฺคโล อสงฺขโต… ปุคฺคโล สสฺสโต… ปุคฺคโล อสสฺสโต… ปุคฺคโล สนิมิตฺโต… ปุคฺคโล อนิมิตฺโตติ น เหวํ วตฺตพฺเพฯ สํขิตฺตํ>
    stand <ลกฺขณยุตฺติกถาฯ>
  text <๙ วจนโสธนํ>
    text <๕๕>, <ปุคฺคโล อุปลพฺภติ อุปลพฺภติ ปุคฺคโลติ ปุคฺคโล อุปลพฺภติ อุปลพฺภติ เกหิจิ ปุคฺคโล เกหิจิ น ปุคฺคโลติฯ ปุคฺคโล เกหิจิ อุปลพฺภติ เกหิจิ น อุปลพฺภตีติ น เหวํ วตฺตพฺเพ…เป …ฯ>
    text <๕๖>, <ปุคฺคโล สจฺจิกฏฺโฐ สจฺจิกฏฺโฐ ปุคฺคโลติ ปุคฺคโล สจฺจิกฏฺโฐ สจฺจิกฏฺโฐ เกหิจิ ปุคฺคโล เกหิจิ น ปุคฺคโลติฯ ปุคฺคโล เกหิจิ สจฺจิกฏฺโฐ เกหิจิ น สจฺจิกฏฺโฐติ น เหวํ วตฺตพฺเพ…เป …ฯ>
    text <๕๗>, <ปุคฺคโล วิชฺชมาโน วิชฺชมาโน ปุคฺคโลติ ปุคฺคโล วิชฺชมาโน วิชฺชมาโน เกหิจิ ปุคฺคโล เกหิจิ น ปุคฺคโลติฯ ปุคฺคโล เกหิจิ วิชฺชมาโน เกหิจิ น วิชฺชมาโนติ น เหวํ วตฺตพฺเพ…เป …ฯ>
    text <๕๘>, <ปุคฺคโล สํวิชฺชมาโน สํวิชฺชมาโน ปุคฺคโลติ ปุคฺคโล สํวิชฺชมาโน สํวิชฺชมาโน เกหิจิ ปุคฺคโล เกหิจิ น ปุคฺคโลติฯ ปุคฺคโล เกหิจิ สํวิชฺชมาโน เกหิจิ น สํวิชฺชมาโนติ น เหวํ วตฺตพฺเพ…เป …ฯ>
    text <๕๙>, <ปุคฺคโล อตฺถิ อตฺถิ ปุคฺคโลติ ปุคฺคโล อตฺถิ อตฺถิ เกหิจิ ปุคฺคโล เกหิจิ น ปุคฺคโลติฯ ปุคฺคโล เกหิจิ อตฺถิ เกหิจิ นตฺถีติ น เหวํ วตฺตพฺเพ…เป …ฯ>
    text <๖๐>, <ปุคฺคโล อตฺถิ อตฺถิ น สพฺโพ ปุคฺคโลติ อามนฺตา…เป … ปุคฺคโล นตฺถิ นตฺถิ น สพฺโพ ปุคฺคโลติ น เหวํ วตฺตพฺเพฯ สํขิตฺตํ>
    stand <วจนโสธนํฯ>
  text <๑๐ ปญฺญตฺตานุโยโค>
    text <๖๑>, <รูปธาตุยา รูปี ปุคฺคโลติ อามนฺตาฯ กามธาตุยา กามี ปุคฺคโลติ น เหวํ วตฺตพฺเพ…เป …ฯ>
    text <๖๒>, <รูปธาตุยา รูปิโน สตฺตาติ อามนฺตาฯ กามธาตุยา กามิโน สตฺตาติ น เหวํ วตฺตพฺเพ…เป …ฯ>
    text <๖๓>, <อรูปธาตุยา อรูปี ปุคฺคโลติ อามนฺตาฯ กามธาตุยา กามี ปุคฺคโลติ น เหวํ วตฺตพฺเพ…เป …ฯ>
    text <๖๔>, <อรูปธาตุยา อรูปิโน สตฺตาติ อามนฺตาฯ กามธาตุยา กามิโน สตฺตาติ น เหวํ วตฺตพฺเพ…เป …ฯ>
    text <๖๕>, <รูปธาตุยา รูปี ปุคฺคโล อรูปธาตุยา อรูปี ปุคฺคโล อตฺถิ จ โกจิ รูปธาตุยา จุโต อรูปธาตุํ อุปปชฺชตีติ อามนฺตาฯ รูปี ปุคฺคโล อุปจฺฉินฺโน อรูปี ปุคฺคโล ชาโตติ น เหวํ วตฺตพฺเพ…เป …ฯ>
    text <๖๖>, <รูปธาตุยา รูปิโน สตฺตา อรูปธาตุยา อรูปิโน สตฺตา อตฺถิ จ โกจิ รูปธาตุยา จุโต อรูปธาตุํ อุปปชฺชตีติ อามนฺตาฯ รูปี สตฺโต อุปจฺฉินฺโน อรูปี สตฺโต ชาโตติ น เหวํ วตฺตพฺเพ…เป …ฯ>
    text <๖๗>, <กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเตติ อามนฺตาฯ ปุคฺคโลติ วา ชีโวติ วา ชีโวติ วา ปุคฺคโลติ วา ปุคฺคลํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเตติ อามนฺตาฯ อญฺโญ กาโย อญฺโญ ปุคฺคโลติ อามนฺตาฯ อญฺญํ ชีวํ อญฺญํ สรีรนฺติ น เหวํ วตฺตพฺเพฯ>
    text <อาชานาหิ นิคฺคหํฯ หญฺจิ กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต ปุคฺคโลติ วา ชีโวติ วา ชีโวติ วา ปุคฺคโลติ วา ปุคฺคลํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต อญฺโญ กาโย อญฺโญ ปุคฺคโล เตน วต เร วตฺตพฺเพ อญฺญํ ชีวํ อญฺญํ สรีรนฺติฯ ยํ ตตฺถ วเทสิ วตฺตพฺเพ โข กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต ปุคฺคโลติ วา ชีโวติ วา ชีโวติ วา ปุคฺคโลติ วา ปุคฺคลํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต อญฺโญ กาโย อญฺโญ ปุคฺคโล โน จ วตฺตพฺเพ อญฺญํ ชีวํ อญฺญํ สรีรนฺติ มิจฺฉาฯ>
    text <โน เจ ปน วตฺตพฺเพ อญฺญํ ชีวํ อญฺญํ สรีรนฺติ โน จ วต เร วตฺตพฺเพ กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต ปุคฺคโลติ วา ชีโวติ วา ชีโวติ วา ปุคฺคโลติ วา ปุคฺคลํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต อญฺโญ กาโย อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต ปุคฺคโลติ วา ชีโวติ วา ชีโวติ วา ปุคฺคโลติ วา ปุคฺคลํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต อญฺโญ กาโย อญฺโญ ปุคฺคโล โน จ วตฺตพฺเพ อญฺญํ ชีวํ อญฺญํ สรีรนฺติ มิจฺฉา…เป …ฯ>
    text <๖๘>, <กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเตติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติ อามนฺตาฯ อญฺโญ กาโย อญฺโญ ปุคฺคโลติ น เหวํ วตฺตพฺเพฯ>
    text <อาชานาหิ ปฏิกมฺมํฯ หญฺจิ กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน เตน วต เร วตฺตพฺเพ อญฺโญ กาโย อญฺโญ ปุคฺคโลติฯ ยํ ตตฺถ วเทสิ วตฺตพฺเพ โข กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน โน จ วตฺตพฺเพ อญฺโญ กาโย อญฺโญ ปุคฺคโลติ มิจฺฉาฯ>
    text <โน เจ ปน วตฺตพฺเพ อญฺโญ กาโย อญฺโญ ปุคฺคโลติ โน จ วต เร วตฺตพฺเพ กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติฯ ยํ ตตฺถ วเทสิ วตฺตพฺเพ โข กาโยติ วา สรีรนฺติ วา สรีรนฺติ วา กาโยติ วา กายํ อปฺปิยํ กริตฺวา เอเสเส เอกฏฺเฐ สเม สมภาเค ตชฺชาเต วุตฺตํ ภควตา อตฺถิ ปุคฺคโล อตฺตหิตาย ปฏิปนฺโน โน จ วตฺตพฺเพ อญฺโญ กาโย อญฺโญ ปุคฺคโลติ มิจฺฉาฯ สํขิตฺตํ>
    stand <ปญฺญตฺตานุโยโคฯ>
  text <๑๑ คติอนุโยโค>
    text <๖๙>, <ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ โส ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ น เหวํ วตฺตพฺเพ …เป …ฯ>
    text <๗๐>, <ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ อญฺโญ ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ น เหวํ วตฺตพฺเพ…เป …ฯ>
    text <๗๑>, <ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ โส จ อญฺโญ จ สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ น เหวํ วตฺตพฺเพ…เป …ฯ>
    text <๗๒>, <ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ เนว โส สนฺธาวติ น อญฺโญ สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ น เหวํ วตฺตพฺเพ…เป …ฯ>
    text <๗๓>, <ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ โส ปุคฺคโล สนฺธาวติ อญฺโญ ปุคฺคโล สนฺธาวติ โส จ อญฺโญ จ สนฺธาวติ เนว โส สนฺธาวติ น อญฺโญ สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ น เหวํ วตฺตพฺเพ…เป …ฯ>
    text <๗๔>, <น วตฺตพฺพํ ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ นนุ วุตฺตํ ภควตา>
    block
      text <ส สตฺตกฺขตฺตุปรมํ สนฺธาวิตฺวาน ปุคฺคโล>
      text <ทุกฺขสฺสนฺตกโร โหติ สพฺพสํโยชนกฺขยาติ ฯ>
      text <ขนฺเธสุ ภิชฺชมาเนสุ โส เจ ภิชฺชติ ปุคฺคโล>
      text <อุจฺเฉทา ภวติ ทิฏฺฐิ ยา พุทฺเธน วิวชฺชิตาฯ>
      text <ขนฺเธสุ ภิชฺชมาเนสุ โน เจ ภิชฺชติ ปุคฺคโล>
      text <ปุคฺคโล สสฺสโต โหติ นิพฺพาเนน สมสโมติฯ>
      text <สุญฺญโต โลกํ อเวกฺขสฺสุ โมฆราช สทา สโต>
      text <อตฺตานุทิฏฺฐิํ อูหจฺจ เอวํ มจฺจุตโร สิยา>
      text <เอวํ โลกํ อเวกฺขนฺตํ มจฺจุราชา น ปสฺสตีติ ฯ>
      text <กินฺนุ สตฺโตติ ปจฺเจสิ มาร ทิฏฺฐิคตํ นุ เต>
      text <สุทฺธสงฺขารปุญฺโชยํ นยิธ สตฺตุปลพฺภติฯ>
      text <ยถา หิ องฺคสมฺภารา โหติ สทฺโท รโถ อิติ>
      text <เอวํ ขนฺเธสุ สนฺเตสุ โหติ สตฺโตติ สมฺมุติ ฯ>
      text <ทุกฺขเมว หิ สมฺโภติ ทุกฺขํ ติฏฺฐติ เวติ จ>
      text <นาญฺญตฺร ทุกฺขา สมฺโภติ นาญฺญํ ทุกฺขา นิรุชฺฌตีติ ฯ>
      text <อฏฺฐกนิคฺคหเปยฺยาลา สนฺธาวนิยา อุปาทาย>
      text <จิตฺเตน ปญฺจมํ กลฺยาณํ อิทฺธิสุตฺตาหรเณน อฏฺฐมํฯ>
    text <อตฺเถว สุตฺตนฺโตติ อามนฺตาฯ เตน หิ ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติฯ>
    text <๗๕>, <น วตฺตพฺพํ ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ นนุ วุตฺตํ ภควตา อนมตคฺโคยํ ภิกฺขเว สํสาโรฯ ปุพฺพโกฏิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตนฺติ อตฺเถว สุตฺตนฺโตติ อามนฺตาฯ เตน หิ ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติฯ>
    text <๗๖>, <ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ น เหวํ วตฺตพฺเพ…เป …ฯ>
    text <๗๗>, <สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ อตฺถิ โกจิ มนุสฺโส หุตฺวา เทโว โหตีติ อามนฺตาฯ สฺเวว มนุสฺโส โส เทโวติ น เหวํ วตฺตพฺเพ…เป …ฯ>
    text <๗๘>, <สฺเวว มนุสฺโส โส เทโวติ อามนฺตาฯ มนุสฺโส หุตฺวา เทโว โหติ เทโว หุตฺวา มนุสฺโส โหติ มนุสฺสภูโต อญฺโญ เทโว อญฺโญ มนุสฺสภูโต สฺเววายํ สนฺธาวตีติ มิจฺฉา…เป …ฯ>
    text <สเจ หิ สนฺธาวติ สฺเวว ปุคฺคโล อิโต จุโต ปรํ โลกํ อนญฺโญ เหวํ มรณํ น เหหิติ ปาณาติปาโตปิ นุปลพฺภติฯ กมฺมํ อตฺถิ กมฺมวิปาโก อตฺถิ กตานํ กมฺมานํ วิปาโก อตฺถิ กุสลากุสเล วิปจฺจมาเน สฺเววายํ สนฺธาวตีติ มิจฺฉาฯ>
    text <๗๙>, <สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ อตฺถิ โกจิ มนุสฺโส หุตฺวา ยกฺโข โหติ เปโต โหติ เนรยิโก โหติ ติรจฺฉานคโต โหติ โอฏฺโฐ โหติ โคโณ โหติ คทฺรโภ โหติ สูกโร โหติ มหิํโส โหตีติ อามนฺตาฯ สฺเวว มนุสฺโส โส มหิํโสติ น เหวํ วตฺตพฺเพ…เป …ฯ>
    text <๘๐>, <สฺเวว มนุสฺโส โส มหิํโสติ อามนฺตาฯ มนุสฺโส หุตฺวา มหิํโส โหติ มหิํโส หุตฺวา มนุสฺโส โหติ มนุสฺสภูโต อญฺโญ มหิํโส อญฺโญ มนุสฺสภูโต สฺเววายํ สนฺธาวตีติ มิจฺฉา…เป …ฯ>
    text <สเจ หิ สนฺธาวติ สฺเวว ปุคฺคโล อิโต จุโต ปรํ โลกํ อนญฺโญ เหวํ มรณํ น เหหิติ ปาณาติปาโตปิ นุปลพฺภติฯ กมฺมํ อตฺถิ กมฺมวิปาโก อตฺถิ กตานํ กมฺมานํ วิปาโก อตฺถิ กุสลากุสเล วิปจฺจมาเน สฺเววายํ สนฺธาวตีติ มิจฺฉาฯ>
    text <๘๑>, <สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตา ฯ อตฺถิ โกจิ ขตฺติโย หุตฺวา พฺราหฺมโณ โหตีติ อามนฺตาฯ สฺเวว ขตฺติโย โส พฺราหฺมโณติ น เหวํ วตฺตพฺเพ…เป …ฯ>
    text <๘๒>, <อตฺถิ โกจิ ขตฺติโย หุตฺวา เวสฺโส โหติ สุทฺโท โหตีติ อามนฺตาฯ สฺเวว ขตฺติโย โส สุทฺโทติ น เหวํ วตฺตพฺเพ…เป …ฯ>
    text <๘๓>, <อตฺถิ โกจิ พฺราหฺมโณ หุตฺวา เวสฺโส โหติ สุทฺโท โหติ ขตฺติโย โหตีติ อามนฺตาฯ สฺเวว พฺราหฺมโณ โส ขตฺติโยติ น เหวํ วตฺตพฺเพ…เป …ฯ>
    text <๘๔>, <อตฺถิ โกจิ เวสฺโส หุตฺวา สุทฺโท โหติ ขตฺติโย โหติ พฺราหฺมโณ โหตีติ อามนฺตาฯ สฺเวว เวสฺโส โส พฺราหฺมโณติ น เหวํ วตฺตพฺเพ…เป …ฯ>
    text <๘๕>, <อตฺถิ โกจิ สุทฺโท หุตฺวา ขตฺติโย โหติ พฺราหฺมโณ โหติ เวสฺโส โหตีติ อามนฺตาฯ สฺเวว สุทฺโท โส เวสฺโสติ น เหวํ วตฺตพฺเพ…เป …ฯ>
    text <๘๖>, <สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ หตฺถจฺฉินฺโน หตฺถจฺฉินฺโนว โหติ ปาทจฺฉินฺโน ปาทจฺฉินฺโนว โหติ หตฺถปาทจฺฉินฺโน หตฺถปาทจฺฉินฺโนว โหติ กณฺณจฺฉินฺโน… นาสจฺฉินฺโน… กณฺณนาสจฺฉินฺโน… องฺคุลิจฺฉินฺโน… อฬจฺฉินฺโน… กณฺฑรจฺฉินฺโน… กุณิหตฺถโก… ผณหตฺถโก… กุฏฺฐิโย… คณฺฑิโย… กิลาสิโย… โสสิโย… อปมาริโย… โอฏฺโฐ… โคโณ… คทฺรโภ… สูกโร… มหิํโส มหิํโสว โหตีติ น เหวํ วตฺตพฺเพ…เป …ฯ>
    text <๘๗>, <น วตฺตพฺพํ สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ นนุ โสตาปนฺโน ปุคฺคโล มนุสฺสโลกา จุโต เทวโลกํ อุปปนฺโน ตตฺถปิ โสตาปนฺโนว โหตีติ อามนฺตาฯ>
    text <หญฺจิ โสตาปนฺโน ปุคฺคโล มนุสฺสโลกา จุโต เทวโลกํ อุปปนฺโน ตตฺถปิ โสตาปนฺโนว โหติ เตน วต เร วตฺตพฺเพ สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติฯ>
    text <๘๘>, <โสตาปนฺโน ปุคฺคโล มนุสฺสโลกา จุโต เทวโลกํ อุปปนฺโน ตตฺถปิ โสตาปนฺโนว โหตีติ กตฺวา เตน จ การเณน สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ โสตาปนฺโน ปุคฺคโล มนุสฺสโลกา จุโต เทวโลกํ อุปปนฺโน ตตฺถปิ มนุสฺโส โหตีติ กตฺวา น เหวํ วตฺตพฺเพ…เป …ฯ>
    text <๘๙>, <สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ อนญฺโญ อวิคโต สนฺธาวตีติ น เหวํ วตฺตพฺเพ…เป …ฯ>
    text <๙๐>, <อนญฺโญ อวิคโต สนฺธาวตีติ อามนฺตาฯ หตฺถจฺฉินฺโน หตฺถจฺฉินฺโนว โหติ ปาทจฺฉินฺโน ปาทจฺฉินฺโนว โหติ หตฺถปาทจฺฉินฺโน หตฺถปาทจฺฉินฺโนว โหติ กณฺณจฺฉินฺโน… นาสจฺฉินฺโน… กณฺณนาสจฺฉินฺโน… องฺคุลิจฺฉินฺโน… อฬจฺฉินฺโน… กณฺฑรจฺฉินฺโน… กุณิหตฺถโก… ผณหตฺถโก… กุฏฺฐิโย… คณฺฑิโย… กิลาสิโย… โสสิโย… อปมาริโย… โอฏฺโฐ… โคโณ… คทฺรโภ… สูกโร… มหิํโส มหิํโสว โหตีติ น เหวํ วตฺตพฺเพ…เป …ฯ>
    text <๙๑>, <สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ สรูโป สนฺธาวตีติ น เหวํ วตฺตพฺเพ…เป … สรูโป สนฺธาวตีติ อามนฺตาฯ ตํ ชีวํ ตํ สรีรนฺติ น เหวํ วตฺตพฺเพ…เป …ฯ>
    text <สเวทโน…เป … สสญฺโญ…เป … สสงฺขาโร…เป … สวิญฺญาโณ สนฺธาวตีติ น เหวํ วตฺตพฺเพ…เป … สวิญฺญาโณ สนฺธาวตีติ อามนฺตา ฯ ตํ ชีวํ ตํ สรีรนฺติ น เหวํ วตฺตพฺเพ…เป …ฯ>
    text <๙๒>, <สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ อรูโป สนฺธาวตีติ น เหวํ วตฺตพฺเพ…เป … อรูโป สนฺธาวตีติ อามนฺตาฯ อญฺญํ ชีวํ อญฺญํ สรีรนฺติ น เหวํ วตฺตพฺเพ…เป …ฯ>
    text <อเวทโน…เป … อสญฺโญ…เป … อสงฺขาโร…เป … อวิญฺญาโณ สนฺธาวตีติ น เหวํ วตฺตพฺเพ…เป … อวิญฺญาโณ สนฺธาวตีติ อามนฺตาฯ อญฺญํ ชีวํ อญฺญํ สรีรนฺติ น เหวํ วตฺตพฺเพ…เป …ฯ>
    text <๙๓>, <สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ รูปํ สนฺธาวตีติ น เหวํ วตฺตพฺเพ…เป … รูปํ สนฺธาวตีติ อามนฺตาฯ ตํ ชีวํ ตํ สรีรนฺติ น เหวํ วตฺตพฺเพ…เป …ฯ>
    text <เวทนา …เป … สญฺญา…เป … สงฺขารา…เป … วิญฺญาณํ สนฺธาวตีติ น เหวํ วตฺตพฺเพ…เป … วิญฺญาณํ สนฺธาวตีติ อามนฺตาฯ ตํ ชีวํ ตํ สรีรนฺติ น เหวํ วตฺตพฺเพ…เป …ฯ>
    text <๙๔>, <สฺเวว ปุคฺคโล สนฺธาวติ อสฺมา โลกา ปรํ โลกํ ปรสฺมา โลกา อิมํ โลกนฺติ อามนฺตาฯ รูปํ น สนฺธาวตีติ น เหวํ วตฺตพฺเพ…เป … รูปํ น สนฺธาวตีติ อามนฺตาฯ อญฺญํ ชีวํ อญฺญํ สรีรนฺติ น เหวํ วตฺตพฺเพ…เป …ฯ>
    text <เวทนา …เป … สญฺญา…เป … สงฺขารา…เป … วิญฺญาณํ น สนฺธาวตีติ น เหวํ วตฺตพฺเพ…เป … วิญฺญาณํ น สนฺธาวตีติ อามนฺตาฯ อญฺญํ ชีวํ อญฺญํ สรีรนฺติ น เหวํ วตฺตพฺเพฯ สํขิตฺตํฯ>
    stand <คติอนุโยโคฯ>
  text <๑๒ อุปาทาปญฺญตฺตานุโยโค>
    text <๙๕>, <รูปํ อุปาทาย ปุคฺคลสฺส ปญฺญตฺตีติ อามนฺตาฯ รูปํ อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมนฺติ อามนฺตา ปุคฺคโลปิ อนิจฺโจ สงฺขโต ปฏิจฺจสมุปฺปนฺโน ขยธมฺโม วยธมฺโม วิราคธมฺโม นิโรธธมฺโม วิปริณามธมฺโมติ น เหวํ วตฺตพฺเพ…เป …ฯ>
    text <๙๖>, <เวทนํ อุปาทาย… สญฺญํ อุปาทาย… สงฺขาเร อุปาทาย… วิญฺญาณํ อุปาทาย ปุคฺคลสฺส ปญฺญตฺตีติ อามนฺตาฯ วิญฺญาณํ อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมนฺติ อามนฺตาฯ ปุคฺคโลปิ อนิจฺโจ สงฺขโต ปฏิจฺจสมุปฺปนฺโน ขยธมฺโม วยธมฺโม วิราคธมฺโม นิโรธธมฺโม วิปริณามธมฺโมติ น เหวํ วตฺตพฺเพ…เป …ฯ>
    text <๙๗>, <รูปํ อุปาทาย ปุคฺคลสฺส ปญฺญตฺตีติ อามนฺตาฯ นีลํ รูปํ อุปาทาย นีลกสฺส ปุคฺคลสฺส ปญฺญตฺตีติ น เหวํ วตฺตพฺเพ…เป … ปีตํ รูปํ อุปาทาย… โลหิตํ รูปํ อุปาทาย… โอทาตํ รูปํ อุปาทาย… สนิทสฺสนํ รูปํ อุปาทาย… อนิทสฺสนํ รูปํ อุปาทาย… สปฺปฏิฆํ รูปํ อุปาทาย… อปฺปฏิฆํ รูปํ อุปาทาย อปฺปฏิฆสฺส ปุคฺคลสฺส ปญฺญตฺตีติ น เหวํ วตฺตพฺเพ…เป …ฯ>
    text <๙๘>, <เวทนํ อุปาทาย ปุคฺคลสฺส ปญฺญตฺตีติ อามนฺตาฯ กุสลํ เวทนํ อุปาทาย กุสลสฺส ปุคฺคลสฺส ปญฺญตฺตีติ น เหวํ วตฺตพฺเพ…เป … กุสลํ เวทนํ อุปาทาย กุสลสฺส ปุคฺคลสฺส ปญฺญตฺตีติ อามนฺตาฯ กุสลา เวทนา สผลา สวิปากา อิฏฺฐผลา กนฺตผลา มนุญฺญผลา อเสจนกผลา สุขุทฺรยา สุขวิปากาติ อามนฺตาฯ กุสโลปิ ปุคฺคโล สผโล สวิปาโก อิฏฺฐผโล กนฺตผโล มนุญฺญผโล อเสจนกผโล สุขุทฺรโย สุขวิปาโกติ น เหวํ วตฺตพฺเพ…เป …ฯ>
    text <๙๙>, <เวทนํ อุปาทาย ปุคฺคลสฺส ปญฺญตฺตีติ อามนฺตาฯ อกุสลํ เวทนํ อุปาทาย อกุสลสฺส ปุคฺคลสฺส ปญฺญตฺตีติ น เหวํ วตฺตพฺเพ…เป … อกุสลํ เวทนํ อุปาทาย อกุสลสฺส ปุคฺคลสฺส ปญฺญตฺตีติ อามนฺตาฯ อกุสลา เวทนา สผลา สวิปากา อนิฏฺฐผลา อกนฺตผลา อมนุญฺญผลา เสจนกผลา ทุกฺขุทฺรยา ทุกฺขวิปากาติ อามนฺตาฯ อกุสโลปิ ปุคฺคโล สผโล สวิปาโก อนิฏฺฐผโล อกนฺตผโล อมนุญฺญผโล เสจนกผโล ทุกฺขุทฺรโย ทุกฺขวิปาโกติ น เหวํ วตฺตพฺเพ…เป …ฯ>
    text <๑๐๐>, <เวทนํ อุปาทาย ปุคฺคลสฺส ปญฺญตฺตีติ อามนฺตาฯ อพฺยากตํ เวทนํ อุปาทาย อพฺยากตสฺส ปุคฺคลสฺส ปญฺญตฺตีติ น เหวํ วตฺตพฺเพ…เป … อพฺยากตํ เวทนํ อุปาทาย อพฺยากตสฺส ปุคฺคลสฺส ปญฺญตฺตีติ อามนฺตาฯ อพฺยากตา เวทนา อนิจฺจา สงฺขตา ปฏิจฺจสมุปฺปนฺนา ขยธมฺมา วยธมฺมา วิราคธมฺมา นิโรธธมฺมา วิปริณามธมฺมาติ อามนฺตาฯ อพฺยากโตปิ ปุคฺคโล อนิจฺโจ สงฺขโต ปฏิจฺจสมุปฺปนฺโน ขยธมฺโม วยธมฺโม วิราคธมฺโม นิโรธธมฺโม วิปริณามธมฺโมติ น เหวํ วตฺตพฺเพ…เป …ฯ>
    text <๑๐๑>, <สญฺญํ อุปาทาย… สงฺขาเร อุปาทาย… วิญฺญาณํ อุปาทาย ปุคฺคลสฺส ปญฺญตฺตีติ อามนฺตาฯ กุสลํ วิญฺญาณํ อุปาทาย กุสลสฺส ปุคฺคลสฺส ปญฺญตฺตีติ น เหวํ วตฺตพฺเพ…เป … กุสลํ วิญฺญาณํ อุปาทาย กุสลสฺส ปุคฺคลสฺส ปญฺญตฺตีติ อามนฺตาฯ กุสลํ วิญฺญาณํ สผลํ สวิปากํ อิฏฺฐผลํ กนฺตผลํ มนุญฺญผลํ อเสจนกผลํ สุขุทฺรยํ สุขวิปากนฺติ อามนฺตาฯ กุสโลปิ ปุคฺคโล สผโล สวิปาโก อิฏฺฐผโล กนฺตผโล มนุญฺญผโล อเสจนกผโล สุขุทฺรโย สุขวิปาโกติ น เหวํ วตฺตพฺเพ…เป …ฯ>
    text <๑๐๒>, <วิญฺญาณํ อุปาทาย ปุคฺคลสฺส ปญฺญตฺตีติ อามนฺตาฯ อกุสลํ วิญฺญาณํ อุปาทาย อกุสลสฺส ปุคฺคลสฺส ปญฺญตฺตีติ น เหวํ วตฺตพฺเพ…เป … อกุสลํ วิญฺญาณํ อุปาทาย อกุสลสฺส ปุคฺคลสฺส ปญฺญตฺตีติ อามนฺตาฯ อกุสลํ วิญฺญาณํ สผลํ สวิปากํ อนิฏฺฐผลํ อกนฺตผลํ อมนุญฺญผลํ เสจนกผลํ ทุกฺขุทฺรยํ ทุกฺขวิปากนฺติ อามนฺตาฯ อกุสโลปิ ปุคฺคโล สผโล สวิปาโก อนิฏฺฐผโล อกนฺตผโล อมนุญฺญผโล เสจนกผโล ทุกฺขุทฺรโย ทุกฺขวิปาโกติ น เหวํ วตฺตพฺเพ…เป …ฯ>
    text <๑๐๓>, <วิญฺญาณํ อุปาทาย ปุคฺคลสฺส ปญฺญตฺตีติ อามนฺตาฯ อพฺยากตํ วิญฺญาณํ อุปาทาย อพฺยากตสฺส ปุคฺคลสฺส ปญฺญตฺตีติ น เหวํ วตฺตพฺเพ…เป … อพฺยากตํ วิญฺญาณํ อุปาทาย อพฺยากตสฺส ปุคฺคลสฺส ปญฺญตฺตีติ อามนฺตาฯ อพฺยากตํ วิญฺญาณํ อนิจฺจํ สงฺขตํ ปฏิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมนฺติ อามนฺตาฯ อพฺยากโตปิ ปุคฺคโล อนิจฺโจ สงฺขโต ปฏิจฺจสมุปฺปนฺโน ขยธมฺโม วยธมฺโม วิราคธมฺโม นิโรธธมฺโม วิปริณามธมฺโมติ น เหวํ วตฺตพฺเพ…เป …ฯ>
    text <๑๐๔>, <จกฺขุํ อุปาทาย จกฺขุมา ปุคฺคโลติ วตฺตพฺโพติ อามนฺตา ฯ จกฺขุมฺหิ นิรุทฺเธ จกฺขุมา ปุคฺคโล นิรุทฺโธติ วตฺตพฺโพติ น เหวํ วตฺตพฺเพ…เป … โสตํ อุปาทาย… ฆานํ อุปาทาย… ชิวฺหํ อุปาทาย… กายํ อุปาทาย… มนํ อุปาทาย มนวา ปุคฺคโลติ วตฺตพฺโพติ อามนฺตาฯ มนมฺหิ นิรุทฺเธ มนวา ปุคฺคโล นิรุทฺโธติ วตฺตพฺโพติ น เหวํ วตฺตพฺเพฯ>
    text <๑๐๕>, <มิจฺฉาทิฏฺฐิํ อุปาทาย มิจฺฉาทิฏฺฐิโย ปุคฺคโลติ วตฺตพฺโพติ อามนฺตาฯ มิจฺฉาทิฏฺฐิยา นิรุทฺธาย มิจฺฉาทิฏฺฐิโย ปุคฺคโล นิรุทฺโธติ วตฺตพฺโพติ น เหวํ วตฺตพฺเพฯ มิจฺฉาสงฺกปฺปํ อุปาทาย… มิจฺฉาวาจํ อุปาทาย… มิจฺฉากมฺมนฺตํ อุปาทาย… มิจฺฉาอาชีวํ อุปาทาย … มิจฺฉาวายามํ อุปาทาย… มิจฺฉาสติํ อุปาทาย… มิจฺฉาสมาธิํ อุปาทาย มิจฺฉาสมาธิโย ปุคฺคโลติ วตฺตพฺโพติ อามนฺตาฯ มิจฺฉาสมาธิมฺหิ นิรุทฺเธ มิจฺฉาสมาธิโย ปุคฺคโล นิรุทฺโธติ วตฺตพฺโพติ น เหวํ วตฺตพฺเพฯ>
    text <๑๐๖>, <สมฺมาทิฏฺฐิํ อุปาทาย สมฺมาทิฏฺฐิโย ปุคฺคโลติ วตฺตพฺโพติ อามนฺตาฯ สมฺมาทิฏฺฐิยา นิรุทฺธาย สมฺมาทิฏฺฐิโย ปุคฺคโล นิรุทฺโธติ วตฺตพฺโพติ น เหวํ วตฺตพฺเพ…เป … สมฺมาสงฺกปฺปํ อุปาทาย… สมฺมาวาจํ อุปาทาย… สมฺมากมฺมนฺตํ อุปาทาย… สมฺมาอาชีวํ อุปาทาย… สมฺมาวายามํ อุปาทาย… สมฺมาสติํ อุปาทาย… สมฺมาสมาธิํ อุปาทาย สมฺมาสมาธิโย ปุคฺคโลติ วตฺตพฺโพติ อามนฺตาฯ สมฺมาสมาธิมฺหิ นิรุทฺเธ สมฺมาสมาธิโย ปุคฺคโล นิรุทฺโธติ วตฺตพฺโพติ น เหวํ วตฺตพฺเพ…เป …ฯ>
    text <๑๐๗>, <รูปํ อุปาทาย เวทนํ อุปาทาย ปุคฺคลสฺส ปญฺญตฺตีติ อามนฺตาฯ ทฺวินฺนํ ขนฺธานํ อุปาทาย ทฺวินฺนํ ปุคฺคลานํ ปญฺญตฺตีติ น เหวํ วตฺตพฺเพ…เป … รูปํ อุปาทาย เวทนํ อุปาทาย สญฺญํ อุปาทาย สงฺขาเร อุปาทาย วิญฺญาณํ อุปาทาย ปุคฺคลสฺส ปญฺญตฺตีติ อามนฺตาฯ ปญฺจนฺนํ ขนฺธานํ อุปาทาย ปญฺจนฺนํ ปุคฺคลานํ ปญฺญตฺตีติ น เหวํ วตฺตพฺเพ…เป …ฯ>
    text <๑๐๘>, <จกฺขายตนํ อุปาทาย โสตายตนํ อุปาทาย ปุคฺคลสฺส ปญฺญตฺตีติ อามนฺตาฯ ทฺวินฺนํ อายตนานํ อุปาทาย ทฺวินฺนํ ปุคฺคลานํ ปญฺญตฺตีติ น เหวํ วตฺตพฺเพ…เป … จกฺขายตนํ อุปาทาย โสตายตนํ อุปาทาย…เป … ธมฺมายตนํ อุปาทาย ปุคฺคลสฺส ปญฺญตฺตีติ อามนฺตาฯ ทฺวาทสนฺนํ อายตนานํ อุปาทาย ทฺวาทสนฺนํ ปุคฺคลานํ ปญฺญตฺตีติ น เหวํ วตฺตพฺเพ…เป …ฯ>
    text <๑๐๙>, <จกฺขุธาตุํ อุปาทาย โสตธาตุํ อุปาทาย ปุคฺคลสฺส ปญฺญตฺตีติ อามนฺตาฯ ทฺวินฺนํ ธาตูนํ อุปาทาย ทฺวินฺนํ ปุคฺคลานํ ปญฺญตฺตีติ น เหวํ วตฺตพฺเพ…เป … จกฺขุธาตุํ อุปาทาย โสตธาตุํ อุปาทาย…เป … ธมฺมธาตุํ อุปาทาย ปุคฺคลสฺส ปญฺญตฺตีติ อามนฺตา ฯ อฏฺฐารสนฺนํ ธาตูนํ อุปาทาย อฏฺฐารสนฺนํ ปุคฺคลานํ ปญฺญตฺตีติ น เหวํ วตฺตพฺเพ…เป …ฯ>
    text <๑๑๐>, <จกฺขุนฺทฺริยํ อุปาทาย โสตินฺทฺริยํ อุปาทาย ปุคฺคลสฺส ปญฺญตฺตีติ อามนฺตาฯ ทฺวินฺนํ อินฺทฺริยานํ อุปาทาย ทฺวินฺนํ ปุคฺคลานํ ปญฺญตฺตีติ น เหวํ วตฺตพฺเพ…เป … จกฺขุนฺทฺริยํ อุปาทาย โสตินฺทฺริยํ อุปาทาย…เป … อญฺญาตาวินฺทฺริยํ อุปาทาย ปุคฺคลสฺส ปญฺญตฺตีติ อามนฺตาฯ พาวีสตีนํ อินฺทฺริยานํ อุปาทาย พาวีสตีนํ ปุคฺคลานํ ปญฺญตฺตีติ น เหวํ วตฺตพฺเพ…เป …ฯ>
    text <๑๑๑>, <เอกโวการภวํ อุปาทาย เอกสฺส ปุคฺคลสฺส ปญฺญตฺตีติ อามนฺตาฯ จตุโวการภวํ อุปาทาย จตุนฺนํ ปุคฺคลานํ ปญฺญตฺตีติ น เหวํ วตฺตพฺเพ…เป … เอกโวการภวํ อุปาทาย เอกสฺส ปุคฺคลสฺส ปญฺญตฺตีติ อามนฺตาฯ ปญฺจโวการภวํ อุปาทาย ปญฺจนฺนํ ปุคฺคลานํ ปญฺญตฺตีติ น เหวํ วตฺตพฺเพ…เป … เอกโวการภเว เอโกว ปุคฺคโลติ อามนฺตาฯ จตุโวการภเว จตฺตาโรว ปุคฺคลาติ น เหวํ วตฺตพฺเพ…เป … เอกโวการภเว เอโกว ปุคฺคโลติ อามนฺตาฯ ปญฺจโวการภเว ปญฺเจว ปุคฺคลาติ น เหวํ วตฺตพฺเพ…เป …ฯ>
    text <๑๑๒>, <ยถา รุกฺขํ อุปาทาย ฉายาย ปญฺญตฺติ เอวเมวํ รูปํ อุปาทาย ปุคฺคลสฺส ปญฺญตฺตีติ ยถา รุกฺขํ อุปาทาย ฉายาย ปญฺญตฺติ รุกฺโขปิ อนิจฺโจ ฉายาปิ อนิจฺจา เอวเมวํ รูปํ อุปาทาย ปุคฺคลสฺส ปญฺญตฺติ รูปมฺปิ อนิจฺจํ ปุคฺคโลปิ อนิจฺโจติ น เหวํ วตฺตพฺเพ…เป … ยถา รุกฺขํ อุปาทาย ฉายาย ปญฺญตฺติ อญฺโญ รุกฺโข อญฺญา ฉายา เอวเมวํ รูปํ อุปาทาย ปุคฺคลสฺส ปญฺญตฺติ อญฺญํ รูปํ อญฺโญ ปุคฺคโลติ น เหวํ วตฺตพฺเพ…เป …ฯ>
    text <๑๑๓>, <ยถา คามํ อุปาทาย คามิกสฺส ปญฺญตฺติ เอวเมวํ รูปํ อุปาทาย ปุคฺคลสฺส ปญฺญตฺตีติ ยถา คามํ อุปาทาย คามิกสฺส ปญฺญตฺติ อญฺโญ คาโม อญฺโญ คามิโก เอวเมวํ รูปํ อุปาทาย ปุคฺคลสฺส ปญฺญตฺติ อญฺญํ รูปํ อญฺโญ ปุคฺคโลติ น เหวํ วตฺตพฺเพ…เป …ฯ>
    text <๑๑๔>, <ยถา รฏฺฐํ อุปาทาย รญฺโญ ปญฺญตฺติ เอวเมวํ รูปํ อุปาทาย ปุคฺคลสฺส ปญฺญตฺตีติ ยถา รฏฺฐํ อุปาทาย รญฺโญ ปญฺญตฺติ อญฺญํ รฏฺฐํ อญฺโญ ราชา เอวเมวํ รูปํ อุปาทาย ปุคฺคลสฺส ปญฺญตฺติ อญฺญํ รูปํ อญฺโญ ปุคฺคโลติ น เหวํ วตฺตพฺเพ…เป …ฯ>
    text <๑๑๕>, <ยถา น นิคโฬ เนคฬิโก ยสฺส นิคโฬ โส เนคฬิโก เอวเมวํ น รูปํ รูปวา ยสฺส รูปํ โส รูปวาติ ยถา น นิคโฬ เนคฬิโก ยสฺส นิคโฬ โส เนคฬิโก อญฺโญ นิคโฬ อญฺโญ เนคฬิโก เอวเมวํ น รูปํ รูปวา ยสฺส รูปํ โส รูปวา อญฺญํ รูปํ อญฺโญ รูปวาติ น เหวํ วตฺตพฺเพ…เป …ฯ>
    text <๑๑๖>, <จิตฺเต จิตฺเต ปุคฺคลสฺส ปญฺญตฺตีติ อามนฺตาฯ จิตฺเต จิตฺเต ปุคฺคโล ชายติ ชียติ มียติ จวติ อุปปชฺชตีติ น เหวํ วตฺตพฺเพ…เป … ทุติเย จิตฺเต อุปฺปนฺเน น วตฺตพฺพํ โสติ วา อญฺโญติ วาติ อามนฺตา ฯ ทุติเย จิตฺเต อุปฺปนฺเน น วตฺตพฺพํ กุมารโกติ วา กุมาริกาติ วาติ วตฺตพฺพํฯ>
    text <อาชานาหิ นิคฺคหํฯ หญฺจิ ทุติเย จิตฺเต อุปฺปนฺเน น วตฺตพฺพํ โสติ วา อญฺโญติ วา เตน วต เร วตฺตพฺเพ ทุติเย จิตฺเต อุปฺปนฺเน น วตฺตพฺพํ กุมารโกติ วา กุมาริกาติ วาติฯ ยํ ตตฺถ วเทสิ วตฺตพฺเพ โข ทุติเย จิตฺเต อุปฺปนฺเน น วตฺตพฺพํ โสติ วา อญฺโญติ วา ทุติเย จิตฺเต อุปฺปนฺเน วตฺตพฺพํ กุมารโกติ วา กุมาริกาติ วาติ มิจฺฉาฯ>
    text <หญฺจิ วา ปน ทุติเย จิตฺเต อุปฺปนฺเน วตฺตพฺพํ กุมารโกติ วา กุมาริกาติ วา เตน วต เร วตฺตพฺเพ ทุติเย จิตฺเต อุปฺปนฺเน วตฺตพฺพํ โสติ วา อญฺโญติ วาติฯ ยํ ตตฺถ วเทสิ วตฺตพฺเพ โข ทุติเย จิตฺเต อุปฺปนฺเน น วตฺตพฺพํ โสติ วา อญฺโญติ วา ทุติเย จิตฺเต อุปฺปนฺเน วตฺตพฺพํ กุมารโกติ วา กุมาริกาติ วาติ มิจฺฉาฯ>
    text <๑๑๗>, <ทุติเย จิตฺเต อุปฺปนฺเน น วตฺตพฺพํ โสติ วา อญฺโญติ วาติ อามนฺตาฯ ทุติเย จิตฺเต อุปฺปนฺเน น วตฺตพฺพํ อิตฺถีติ วา ปุริโสติ วา คหฏฺโฐติ วา ปพฺพชิโตติ วา เทโวติ วา มนุสฺโสติ วาติ วตฺตพฺพํฯ>
    text <อาชานาหิ นิคฺคหํฯ หญฺจิ ทุติเย จิตฺเต อุปฺปนฺเน น วตฺตพฺพํ โสติ วา อญฺโญติ วา เตน วต เร วตฺตพฺเพ ทุติเย จิตฺเต อุปฺปนฺเน น วตฺตพฺพํ เทโวติ วา มนุสฺโสติ วาติฯ ยํ ตตฺถ วเทสิ วตฺตพฺเพ โข ทุติเย จิตฺเต อุปฺปนฺเน น วตฺตพฺพํ โสติ วา อญฺโญติ วา ทุติเย จิตฺเต อุปฺปนฺเน วตฺตพฺพํ เทโวติ วา มนุสฺโสติ วาติ มิจฺฉาฯ>
    text <หญฺจิ วา ปน ทุติเย จิตฺเต อุปฺปนฺเน วตฺตพฺพํ เทโวติ วา มนุสฺโสติ วา เตน วต เร วตฺตพฺเพ ทุติเย จิตฺเต อุปฺปนฺเน วตฺตพฺพํ โสติ วา อญฺโญติ วาติฯ ยํ ตตฺถ วเทสิ วตฺตพฺเพ โข ทุติเย จิตฺเต อุปฺปนฺเน น วตฺตพฺพํ โสติ วา อญฺโญติ วา ทุติเย จิตฺเต อุปฺปนฺเน วตฺตพฺพํ เทโวติ วา มนุสฺโสติ วาติ มิจฺฉา…เป …ฯ>
    text <๑๑๘>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ โย ปสฺสติ ยํ ปสฺสติ เยน ปสฺสติ โส ปสฺสติ ตํ ปสฺสติ เตน ปสฺสตีติ อามนฺตาฯ หญฺจิ โย ปสฺสติ ยํ ปสฺสติ เยน ปสฺสติ โส ปสฺสติ ตํ ปสฺสติ เตน ปสฺสติ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๑๑๙>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ โย สุณาติ…เป … โย ฆายติ… โย สายติ… โย ผุสติ… โย วิชานาติ ยํ วิชานาติ เยน วิชานาติ โส วิชานาติ ตํ วิชานาติ เตน วิชานาตีติ อามนฺตาฯ หญฺจิ โย วิชานาติ ยํ วิชานาติ เยน วิชานาติ โส วิชานาติ ตํ วิชานาติ เตน วิชานาติ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๑๒๐>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ โย น ปสฺสติ ยํ น ปสฺสติ เยน น ปสฺสติ โส น ปสฺสติ ตํ น ปสฺสติ เตน น ปสฺสตีติ อามนฺตาฯ หญฺจิ โย น ปสฺสติ ยํ น ปสฺสติ เยน น ปสฺสติ โส น ปสฺสติ ตํ น ปสฺสติ เตน น ปสฺสติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ โย น สุณาติ…เป … โย น ฆายติ… โย น สายติ… โย น ผุสติ… โย น วิชานาติ ยํ น วิชานาติ เยน น วิชานาติ โส น วิชานาติ ตํ น วิชานาติ เตน น วิชานาตีติ อามนฺตาฯ หญฺจิ โย น วิชานาติ ยํ น วิชานาติ เยน น วิชานาติ โส น วิชานาติ ตํ น วิชานาติ เตน น วิชานาติ โน จ วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๑๒๑>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ วุตฺตํ ภควตา ปสฺสามหํ ภิกฺขเว ทิพฺเพน จกฺขุนา วิสุทฺเธน อติกฺกนฺตมานุสเกน สตฺเต จวมาเน อุปปชฺชมาเน หีเน ปณีเต สุวณฺเณ ทุพฺพณฺเณ สุคเต ทุคฺคเต ยถากมฺมูปเค สตฺเต ปชานามีติ อตฺเถว สุตฺตนฺโตติ อามนฺตาฯ เตน หิ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๑๒๒>, <วุตฺตํ ภควตา ปสฺสามหํ ภิกฺขเว ทิพฺเพน จกฺขุนา วิสุทฺเธน อติกฺกนฺตมานุสเกน สตฺเต จวมาเน อุปปชฺชมาเน หีเน ปณีเต สุวณฺเณ ทุพฺพณฺเณ สุคเต ทุคฺคเต ยถากมฺมูปเค สตฺเต ปชานามีติ กตฺวา เตเนว การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ ภควา ทิพฺเพน จกฺขุนา วิสุทฺเธน อติกฺกนฺตมานุสเกน รูปํ ปสฺสติ ปุคฺคลํ ปสฺสตีติ รูปํ ปสฺสติฯ รูปํ ปุคฺคโล รูปํ จวติ รูปํ อุปปชฺชติ รูปํ ยถากมฺมูปคนฺติ น เหวํ วตฺตพฺเพฯ>
    text <ภควา ทิพฺเพน จกฺขุนา วิสุทฺเธน อติกฺกนฺตมานุสเกน รูปํ ปสฺสติ ปุคฺคลํ ปสฺสตีติ ปุคฺคลํ ปสฺสติฯ ปุคฺคโล รูปํ รูปายตนํ รูปธาตุ นีลํ ปีตกํ โลหิตกํ โอทาตํ จกฺขุวิญฺเญยฺยํ จกฺขุสฺมิํ ปฏิหญฺญติ จกฺขุสฺส อาปาถํ อาคจฺฉตีติ น เหวํ วตฺตพฺเพฯ>
    text <ภควา ทิพฺเพน จกฺขุนา วิสุทฺเธน อติกฺกนฺตมานุสเกน รูปํ ปสฺสติ ปุคฺคลํ ปสฺสตีติ อุโภ ปสฺสติฯ อุโภ รูปํ รูปายตนํ รูปธาตุ อุโภ นีลา อุโภ ปีตกา อุโภ โลหิตกา อุโภ โอทาตา อุโภ จกฺขุวิญฺเญยฺยา อุโภ จกฺขุสฺมิํ ปฏิหญฺญนฺติ อุโภ จกฺขุสฺส อาปาถํ อาคจฺฉนฺติ อุโภ จวนฺติ อุโภ อุปปชฺชนฺติ อุโภ ยถากมฺมูปคาติ น เหวํ วตฺตพฺเพฯ>
    stand <อุปาทาปญฺญตฺตานุโยโคฯ>
  text <๑๓ ปุริสการานุโยโค>
    text <๑๒๓>, <กลฺยาณปาปกานิ กมฺมานิ อุปลพฺภนฺตีติ อามนฺตาฯ กลฺยาณปาปกานํ กมฺมานํ กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๒๔>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ ตสฺส กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๒๕>, <ตสฺส กตฺตา กาเรตา อุปลพฺภตีติ อามนฺตาฯ ตสฺส ตสฺเสว นตฺถิ ทุกฺขสฺส อนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
    text <๑๒๖>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ ปุคฺคโล อุปลพฺภตีติ ปุคฺคลสฺส กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๒๗>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ นิพฺพานํ อุปลพฺภตีติ นิพฺพานสฺส กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๒๘>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ มหาปถวี อุปลพฺภตีติ มหาปถวิยา กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๒๙>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ มหาสมุทฺโท อุปลพฺภตีติ มหาสมุทฺทสฺส กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๓๐>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ สิเนรุปพฺพตราชา อุปลพฺภตีติ สิเนรุสฺส ปพฺพตราชสฺส กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๓๑>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ อาโป อุปลพฺภตีติ อาปสฺส กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๓๒>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ เตโช อุปลพฺภตีติ เตชสฺส กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๓๓>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ วาโย อุปลพฺภตีติ วายสฺส กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๓๔>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ ติณกฏฺฐวนปฺปตโย อุปลพฺภนฺตีติ ติณกฏฺฐวนปฺปตีนํ กตฺตา กาเรตา อุปลพฺภตีติ น เหวํ วตฺตพฺเพ…เป …ฯ>
    text <๑๓๕>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา อุปลพฺภตีติ อามนฺตาฯ อญฺญานิ กลฺยาณปาปกานิ กมฺมานิ อญฺโญ กลฺยาณปาปกานํ กมฺมานํ กตฺตา กาเรตาติ น เหวํ วตฺตพฺเพ…เป …ฯ>
    text <๑๓๖>, <กลฺยาณปาปกานํ กมฺมานํ วิปาโก อุปลพฺภตีติ อามนฺตาฯ กลฺยาณปาปกานํ กมฺมานํ วิปากปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๓๗>, <กลฺยาณปาปกานํ กมฺมานํ วิปาโก อุปลพฺภตีติ กลฺยาณปาปกานํ กมฺมานํ วิปากปฏิสํเวที อุปลพฺภตีติ อามนฺตาฯ ตสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๓๘>, <ตสฺส ปฏิสํเวที อุปลพฺภตีติ อามนฺตาฯ ตสฺส ตสฺเสว นตฺถิ ทุกฺขสฺส อนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
    text <๑๓๙>, <กลฺยาณปาปกานํ กมฺมานํ วิปาโก อุปลพฺภตีติ กลฺยาณปาปกานํ กมฺมานํ วิปากปฏิสํเวที อุปลพฺภตีติ อามนฺตาฯ ปุคฺคโล อุปลพฺภตีติ ปุคฺคลสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๔๐>, <กลฺยาณปาปกานํ กมฺมานํ วิปาโก อุปลพฺภตีติ กลฺยาณปาปกานํ กมฺมานํ วิปากปฏิสํเวที อุปลพฺภตีติ อามนฺตาฯ นิพฺพานํ อุปลพฺภตีติ นิพฺพานสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๔๑>, <กลฺยาณปาปกานํ กมฺมานํ วิปาโก อุปลพฺภตีติ กลฺยาณปาปกานํ กมฺมานํ วิปากปฏิสํเวที อุปลพฺภตีติ อามนฺตาฯ มหาปถวี อุปลพฺภตีติ…เป … มหาสมุทฺโท อุปลพฺภตีติ… สิเนรุปพฺพตราชา อุปลพฺภตีติ… อาโป อุปลพฺภตีติ… เตโช อุปลพฺภตีติ… วาโย อุปลพฺภตีติ…เป … ติณกฏฺฐวนปฺปตโย อุปลพฺภนฺตีติ ติณกฏฺฐวนปฺปตีนํ ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๔๒>, <กลฺยาณปาปกานํ กมฺมานํ วิปาโก อุปลพฺภตีติ กลฺยาณปาปกานํ กมฺมานํ วิปากปฏิสํเวที อุปลพฺภตีติ อามนฺตาฯ อญฺโญ กลฺยาณปาปกานํ กมฺมานํ วิปาโก อญฺโญ กลฺยาณปาปกานํ กมฺมานํ วิปากปฏิสํเวทีติ น เหวํ วตฺตพฺเพ…เป …ฯ>
    text <๑๔๓>, <ทิพฺพํ สุขํ อุปลพฺภตีติ อามนฺตาฯ ทิพฺพสฺส สุขสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๔๔>, <ทิพฺพํ สุขํ อุปลพฺภตีติ ทิพฺพสฺส สุขสฺส ปฏิสํเวที อุปลพฺภตีติ อามนฺตาฯ ตสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๔๕>, <ตสฺส ปฏิสํเวที อุปลพฺภตีติ อามนฺตาฯ ตสฺส ตสฺเสว นตฺถิ ทุกฺขสฺส อนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
    text <๑๔๖>, <ทิพฺพํ สุขํ อุปลพฺภตีติ ทิพฺพสฺส สุขสฺส ปฏิสํเวที อุปลพฺภตีติ อามนฺตาฯ ปุคฺคโล อุปลพฺภตีติ ปุคฺคลสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๔๗>, <ทิพฺพํ สุขํ อุปลพฺภตีติ ทิพฺพสฺส สุขสฺส ปฏิสํเวที อุปลพฺภตีติ อามนฺตาฯ นิพฺพานํ อุปลพฺภตีติ นิพฺพานสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๔๘>, <ทิพฺพํ สุขํ อุปลพฺภตีติ ทิพฺพสฺส สุขสฺส ปฏิสํเวที อุปลพฺภตีติ อามนฺตา ฯ มหาปถวี อุปลพฺภตีติ… มหาสมุทฺโท อุปลพฺภตีติ… สิเนรุปพฺพตราชา อุปลพฺภตีติ… อาโป อุปลพฺภตีติ… เตโช อุปลพฺภตีติ… วาโย อุปลพฺภตีติ…เป … ติณกฏฺฐวนปฺปตโย อุปลพฺภนฺตีติ ติณกฏฺฐวนปฺปตีนํ ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๔๙>, <ทิพฺพํ สุขํ อุปลพฺภตีติ ทิพฺพสฺส สุขสฺส ปฏิสํเวที อุปลพฺภตีติ อามนฺตา ฯ อญฺญํ ทิพฺพํ สุขํ อญฺโญ ทิพฺพสฺส สุขสฺส ปฏิสํเวทีติ น เหวํ วตฺตพฺเพ…เป …ฯ>
    text <๑๕๐>, <มานุสกํ สุขํ อุปลพฺภตีติ อามนฺตาฯ มานุสกสฺส สุขสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๕๑>, <มานุสกํ สุขํ อุปลพฺภตีติ มานุสกสฺส สุขสฺส ปฏิสํเวที อุปลพฺภตีติ อามนฺตาฯ ตสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๕๒>, <ตสฺส ปฏิสํเวที อุปลพฺภตีติ อามนฺตาฯ ตสฺส ตสฺเสว นตฺถิ ทุกฺขสฺส อนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
    text <๑๕๓>, <มานุสกํ สุขํ อุปลพฺภตีติ มานุสกสฺส สุขสฺส ปฏิสํเวที อุปลพฺภตีติ อามนฺตาฯ ปุคฺคโล อุปลพฺภตีติ ปุคฺคลสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๕๔>, <มานุสกํ สุขํ อุปลพฺภตีติ มานุสกสฺส สุขสฺส ปฏิสํเวที อุปลพฺภตีติ อามนฺตาฯ นิพฺพานํ อุปลพฺภตีติ นิพฺพานสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๕๕>, <มานุสกํ สุขํ อุปลพฺภตีติ มานุสกสฺส สุขสฺส ปฏิสํเวที อุปลพฺภตีติ อามนฺตาฯ มหาปถวี อุปลพฺภตีติ…เป … มหาสมุทฺโท อุปลพฺภตีติ… สิเนรุปพฺพตราชา อุปลพฺภตีติ… อาโป อุปลพฺภตีติ… เตโช อุปลพฺภตีติ… วาโย อุปลพฺภตีติ… ติณกฏฺฐวนปฺปตโย อุปลพฺภนฺตีติ ติณกฏฺฐวนปฺปตีนํ ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๕๖>, <มานุสกํ สุขํ อุปลพฺภตีติ มานุสกสฺส สุขสฺส ปฏิสํเวที อุปลพฺภตีติ อามนฺตาฯ อญฺญํ มานุสกํ สุขํ อญฺโญ มานุสกสฺส สุขสฺส ปฏิสํเวทีติ น เหวํ วตฺตพฺเพ…เป …ฯ>
    text <๑๕๗>, <อาปายิกํ ทุกฺขํ อุปลพฺภตีติ อามนฺตาฯ อาปายิกสฺส ทุกฺขสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๕๘>, <อาปายิกํ ทุกฺขํ อุปลพฺภตีติ อาปายิกสฺส ทุกฺขสฺส ปฏิสํเวที อุปลพฺภตีติ อามนฺตาฯ ตสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๕๙>, <ตสฺส ปฏิสํเวที อุปลพฺภตีติ อามนฺตาฯ ตสฺส ตสฺเสว นตฺถิ ทุกฺขสฺส อนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
    text <๑๖๐>, <อาปายิกํ ทุกฺขํ อุปลพฺภตีติ อาปายิกสฺส ทุกฺขสฺส ปฏิสํเวที อุปลพฺภตีติ อามนฺตาฯ ปุคฺคโล อุปลพฺภตีติ ปุคฺคลสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๖๑>, <อาปายิกํ ทุกฺขํ อุปลพฺภตีติ อาปายิกสฺส ทุกฺขสฺส ปฏิสํเวที อุปลพฺภตีติ อามนฺตาฯ นิพฺพานํ อุปลพฺภตีติ นิพฺพานสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๖๒>, <อาปายิกํ ทุกฺขํ อุปลพฺภตีติ อาปายิกสฺส ทุกฺขสฺส ปฏิสํเวที อุปลพฺภตีติ อามนฺตาฯ มหาปถวี อุปลพฺภตีติ…เป … มหาสมุทฺโท อุปลพฺภตีติ… สิเนรุปพฺพตราชา อุปลพฺภตีติ… อาโป อุปลพฺภตีติ… เตโช อุปลพฺภตีติ… วาโย อุปลพฺภตีติ… ติณกฏฺฐวนปฺปตโย อุปลพฺภนฺตีติ ติณกฏฺฐวนปฺปตีนํ ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๖๓>, <อาปายิกํ ทุกฺขํ อุปลพฺภตีติ อาปายิกสฺส ทุกฺขสฺส ปฏิสํเวที อุปลพฺภตีติ อามนฺตาฯ อญฺญํ อาปายิกํ ทุกฺขํ อญฺโญ อาปายิกสฺส ทุกฺขสฺส ปฏิสํเวทีติ น เหวํ วตฺตพฺเพ…เป …ฯ>
    text <๑๖๔>, <เนรยิกํ ทุกฺขํ อุปลพฺภตีติ อามนฺตาฯ เนรยิกสฺส ทุกฺขสฺส ปฏิสํเวที อุปลพฺภตีติ น เหวํ วตฺตพฺเพฯ>
    text <เนรยิกํ ทุกฺขํ อุปลพฺภตีติ เนรยิกสฺส ทุกฺขสฺส ปฏิสํเวที อุปลพฺภตีติ อามนฺตาฯ ตสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๖๕>, <ตสฺส ปฏิสํเวที อุปลพฺภตีติ อามนฺตาฯ ตสฺส ตสฺเสว นตฺถิ ทุกฺขสฺส อนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
    text <๑๖๖>, <เนรยิกํ ทุกฺขํ อุปลพฺภตีติ เนรยิกสฺส ทุกฺขสฺส ปฏิสํเวที อุปลพฺภตีติ อามนฺตาฯ ปุคฺคโล อุปลพฺภตีติ ปุคฺคลสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๖๗>, <เนรยิกํ ทุกฺขํ อุปลพฺภตีติ เนรยิกสฺส ทุกฺขสฺส ปฏิสํเวที อุปลพฺภตีติ อามนฺตาฯ นิพฺพานํ อุปลพฺภตีติ นิพฺพานสฺส ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๖๘>, <เนรยิกํ ทุกฺขํ อุปลพฺภตีติ เนรยิกสฺส ทุกฺขสฺส ปฏิสํเวที อุปลพฺภตีติ อามนฺตาฯ มหาปถวี อุปลพฺภตีติ…เป … มหาสมุทฺโท อุปลพฺภตีติ… สิเนรุปพฺพตราชา อุปลพฺภตีติ… อาโป อุปลพฺภตีติ… เตโช อุปลพฺภตีติ… วาโย อุปลพฺภตีติ… ติณกฏฺฐวนปฺปตโย อุปลพฺภนฺตีติ ติณกฏฺฐวนปฺปตีนํ ปฏิสํเวที อุปลพฺภตีติ น เหวํ วตฺตพฺเพ…เป …ฯ>
    text <๑๖๙>, <เนรยิกํ ทุกฺขํ อุปลพฺภตีติ เนรยิกสฺส ทุกฺขสฺส ปฏิสํเวที อุปลพฺภตีติ อามนฺตาฯ อญฺญํ เนรยิกํ ทุกฺขํ อญฺโญ เนรยิกสฺส ทุกฺขสฺส ปฏิสํเวทีติ น เหวํ วตฺตพฺเพ…เป …ฯ>
    text <๑๗๐>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา วิปากปฏิสํเวที อุปลพฺภตีติ อามนฺตาฯ โส กโรติ โส ปฏิสํเวเทตีติ น เหวํ วตฺตพฺเพ…เป …ฯ>
    text <๑๗๑>, <โส กโรติ โส ปฏิสํเวเทตีติ อามนฺตาฯ สยงฺกตํ สุขทุกฺขนฺติ น เหวํ วตฺตพฺเพ…เป …ฯ>
    text <๑๗๒>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา วิปากปฏิสํเวที อุปลพฺภตีติ อามนฺตาฯ อญฺโญ กโรติ อญฺโญ ปฏิสํเวเทตีติ น เหวํ วตฺตพฺเพ…เป …ฯ>
    text <๑๗๓>, <อญฺโญ กโรติ อญฺโญ ปฏิสํเวเทตีติ อามนฺตาฯ ปรงฺกตํ สุขทุกฺขนฺติ น เหวํ วตฺตพฺเพ…เป …ฯ>
    text <๑๗๔>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา วิปากปฏิสํเวที อุปลพฺภตีติ อามนฺตา ฯ โส จ อญฺโญ จ กโรนฺติ โส จ อญฺโญ จ ปฏิสํเวเทนฺตีติ น เหวํ วตฺตพฺเพ…เป …ฯ>
    text <๑๗๕>, <โส จ อญฺโญ จ กโรนฺติ โส จ อญฺโญ จ ปฏิสํเวเทนฺตีติ อามนฺตาฯ สยงฺกตญฺจ ปรงฺกตญฺจ สุขทุกฺขนฺติ น เหวํ วตฺตพฺเพ…เป …ฯ>
    text <๑๗๖>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา วิปากปฏิสํเวที อุปลพฺภตีติ อามนฺตาฯ เนว โส กโรติ น โส ปฏิสํเวเทติ น อญฺโญ กโรติ น อญฺโญ ปฏิสํเวเทตีติ น เหวํ วตฺตพฺเพ…เป …ฯ>
    text <๑๗๗>, <เนว โส กโรติ น โส ปฏิสํเวเทติ น อญฺโญ กโรติ น อญฺโญ ปฏิสํเวเทตีติ อามนฺตาฯ อสยงฺการํ อปรงฺการํ อธิจฺจสมุปฺปนฺนํ สุขทุกฺขนฺติ น เหวํ วตฺตพฺเพ…เป …ฯ>
    text <๑๗๘>, <กลฺยาณปาปกานิ กมฺมานิ อุปลพฺภนฺตีติ กลฺยาณปาปกานํ กมฺมานํ กตฺตา กาเรตา วิปากปฏิสํเวที อุปลพฺภตีติ อามนฺตาฯ โส กโรติ โส ปฏิสํเวเทติ อญฺโญ กโรติ อญฺโญ ปฏิสํเวเทติ โส จ อญฺโญ จ กโรนฺติ โส จ อญฺโญ จ ปฏิสํเวเทนฺติ เนว โส กโรติ น โส ปฏิสํเวเทติ น อญฺโญ กโรติ น อญฺโญ ปฏิสํเวเทตีติ น เหวํ วตฺตพฺเพ…เป …ฯ>
    text <๑๗๙>, <โส กโรติ โส ปฏิสํเวเทติ อญฺโญ กโรติ อญฺโญ ปฏิสํเวเทติ โส จ อญฺโญ จ กโรนฺติ โส จ อญฺโญ จ ปฏิสํเวเทนฺติ เนว โส กโรติ น โส ปฏิสํเวเทติ น อญฺโญ กโรติ น อญฺโญ ปฏิสํเวเทตีติ อามนฺตาฯ สยงฺกตํ สุขทุกฺขํ ปรงฺกตํ สุขทุกฺขํ สยงฺกตญฺจ ปรงฺกตญฺจ สุขทุกฺขํ อสยงฺการํ อปรงฺการํ อธิจฺจสมุปฺปนฺนํ สุขทุกฺขนฺติ น เหวํ วตฺตพฺเพ…เป …ฯ>
    text <๑๘๐>, <กมฺมํ อตฺถีติ อามนฺตา ฯ กมฺมการโก อตฺถีติ น เหวํ วตฺตพฺเพ…เป …ฯ>
    text <๑๘๑>, <กมฺมํ อตฺถีติ กมฺมการโก อตฺถีติ อามนฺตาฯ ตสฺส การโก อตฺถีติ น เหวํ วตฺตพฺเพ…เป …ฯ>
    text <๑๘๒>, <ตสฺส การโก อตฺถีติ อามนฺตาฯ ตสฺส ตสฺเสว นตฺถิ ทุกฺขสฺส อนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
    text <๑๘๓>, <กมฺมํ อตฺถีติ กมฺมการโก อตฺถีติ อามนฺตาฯ ปุคฺคโล อตฺถีติ ปุคฺคลสฺส การโก อตฺถีติ น เหวํ วตฺตพฺเพ…เป …ฯ>
    text <๑๘๔>, <กมฺมํ อตฺถีติ กมฺมการโก อตฺถีติ อามนฺตาฯ นิพฺพานํ อตฺถีติ นิพฺพานสฺส การโก อตฺถีติ น เหวํ วตฺตพฺเพ…เป …ฯ>
    text <๑๘๕>, <กมฺมํ อตฺถีติ กมฺมการโก อตฺถีติ อามนฺตาฯ มหาปถวี อตฺถีติ…เป … มหาสมุทฺโท อตฺถีติ… สิเนรุปพฺพตราชา อตฺถีติ… อาโป อตฺถีติ… เตโช อตฺถีติ… วาโย อตฺถีติ… ติณกฏฺฐวนปฺปตโย อตฺถีติ ติณกฏฺฐวนปฺปตีนํ การโก อตฺถีติ น เหวํ วตฺตพฺเพ…เป …ฯ>
    text <๑๘๖>, <กมฺมํ อตฺถีติ กมฺมการโก อตฺถีติ อามนฺตาฯ อญฺญํ กมฺมํ อญฺโญ กมฺมการโกติ น เหวํ วตฺตพฺเพ…เป …ฯ>
    text <๑๘๗>, <วิปาโก อตฺถีติ อามนฺตาฯ วิปากปฏิสํเวที อตฺถีติ น เหวํ วตฺตพฺเพ…เป …ฯ>
    text <๑๘๘>, <วิปาโก อตฺถีติ วิปากปฏิสํเวที อตฺถีติ อามนฺตาฯ ตสฺส ปฏิสํเวที อตฺถีติ น เหวํ วตฺตพฺเพ…เป …ฯ>
    text <๑๘๙>, <ตสฺส ปฏิสํเวที อตฺถีติ อามนฺตาฯ ตสฺส ตสฺเสว นตฺถิ ทุกฺขสฺส อนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป … วิปาโก อตฺถีติ วิปากปฏิสํเวที อตฺถีติ อามนฺตาฯ ปุคฺคโล อตฺถีติ ปุคฺคลสฺส ปฏิสํเวที อตฺถีติ น เหวํ วตฺตพฺเพ…เป …ฯ>
    text <๑๙๐>, <วิปาโก อตฺถีติ วิปากปฏิสํเวที อตฺถีติ อามนฺตาฯ นิพฺพานํ อตฺถีติ นิพฺพานสฺส ปฏิสํเวที อตฺถีติ น เหวํ วตฺตพฺเพ…เป …ฯ>
    text <๑๙๑>, <วิปาโก อตฺถีติ วิปากปฏิสํเวที อตฺถีติ อามนฺตาฯ มหาปถวี อตฺถีติ…เป … มหาสมุทฺโท อตฺถีติ… สิเนรุปพฺพตราชา อตฺถีติ… อาโป อตฺถีติ… เตโช อตฺถีติ… วาโย อตฺถีติ… ติณกฏฺฐวนปฺปตโย อตฺถีติ ติณกฏฺฐวนปฺปตีนํ ปฏิสํเวที อตฺถีติ น เหวํ วตฺตพฺเพ…เป …ฯ>
    text <๑๙๒>, <วิปาโก อตฺถีติ วิปากปฏิสํเวที อตฺถีติ อามนฺตาฯ อญฺโญ วิปาโก อญฺโญ วิปากปฏิสํเวทีติ น เหวํ วตฺตพฺเพฯ สํขิตฺตํ>
    stand <ปุริสการานุโยโคฯ>
    stand <กลฺยาณวคฺโค ปฐโมฯ>
  text <๑๔ อภิญฺญานุโยโค>
    text <๑๙๓>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ อตฺถิ โกจิ อิทฺธิํ วิกุพฺพตีติ อามนฺตาฯ หญฺจิ อตฺถิ โกจิ อิทฺธิํ วิกุพฺพติ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๑๙๔>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ อตฺถิ โกจิ ทิพฺพาย โสตธาตุยา สทฺทํ สุณาติ…เป … ปรจิตฺตํ วิชานาติ… ปุพฺเพนิวาสํ อนุสฺสรติ… ทิพฺเพน จกฺขุนา รูปํ ปสฺสติ… อาสวานํ ขยํ สจฺฉิกโรตีติ อามนฺตาฯ หญฺจิ อตฺถิ โกจิ อาสวานํ ขยํ สจฺฉิกโรติ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๑๙๕>, <อตฺถิ โกจิ อิทฺธิํ วิกุพฺพตีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ โย อิทฺธิํ วิกุพฺพติ สฺเวว ปุคฺคโล โย อิทฺธิํ น วิกุพฺพติ น โส ปุคฺคโลติ น เหวํ วตฺตพฺเพ…เป …ฯ>
    text <๑๙๖>, <โย ทิพฺพาย โสตธาตุยา สทฺทํ สุณาติ…เป … โย ปรจิตฺตํ วิชานาติ… โย ปุพฺเพนิวาสํ อนุสฺสรติ… โย ทิพฺเพน จกฺขุนา รูปํ ปสฺสติ… โย อาสวานํ ขยํ สจฺฉิกโรติ สฺเวว ปุคฺคโล โย อาสวานํ ขยํ น สจฺฉิกโรติ น โส ปุคฺคโลติ น เหวํ วตฺตพฺเพ…เป …ฯ>
    stand <อภิญฺญานุโยโคฯ>
  text <๑๕-๑๘ ญาตกานุโยคาทิ>
    text <๑๙๗>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ มาตา อตฺถีติ อามนฺตาฯ หญฺจิ มาตา อตฺถิ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๑๙๘>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ ปิตา อตฺถิ…เป … ภาตา อตฺถิ… ภคินี อตฺถิ… ขตฺติโย อตฺถิ … พฺราหฺมโณ อตฺถิ… เวสฺโส อตฺถิ… สุทฺโท อตฺถิ… คหฏฺโฐ อตฺถิ… ปพฺพชิโต อตฺถิ… เทโว อตฺถิ… มนุสฺโส อตฺถีติ อามนฺตาฯ หญฺจิ มนุสฺโส อตฺถิ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๑๙๙>, <มาตา อตฺถีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ อตฺถิ โกจิ น มาตา หุตฺวา มาตา โหตีติ อามนฺตาฯ อตฺถิ โกจิ น ปุคฺคโล หุตฺวา ปุคฺคโล โหตีติ น เหวํ วตฺตพฺเพ…เป … อตฺถิ โกจิ น ปิตา หุตฺวา…เป … น ภาตา หุตฺวา… น ภคินี หุตฺวา… น ขตฺติโย หุตฺวา… น พฺราหฺมโณ หุตฺวา… น เวสฺโส หุตฺวา… น สุทฺโท หุตฺวา… น คหฏฺโฐ หุตฺวา… น ปพฺพชิโต หุตฺวา… น เทโว หุตฺวา… น มนุสฺโส หุตฺวา มนุสฺโส โหตีติ อามนฺตาฯ อตฺถิ โกจิ น ปุคฺคโล หุตฺวา ปุคฺคโล โหตีติ น เหวํ วตฺตพฺเพ…เป …ฯ>
    text <๒๐๐>, <มาตา อตฺถีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ อตฺถิ โกจิ มาตา หุตฺวา น มาตา โหตีติ อามนฺตาฯ อตฺถิ โกจิ ปุคฺคโล หุตฺวา น ปุคฺคโล โหตีติ น เหวํ วตฺตพฺเพ…เป …ฯ>
    text <อตฺถิ โกจิ ปิตา หุตฺวา… ภาตา หุตฺวา… ภคินี หุตฺวา… ขตฺติโย หุตฺวา… พฺราหฺมโณ หุตฺวา… เวสฺโส หุตฺวา… สุทฺโท หุตฺวา… คหฏฺโฐ หุตฺวา… ปพฺพชิโต หุตฺวา… เทโว หุตฺวา… มนุสฺโส หุตฺวา น มนุสฺโส โหตีติ อามนฺตาฯ อตฺถิ โกจิ ปุคฺคโล หุตฺวา น ปุคฺคโล โหตีติ น เหวํ วตฺตพฺเพ…เป …ฯ>
  text <๑๙ ปฏิเวธานุโยโค>
    text <๒๐๑>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ โสตาปนฺโน อตฺถีติ อามนฺตาฯ หญฺจิ โสตาปนฺโน อตฺถิ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๐๒>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ สกทาคามี อตฺถิ…เป … อนาคามี อตฺถิ… อรหา อตฺถิ… อุภโตภาควิมุตฺโต อตฺถิ… ปญฺญาวิมุตฺโต อตฺถิ… กายสกฺขิ อตฺถิ… ทิฏฺฐิปฺปตฺโต อตฺถิ… สทฺธาวิมุตฺโต อตฺถิ… ธมฺมานุสารี อตฺถิ… สทฺธานุสารี อตฺถีติ อามนฺตาฯ>
    text <หญฺจิ สทฺธานุสารี อตฺถิ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๐๓>, <โสตาปนฺโน อตฺถีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ อตฺถิ โกจิ น โสตาปนฺโน หุตฺวา โสตาปนฺโน โหตีติ อามนฺตาฯ อตฺถิ โกจิ น ปุคฺคโล หุตฺวา ปุคฺคโล โหตีติ น เหวํ วตฺตพฺเพ…เป …ฯ>
    text <๒๐๔>, <อตฺถิ โกจิ น สกทาคามี หุตฺวา… น อนาคามี หุตฺวา… น อรหา หุตฺวา… น อุภโตภาควิมุตฺโต หุตฺวา… น ปญฺญาวิมุตฺโต หุตฺวา… น กายสกฺขิ หุตฺวา… น ทิฏฺฐิปฺปตฺโต หุตฺวา… น สทฺธาวิมุตฺโต หุตฺวา… น ธมฺมานุสารี หุตฺวา… น สทฺธานุสารี หุตฺวา สทฺธานุสารี โหตีติ อามนฺตาฯ อตฺถิ โกจิ น ปุคฺคโล หุตฺวา ปุคฺคโล โหตีติ น เหวํ วตฺตพฺเพ…เป …ฯ>
    text <๒๐๕>, <โสตาปนฺโน อตฺถีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ อตฺถิ โกจิ โสตาปนฺโน หุตฺวา น โสตาปนฺโน โหตีติ อามนฺตาฯ อตฺถิ โกจิ ปุคฺคโล หุตฺวา น ปุคฺคโล โหตีติ น เหวํ วตฺตพฺเพ…เป …ฯ>
    text <อตฺถิ โกจิ สกทาคามี หุตฺวา… อนาคามี หุตฺวา น อนาคามี โหตีติ อามนฺตาฯ อตฺถิ โกจิ ปุคฺคโล หุตฺวา น ปุคฺคโล โหตีติ น เหวํ วตฺตพฺเพ…เป …ฯ>
    stand <ปฏิเวธานุโยโคฯ>
  text <๒๐ สงฺฆานุโยโค>
    text <๒๐๖>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ จตฺตาโร ปุริสยุคา อฏฺฐ ปุริสปุคฺคลา อตฺถีติ อามนฺตา ฯ หญฺจิ จตฺตาโร ปุริสยุคา อฏฺฐ ปุริสปุคฺคลา อตฺถิ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๐๗>, <จตฺตาโร ปุริสยุคา อฏฺฐ ปุริสปุคฺคลา อตฺถีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ จตฺตาโร ปุริสยุคา อฏฺฐ ปุริสปุคฺคลา พุทฺธปาตุภาวา ปาตุภวนฺตีติ อามนฺตาฯ ปุคฺคโล พุทฺธปาตุภาวา ปาตุภวตีติ น เหวํ วตฺตพฺเพ…เป …ฯ>
    text <ปุคฺคโล พุทฺธปาตุภาวา ปาตุภวตีติ อามนฺตาฯ พุทฺธสฺส ภควโต ปรินิพฺพุเต อุจฺฉินฺโน ปุคฺคโล นตฺถิ ปุคฺคโลติ น เหวํ วตฺตพฺเพ…เป …ฯ>
    stand <สงฺฆานุโยโคฯ>
  text <๒๑ สจฺจิกฏฺฐสภาคานุโยโค>
    text <๒๐๘>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ ปุคฺคโล สงฺขโตติ น เหวํ วตฺตพฺเพ…เป … ปุคฺคโล อสงฺขโตติ น เหวํ วตฺตพฺเพ…เป … ปุคฺคโล เนว สงฺขโต นาสงฺขโตติ น เหวํ วตฺตพฺเพฯ>
    text <๒๐๙>, <ปุคฺคโล เนว สงฺขโต นาสงฺขโตติ อามนฺตา ฯ สงฺขตญฺจ อสงฺขตญฺจ ฐเปตฺวา อตฺถญฺญา ตติยา โกฏีติ น เหวํ วตฺตพฺเพ…เป …ฯ>
    text <๒๑๐>, <สงฺขตญฺจ อสงฺขตญฺจ ฐเปตฺวา อตฺถญฺญา ตติยา โกฏีติ อามนฺตาฯ นนุ วุตฺตํ ภควตา ทฺเวมา ภิกฺขเว ธาตุโยฯ กตมา ทฺเว สงฺขตา จ ธาตุ อสงฺขตา จ ธาตุฯ อิมา โข ภิกฺขเว ทฺเว ธาตุโยติ อตฺเถว สุตฺตนฺโตติ อามนฺตาฯ เตน หิ น วตฺตพฺพํ สงฺขตญฺจ อสงฺขตญฺจ ฐเปตฺวา อตฺถญฺญา ตติยา โกฏีติฯ>
    text <๒๑๑>, <ปุคฺคโล เนว สงฺขโต นาสงฺขโตติ อามนฺตาฯ อญฺญํ สงฺขตํ อญฺญํ อสงฺขตํ อญฺโญ ปุคฺคโลติ น เหวํ วตฺตพฺเพ…เป …ฯ>
    text <๒๑๒>, <ขนฺธา สงฺขตา นิพฺพานํ อสงฺขตํ ปุคฺคโล เนว สงฺขโต นาสงฺขโตติ อามนฺตาฯ อญฺเญ ขนฺธา อญฺญํ นิพฺพานํ อญฺโญ ปุคฺคโลติ น เหวํ วตฺตพฺเพ…เป …ฯ>
    text <๒๑๓>, <รูปํ สงฺขตํ นิพฺพานํ อสงฺขตํ ปุคฺคโล เนว สงฺขโต นาสงฺขโตติ อามนฺตาฯ อญฺญํ รูปํ อญฺญํ นิพฺพานํ อญฺโญ ปุคฺคโลติ น เหวํ วตฺตพฺเพฯ เวทนา… สญฺญา… สงฺขารา… วิญฺญาณํ สงฺขตํ นิพฺพานํ อสงฺขตํ ปุคฺคโล เนว สงฺขโต นาสงฺขโตติ อามนฺตาฯ อญฺญํ วิญฺญาณํ อญฺญํ นิพฺพานํ อญฺโญ ปุคฺคโลติ น เหวํ วตฺตพฺเพ…เป …ฯ>
    text <๒๑๔>, <ปุคฺคลสฺส อุปฺปาโท ปญฺญายติ วโย ปญฺญายติ ฐิตสฺส อญฺญถตฺตํ ปญฺญายตีติ อามนฺตาฯ ปุคฺคโล สงฺขโตติ น เหวํ วตฺตพฺเพ…เป … วุตฺตํ ภควตา ตีณิมานิ ภิกฺขเว สงฺขตสฺส สงฺขตลกฺขณานิฯ สงฺขตานํ ภิกฺขเว ธมฺมานํ อุปฺปาโท ปญฺญายติ วโย ปญฺญายติ ฐิตานํ อญฺญถตฺตํ ปญฺญายตีติ ฯ ปุคฺคลสฺส อุปฺปาโท ปญฺญายติ วโย ปญฺญายติ ฐิตสฺส อญฺญถตฺตํ ปญฺญายติ เตน หิ ปุคฺคโล สงฺขโตติฯ>
    text <๒๑๕>, <ปุคฺคลสฺส น อุปฺปาโท ปญฺญายติ น วโย ปญฺญายติ น ฐิตสฺส อญฺญถตฺตํ ปญฺญายตีติ อามนฺตาฯ ปุคฺคโล อสงฺขโตติ น เหวํ วตฺตพฺเพ…เป … วุตฺตํ ภควตา ตีณิมานิ ภิกฺขเว อสงฺขตสฺส อสงฺขตลกฺขณานิฯ อสงฺขตานํ ภิกฺขเว ธมฺมานํ น อุปฺปาโท ปญฺญายติ น วโย ปญฺญายติ น ฐิตานํ อญฺญถตฺตํ ปญฺญายตีติ ฯ ปุคฺคลสฺส น อุปฺปาโท ปญฺญายติ น วโย ปญฺญายติ น ฐิตสฺส อญฺญถตฺตํ ปญฺญายติ เตน หิ ปุคฺคโล อสงฺขโตติฯ>
    text <๒๑๖>, <ปรินิพฺพุโต ปุคฺคโล อตฺถตฺถมฺหิ นตฺถตฺถมฺหีติ อตฺถตฺถมฺหีติฯ ปรินิพฺพุโต ปุคฺคโล สสฺสโตติ น เหวํ วตฺตพฺเพ…เป … นตฺถตฺถมฺหีติฯ ปรินิพฺพุโต ปุคฺคโล อุจฺฉินฺโนติ น เหวํ วตฺตพฺเพ…เป …ฯ>
    text <๒๑๗>, <ปุคฺคโล กิํ นิสฺสาย ติฏฺฐตีติ ภวํ นิสฺสาย ติฏฺฐตีติฯ ภโว อนิจฺโจ สงฺขโต ปฏิจฺจสมุปฺปนฺโน ขยธมฺโม วยธมฺโม วิราคธมฺโม นิโรธธมฺโม วิปริณามธมฺโมติ อามนฺตาฯ ปุคฺคโลปิ อนิจฺโจ สงฺขโต ปฏิจฺจสมุปฺปนฺโน ขยธมฺโม วยธมฺโม วิราคธมฺโม นิโรธธมฺโม วิปริณามธมฺโมติ น เหวํ วตฺตพฺเพ…เป …ฯ>
    text <๒๑๘>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ อตฺถิ โกจิ สุขํ เวทนํ เวทิยมาโน สุขํ เวทนํ เวทิยามีติ ปชานาตีติ อามนฺตา ฯ หญฺจิ อตฺถิ โกจิ สุขํ เวทนํ เวทิยมาโน สุขํ เวทนํ เวทิยามีติ ปชานาติ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๑๙>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ อตฺถิ โกจิ ทุกฺขํ เวทนํ เวทิยมาโน…เป … อทุกฺขมสุขํ เวทนํ เวทิยมาโน อทุกฺขมสุขํ เวทนํ เวทิยามีติ ปชานาตีติ อามนฺตาฯ หญฺจิ อตฺถิ โกจิ อทุกฺขมสุขํ เวทนํ เวทิยมาโน อทุกฺขมสุขํ เวทนํ เวทิยามีติ ปชานาติ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๒๐>, <อตฺถิ โกจิ สุขํ เวทนํ เวทิยมาโน สุขํ เวทนํ เวทิยามีติ ปชานาตีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ โย สุขํ เวทนํ เวทิยมาโน สุขํ เวทนํ เวทิยามีติ ปชานาติ สฺเวว ปุคฺคโล โย สุขํ เวทนํ เวทิยมาโน สุขํ เวทนํ เวทิยามีติ น ปชานาติ น โส ปุคฺคโลติ น เหวํ วตฺตพฺเพ…เป …ฯ>
    text <โย ทุกฺขํ เวทนํ เวทิยมาโน…เป … โย อทุกฺขมสุขํ เวทนํ เวทิยมาโน อทุกฺขมสุขํ เวทนํ เวทิยามีติ ปชานาติ สฺเวว ปุคฺคโล โย อทุกฺขมสุขํ เวทนํ เวทิยมาโน อทุกฺขมสุขํ เวทนํ เวทิยามีติ น ปชานาติ น โส ปุคฺคโลติ น เหวํ วตฺตพฺเพ…เป …ฯ>
    text <๒๒๑>, <อตฺถิ โกจิ สุขํ เวทนํ เวทิยมาโน สุขํ เวทนํ เวทิยามีติ ปชานาตีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ อญฺญา สุขา เวทนา อญฺโญ สุขํ เวทนํ เวทิยมาโน สุขํ เวทนํ เวทิยามีติ ปชานาตีติ น เหวํ วตฺตพฺเพ…เป … อญฺญา ทุกฺขา เวทนา…เป … อญฺญา อทุกฺขมสุขา เวทนา อญฺโญ อทุกฺขมสุขํ เวทนํ เวทิยมาโน อทุกฺขมสุขํ เวทนํ เวทิยามีติ ปชานาตีติ น เหวํ วตฺตพฺเพ …เป …ฯ>
    text <๒๒๒>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ อตฺถิ โกจิ กาเย กายานุปสฺสี วิหรตีติ อามนฺตาฯ หญฺจิ อตฺถิ โกจิ กาเย กายานุปสฺสี วิหรติ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๒๓>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ อตฺถิ โกจิ เวทนาสุ…เป … จิตฺเต… ธมฺเมสุ ธมฺมานุปสฺสี วิหรตีติ อามนฺตาฯ หญฺจิ อตฺถิ โกจิ ธมฺเมสุ ธมฺมานุปสฺสี วิหรติ เตน วต เร วตฺตพฺเพ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๒๔>, <อตฺถิ โกจิ กาเย กายานุปสฺสี วิหรตีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ โย กาเย กายานุปสฺสี วิหรติ สฺเวว ปุคฺคโล โย น กาเย กายานุปสฺสี วิหรติ น โส ปุคฺคโลติ น เหวํ วตฺตพฺเพ…เป …ฯ>
    text <โย เวทนาสุ…เป … จิตฺเต… ธมฺเมสุ ธมฺมานุปสฺสี วิหรติ สฺเวว ปุคฺคโล โย น ธมฺเมสุ ธมฺมานุปสฺสี วิหรติ น โส ปุคฺคโลติ น เหวํ วตฺตพฺเพ…เป …ฯ>
    text <๒๒๕>, <อตฺถิ โกจิ กาเย กายานุปสฺสี วิหรตีติ กตฺวา เตน จ การเณน ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ อญฺโญ กาโย อญฺโญ กาเย กายานุปสฺสี วิหรตีติ น เหวํ วตฺตพฺเพ…เป … อญฺญา เวทนา… อญฺญํ จิตฺตํ… อญฺเญ ธมฺมา อญฺโญ ธมฺเมสุ ธมฺมานุปสฺสี วิหรตีติ น เหวํ วตฺตพฺเพ…เป …ฯ>
    text <๒๒๖>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ วุตฺตํ ภควตา>
    text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๒๗>, <ปุคฺคโล อเวกฺขตีติ อามนฺตาฯ สห รูเปน อเวกฺขติ วินา รูเปน อเวกฺขตีติ สห รูเปน อเวกฺขตีติฯ ตํ ชีวํ ตํ สรีรนฺติ น เหวํ วตฺตพฺเพ…เป … วินา รูเปน อเวกฺขตีติ อญฺญํ ชีวํ อญฺญํ สรีรนฺติ น เหวํ วตฺตพฺเพ…เป …ฯ>
    text <๒๒๘>, <ปุคฺคโล อเวกฺขตีติ อามนฺตาฯ อพฺภนฺตรคโต อเวกฺขติ พหิทฺธา นิกฺขมิตฺวา อเวกฺขตีติ อพฺภนฺตรคโต อเวกฺขตีติฯ ตํ ชีวํ ตํ สรีรนฺติ น เหวํ วตฺตพฺเพ…เป … พหิทฺธา นิกฺขมิตฺวา อเวกฺขตีติ อญฺญํ ชีวํ อญฺญํ สรีรนฺติ น เหวํ วตฺตพฺเพ…เป …ฯ>
    text <๒๒๙>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ ภควา สจฺจวาที กาลวาที ภูตวาที ตถวาที อวิตถวาที อนญฺญถวาทีติ อามนฺตาฯ วุตฺตํ ภควตา อตฺถิ ปุคฺคโล อตฺตหิตาย ปฏิปนฺโนติฯ อตฺเถว สุตฺตนฺโตติ อามนฺตาฯ เตน หิ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๓๐>, <น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ ภควา สจฺจวาที กาลวาที ภูตวาที ตถวาที อวิตถวาที อนญฺญถวาทีติ อามนฺตาฯ วุตฺตํ ภควตา เอกปุคฺคโล ภิกฺขเว โลเก อุปฺปชฺชมาโน อุปฺปชฺชติ พหุชนหิตาย พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานนฺติ ฯ อตฺเถว สุตฺตนฺโตติ อามนฺตาฯ เตน หิ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๓๑>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ ภควา สจฺจวาที กาลวาที ภูตวาที ตถวาที อวิตถวาที อนญฺญถวาทีติ อามนฺตาฯ วุตฺตํ ภควตา สพฺเพ ธมฺมา อนตฺตาติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๓๒>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ ภควา สจฺจวาที กาลวาที ภูตวาที ตถวาที อวิตถวาที อนญฺญถวาทีติ อามนฺตาฯ วุตฺตํ ภควตา ทุกฺขเมว อุปฺปชฺชมานํ อุปฺปชฺชติ ทุกฺขเมว นิรุชฺฌมานํ นิรุชฺฌตีติ น กงฺขติ น วิจิกิจฺฉติ อปรปฺปจฺจยญฺญาณเมวสฺส เอตฺถ โหติฯ เอตฺตาวตา โข กจฺจาน สมฺมาทิฏฺฐิ โหตีติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๓๓>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ วชิรา ภิกฺขุนี มารํ ปาปิมนฺตํ เอตทโวจ>
    text <อตฺเถว สุตฺตนฺโตติ อามนฺตาฯ เตน หิ น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๓๔>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ อายสฺมา อานนฺโท ภควนฺตํ เอตทโวจ สุญฺโญ โลโก สุญฺโญ โลโกติ ภนฺเต วุจฺจติฯ กิตฺตาวตา นุ โข ภนฺเต สุญฺโญ โลโกติ วุจฺจตีติ ยสฺมา โข อานนฺท สุญฺญํ อตฺเตน วา อตฺตนิเยน วา ตสฺมา สุญฺโญ โลโกติ วุจฺจติฯ กิญฺจานนฺท สุญฺญํ อตฺเตน วา อตฺตนิเยน วา จกฺขุํ โข อานนฺท สุญฺญํ อตฺเตน วา อตฺตนิเยน วา รูปา สุญฺญา…เป … จกฺขุวิญฺญาณํ สุญฺญํ… จกฺขุสมฺผสฺโส สุญฺโญ… ยมฺปิทํ จกฺขุสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ สุญฺญํ อตฺเตน วา อตฺตนิเยน วา โสตํ สุญฺญํ…เป … สทฺทา สุญฺญา… ฆานํ สุญฺญํ… คนฺธา สุญฺญา… ชิวฺหา สุญฺญา… รสา สุญฺญา… กาโย สุญฺโญ… โผฏฺฐพฺพา สุญฺญา… มโน สุญฺโญ… ธมฺมา สุญฺญา… มโนวิญฺญาณํ สุญฺญํ… มโนสมฺผสฺโส สุญฺโญ… ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา ตมฺปิ สุญฺญํ อตฺเตน วา อตฺตนิเยน วาฯ ยสฺมา โข อานนฺท สุญฺญํ อตฺเตน วา อตฺตนิเยน วา ตสฺมา สุญฺโญ โลโกติ วุจฺจตีติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๓๕>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ ภควา สจฺจวาที กาลวาที ภูตวาที ตถวาที อวิตถวาที อนญฺญถวาทีติ อามนฺตาฯ วุตฺตํ ภควตา อตฺตนิ วา ภิกฺขเว สติ อตฺตนิยํ เมติ อสฺสาติ เอวํ ภนฺเตฯ อตฺตนิเย วา ภิกฺขเว สติ อตฺตา เมติ อสฺสาติ เอวํ ภนฺเตฯ อตฺตนิ จ ภิกฺขเว อตฺตนิเย จ สจฺจโต เถตโต อนุปลพฺภิยมาเน ยมฺปิทํ ทิฏฺฐิฏฺฐานํ โส โลโก โส อตฺตา โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโม สสฺสติสมํ ตเถว ฐสฺสามีติ นนฺวายํ ภิกฺขเว เกวโล ปริปูโร พาลธมฺโมติ กิญฺหิ โน สิยา ภนฺเต เกวโล หิ ภนฺเต ปริปูโร พาลธมฺโมติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๓๖>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ ภควา สจฺจวาที กาลวาที ภูตวาที ตถวาที อวิตถวาที อนญฺญถวาทีติ อามนฺตาฯ วุตฺตํ ภควตา ตโย เม เสนิย สตฺถาโร สนฺโต สํวิชฺชมานา โลกสฺมิํฯ กตเม ตโย อิธ เสนิย เอกจฺโจ สตฺถา ทิฏฺเฐว ธมฺเม อตฺตานํ สจฺจโต เถตโต ปญฺญาเปติ อภิสมฺปรายญฺจ อตฺตานํ สจฺจโต เถตโต ปญฺญาเปติฯ>
    text <อิธ ปน เสนิย เอกจฺโจ สตฺถา ทิฏฺเฐว หิ โข ธมฺเม อตฺตานํ สจฺจโต เถตโต ปญฺญาเปติ โน จ โข อภิสมฺปรายํ อตฺตานํ สจฺจโต เถตโต ปญฺญาเปติฯ>
    text <อิธ ปน เสนิย เอกจฺโจ สตฺถา ทิฏฺเฐ เจว ธมฺเม อตฺตานํ สจฺจโต เถตโต น ปญฺญาเปติ อภิสมฺปรายญฺจ อตฺตานํ สจฺจโต เถตโต น ปญฺญาเปติฯ>
    text <ตตฺร เสนิย ยฺวายํ สตฺถา ทิฏฺเฐ เจว ธมฺเม อตฺตานํ สจฺจโต เถตโต ปญฺญาเปติ อภิสมฺปรายญฺจ อตฺตานํ สจฺจโต เถตโต ปญฺญาเปติ อยํ วุจฺจติ เสนิย สตฺถา สสฺสตวาโทฯ>
    text <ตตฺร เสนิย ยฺวายํ สตฺถา ทิฏฺเฐว หิ โข ธมฺเม อตฺตานํ สจฺจโต เถตโต ปญฺญาเปติ โน จ โข อภิสมฺปรายํ อตฺตานํ สจฺจโต เถตโต ปญฺญาเปติ อยํ วุจฺจติ เสนิย สตฺถา อุจฺเฉทวาโทฯ>
    text <ตตฺร เสนิย ยฺวายํ สตฺถา ทิฏฺเฐ เจว ธมฺเม อตฺตานํ สจฺจโต เถตโต น ปญฺญาเปติ อภิสมฺปรายญฺจ อตฺตานํ สจฺจโต เถตโต น ปญฺญาเปติ อยํ วุจฺจติ เสนิย สตฺถา สมฺมาสมฺพุทฺโธฯ อิเม โข เสนิย ตโย สตฺถาโร สนฺโต สํวิชฺชมานา โลกสฺมินฺติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๓๗>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ ภควา สจฺจวาที กาลวาที ภูตวาที ตถวาที อวิตถวาที อนญฺญถวาทีติ อามนฺตาฯ วุตฺตํ ภควตา สปฺปิกุมฺโภติ อามนฺตา ฯ อตฺถิ โกจิ สปฺปิสฺส กุมฺภํ กโรตีติ น เหวํ วตฺตพฺเพ…เป … เตน หิ น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติฯ>
    text <๒๓๘>, <ปุคฺคโล อุปลพฺภติ สจฺจิกฏฺฐปรมตฺเถนาติ อามนฺตาฯ นนุ ภควา สจฺจวาที กาลวาที ภูตวาที ตถวาที อวิตถวาที อนญฺญถวาทีติ อามนฺตาฯ วุตฺตํ ภควตา เตลกุมฺโภ… มธุกุมฺโภ… ผาณิตกุมฺโภ… ขีรกุมฺโภ… อุทกกุมฺโภ… ปานียถาลกํ… ปานียโกสกํ… ปานียสราวกํ… นิจฺจภตฺตํ… ธุวยาคูติ อามนฺตาฯ อตฺถิ กาจิ ยาคุ นิจฺจา ธุวา สสฺสตา อวิปริณามธมฺมาติ น เหวํ วตฺตพฺเพฯ…เป …ฯ เตน หิ น วตฺตพฺพํ ปุคฺคโล อุปลพฺภติ สจฺจิกฏฺฐปรมตฺเถนาติฯ สํขิตฺตํ>
    stand <สจฺจิกฏฺฐสภาคานุโยโคฯ>
    stand <ปุคฺคลกถา นิฏฺฐิตาฯ>
