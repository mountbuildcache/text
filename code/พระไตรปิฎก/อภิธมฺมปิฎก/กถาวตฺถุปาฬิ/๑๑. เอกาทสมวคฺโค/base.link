text <๑๑ เอกาทสมวคฺโค>
  text <๑๐๖-๑๐๘ ๑-๓ ติสฺโสปิ อนุสยกถา>
    text <๖๐๕>, <อนุสยา อพฺยากตาติ อามนฺตาฯ วิปากาพฺยากตา กิริยาพฺยากตา รูปํ นิพฺพานํ จกฺขายตนํ…เป … โผฏฺฐพฺพายตนนฺติ น เหวํ วตฺตพฺเพ…เป …ฯ>
    text <กามราคานุสโย อพฺยากโตติ อามนฺตาฯ กามราโค กามราคปริยุฏฺฐานํ กามราคสํโยชนํ กาโมโฆ กามโยโค กามจฺฉนฺทนีวรณํ อพฺยากตนฺติ น เหวํ วตฺตพฺเพ…เป … กามราโค กามราคปริยุฏฺฐานํ…เป … กามจฺฉนฺทนีวรณํ อกุสลนฺติ อามนฺตาฯ กามราคานุสโย อกุสโลติ น เหวํ วตฺตพฺเพ…เป …ฯ>
    text <ปฏิฆานุสโย อพฺยากโตติ อามนฺตาฯ ปฏิฆํ ปฏิฆปริยุฏฺฐานํ ปฏิฆสํโยชนํ อพฺยากตนฺติ น เหวํ วตฺตพฺเพ…เป … ปฏิฆํ ปฏิฆปริยุฏฺฐานํ ปฏิฆสํโยชนํ อกุสลนฺติ อามนฺตาฯ ปฏิฆานุสโย อกุสโลติ น เหวํ วตฺตพฺเพ…เป …ฯ>
    text <มานานุสโย อพฺยากโตติ อามนฺตาฯ มาโน มานปริยุฏฺฐานํ มานสํโยชนํ อพฺยากตนฺติ น เหวํ วตฺตพฺเพ …เป … มาโน มานปริยุฏฺฐานํ มานสํโยชนํ อกุสลนฺติ อามนฺตาฯ มานานุสโย อกุสโลติ น เหวํ วตฺตพฺเพ …เป …ฯ>
    text <ทิฏฺฐานุสโย อพฺยากโตติ อามนฺตาฯ ทิฏฺฐิ ทิฏฺโฐโฆ ทิฏฺฐิโยโค ทิฏฺฐิปริยุฏฺฐานํ ทิฏฺฐิสํโยชนํ อพฺยากตนฺติ น เหวํ วตฺตพฺเพ…เป … ทิฏฺฐิ ทิฏฺโฐโฆ ทิฏฺฐิโยโค ทิฏฺฐิปริยุฏฺฐานํ ทิฏฺฐิสํโยชนํ อกุสลนฺติ อามนฺตาฯ ทิฏฺฐานุสโย อกุสโลติ น เหวํ วตฺตพฺเพ…เป …ฯ>
    text <วิจิกิจฺฉานุสโย อพฺยากโตติ อามนฺตาฯ วิจิกิจฺฉา วิจิกิจฺฉาปริยุฏฺฐานํ วิจิกิจฺฉาสํโยชนํ วิจิกิจฺฉานีวรณํ อพฺยากตนฺติ น เหวํ วตฺตพฺเพ…เป … วิจิกิจฺฉา วิจิกิจฺฉาปริยุฏฺฐานํ วิจิกิจฺฉาสํโยชนํ วิจิกิจฺฉานีวรณํ อกุสลนฺติ อามนฺตาฯ วิจิกิจฺฉานุสโย อกุสโลติ น เหวํ วตฺตพฺเพ…เป …ฯ>
    text <ภวราคานุสโย อพฺยากโตติ อามนฺตาฯ ภวราโค ภวราคปริยุฏฺฐานํ ภวราคสํโยชนํ อพฺยากตนฺติ น เหวํ วตฺตพฺเพ…เป … ภวราโค ภวราคปริยุฏฺฐานํ ภวราคสํโยชนํ อกุสลนฺติ อามนฺตาฯ ภวราคานุสโย อกุสโลติ น เหวํ วตฺตพฺเพ…เป …ฯ>
    text <อวิชฺชานุสโย อพฺยากโตติ อามนฺตาฯ อวิชฺชา อวิชฺโชโฆ อวิชฺชาโยโค อวิชฺชาปริยุฏฺฐานํ อวิชฺชาสํโยชนํ อวิชฺชานีวรณํ อพฺยากตนฺติ น เหวํ วตฺตพฺเพ…เป … อวิชฺชา อวิชฺโชโฆ อวิชฺชาโยโค อวิชฺชาปริยุฏฺฐานํ อวิชฺชาสํโยชนํ อวิชฺชานีวรณํ อกุสลนฺติ อามนฺตาฯ อวิชฺชานุสโย อกุสโลติ น เหวํ วตฺตพฺเพ…เป …ฯ>
    text <๖๐๖>, <น วตฺตพฺพํ อนุสยา อพฺยากตาติ อามนฺตาฯ ปุถุชฺชโน กุสลาพฺยากเต จิตฺเต วตฺตมาเน สานุสโยติ วตฺตพฺโพติ อามนฺตาฯ กุสลากุสลา ธมฺมา สมฺมุขีภาวํ อาคจฺฉนฺตีติ น เหวํ วตฺตพฺเพ…เป … เตน หิ อนุสยา อพฺยากตาติฯ ปุถุชฺชโน กุสลาพฺยากเต จิตฺเต วตฺตมาเน สราโคติ วตฺตพฺโพติ อามนฺตาฯ กุสลากุสลา ธมฺมา สมฺมุขีภาวํ อาคจฺฉนฺตีติ น เหวํ วตฺตพฺเพ…เป … เตน หิ ราโค อพฺยากโตติฯ>
    text <๖๐๗>, <อนุสยา อเหตุกาติ อามนฺตาฯ รูปํ นิพฺพานํ จกฺขายตนํ…เป … โผฏฺฐพฺพายตนนฺติ น เหวํ วตฺตพฺเพ…เป …ฯ>
    text <กามราคานุสโย อเหตุโกติ อามนฺตาฯ กามราโค กามราคปริยุฏฺฐานํ กามราคสํโยชนํ กามจฺฉนฺทนีวรณํ อเหตุกนฺติ น เหวํ วตฺตพฺเพ…เป … กามราโค กามราคปริยุฏฺฐานํ…เป … กามจฺฉนฺทนีวรณํ สเหตุกนฺติ อามนฺตาฯ กามราคานุสโย สเหตุโกติ น เหวํ วตฺตพฺเพ…เป … ปฏิฆานุสโย…เป … มานานุสโย… ทิฏฺฐานุสโย… วิจิกิจฺฉานุสโย… ภวราคานุสโย… อวิชฺชานุสโย อเหตุโกติ อามนฺตาฯ อวิชฺชา อวิชฺโชโฆ อวิชฺชาโยโค อวิชฺชาปริยุฏฺฐานํ อวิชฺชาสํโยชนํ อวิชฺชานีวรณํ อเหตุกนฺติ น เหวํ วตฺตพฺเพ …เป … อวิชฺชา อวิชฺโชโฆ…เป … อวิชฺชานีวรณํ สเหตุกนฺติ อามนฺตาฯ อวิชฺชานุสโย สเหตุโกติ น เหวํ วตฺตพฺเพ…เป …ฯ>
    text <๖๐๘>, <น วตฺตพฺพํ อนุสยา อเหตุกาติ อามนฺตาฯ ปุถุชฺชโน กุสลาพฺยากเต จิตฺเต วตฺตมาเน สานุสโยติ วตฺตพฺโพติ อามนฺตาฯ อนุสยา เตน เหตุนา สเหตุกาติ น เหวํ วตฺตพฺเพ…เป … เตน หิ อนุสยา อเหตุกาติฯ ปุถุชฺชโน กุสลาพฺยากเต จิตฺเต วตฺตมาเน สราโคติ วตฺตพฺโพติ อามนฺตาฯ ราโค เตน เหตุนา สเหตุโกติ น เหวํ วตฺตพฺเพ…เป … เตน หิ ราโค อเหตุโกติฯ>
    text <๖๐๙>, <อนุสยา จิตฺตวิปฺปยุตฺตาติ อามนฺตาฯ รูปํ นิพฺพานํ จกฺขายตนํ…เป … โผฏฺฐพฺพายตนนฺติ น เหวํ วตฺตพฺเพ…เป …ฯ>
    text <กามราคานุสโย จิตฺตวิปฺปยุตฺโตติ อามนฺตาฯ กามราโค กามราคปริยุฏฺฐานํ กามราคสํโยชนํ กาโมโฆ กามโยโค กามจฺฉนฺทนีวรณํ จิตฺตวิปฺปยุตฺตนฺติ น เหวํ วตฺตพฺเพ…เป … กามราโค กามราคปริยุฏฺฐานํ…เป … กามจฺฉนฺทนีวรณํ จิตฺตสมฺปยุตฺตนฺติ อามนฺตาฯ กามราคานุสโย จิตฺตสมฺปยุตฺโตติ น เหวํ วตฺตพฺเพ…เป …ฯ>
    text <๖๑๐>, <กามราคานุสโย จิตฺตวิปฺปยุตฺโตติ อามนฺตาฯ กตมกฺขนฺธปริยาปนฺโนติ สงฺขารกฺขนฺธปริยาปนฺโนติฯ สงฺขารกฺขนฺโธ จิตฺตวิปฺปยุตฺโตติ น เหวํ วตฺตพฺเพฯ สงฺขารกฺขนฺโธ จิตฺตวิปฺปยุตฺโตติ อามนฺตาฯ เวทนากฺขนฺโธ สญฺญากฺขนฺโธ จิตฺตวิปฺปยุตฺโตติ น เหวํ วตฺตพฺเพ…เป …ฯ>
    text <กามราคานุสโย สงฺขารกฺขนฺธปริยาปนฺโน จิตฺตวิปฺปยุตฺโตติ อามนฺตาฯ กามราโค สงฺขารกฺขนฺธปริยาปนฺโน จิตฺตวิปฺปยุตฺโตติ น เหวํ วตฺตพฺเพ…เป … กามราโค สงฺขารกฺขนฺธปริยาปนฺโน จิตฺตสมฺปยุตฺโตติ อามนฺตาฯ กามราคานุสโย สงฺขารกฺขนฺธปริยาปนฺโน จิตฺตสมฺปยุตฺโตติ น เหวํ วตฺตพฺเพ…เป …ฯ>
    text <กามราคานุสโย สงฺขารกฺขนฺธปริยาปนฺโน จิตฺตวิปฺปยุตฺโต กามราโค สงฺขารกฺขนฺธปริยาปนฺโน จิตฺตสมฺปยุตฺโตติ อามนฺตาฯ สงฺขารกฺขนฺโธ เอกเทโส จิตฺตสมฺปยุตฺโต เอกเทโส จิตฺตวิปฺปยุตฺโตติ น เหวํ วตฺตพฺเพ…เป …ฯ>
    text <สงฺขารกฺขนฺโธ เอกเทโส จิตฺตสมฺปยุตฺโต เอกเทโส จิตฺตวิปฺปยุตฺโตติ อามนฺตาฯ เวทนากฺขนฺโธ สญฺญากฺขนฺโธ เอกเทโส จิตฺตสมฺปยุตฺโต เอกเทโส จิตฺตวิปฺปยุตฺโตติ น เหวํ วตฺตพฺเพ…เป …ฯ>
    text <๖๑๑>, <ปฏิฆานุสโย มานานุสโย ทิฏฺฐานุสโย วิจิกิจฺฉานุสโย ภวราคานุสโย อวิชฺชานุสโย จิตฺตวิปฺปยุตฺโตติ อามนฺตาฯ อวิชฺชา อวิชฺโชโฆ อวิชฺชาโยโค อวิชฺชานีวรณํ จิตฺตวิปฺปยุตฺตนฺติ น เหวํ วตฺตพฺเพ…เป … อวิชฺชา อวิชฺโชโฆ อวิชฺชาโยโค อวิชฺชานีวรณํ จิตฺตสมฺปยุตฺตนฺติ อามนฺตาฯ อวิชฺชานุสโย จิตฺตสมฺปยุตฺโตติ น เหวํ วตฺตพฺเพ…เป …ฯ>
    text <๖๑๒>, <อวิชฺชานุสโย จิตฺตวิปฺปยุตฺโตติ อามนฺตาฯ กตมกฺขนฺธปริยาปนฺโนติ สงฺขารกฺขนฺธปริยาปนฺโนติฯ สงฺขารกฺขนฺโธ จิตฺตวิปฺปยุตฺโตติ น เหวํ วตฺตพฺเพ ฯ สงฺขารกฺขนฺโธ จิตฺตวิปฺปยุตฺโตติ อามนฺตาฯ เวทนากฺขนฺโธ สญฺญากฺขนฺโธ จิตฺตวิปฺปยุตฺโตติ น เหวํ วตฺตพฺเพ…เป …ฯ>
    text <อวิชฺชานุสโย สงฺขารกฺขนฺธปริยาปนฺโน จิตฺตวิปฺปยุตฺโตติ อามนฺตาฯ อวิชฺชา สงฺขารกฺขนฺธปริยาปนฺนา จิตฺตวิปฺปยุตฺตาติ น เหวํ วตฺตพฺเพ…เป … อวิชฺชา สงฺขารกฺขนฺธปริยาปนฺนา จิตฺตสมฺปยุตฺตาติ อามนฺตาฯ อวิชฺชานุสโย สงฺขารกฺขนฺธปริยาปนฺโน จิตฺตสมฺปยุตฺโตติ น เหวํ วตฺตพฺเพ…เป …ฯ>
    text <อวิชฺชานุสโย สงฺขารกฺขนฺธปริยาปนฺโน จิตฺตวิปฺปยุตฺโต อวิชฺชาสงฺขารกฺขนฺธปริยาปนฺนา จิตฺตสมฺปยุตฺตาติ อามนฺตาฯ สงฺขารกฺขนฺโธ เอกเทโส จิตฺตสมฺปยุตฺโต เอกเทโส จิตฺตวิปฺปยุตฺโตติ น เหวํ วตฺตพฺเพฯ>
    text <สงฺขารกฺขนฺโธ เอกเทโส จิตฺตสมฺปยุตฺโต เอกเทโส จิตฺตวิปฺปยุตฺโตติ อามนฺตาฯ เวทนากฺขนฺโธ สญฺญากฺขนฺโธ เอกเทโส จิตฺตสมฺปยุตฺโต เอกเทโส จิตฺตวิปฺปยุตฺโตติ น เหวํ วตฺตพฺเพ…เป …ฯ>
    text <๖๑๓>, <น วตฺตพฺพํ อนุสยา จิตฺตวิปฺปยุตฺตาติ อามนฺตาฯ ปุถุชฺชโน กุสลาพฺยากเต จิตฺเต วตฺตมาเน สานุสโยติ วตฺตพฺโพติ อามนฺตาฯ อนุสยา เตน จิตฺเตน สมฺปยุตฺตาติ น เหวํ วตฺตพฺเพฯ เตน หิ อนุสยา จิตฺตวิปฺปยุตฺตาติฯ ปุถุชฺชโน กุสลาพฺยากเต จิตฺเต วตฺตมาเน สราโคติ วตฺตพฺโพติ อามนฺตาฯ ราโค เตน จิตฺเตน สมฺปยุตฺโตติ น เหวํ วตฺตพฺเพฯ เตน หิ ราโค จิตฺตวิปฺปยุตฺโตติฯ>
    stand <ติสฺโสปิ อนุสยกถา นิฏฺฐิตาฯ>
  text <๑๑ เอกาทสมวคฺโค>
    text <๑๐๙ ๔ ญาณกถา>
      text <๖๑๔>, <อญฺญาเณ วิคเต ญาณวิปฺปยุตฺเต จิตฺเต วตฺตมาเน น วตฺตพฺพํ ญาณีติ อามนฺตาฯ ราเค วิคเต น วตฺตพฺพํ วีตราโคติ น เหวํ วตฺตพฺเพ…เป … อญฺญาเณ วิคเต ญาณวิปฺปยุตฺเต จิตฺเต วตฺตมาเน น วตฺตพฺพํ ญาณีติ อามนฺตาฯ โทเส วิคเต… โมเห วิคเต… กิเลเส วิคเต น วตฺตพฺพํ นิกฺกิเลโสติ น เหวํ วตฺตพฺเพ…เป …ฯ>
      text <ราเค วิคเต วตฺตพฺพํ วีตราโคติ อามนฺตาฯ อญฺญาเณ วิคเต ญาณวิปฺปยุตฺเต จิตฺเต วตฺตมาเน วตฺตพฺพํ ญาณีติ น เหวํ วตฺตพฺเพ…เป … โทเส วิคเต… โมเห วิคเต… กิเลเส วิคเต วตฺตพฺพํ นิกฺกิเลโสติ อามนฺตาฯ อญฺญาเณ วิคเต ญาณวิปฺปยุตฺเต จิตฺเต วตฺตมาเน วตฺตพฺพํ ญาณีติ น เหวํ วตฺตพฺเพ…เป …ฯ>
      text <๖๑๕>, <อญฺญาเณ วิคเต ญาณวิปฺปยุตฺเต จิตฺเต วตฺตมาเน วตฺตพฺพํ ญาณีติ อามนฺตา ฯ อตีเตน ญาเณน ญาณี นิรุทฺเธน วิคเตน ปฏิปสฺสทฺเธน ญาเณน ญาณีติ น เหวํ วตฺตพฺเพ…เป …ฯ>
      stand <ญาณกถา นิฏฺฐิตาฯ>
  text <๑๑ เอกาทสมวคฺโค>
    text <๑๑๐ ๕ ญาณํ จิตฺตวิปฺปยุตฺตนฺติกถา>
      text <๖๑๖>, <ญาณํ จิตฺตวิปฺปยุตฺตนฺติ อามนฺตาฯ รูปํ นิพฺพานํ จกฺขายตนํ…เป … โผฏฺฐพฺพายตนนฺติ น เหวํ วตฺตพฺเพ…เป … ญาณํ จิตฺตวิปฺปยุตฺตนฺติ อามนฺตาฯ ปญฺญา ปญฺญินฺทฺริยํ ปญฺญาพลํ สมฺมาทิฏฺฐิ ธมฺมวิจยสมฺโพชฺฌงฺโค จิตฺตวิปฺปยุตฺโตติ น เหวํ วตฺตพฺเพ…เป … ปญฺญา ปญฺญินฺทฺริยํ ปญฺญาพลํ สมฺมาทิฏฺฐิ ธมฺมวิจยสมฺโพชฺฌงฺโค จิตฺตสมฺปยุตฺโตติ อามนฺตาฯ ญาณํ จิตฺตสมฺปยุตฺตนฺติ น เหวํ วตฺตพฺเพ…เป …ฯ>
      text <ญาณํ จิตฺตวิปฺปยุตฺตนฺติ อามนฺตาฯ กตมกฺขนฺธปริยาปนฺนนฺติ สงฺขารกฺขนฺธปริยาปนฺนนฺติฯ สงฺขารกฺขนฺโธ จิตฺตวิปฺปยุตฺโตติ น เหวํ วตฺตพฺเพ…เป … สงฺขารกฺขนฺโธ จิตฺตวิปฺปยุตฺโตติ อามนฺตาฯ เวทนากฺขนฺโธ สญฺญากฺขนฺโธ จิตฺตวิปฺปยุตฺโตติ น เหวํ วตฺตพฺเพ…เป … ญาณํ สงฺขารกฺขนฺธปริยาปนฺนํ จิตฺตวิปฺปยุตฺตนฺติ อามนฺตาฯ ปญฺญา สงฺขารกฺขนฺธปริยาปนฺนา จิตฺตวิปฺปยุตฺตาติ น เหวํ วตฺตพฺเพ…เป … ปญฺญา สงฺขารกฺขนฺธปริยาปนฺนา จิตฺตสมฺปยุตฺตาติ อามนฺตาฯ ญาณํ สงฺขารกฺขนฺธปริยาปนฺนํ จิตฺตสมฺปยุตฺตนฺติ น เหวํ วตฺตพฺเพ…เป … ญาณํ สงฺขารกฺขนฺธปริยาปนฺนํ จิตฺตวิปฺปยุตฺตํ ปญฺญา สงฺขารกฺขนฺธปริยาปนฺนา จิตฺตสมฺปยุตฺตาติ อามนฺตาฯ สงฺขารกฺขนฺโธ เอกเทโส จิตฺตสมฺปยุตฺโต เอกเทโส จิตฺตวิปฺปยุตฺโตติ น เหวํ วตฺตพฺเพ…เป … สงฺขารกฺขนฺโธ เอกเทโส จิตฺตสมฺปยุตฺโต เอกเทโส จิตฺตวิปฺปยุตฺโตติ อามนฺตาฯ เวทนากฺขนฺโธ สญฺญากฺขนฺโธ เอกเทโส จิตฺตสมฺปยุตฺโต เอกเทโส จิตฺตวิปฺปยุตฺโตติ น เหวํ วตฺตพฺเพ…เป …ฯ>
      text <๖๑๗>, <น วตฺตพฺพํ ญาณํ จิตฺตวิปฺปยุตฺตนฺติ อามนฺตาฯ อรหา จกฺขุวิญฺญาณสมงฺคี ญาณีติ วตฺตพฺโพติ อามนฺตาฯ ญาณํ เตน จิตฺเตน สมฺปยุตฺตนฺติ น เหวํ วตฺตพฺเพฯ เตน หิ ญาณํ จิตฺตวิปฺปยุตฺตนฺติฯ>
      text <อรหา จกฺขุวิญฺญาณสมงฺคี ปญฺญวาติ วตฺตพฺโพติ อามนฺตาฯ ปญฺญา เตน จิตฺเตน สมฺปยุตฺตาติ น เหวํ วตฺตพฺเพฯ เตน หิ ปญฺญา จิตฺตวิปฺปยุตฺตาติฯ>
      stand <ญาณํ จิตฺตวิปฺปยุตฺตนฺติกถา นิฏฺฐิตาฯ>
  text <๑๑ เอกาทสมวคฺโค>
    text <๑๑๑ ๖ อิทํ ทุกฺขนฺติกถา>
      text <๖๑๘>, <อิทํ ทุกฺขนฺติ วาจํ ภาสโต อิทํ ทุกฺขนฺติ ญาณํ ปวตฺตตีติ อามนฺตาฯ อยํ ทุกฺขสมุทโยติ วาจํ ภาสโต อยํ ทุกฺขสมุทโยติ ญาณํ ปวตฺตตีติ น เหวํ วตฺตพฺเพ…เป … อิทํ ทุกฺขนฺติ วาจํ ภาสโต อิทํ ทุกฺขนฺติ ญาณํ ปวตฺตตีติ อามนฺตาฯ อยํ ทุกฺขนิโรโธติ วาจํ ภาสโต อยํ ทุกฺขนิโรโธติ ญาณํ ปวตฺตตีติ น เหวํ วตฺตพฺเพ…เป … อิทํ ทุกฺขนฺติ วาจํ ภาสโต อิทํ ทุกฺขนฺติ ญาณํ ปวตฺตตีติ อามนฺตาฯ อยํ มคฺโคติ วาจํ ภาสโต อยํ มคฺโคติ ญาณํ ปวตฺตตีติ น เหวํ วตฺตพฺเพ…เป …ฯ>
      text <อยํ สมุทโยติ วาจํ ภาสโต น จ อยํ สมุทโยติ ญาณํ ปวตฺตตีติ อามนฺตาฯ อิทํ ทุกฺขนฺติ วาจํ ภาสโต น จ อิทํ ทุกฺขนฺติ ญาณํ ปวตฺตตีติ น เหวํ วตฺตพฺเพ…เป … อยํ นิโรโธติ… อยํ มคฺโคติ วาจํ ภาสโต น จ อยํ มคฺโคติ ญาณํ ปวตฺตตีติ อามนฺตาฯ อิทํ ทุกฺขนฺติ วาจํ ภาสโต น จ อิทํ ทุกฺขนฺติ ญาณํ ปวตฺตตีติ น เหวํ วตฺตพฺเพ…เป …ฯ>
      text <๖๑๙>, <อิทํ ทุกฺขนฺติ วาจํ ภาสโต อิทํ ทุกฺขนฺติ ญาณํ ปวตฺตตีติ อามนฺตาฯ รูปํ อนิจฺจนฺติ วาจํ ภาสโต รูปํ อนิจฺจนฺติ ญาณํ ปวตฺตตีติ น เหวํ วตฺตพฺเพ…เป … อิทํ ทุกฺขนฺติ วาจํ ภาสโต อิทํ ทุกฺขนฺติ ญาณํ ปวตฺตตีติ อามนฺตาฯ เวทนา… สญฺญา… สงฺขารา… วิญฺญาณํ อนิจฺจนฺติ วาจํ ภาสโต วิญฺญาณํ อนิจฺจนฺติ ญาณํ ปวตฺตตีติ น เหวํ วตฺตพฺเพ…เป …ฯ>
      text <อิทํ ทุกฺขนฺติ วาจํ ภาสโต อิทํ ทุกฺขนฺติ ญาณํ ปวตฺตตีติ อามนฺตาฯ รูปํ อนตฺตาติ วาจํ ภาสโต รูปํ อนตฺตาติ ญาณํ ปวตฺตตีติ น เหวํ วตฺตพฺเพ…เป … อิทํ ทุกฺขนฺติ วาจํ ภาสโต อิทํ ทุกฺขนฺติ ญาณํ ปวตฺตตีติ อามนฺตาฯ เวทนา … สญฺญา… สงฺขารา… วิญฺญาณํ อนตฺตาติ วาจํ ภาสโต วิญฺญาณํ อนตฺตาติ ญาณํ ปวตฺตตีติ น เหวํ วตฺตพฺเพ…เป …ฯ>
      text <รูปํ อนิจฺจนฺติ วาจํ ภาสโต น จ รูปํ อนิจฺจนฺติ ญาณํ ปวตฺตตีติ อามนฺตาฯ อิทํ ทุกฺขนฺติ วาจํ ภาสโต น จ อิทํ ทุกฺขนฺติ ญาณํ ปวตฺตตีติ น เหวํ วตฺตพฺเพ…เป … เวทนา… สญฺญา… สงฺขารา… วิญฺญาณํ อนิจฺจนฺติ วาจํ ภาสโต น จ วิญฺญาณํ อนิจฺจนฺติ ญาณํ ปวตฺตตีติ อามนฺตาฯ อิทํ ทุกฺขนฺติ วาจํ ภาสโต น จ อิทํ ทุกฺขนฺติ ญาณํ ปวตฺตตีติ น เหวํ วตฺตพฺเพ…เป …ฯ>
      text <รูปํ อนตฺตาติ วาจํ ภาสโต น จ รูปํ อนตฺตาติ ญาณํ ปวตฺตตีติ อามนฺตาฯ อิทํ ทุกฺขนฺติ วาจํ ภาสโต น จ อิทํ ทุกฺขนฺติ ญาณํ ปวตฺตตีติ น เหวํ วตฺตพฺเพ …เป … เวทนา… สญฺญา… สงฺขารา… วิญฺญาณํ อนตฺตาติ วาจํ ภาสโต น จ วิญฺญาณํ อนตฺตาติ ญาณํ ปวตฺตตีติ อามนฺตาฯ อิทํ ทุกฺขนฺติ วาจํ ภาสโต น จ ทุกฺขนฺติ ญาณํ ปวตฺตตีติ น เหวํ วตฺตพฺเพ…เป …ฯ>
      text <๖๒๐>, <อิทํ ทุกฺขนฺติ วาจํ ภาสโต อิทํ ทุกฺขนฺติ ญาณํ ปวตฺตตีติ อามนฺตาฯ อิติ จ ทนฺติ จ ทุติ จ ขนฺติ จ ญาณํ ปวตฺตตีติ น เหวํ วตฺตพฺเพ…เป …ฯ>
      stand <อิทํ ทุกฺขนฺติกถา นิฏฺฐิตาฯ>
  text <๑๑ เอกาทสมวคฺโค>
    text <๑๑๒ ๗ อิทฺธิพลกถา>
      text <๖๒๑>, <อิทฺธิพเลน สมนฺนาคโต กปฺปํ ติฏฺเฐยฺยาติ อามนฺตาฯ อิทฺธิมยิโก โส อายุ อิทฺธิมยิกา สา คติ อิทฺธิมยิโก โส อตฺตภาวปฺปฏิลาโภติ น เหวํ วตฺตพฺเพ…เป …ฯ>
      text <อิทฺธิพเลน สมนฺนาคโต กปฺปํ ติฏฺเฐยฺยาติ อามนฺตาฯ อตีตํ กปฺปํ ติฏฺเฐยฺย อนาคตํ กปฺปํ ติฏฺเฐยฺยาติ น เหวํ วตฺตพฺเพ…เป … อิทฺธิพเลน สมนฺนาคโต กปฺปํ ติฏฺเฐยฺยาติ อามนฺตาฯ ทฺเว กปฺเป ติฏฺเฐยฺย ตโย กปฺเป ติฏฺเฐยฺย จตฺตาโร กปฺเป ติฏฺเฐยฺยาติ น เหวํ วตฺตพฺเพ…เป … อิทฺธิพเลน สมนฺนาคโต กปฺปํ ติฏฺเฐยฺยาติ อามนฺตาฯ สติ ชีวิเต ชีวิตาวเสเส ติฏฺเฐยฺย อสติ ชีวิเต ชีวิตาวเสเส ติฏฺเฐยฺยาติ สติ ชีวิเต ชีวิตาวเสเส ติฏฺเฐยฺยาติฯ หญฺจิ สติ ชีวิเต ชีวิตาวเสเส ติฏฺเฐยฺย โน จ วต เร วตฺตพฺเพ อิทฺธิพเลน สมนฺนาคโต กปฺปํ ติฏฺเฐยฺยาติฯ อสติ ชีวิเต ชีวิตาวเสเส ติฏฺเฐยฺยาติ มโต ติฏฺเฐยฺย กาลงฺกโต ติฏฺเฐยฺยาติ น เหวํ วตฺตพฺเพ…เป …ฯ>
      text <๖๒๒>, <อิทฺธิพเลน สมนฺนาคโต กปฺปํ ติฏฺเฐยฺยาติ อามนฺตาฯ อุปฺปนฺโน ผสฺโส มา นิรุชฺฌีติ ลพฺภา อิทฺธิยา ปคฺคเหตุนฺติ น เหวํ วตฺตพฺเพ…เป … อุปฺปนฺนา เวทนา…เป … อุปฺปนฺนา สญฺญา …เป … อุปฺปนฺนา เจตนา…เป … อุปฺปนฺนํ จิตฺตํ… อุปฺปนฺนา สทฺธา… อุปฺปนฺนํ วีริยํ… อุปฺปนฺนา สติ… อุปฺปนฺโน สมาธิ …เป … อุปฺปนฺนา ปญฺญา มา นิรุชฺฌีติ ลพฺภา อิทฺธิยา ปคฺคเหตุนฺติ น เหวํ วตฺตพฺเพ…เป …ฯ>
      text <อิทฺธิพเลน สมนฺนาคโต กปฺปํ ติฏฺเฐยฺยาติ อามนฺตาฯ รูปํ นิจฺจํ โหตูติ ลพฺภา อิทฺธิยา ปคฺคเหตุนฺติ น เหวํ วตฺตพฺเพ…เป … เวทนา…เป … สญฺญา… สงฺขารา… วิญฺญาณํ นิจฺจํ โหตูติ ลพฺภา อิทฺธิยา ปคฺคเหตุนฺติ น เหวํ วตฺตพฺเพ…เป …ฯ>
      text <อิทฺธิพเลน สมนฺนาคโต กปฺปํ ติฏฺเฐยฺยาติ อามนฺตาฯ ชาติธมฺมา สตฺตา มา ชายิํสูติ ลพฺภา อิทฺธิยา ปคฺคเหตุนฺติ น เหวํ วตฺตพฺเพ…เป … ชราธมฺมา สตฺตา มา ชีริํสูติ…เป … พฺยาธิธมฺมา สตฺตา มา พฺยาธิยิํสูติ…เป … มรณธมฺมา สตฺตา มา มียิํสูติ ลพฺภา อิทฺธิยา ปคฺคเหตุนฺติ น เหวํ วตฺตพฺเพ…เป …ฯ>
      text <๖๒๓>, <น วตฺตพฺพํ อิทฺธิพเลน สมนฺนาคโต กปฺปํ ติฏฺเฐยฺยาติ อามนฺตาฯ นนุ วุตฺตํ ภควตา ยสฺส กสฺสจิ อานนฺท จตฺตาโร อิทฺธิปาทา ภาวิตา พหุลีกตา ยานีกตา วตฺถุกตา อนุฏฺฐิตา ปริจิตา สุสมารทฺธา โส อากงฺขมาโน กปฺปํ วา ติฏฺเฐยฺย กปฺปาวเสสํ วาติ อตฺเถว สุตฺตนฺโตติ อามนฺตาฯ เตน หิ อิทฺธิพเลน สมนฺนาคโต กปฺปํ ติฏฺเฐยฺยาติฯ>
      text <๖๒๔>, <อิทฺธิพเลน สมนฺนาคโต กปฺปํ ติฏฺเฐยฺยาติ อามนฺตาฯ นนุ วุตฺตํ ภควตา จตุนฺนํ ภิกฺขเว ธมฺมานํ นตฺถิ โกจิ ปาฏิโภโค สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํ กตเมสํ จตุนฺนํ ชราธมฺโม มา ชีรีติ นตฺถิ โกจิ ปาฏิโภโค สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํฯ พฺยาธิธมฺโม มา พฺยาธิยีติ…เป … มรณธมฺโม มา มียีติ…เป … ยานิ โข ปน ตานิ ปุพฺเพ กตานิ ปาปกานิ กมฺมานิ สํกิเลสิกานิ โปโนพฺภวิกานิ สทรานิ ทุกฺขวิปากานิ อายติํ ชาติชรามรณิยานิ เตสํ วิปาโก มา นิพฺพตฺตีติ นตฺถิ โกจิ ปาฏิโภโค สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํฯ อิเมสํ โข ภิกฺขเว จตุนฺนํ ธมฺมานํ นตฺถิ โกจิ ปาฏิโภโค สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมินฺติ ฯ อตฺเถว สุตฺตนฺโตติ อามนฺตาฯ เตน หิ น วตฺตพฺพํ อิทฺธิพเลน สมนฺนาคโต กปฺปํ ติฏฺเฐยฺยาติฯ>
      stand <อิทฺธิพลกถา นิฏฺฐิตาฯ>
  text <๑๑ เอกาทสมวคฺโค>
    text <๑๑๓ ๘ สมาธิกถา>
      text <๖๒๕>, <จิตฺตสนฺตติ สมาธีติ อามนฺตาฯ อตีตา จิตฺตสนฺตติ สมาธีติ น เหวํ วตฺตพฺเพ …เป … จิตฺตสนฺตติ สมาธีติ อามนฺตาฯ อนาคตา จิตฺตสนฺตติ สมาธีติ น เหวํ วตฺตพฺเพ…เป … จิตฺตสนฺตติ สมาธีติ อามนฺตาฯ นนุ อตีตํ นิรุทฺธํ อนาคตํ อชาตนฺติ อามนฺตาฯ หญฺจิ อตีตํ นิรุทฺธํ อนาคตํ อชาตํ โน จ วต เร วตฺตพฺเพ จิตฺตสนฺตติ สมาธีติฯ>
      text <๖๒๖>, <เอกจิตฺตกฺขณิโก สมาธีติ อามนฺตาฯ จกฺขุวิญฺญาณสมงฺคี สมาปนฺโนติ น เหวํ วตฺตพฺเพ…เป … โสตวิญฺญาณสมงฺคี…เป … ฆานวิญฺญาณสมงฺคี… ชิวฺหาวิญฺญาณสมงฺคี… กายวิญฺญาณสมงฺคี…เป … อกุสลจิตฺตสมงฺคี …เป … ราคสหคตจิตฺตสมงฺคี…เป … โทสสหคตจิตฺตสมงฺคี…เป … โมหสหคตจิตฺตสมงฺคี…เป … อโนตฺตปฺปสหคตจิตฺตสมงฺคี สมาปนฺโนติ น เหวํ วตฺตพฺเพ…เป …ฯ>
      text <จิตฺตสนฺตติ สมาธีติ อามนฺตาฯ อกุสลจิตฺตสนฺตติ สมาธีติ น เหวํ วตฺตพฺเพ…เป … ราคสหคตา…เป … โทสสหคตา…เป … โมหสหคตา…เป … อโนตฺตปฺปสหคตา จิตฺตสนฺตติ สมาธีติ น เหวํ วตฺตพฺเพ…เป …ฯ>
      text <น วตฺตพฺพํ จิตฺตสนฺตติ สมาธีติ อามนฺตาฯ นนุ วุตฺตํ ภควตา อหํ โข อาวุโส นิคณฺฐา ปโหมิ อนิญฺชมาโน กาเยน อภาสมาโน วาจํ สตฺต รตฺตินฺทิวานิ เอกนฺตสุขํ ปฏิสํเวที วิหริตุนฺติ อตฺเถว สุตฺตนฺโตติ อามนฺตาฯ เตน หิ จิตฺตสนฺตติ สมาธีติฯ>
      stand <สมาธิกถา นิฏฺฐิตาฯ>
  text <๑๑ เอกาทสมวคฺโค>
    text <๑๑๔ ๙ ธมฺมฏฺฐิตตากถา>
      text <๖๒๗>, <ธมฺมฏฺฐิตตา ปรินิปฺผนฺนาติ อามนฺตาฯ ตาย ฐิตตา ปรินิปฺผนฺนาติ น เหวํ วตฺตพฺเพ…เป … ตาย ฐิตตา ปรินิปฺผนฺนาติ อามนฺตาฯ ตาย ตาเยว นตฺถิ ทุกฺขสฺสนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
      text <รูปสฺส ฐิตตา ปรินิปฺผนฺนาติ อามนฺตาฯ ตาย ฐิตตา ปรินิปฺผนฺนาติ น เหวํ วตฺตพฺเพ…เป … ตาย ฐิตตา ปรินิปฺผนฺนาติ อามนฺตาฯ ตาย ตาเยว นตฺถิ ทุกฺขสฺสนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
      text <เวทนาย ฐิตตา…เป … สญฺญาย ฐิตตา…เป … สงฺขารานํ ฐิตตา…เป … วิญฺญาณสฺส ฐิตตา ปรินิปฺผนฺนาติ อามนฺตาฯ ตาย ฐิตตา ปรินิปฺผนฺนาติ น เหวํ วตฺตพฺเพ…เป … ตาย ฐิตตา ปรินิปฺผนฺนาติ อามนฺตาฯ ตาย ตาเยว นตฺถิ ทุกฺขสฺสนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
      stand <ธมฺมฏฺฐิตตากถา นิฏฺฐิตาฯ>
  text <๑๑ เอกาทสมวคฺโค>
    text <๑๑๕ ๑๐ อนิจฺจตากถา>
      text <๖๒๘>, <อนิจฺจตา ปรินิปฺผนฺนาติ อามนฺตาฯ ตาย อนิจฺจตาย อนิจฺจตา ปรินิปฺผนฺนาติ น เหวํ วตฺตพฺเพ…เป … ตาย อนิจฺจตาย อนิจฺจตา ปรินิปฺผนฺนาติ อามนฺตาฯ ตาย ตาเยว นตฺถิ ทุกฺขสฺสนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพฯ>
      text <ชรา ปรินิปฺผนฺนาติ อามนฺตาฯ ตาย ชราย ชรา ปรินิปฺผนฺนาติ น เหวํ วตฺตพฺเพ…เป … ตาย ชราย ชรา ปรินิปฺผนฺนาติ อามนฺตาฯ ตาย ตาเยว นตฺถิ ทุกฺขสฺสนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
      text <มรณํ ปรินิปฺผนฺนนฺติ อามนฺตาฯ ตสฺส มรณสฺส มรณํ ปรินิปฺผนฺนนฺติ น เหวํ วตฺตพฺเพฯ ตสฺส มรณสฺส มรณํ ปรินิปฺผนฺนนฺติ อามนฺตาฯ ตสฺส ตสฺเสว นตฺถิ ทุกฺขสฺสนฺตกิริยา นตฺถิ วฏฺฏุปจฺเฉโท นตฺถิ อนุปาทาปรินิพฺพานนฺติ น เหวํ วตฺตพฺเพ…เป …ฯ>
      text <๖๒๙>, <รูปํ ปรินิปฺผนฺนํ รูปสฺส อนิจฺจตา อตฺถีติ อามนฺตาฯ อนิจฺจตา ปรินิปฺผนฺนา อนิจฺจตาย อนิจฺจตา อตฺถีติ น เหวํ วตฺตพฺเพ…เป … รูปํ ปรินิปฺผนฺนํ รูปสฺส ชรา อตฺถีติ อามนฺตาฯ ชรา ปรินิปฺผนฺนา ชราย ชรา อตฺถีติ น เหวํ วตฺตพฺเพ…เป …ฯ>
      text <รูปํ ปรินิปฺผนฺนํ รูปสฺส เภโท อตฺถิ อนฺตรธานํ อตฺถีติ อามนฺตาฯ มรณํ ปรินิปฺผนฺนํ มรณสฺส เภโท อตฺถิ อนฺตรธานํ อตฺถีติ น เหวํ วตฺตพฺเพ…เป …ฯ>
      text <เวทนา …เป … สญฺญา… สงฺขารา…เป … วิญฺญาณํ ปรินิปฺผนฺนํ วิญฺญาณสฺส อนิจฺจตา อตฺถีติ อามนฺตาฯ อนิจฺจตา ปรินิปฺผนฺนา อนิจฺจตาย อนิจฺจตา อตฺถีติ น เหวํ วตฺตพฺเพ …เป … วิญฺญาณํ ปรินิปฺผนฺนํ วิญฺญาณสฺส ชรา อตฺถีติ อามนฺตาฯ ชรา ปรินิปฺผนฺนา ชราย ชรา อตฺถีติ น เหวํ วตฺตพฺเพ…เป …ฯ>
      text <วิญฺญาณํ ปรินิปฺผนฺนํ วิญฺญาณสฺส เภโท อตฺถิ อนฺตรธานํ อตฺถีติ อามนฺตาฯ มรณํ ปรินิปฺผนฺนํ มรณสฺส เภโท อตฺถิ อนฺตรธานํ อตฺถีติ น เหวํ วตฺตพฺเพ…เป …ฯ>
      stand <อนิจฺจตากถา นิฏฺฐิตาฯ>
      stand <เอกาทสมวคฺโคฯ>
      text <ตสฺสุทฺทานํ>
      text <อนุสยา อพฺยากตา อเหตุกา จิตฺตวิปฺปยุตฺตา อญฺญาเณ วิคเต ญาณี ญาณํ จิตฺตวิปฺปยุตฺตํ ยตฺถ สทฺเท ญาณํ ปวตฺตติ อิทฺธิพเลน สมนฺนาคโต กปฺปํ ติฏฺเฐยฺย จิตฺตสนฺตติ สมาธิ ธมฺมฏฺฐิตตา อนิจฺจตาติฯ>
