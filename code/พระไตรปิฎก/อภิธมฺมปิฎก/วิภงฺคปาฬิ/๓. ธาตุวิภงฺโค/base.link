text <๓ ธาตุวิภงฺโค>
  text <๑ สุตฺตนฺตภาชนียํ>
    text <๑๗๒>, <ฉ ธาตุโย ปถวีธาตุ อาโปธาตุ เตโชธาตุ วาโยธาตุ อากาสธาตุ วิญฺญาณธาตุฯ>
    text <๑๗๓>, <ตตฺถ กตมา ปถวีธาตุ ปถวีธาตุทฺวยํ อตฺถิ อชฺฌตฺติกา อตฺถิ พาหิราฯ ตตฺถ กตมา อชฺฌตฺติกา ปถวีธาตุ ยํ อชฺฌตฺตํ ปจฺจตฺตํ กกฺขฬํ ขริคตํ กกฺขฬตฺตํ กกฺขฬภาโว อชฺฌตฺตํ อุปาทินฺนํ เสยฺยถิทํ เกสา โลมา นขา ทนฺตา ตโจ มํสํ นฺหารุ อฏฺฐิ อฏฺฐิมิญฺชํ วกฺกํ หทยํ ยกนํ กิโลมกํ ปิหกํ ปปฺผาสํ อนฺตํ อนฺตคุณํ อุทริยํ กรีสํ ยํ วา ปนญฺญมฺปิ อตฺถิ อชฺฌตฺตํ ปจฺจตฺตํ กกฺขฬํ ขริคตํ กกฺขฬตฺตํ กกฺขฬภาโว อชฺฌตฺตํ อุปาทินฺนํ อยํ วุจฺจติ อชฺฌตฺติกา ปถวีธาตุฯ>
    text <ตตฺถ กตมา พาหิรา ปถวีธาตุ ยํ พาหิรํ กกฺขฬํ ขริคตํ กกฺขฬตฺตํ กกฺขฬภาโว พหิทฺธา อนุปาทินฺนํ เสยฺยถิทํ อโย โลหํ ติปุ สีสํ สชฺฌํ มุตฺตา มณิ เวฬุริโย สงฺโข สิลา ปวาฬํ รชตํ ชาตรูปํ โลหิตงฺโก มสารคลฺลํ ติณํ กฏฺฐํ สกฺขรา กฐลํ ภูมิ ปาสาโณ ปพฺพโต ยํ วา ปนญฺญมฺปิ อตฺถิ พาหิรํ กกฺขฬํ ขริคตํ กกฺขฬตฺตํ กกฺขฬภาโว พหิทฺธา อนุปาทินฺนํ อยํ วุจฺจติ พาหิรา ปถวีธาตุฯ ยา จ อชฺฌตฺติกา ปถวีธาตุ ยา จ พาหิรา ปถวีธาตุ ตเทกชฺฌํ อภิสญฺญูหิตฺวา อภิสงฺขิปิตฺวา อยํ วุจฺจติ ปถวีธาตุฯ>
    text <๑๗๔>, <ตตฺถ กตมา อาโปธาตุ อาโปธาตุทฺวยํ อตฺถิ อชฺฌตฺติกา อตฺถิ พาหิราฯ ตตฺถ กตมา อชฺฌตฺติกา อาโปธาตุ ยํ อชฺฌตฺตํ ปจฺจตฺตํ อาโป อาโปคตํ สิเนโห สิเนหคตํ พนฺธนตฺตํ รูปสฺส อชฺฌตฺตํ อุปาทินฺนํ เสยฺยถิทํ ปิตฺตํ เสมฺหํ ปุพฺโพ โลหิตํ เสโท เมโท อสฺสุ วสา เขโฬ สิงฺฆาณิกา ลสิกา มุตฺตํ ยํ วา ปนญฺญมฺปิ อตฺถิ อชฺฌตฺตํ ปจฺจตฺตํ อาโป อาโปคตํ สิเนโห สิเนหคตํ พนฺธนตฺตํ รูปสฺส อชฺฌตฺตํ อุปาทินฺนํ อยํ วุจฺจติ อชฺฌตฺติกา อาโปธาตุฯ>
    text <ตตฺถ กตมา พาหิรา อาโปธาตุ ยํ พาหิรํ อาโป อาโปคตํ สิเนโห สิเนหคตํ พนฺธนตฺตํ รูปสฺส พหิทฺธา อนุปาทินฺนํ เสยฺยถิทํ มูลรโส ขนฺธรโส ตจรโส ปตฺตรโส ปุปฺผรโส ผลรโส ขีรํ ทธิ สปฺปิ นวนีตํ เตลํ มธุ ผาณิตํ ภุมฺมานิ วา อุทกานิ อนฺตลิกฺขานิ วา ยํ วา ปนญฺญมฺปิ อตฺถิ พาหิรํ อาโป อาโปคตํ สิเนโห สิเนหคตํ พนฺธนตฺตํ รูปสฺส พหิทฺธา อนุปาทินฺนํ อยํ วุจฺจติ พาหิรา อาโปธาตุฯ ยา จ อชฺฌตฺติกา อาโปธาตุ ยา จ พาหิรา อาโปธาตุ ตเทกชฺฌํ อภิสญฺญูหิตฺวา อภิสงฺขิปิตฺวา อยํ วุจฺจติ อาโปธาตุฯ>
    text <๑๗๕>, <ตตฺถ กตมา เตโชธาตุ เตโชธาตุทฺวยํ อตฺถิ อชฺฌตฺติกา อตฺถิ พาหิราฯ ตตฺถ กตมา อชฺฌตฺติกา เตโชธาตุ ยํ อชฺฌตฺตํ ปจฺจตฺตํ เตโช เตโชคตํ อุสฺมา อุสฺมาคตํ อุสุมํ อุสุมคตํ อชฺฌตฺตํ อุปาทินฺนํ เสยฺยถิทํ เยน จ สนฺตปฺปติ เยน จ ชีรียติ เยน จ ปริฑยฺหติ เยน จ อสิตปีตขายิตสายิตํ สมฺมา ปริณามํ คจฺฉติ ยํ วา ปนญฺญมฺปิ อตฺถิ อชฺฌตฺตํ ปจฺจตฺตํ เตโช เตโชคตํ อุสฺมา อุสฺมาคตํ อุสุมํ อุสุมคตํ อชฺฌตฺตํ อุปาทินฺนํ อยํ วุจฺจติ อชฺฌตฺติกา เตโชธาตุฯ>
    text <ตตฺถ กตมา พาหิรา เตโชธาตุ ยํ พาหิรํ เตโช เตโชคตํ อุสฺมา อุสฺมาคตํ อุสุมํ อุสุมคตํ พหิทฺธา อนุปาทินฺนํ เสยฺยถิทํ กฏฺฐคฺคิ ปลาลคฺคิ ติณคฺคิ โคมยคฺคิ ถุสคฺคิ สงฺการคฺคิ อินฺทคฺคิ อคฺคิสนฺตาโป สูริยสนฺตาโป กฏฺฐสนฺนิจยสนฺตาโป ติณสนฺนิจยสนฺตาโป ธญฺญสนฺนิจยสนฺตาโป ภณฺฑสนฺนิจยสนฺตาโป ยํ วา ปนญฺญมฺปิ อตฺถิ พาหิรํ เตโช เตโชคตํ อุสฺมา อุสฺมาคตํ อุสุมํ อุสุมคตํ พหิทฺธา อนุปาทินฺนํ อยํ วุจฺจติ พาหิรา เตโชธาตุฯ ยา จ อชฺฌตฺติกา เตโชธาตุ ยา จ พาหิรา เตโชธาตุ ตเทกชฺฌํ อภิสญฺญูหิตฺวา อภิสงฺขิปิตฺวา อยํ วุจฺจติ เตโชธาตุฯ>
    text <๑๗๖>, <ตตฺถ กตมา วาโยธาตุ วาโยธาตุทฺวยํ อตฺถิ อชฺฌตฺติกา อตฺถิ พาหิราฯ ตตฺถ กตมา อชฺฌตฺติกา วาโยธาตุ ยํ อชฺฌตฺตํ ปจฺจตฺตํ วาโย วาโยคตํ ถมฺภิตตฺตํ รูปสฺส อชฺฌตฺตํ อุปาทินฺนํ เสยฺยถิทํ อุทฺธงฺคมา วาตา อโธคมา วาตา กุจฺฉิสยา วาตา โกฏฺฐาสยา วาตา องฺคมงฺคานุสาริโน วาตา สตฺถกวาตา ขุรกวาตา อุปฺปลกวาตา อสฺสาโส ปสฺสาโส อิติ วา ยํ วา ปนญฺญมฺปิ อตฺถิ อชฺฌตฺตํ ปจฺจตฺตํ วาโย วาโยคตํ ถมฺภิตตฺตํ รูปสฺส อชฺฌตฺตํ อุปาทินฺนํ อยํ วุจฺจติ อชฺฌตฺติกา วาโยธาตุฯ>
    text <ตตฺถ กตมา พาหิรา วาโยธาตุ ยํ พาหิรํ วาโย วาโยคตํ ถมฺภิตตฺตํ รูปสฺส พหิทฺธา อนุปาทินฺนํ เสยฺยถิทํ ปุรตฺถิมา วาตา ปจฺฉิมา วาตา อุตฺตรา วาตา ทกฺขิณา วาตา สรชา วาตา อรชา วาตา สีตา วาตา อุณฺหา วาตา ปริตฺตา วาตา อธิมตฺตา วาตา กาฬวาตา เวรมฺภวาตา ปกฺขวาตา สุปณฺณวาตา ตาลวณฺฏวาตา วิธูปนวาตา ยํ วา ปนญฺญมฺปิ อตฺถิ พาหิรํ วาโย วาโยคตํ ถมฺภิตตฺตํ รูปสฺส พหิทฺธา อนุปาทินฺนํ อยํ วุจฺจติ พาหิรา วาโยธาตุฯ ยา จ อชฺฌตฺติกา วาโยธาตุ ยา จ พาหิรา วาโยธาตุ ตเทกชฺฌํ อภิสญฺญูหิตฺวา อภิสงฺขิปิตฺวา อยํ วุจฺจติ วาโยธาตุฯ>
    text <๑๗๗>, <ตตฺถ กตมา อากาสธาตุ อากาสธาตุทฺวยํ อตฺถิ อชฺฌตฺติกา อตฺถิ พาหิราฯ ตตฺถ กตมา อชฺฌตฺติกา อากาสธาตุ ยํ อชฺฌตฺตํ ปจฺจตฺตํ อากาโส อากาสคตํ อฆํ อฆคตํ วิวโร วิวรคตํ อสมฺผุฏฺฐํ มํสโลหิเตหิ อชฺฌตฺตํ อุปาทินฺนํ เสยฺยถิทํ กณฺณจฺฉิทฺทํ นาสจฺฉิทฺทํ มุขทฺวารํ เยน จ อสิตปีตขายิตสายิตํ อชฺโฌหรติ ยตฺถ จ อสิตปีตขายิตสายิตํ สนฺติฏฺฐติ เยน จ อสิตปีตขายิตสายิตํ อโธภาคํ นิกฺขมติ ยํ วา ปนญฺญมฺปิ อตฺถิ อชฺฌตฺตํ ปจฺจตฺตํ อากาโส อากาสคตํ อฆํ อฆคตํ วิวโร วิวรคตํ อสมฺผุฏฺฐํ มํสโลหิเตหิ อชฺฌตฺตํ อุปาทินฺนํ อยํ วุจฺจติ อชฺฌตฺติกา อากาสธาตุฯ>
    text <ตตฺถ กตมา พาหิรา อากาสธาตุ ยํ พาหิรํ อากาโส อากาสคตํ อฆํ อฆคตํ วิวโร วิวรคตํ อสมฺผุฏฺฐํ จตูหิ มหาภูเตหิ พหิทฺธา อนุปาทินฺนํ อยํ วุจฺจติ พาหิรา อากาสธาตุฯ ยา จ อชฺฌตฺติกา อากาสธาตุ ยา จ พาหิรา อากาสธาตุ ตเทกชฺฌํ อภิสญฺญูหิตฺวา อภิสงฺขิปิตฺวา อยํ วุจฺจติ อากาสธาตุฯ>
    text <๑๗๘>, <ตตฺถ กตมา วิญฺญาณธาตุ จกฺขุวิญฺญาณธาตุ โสตวิญฺญาณธาตุ ฆานวิญฺญาณธาตุ ชิวฺหาวิญฺญาณธาตุ กายวิญฺญาณธาตุ มโนวิญฺญาณธาตุ อยํ วุจฺจติ วิญฺญาณธาตุฯ>
    stand <อิมา ฉ ธาตุโยฯ>
    text <๑๗๙>, <อปราปิ ฉ ธาตุโย สุขธาตุ ทุกฺขธาตุ โสมนสฺสธาตุ โทมนสฺสธาตุ อุเปกฺขาธาตุ อวิชฺชาธาตุฯ>
    text <๑๘๐>, <ตตฺถ กตมา สุขธาตุ ยํ กายิกํ สาตํ กายิกํ สุขํ กายสมฺผสฺสชํ สาตํ สุขํ เวทยิตํ กายสมฺผสฺสชา สาตา สุขา เวทนา อยํ วุจฺจติ สุขธาตุฯ>
    text <ตตฺถ กตมา ทุกฺขธาตุ ยํ กายิกํ อสาตํ กายิกํ ทุกฺขํ กายสมฺผสฺสชํ อสาตํ ทุกฺขํ เวทยิตํ กายสมฺผสฺสชา อสาตา ทุกฺขา เวทนา อยํ วุจฺจติ ทุกฺขธาตุฯ>
    text <ตตฺถ กตมา โสมนสฺสธาตุ ยํ เจตสิกํ สาตํ เจตสิกํ สุขํ เจโตสมฺผสฺสชํ สาตํ สุขํ เวทยิตํ เจโตสมฺผสฺสชา สาตา สุขา เวทนา อยํ วุจฺจติ โสมนสฺสธาตุฯ>
    text <ตตฺถ กตมา โทมนสฺสธาตุ ยํ เจตสิกํ อสาตํ เจตสิกํ ทุกฺขํ เจโตสมฺผสฺสชํ อสาตํ ทุกฺขํ เวทยิตํ เจโตสมฺผสฺสชา อสาตา ทุกฺขา เวทนา อยํ วุจฺจติ โทมนสฺสธาตุฯ>
    text <ตตฺถ กตมา อุเปกฺขาธาตุ ยํ เจตสิกํ เนว สาตํ นาสาตํ เจโตสมฺผสฺสชํ อทุกฺขมสุขํ เวทยิตํ เจโตสมฺผสฺสชา อทุกฺขมสุขา เวทนา อยํ วุจฺจติ อุเปกฺขาธาตุฯ>
    text <ตตฺถ กตมา อวิชฺชาธาตุ ยํ อญฺญาณํ อทสฺสนํ อนภิสมโย อนนุโพโธ อสมฺโพโธ อปฺปฏิเวโธ อสงฺคาหณา อปริโยคาหณา อสมเปกฺขนา อปจฺจเวกฺขณา อปจฺจกฺขกมฺมํ ทุมฺเมชฺฌํ พาลฺยํ อสมฺปชญฺญํ โมโห ปโมโห สมฺโมโห อวิชฺชา อวิชฺโชโฆ อวิชฺชาโยโค อวิชฺชานุสโย อวิชฺชาปริยุฏฺฐานํ อวิชฺชาลงฺคี โมโห อกุสลมูลํ อยํ วุจฺจติ อวิชฺชาธาตุฯ>
    stand <อิมา ฉ ธาตุโยฯ>
    text <๑๘๑>, <อปราปิ ฉ ธาตุโย กามธาตุ พฺยาปาทธาตุ วิหิํสาธาตุ เนกฺขมฺมธาตุ อพฺยาปาทธาตุ อวิหิํสาธาตุฯ>
    text <๑๘๒>, <ตตฺถ กตมา กามธาตุ กามปฏิสํยุตฺโต ตกฺโก วิตกฺโก สงฺกปฺโป อปฺปนา พฺยปฺปนา เจตโส อภินิโรปนา มิจฺฉาสงฺกปฺโป อยํ วุจฺจติ กามธาตุฯ เหฏฺฐโต อวีจินิรยํ ปริยนฺตํ กริตฺวา อุปริโต ปรนิมฺมิตวสวตฺตี เทเว อนฺโต กริตฺวา ยํ เอตสฺมิํ อนฺตเร เอตฺถาวจรา เอตฺถ ปริยาปนฺนา ขนฺธธาตุอายตนา รูปา เวทนา สญฺญา สงฺขารา วิญฺญาณํ อยํ วุจฺจติ กามธาตุฯ>
    text <ตตฺถ กตมา พฺยาปาทธาตุ พฺยาปาทปฏิสํยุตฺโต ตกฺโก วิตกฺโก…เป … มิจฺฉาสงฺกปฺโป อยํ วุจฺจติ พฺยาปาทธาตุฯ ทสสุ วา อาฆาตวตฺถูสุ จิตฺตสฺส อาฆาโต ปฏิฆาโต ปฏิฆํ ปฏิวิโรโธ โกโป ปโกโป สมฺปโกโป โทโส ปโทโส สมฺปโทโส จิตฺตสฺส พฺยาปตฺติ มโนปโทโส โกโธ กุชฺฌนา กุชฺฌิตตฺตํ โทโส ทุสฺสนา ทุสฺสิตตฺตํ พฺยาปตฺติ พฺยาปชฺชนา วิโรโธ ปฏิวิโรโธ จณฺฑิกฺกํ อสุโรโป อนตฺตมนตา จิตฺตสฺส อยํ วุจฺจติ พฺยาปาทธาตุฯ>
    text <ตตฺถ กตมา วิหิํสาธาตุ วิหิํสาปฏิสํยุตฺโต ตกฺโก วิตกฺโก…เป … มิจฺฉาสงฺกปฺโป อยํ วุจฺจติ วิหิํสาธาตุฯ อิเธกจฺโจ ปาณินา วา เลฑฺฑุนา วา ทณฺเฑน วา สตฺเถน วา รชฺชุยา วา อญฺญตรญฺญตเรน สตฺเต วิเหเฐติ ยา เอวรูปา เหฐนา วิเหฐนา หิํสนา วิหิํสนา โรสนา วิโรสนา ปรูปฆาโต อยํ วุจฺจติ วิหิํสาธาตุฯ>
    text <ตตฺถ กตมา เนกฺขมฺมธาตุ เนกฺขมฺมปฏิสํยุตฺโต ตกฺโก วิตกฺโก…เป … สมฺมาสงฺกปฺโป อยํ วุจฺจติ เนกฺขมฺมธาตุฯ สพฺเพปิ กุสลา ธมฺมา เนกฺขมฺมธาตุฯ>
    text <ตตฺถ กตมา อพฺยาปาทธาตุ อพฺยาปาทปฏิสํยุตฺโต ตกฺโก วิตกฺโก…เป … สมฺมาสงฺกปฺโป อยํ วุจฺจติ อพฺยาปาทธาตุฯ ยา สตฺเตสุ เมตฺติ เมตฺตายนา เมตฺตายิตตฺตํ เมตฺตาเจโตวิมุตฺติ อยํ วุจฺจติ อพฺยาปาทธาตุฯ>
    text <ตตฺถ กตมา อวิหิํสาธาตุ อวิหิํสาปฏิสํยุตฺโต ตกฺโก วิตกฺโก สงฺกปฺโป อปฺปนา พฺยปฺปนา เจตโส อภินิโรปนา สมฺมาสงฺกปฺโป อยํ วุจฺจติ อวิหิํสาธาตุ ฯ ยา สตฺเตสุ กรุณา กรุณายนา กรุณายิตตฺตํ กรุณาเจโตวิมุตฺติ อยํ วุจฺจติ อวิหิํสาธาตุฯ>
    stand <อิมา ฉ ธาตุโยฯ>
    text <อิติ อิมานิ ตีณิ ฉกฺกานิ ตเทกชฺฌํ อภิสญฺญูหิตฺวา อภิสงฺขิปิตฺวา อฏฺฐารส ธาตุโย โหนฺติฯ>
    stand <สุตฺตนฺตภาชนียํฯ>
  text <๒ อภิธมฺมภาชนียํ>
    text <๑๘๓>, <อฏฺฐารส ธาตุโย จกฺขุธาตุ รูปธาตุ จกฺขุวิญฺญาณธาตุ โสตธาตุ สทฺทธาตุ โสตวิญฺญาณธาตุ ฆานธาตุ คนฺธธาตุ ฆานวิญฺญาณธาตุ ชิวฺหาธาตุ รสธาตุ ชิวฺหาวิญฺญาณธาตุ กายธาตุ โผฏฺฐพฺพธาตุ กายวิญฺญาณธาตุ มโนธาตุ ธมฺมธาตุ มโนวิญฺญาณธาตุฯ>
    text <๑๘๔>, <ตตฺถ กตมา จกฺขุธาตุ ยํ จกฺขุ จตุนฺนํ มหาภูตานํ อุปาทาย ปสาโท…เป … สุญฺโญ คาโมเปโส อยํ วุจฺจติ จกฺขุธาตุฯ>
    text <ตตฺถ กตมา รูปธาตุ ยํ รูปํ จตุนฺนํ มหาภูตานํ อุปาทาย วณฺณนิภา…เป … รูปธาตุเปสา อยํ วุจฺจติ รูปธาตุฯ>
    text <ตตฺถ กตมา จกฺขุวิญฺญาณธาตุ จกฺขุญฺจ ปฏิจฺจ รูเป จ อุปฺปชฺชติ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขนฺโธ ตชฺชาจกฺขุวิญฺญาณธาตุ อยํ วุจฺจติ จกฺขุวิญฺญาณธาตุฯ>
    text <ตตฺถ กตมา โสตธาตุ ยํ โสตํ จตุนฺนํ มหาภูตานํ อุปาทาย ปสาโท…เป … สุญฺโญ คาโมเปโส อยํ วุจฺจติ โสตธาตุ ฯ>
    text <ตตฺถ กตมา สทฺทธาตุ โย สทฺโท จตุนฺนํ มหาภูตานํ อุปาทาย อนิทสฺสโน สปฺปฏิโฆ…เป … สทฺทธาตุเปสา อยํ วุจฺจติ สทฺทธาตุฯ>
    text <ตตฺถ กตมา โสตวิญฺญาณธาตุ โสตญฺจ ปฏิจฺจ สทฺเท จ อุปฺปชฺชติ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขนฺโธ ตชฺชาโสตวิญฺญาณธาตุ อยํ วุจฺจติ โสตวิญฺญาณธาตุฯ>
    text <ตตฺถ กตมา ฆานธาตุ ยํ ฆานํ จตุนฺนํ มหาภูตานํ อุปาทาย ปสาโท…เป … สุญฺโญ คาโมเปโส อยํ วุจฺจติ ฆานธาตุฯ>
    text <ตตฺถ กตมา คนฺธธาตุ โย คนฺโธ จตุนฺนํ มหาภูตานํ อุปาทาย อนิทสฺสโน สปฺปฏิโฆ…เป … คนฺธธาตุเปสา อยํ วุจฺจติ คนฺธธาตุฯ>
    text <ตตฺถ กตมา ฆานวิญฺญาณธาตุ ฆานญฺจ ปฏิจฺจ คนฺเธ จ อุปฺปชฺชติ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขนฺโธ ตชฺชาฆานวิญฺญาณธาตุ อยํ วุจฺจติ ฆานวิญฺญาณธาตุฯ>
    text <ตตฺถ กตมา ชิวฺหาธาตุ ยา ชิวฺหา จตุนฺนํ มหาภูตานํ อุปาทาย ปสาโท…เป … สุญฺโญ คาโมเปโส อยํ วุจฺจติ ชิวฺหาธาตุฯ>
    text <ตตฺถ กตมา รสธาตุ โย รโส จตุนฺนํ มหาภูตานํ อุปาทาย อนิทสฺสโน สปฺปฏิโฆ…เป … รสธาตุเปสา อยํ วุจฺจติ รสธาตุฯ>
    text <ตตฺถ กตมา ชิวฺหาวิญฺญาณธาตุ ชิวฺหญฺจ ปฏิจฺจ รเส จ อุปฺปชฺชติ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขนฺโธ ตชฺชาชิวฺหาวิญฺญาณธาตุ อยํ วุจฺจติ ชิวฺหาวิญฺญาณธาตุฯ>
    text <ตตฺถ กตมา กายธาตุ โย กาโย จตุนฺนํ มหาภูตานํ อุปาทาย ปสาโท…เป … สุญฺโญ คาโมเปโส อยํ วุจฺจติ กายธาตุฯ>
    text <ตตฺถ กตมา โผฏฺฐพฺพธาตุ ปถวีธาตุ…เป … โผฏฺฐพฺพธาตุเปสา อยํ วุจฺจติ โผฏฺฐพฺพธาตุฯ>
    text <ตตฺถ กตมา กายวิญฺญาณธาตุ กายญฺจ ปฏิจฺจ โผฏฺฐพฺเพ จ อุปฺปชฺชติ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขนฺโธ ตชฺชากายวิญฺญาณธาตุ อยํ วุจฺจติ กายวิญฺญาณธาตุฯ>
    text <ตตฺถ กตมา มโนธาตุ จกฺขุวิญฺญาณธาตุยา อุปฺปชฺชิตฺวา นิรุทฺธสมนนฺตรา อุปฺปชฺชติ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขนฺโธ ตชฺชามโนธาตุ โสตวิญฺญาณธาตุยา…เป … ฆานวิญฺญาณธาตุยา…เป … ชิวฺหาวิญฺญาณธาตุยา…เป … กายวิญฺญาณธาตุยา อุปฺปชฺชิตฺวา นิรุทฺธสมนนฺตรา อุปฺปชฺชติ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขนฺโธ ตชฺชามโนธาตุ สพฺพธมฺเมสุ วา ปน ปฐมสมนฺนาหาโร อุปฺปชฺชติ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขนฺโธ ตชฺชามโนธาตุ อยํ วุจฺจติ มโนธาตุฯ>
    text <ตตฺถ กตมา ธมฺมธาตุ เวทนากฺขนฺโธ สญฺญากฺขนฺโธ สงฺขารกฺขนฺโธ ยญฺจ รูปํ อนิทสฺสนอปฺปฏิฆํ ธมฺมายตนปริยาปนฺนํ อสงฺขตา จ ธาตุฯ>
    text <ตตฺถ กตโม เวทนากฺขนฺโธ เอกวิเธน เวทนากฺขนฺโธ ผสฺสสมฺปยุตฺโต ฯ ทุวิเธน เวทนากฺขนฺโธ อตฺถิ สเหตุโก อตฺถิ อเหตุโกฯ ติวิเธน เวทนากฺขนฺโธ อตฺถิ กุสโล อตฺถิ อกุสโล อตฺถิ อพฺยากโต…เป … เอวํ ทสวิเธน เวทนากฺขนฺโธ…เป … เอวํ พหุวิเธน เวทนากฺขนฺโธฯ อยํ วุจฺจติ เวทนากฺขนฺโธฯ>
    text <ตตฺถ กตโม สญฺญากฺขนฺโธ เอกวิเธน สญฺญากฺขนฺโธ ผสฺสสมฺปยุตฺโตฯ ทุวิเธน สญฺญากฺขนฺโธ อตฺถิ สเหตุโก อตฺถิ อเหตุโกฯ ติวิเธน สญฺญากฺขนฺโธ อตฺถิ กุสโล อตฺถิ อกุสโล อตฺถิ อพฺยากโต…เป … เอวํ ทสวิเธน สญฺญากฺขนฺโธ…เป … เอวํ พหุวิเธน สญฺญากฺขนฺโธฯ อยํ วุจฺจติ สญฺญากฺขนฺโธฯ>
    text <ตตฺถ กตโม สงฺขารกฺขนฺโธ เอกวิเธน สงฺขารกฺขนฺโธ จิตฺตสมฺปยุตฺโตฯ ทุวิเธน สงฺขารกฺขนฺโธ อตฺถิ เหตุ อตฺถิ อเหตุฯ ติวิเธน สงฺขารกฺขนฺโธ อตฺถิ กุสโล อตฺถิ อกุสโล อตฺถิ อพฺยากโต…เป … เอวํ ทสวิเธน สงฺขารกฺขนฺโธ…เป … เอวํ พหุวิเธน สงฺขารกฺขนฺโธ อยํ วุจฺจติ สงฺขารกฺขนฺโธฯ>
    text <ตตฺถ กตมํ รูปํ อนิทสฺสนอปฺปฏิฆํ ธมฺมายตนปริยาปนฺนํ อิตฺถินฺทฺริยํ…เป … กพฬีกาโร อาหาโร อิทํ วุจฺจติ รูปํ อนิทสฺสนอปฺปฏิฆํ ธมฺมายตนปริยาปนฺนํฯ>
    text <ตตฺถ กตมา อสงฺขตา ธาตุ ราคกฺขโย โทสกฺขโย โมหกฺขโย อยํ วุจฺจติ อสงฺขตา ธาตุฯ อยํ วุจฺจติ ธมฺมธาตุฯ>
    text <ตตฺถ กตมา มโนวิญฺญาณธาตุ จกฺขุวิญฺญาณธาตุยา อุปฺปชฺชิตฺวา นิรุทฺธสมนนฺตรา อุปฺปชฺชติ มโนธาตุ มโนธาตุยา อุปฺปชฺชิตฺวา นิรุทฺธสมนนฺตรา อุปฺปชฺชติ จิตฺตํ มโน มานสํ…เป … ตชฺชามโนวิญฺญาณธาตุ โสตวิญฺญาณธาตุยา…เป … ฆานวิญฺญาณธาตุยา …เป … ชิวฺหาวิญฺญาณธาตุยา…เป … กายวิญฺญาณธาตุยา อุปฺปชฺชิตฺวา นิรุทฺธสมนนฺตรา อุปฺปชฺชติ มโนธาตุ มโนธาตุยาปิ อุปฺปชฺชิตฺวา นิรุทฺธสมนนฺตรา อุปฺปชฺชติ จิตฺตํ มโน มานสํ…เป … ตชฺชามโนวิญฺญาณธาตุ มนญฺจ ปฏิจฺจ ธมฺเม จ อุปฺปชฺชติ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขนฺโธ ตชฺชามโนวิญฺญาณธาตุ อยํ วุจฺจติ มโนวิญฺญาณธาตุฯ>
    stand <อภิธมฺมภาชนียํฯ>
  text <๓ ปญฺหาปุจฺฉกํ>
    text <อฏฺฐารส ธาตุโย จกฺขุธาตุ รูปธาตุ จกฺขุวิญฺญาณธาตุ โสตธาตุ สทฺทธาตุ โสตวิญฺญาณธาตุ ฆานธาตุ คนฺธธาตุ ฆานวิญฺญาณธาตุ ชิวฺหาธาตุ รสธาตุ ชิวฺหาวิญฺญาณธาตุ กายธาตุ โผฏฺฐพฺพธาตุ กายวิญฺญาณธาตุ มโนธาตุ ธมฺมธาตุ มโนวิญฺญาณธาตุฯ>
    text <๑๘๖>, <อฏฺฐารสนฺนํ ธาตูนํ กติ กุสลา กติ อกุสลา กติ อพฺยากตา…เป … กติ สรณา กติ อรณา>
    text <๑ ติกํ>
      text <๑๘๗>, <โสฬส ธาตุโย อพฺยากตาฯ ทฺเว ธาตุโย สิยา กุสลา สิยา อกุสลา สิยา อพฺยากตาฯ ทส ธาตุโย น วตฺตพฺพา สุขาย เวทนาย สมฺปยุตฺตาติปิ ทุกฺขาย เวทนาย สมฺปยุตฺตาติปิ อทุกฺขมสุขาย เวทนาย สมฺปยุตฺตาติปิฯ ปญฺจ ธาตุโย อทุกฺขมสุขาย เวทนาย สมฺปยุตฺตาฯ กายวิญฺญาณธาตุ สิยา สุขาย เวทนาย สมฺปยุตฺตา สิยา ทุกฺขาย เวทนาย สมฺปยุตฺตาฯ มโนวิญฺญาณธาตุ สิยา สุขาย เวทนาย สมฺปยุตฺตา สิยา ทุกฺขาย เวทนาย สมฺปยุตฺตา สิยา อทุกฺขมสุขาย เวทนาย สมฺปยุตฺตาฯ ธมฺมธาตุ สิยา สุขาย เวทนาย สมฺปยุตฺตา สิยา ทุกฺขาย เวทนาย สมฺปยุตฺตา สิยา อทุกฺขมสุขาย เวทนาย สมฺปยุตฺตา สิยา น วตฺตพฺพา สุขาย เวทนาย สมฺปยุตฺตาติปิ ทุกฺขาย เวทนาย สมฺปยุตฺตาติปิ อทุกฺขมสุขาย เวทนาย สมฺปยุตฺตาติปิฯ>
      text <ทส ธาตุโย เนววิปากนวิปากธมฺมธมฺมาฯ ปญฺจ ธาตุโย วิปากาฯ มโนธาตุ สิยา วิปากา สิยา เนววิปากนวิปากธมฺมธมฺมาฯ ทฺเว ธาตุโย สิยา วิปากา สิยา วิปากธมฺมธมฺมา สิยา เนววิปากนวิปากธมฺมธมฺมาฯ>
      text <ทส ธาตุโย อุปาทินฺนุปาทานิยาฯ สทฺทธาตุ อนุปาทินฺนุปาทานิยาฯ ปญฺจ ธาตุโย สิยา อุปาทินฺนุปาทานิยา สิยา อนุปาทินฺนุปาทานิยาฯ ทฺเว ธาตุโย สิยา อุปาทินฺนุปาทานิยา สิยา อนุปาทินฺนุปาทานิยา สิยา อนุปาทินฺนอนุปาทานิยาฯ>
      text <โสฬส ธาตุโย อสํกิลิฏฺฐสํกิเลสิกาฯ ทฺเว ธาตุโย สิยา สํกิลิฏฺฐสํกิเลสิกา สิยา อสํกิลิฏฺฐสํกิเลสิกา สิยา อสํกิลิฏฺฐอสํกิเลสิกาฯ ปนฺนรส ธาตุโย อวิตกฺกอวิจาราฯ มโนธาตุ สวิตกฺกสวิจาราฯ มโนวิญฺญาณธาตุ สิยา สวิตกฺกสวิจารา สิยา อวิตกฺกวิจารมตฺตา สิยา อวิตกฺกอวิจาราฯ ธมฺมธาตุ สิยา สวิตกฺกสวิจารา สิยา อวิตกฺกวิจารมตฺตา สิยา อวิตกฺกอวิจารา สิยา น วตฺตพฺพา สวิตกฺกสวิจาราติปิ อวิตกฺกวิจารมตฺตาติปิ อวิตกฺกอวิจาราติปิฯ ทส ธาตุโย น วตฺตพฺพา ปีติสหคตาติปิ สุขสหคตาติปิ อุเปกฺขาสหคตาติปิ ฯ ปญฺจ ธาตุโย อุเปกฺขาสหคตาฯ กายวิญฺญาณธาตุ น ปีติสหคตา สิยา สุขสหคตา น อุเปกฺขาสหคตา สิยา น วตฺตพฺพา สุขสหคตาติฯ ทฺเว ธาตุโย สิยา ปีติสหคตา สิยา สุขสหคตา สิยา อุเปกฺขาสหคตา สิยา น วตฺตพฺพา ปีติสหคตาติปิ สุขสหคตาติปิ อุเปกฺขาสหคตาติปิฯ>
      text <โสฬส ธาตุโย เนว ทสฺสเนน น ภาวนาย ปหาตพฺพาฯ ทฺเว ธาตุโย สิยา ทสฺสเนน ปหาตพฺพา สิยา ภาวนาย ปหาตพฺพา สิยา เนว ทสฺสเนน น ภาวนาย ปหาตพฺพาฯ โสฬส ธาตุโย เนว ทสฺสเนน น ภาวนาย ปหาตพฺพเหตุกาฯ ทฺเว ธาตุโย สิยา ทสฺสเนน ปหาตพฺพเหตุกา สิยา ภาวนาย ปหาตพฺพเหตุกา สิยา เนว ทสฺสเนน น ภาวนาย ปหาตพฺพเหตุกาฯ โสฬส ธาตุโย เนวาจยคามินาปจยคามิโนฯ ทฺเว ธาตุโย สิยา อาจยคามิโน สิยา อปจยคามิโน สิยา เนวาจยคามินาปจยคามิโนฯ โสฬส ธาตุโย เนวเสกฺขนาเสกฺขาฯ ทฺเว ธาตุโย สิยา เสกฺขา สิยา อเสกฺขา สิยา เนวเสกฺขนาเสกฺขาฯ>
      text <โสฬส ธาตุโย ปริตฺตาฯ ทฺเว ธาตุโย สิยา ปริตฺตา สิยา มหคฺคตา สิยา อปฺปมาณาฯ ทส ธาตุโย อนารมฺมณาฯ ฉ ธาตุโย ปริตฺตารมฺมณาฯ ทฺเว ธาตุโย สิยา ปริตฺตารมฺมณา สิยา มหคฺคตารมฺมณา สิยา อปฺปมาณารมฺมณา สิยา น วตฺตพฺพา ปริตฺตารมฺมณาติปิ มหคฺคตารมฺมณาติปิ อปฺปมาณารมฺมณาติปิฯ โสฬส ธาตุโย มชฺฌิมาฯ ทฺเว ธาตุโย สิยา หีนา สิยา มชฺฌิมา สิยา ปณีตาฯ โสฬส ธาตุโย อนิยตาฯ ทฺเว ธาตุโย สิยา มิจฺฉตฺตนิยตา สิยา สมฺมตฺตนิยตา สิยา อนิยตาฯ>
      text <ทส ธาตุโย อนารมฺมณาฯ ฉ ธาตุโย น วตฺตพฺพา มคฺคารมฺมณาติปิ มคฺคเหตุกาติปิ มคฺคาธิปติโนติปิฯ ทฺเว ธาตุโย สิยา มคฺคารมฺมณา สิยา มคฺคเหตุกา สิยา มคฺคาธิปติโน สิยา น วตฺตพฺพา มคฺคารมฺมณาติปิ มคฺคเหตุกาติปิ มคฺคาธิปติโนติปิฯ ทส ธาตุโย สิยา อุปฺปนฺนา สิยา อุปฺปาทิโน สิยา น วตฺตพฺพา อนุปฺปนฺนาติฯ สทฺทธาตุ สิยา อุปฺปนฺนา สิยา อนุปฺปนฺนา สิยา น วตฺตพฺพา อุปฺปาทินีติฯ ฉ ธาตุโย สิยา อุปฺปนฺนา สิยา อนุปฺปนฺนา สิยา อุปฺปาทิโนฯ ธมฺมธาตุ สิยา อุปฺปนฺนา สิยา อนุปฺปนฺนา สิยา อุปฺปาทินี สิยา น วตฺตพฺพา อุปฺปนฺนาติปิ อนุปฺปนฺนาติปิ อุปฺปาทินีติปิฯ>
      text <สตฺตรส ธาตุโย สิยา อตีตา สิยา อนาคตา สิยา ปจฺจุปฺปนฺนาฯ ธมฺมธาตุ สิยา อตีตา สิยา อนาคตา สิยา ปจฺจุปฺปนฺนา สิยา น วตฺตพฺพา อตีตาติปิ อนาคตาติปิ ปจฺจุปฺปนฺนาติปิฯ ทส ธาตุโย อนารมฺมณาฯ ฉ ธาตุโย ปจฺจุปฺปนฺนารมฺมณาฯ ทฺเว ธาตุโย สิยา อตีตารมฺมณา สิยา อนาคตารมฺมณา สิยา ปจฺจุปฺปนฺนารมฺมณา สิยา น วตฺตพฺพา อตีตารมฺมณาติปิ อนาคตารมฺมณาติปิ ปจฺจุปฺปนฺนารมฺมณาติปิ สิยา อชฺฌตฺตา สิยา พหิทฺธา สิยา อชฺฌตฺตพหิทฺธาฯ>
      text <ทส ธาตุโย อนารมฺมณาฯ ฉ ธาตุโย สิยา อชฺฌตฺตารมฺมณา สิยา พหิทฺธารมฺมณา สิยา อชฺฌตฺตพหิทฺธารมฺมณาฯ ทฺเว ธาตุโย สิยา อชฺฌตฺตารมฺมณา สิยา พหิทฺธารมฺมณา สิยา อชฺฌตฺตพหิทฺธารมฺมณา สิยา น วตฺตพฺพา อชฺฌตฺตารมฺมณาติปิ พหิทฺธารมฺมณาติปิ อชฺฌตฺตพหิทฺธารมฺมณาติปิฯ รูปธาตุ สนิทสฺสนสปฺปฏิฆาฯ นว ธาตุโย อนิทสฺสนอปฺปฏิฆาฯ อฏฺฐ ธาตุโย อนิทสฺสนอปฺปฏิฆาฯ>
    text <๒ ทุกํ>
      text <๑๘๘>, <สตฺตรส ธาตุโย น เหตูฯ ธมฺมธาตุ สิยา เหตุ สิยา น เหตุฯ โสฬส ธาตุโย อเหตุกาฯ ทฺเว ธาตุโย สิยา สเหตุกา สิยา อเหตุกาฯ โสฬส ธาตุโย อเหตุกาฯ ทฺเว ธาตุโย สิยา สเหตุกา สิยา อเหตุกาฯ โสฬส ธาตุโย เหตุวิปฺปยุตฺตา ฯ ทฺเว ธาตุโย สิยา เหตุสมฺปยุตฺตา สิยา เหตุวิปฺปยุตฺตาฯ โสฬส ธาตุโย น วตฺตพฺพา เหตุ เจว สเหตุกา จาติปิ สเหตุกา เจว น จ เหตูติปิฯ มโนวิญฺญาณธาตุ น วตฺตพฺพา เหตุ เจว สเหตุกา จาติ สิยา สเหตุกา เจว น จ เหตุ สิยา น วตฺตพฺพา สเหตุกา เจว น จ เหตูติฯ ธมฺมธาตุ สิยา เหตุ เจว สเหตุกา จ สิยา สเหตุกา เจว น จ เหตุ สิยา น วตฺตพฺพา เหตุ เจว สเหตุกา จาติปิ สเหตุกา เจว น จ เหตูติปิฯ โสฬส ธาตุโย น วตฺตพฺพา เหตู เจว เหตุสมฺปยุตฺตา จาติปิ เหตุสมฺปยุตฺตา เจว น จ เหตูติปิฯ มโนวิญฺญาณธาตุ น วตฺตพฺพา เหตุ เจว เหตุสมฺปยุตฺตา จาติ สิยา เหตุสมฺปยุตฺตา เจว น จ เหตุ สิยา น วตฺตพฺพา เหตุสมฺปยุตฺตา เจว น จ เหตูติฯ ธมฺมธาตุ สิยา เหตุ เจว เหตุสมฺปยุตฺตา จ สิยา เหตุสมฺปยุตฺตา เจว น จ เหตุ สิยา น วตฺตพฺพา เหตุ เจว เหตุสมฺปยุตฺตา จาติปิ เหตุสมฺปยุตฺตา เจว น จ เหตูติปิฯ โสฬส ธาตุโย น เหตุอเหตุกาฯ มโนวิญฺญาณธาตุ สิยา น เหตุสเหตุกา สิยา น เหตุอเหตุกาฯ ธมฺมธาตุ สิยา น เหตุสเหตุกา สิยา น เหตุอเหตุกา สิยา น วตฺตพฺพา น เหตุสเหตุกาติปิ น เหตุอเหตุกาติปิฯ>
      text <สตฺตรส ธาตุโย สปฺปจฺจยาฯ ธมฺมธาตุ สิยา สปฺปจฺจยา สิยา อปฺปจฺจยาฯ สตฺตรส ธาตุโย สงฺขตาฯ ธมฺมธาตุ สิยา สงฺขตา สิยา อสงฺขตาฯ รูปธาตุ สนิทสฺสนาฯ สตฺตรส ธาตุโย อนิทสฺสนาฯ ทส ธาตุโย สปฺปฏิฆาฯ อฏฺฐ ธาตุโย อปฺปฏิฆาฯ ทส ธาตุโย รูปาฯ สตฺต ธาตุโย อรูปาฯ ธมฺมธาตุ สิยา รูปา สิยา อรูปาฯ โสฬส ธาตุโย โลกิยาฯ ทฺเว ธาตุโย สิยา โลกิยา สิยา โลกุตฺตรา เกนจิ วิญฺเญยฺยา เกนจิ น วิญฺเญยฺยาฯ>
      text <สตฺตรส ธาตุโย โน อาสวาฯ ธมฺมธาตุ สิยา อาสวา สิยา โน อาสวาฯ โสฬส ธาตุโย สาสวาฯ ทฺเว ธาตุโย สิยา สาสวา สิยา อนาสวาฯ โสฬส ธาตุโย อาสววิปฺปยุตฺตาฯ ทฺเว ธาตุโย สิยา อาสวสมฺปยุตฺตา สิยา อาสววิปฺปยุตฺตาฯ โสฬส ธาตุโย น วตฺตพฺพา อาสวา เจว สาสวา จาติ สาสวา เจว โน จ อาสวาฯ มโนวิญฺญาณธาตุ น วตฺตพฺพา อาสโว เจว สาสวา จาติ สิยา สาสวา เจว โน จ อาสโว สิยา น วตฺตพฺพา สาสวา เจว โน จ อาสโวติฯ ธมฺมธาตุ สิยา อาสโว เจว สาสวา จ สิยา สาสวา เจว โน จ อาสโว สิยา น วตฺตพฺพา อาสโว เจว สาสวา จาติปิ สาสวา เจว โน จ อาสโวติปิฯ>
      text <โสฬส ธาตุโย น วตฺตพฺพา อาสวา เจว อาสวสมฺปยุตฺตา จาติปิ อาสวสมฺปยุตฺตา เจว โน จ อาสวาติปิฯ มโนวิญฺญาณธาตุ น วตฺตพฺพา อาสโว เจว อาสวสมฺปยุตฺตา จาติ สิยา อาสวสมฺปยุตฺตา เจว โน จ อาสโว สิยา น วตฺตพฺพา อาสวสมฺปยุตฺตา เจว โน จ อาสโวติฯ ธมฺมธาตุ สิยา อาสโว เจว อาสวสมฺปยุตฺตา จ สิยา อาสวสมฺปยุตฺตา เจว โน จ อาสโว สิยา น วตฺตพฺพา อาสโว เจว อาสวสมฺปยุตฺตา จาติปิ อาสวสมฺปยุตฺตา เจว โน จ อาสโวติปิฯ โสฬส ธาตุโย อาสววิปฺปยุตฺตสาสวาฯ ทฺเว ธาตุโย สิยา อาสววิปฺปยุตฺตสาสวา สิยา อาสววิปฺปยุตฺตอนาสวา สิยา น วตฺตพฺพา อาสววิปฺปยุตฺตสาสวาติปิ อาสววิปฺปยุตฺตอนาสวาติปิฯ>
      text <สตฺตรส ธาตุโย โน สํโยชนาฯ ธมฺมธาตุ สิยา สํโยชนํ สิยา โน สํโยชนํฯ โสฬส ธาตุโย สํโยชนิยาฯ ทฺเว ธาตุโย สิยา สํโยชนิยา สิยา อสํโยชนิยาฯ โสฬส ธาตุโย สํโยชนวิปฺปยุตฺตาฯ ทฺเว ธาตุโย สิยา สํโยชนสมฺปยุตฺตา สิยา สํโยชนวิปฺปยุตฺตาฯ โสฬส ธาตุโย น วตฺตพฺพา สํโยชนา เจว สํโยชนิยา จาติ สํโยชนิยา เจว โน จ สํโยชนาฯ มโนวิญฺญาณธาตุ น วตฺตพฺพา สํโยชนญฺเจว สํโยชนิยา จาติ สิยา สํโยชนิยา เจว โน จ สํโยชนํ สิยา น วตฺตพฺพา สํโยชนิยา เจว โน จ สํโยชนนฺติฯ ธมฺมธาตุ สิยา สํโยชนญฺเจว สํโยชนิยา จ สิยา สํโยชนิยา เจว โน จ สํโยชนํ สิยา น วตฺตพฺพา สํโยชนญฺเจว สํโยชนิยา จาติปิ สํโยชนิยา เจว โน จ สํโยชนนฺติปิฯ โสฬส ธาตุโย น วตฺตพฺพา สํโยชนา เจว สํโยชนสมฺปยุตฺตา จาติปิ สํโยชนสมฺปยุตฺตา เจว โน จ สํโยชนาติปิฯ มโนวิญฺญาณธาตุ น วตฺตพฺพา สํโยชนญฺเจว สํโยชนสมฺปยุตฺตา จาติ สิยา สํโยชนสมฺปยุตฺตา เจว โน จ สํโยชนํ สิยา น วตฺตพฺพา สํโยชนสมฺปยุตฺตา เจว โน จ สํโยชนนฺติฯ ธมฺมธาตุ สิยา สํโยชนญฺเจว สํโยชนสมฺปยุตฺตา จ สิยา สํโยชนสมฺปยุตฺตา เจว โน จ สํโยชนํ สิยา น วตฺตพฺพา สํโยชนญฺเจว สํโยชนสมฺปยุตฺตา จาติปิ สํโยชนสมฺปยุตฺตา เจว โน จ สํโยชนนฺติปิฯ โสฬส ธาตุโย สํโยชนวิปฺปยุตฺตสํโยชนิยาฯ ทฺเว ธาตุโย สิยา สํโยชนวิปฺปยุตฺตสํโยชนิยา สิยา สํโยชนวิปฺปยุตฺตอสํโยชนิยา สิยา น วตฺตพฺพา สํโยชนวิปฺปยุตฺตสํโยชนิยาติปิ สํโยชนวิปฺปยุตฺตอสํโยชนิยาติปิฯ>
      text <สตฺตรส ธาตุโย โน คนฺถาฯ ธมฺมธาตุ สิยา คนฺโถ สิยา โน คนฺโถฯ โสฬส ธาตุโย คนฺถนิยาฯ ทฺเว ธาตุโย สิยา คนฺถนิยา สิยา อคนฺถนิยาฯ โสฬส ธาตุโย คนฺถวิปฺปยุตฺตาฯ ทฺเว ธาตุโย สิยา คนฺถสมฺปยุตฺตา สิยา คนฺถวิปฺปยุตฺตาฯ โสฬส ธาตุโย น วตฺตพฺพา คนฺถา เจว คนฺถนิยา จาติ คนฺถนิยา เจว โน จ คนฺถาฯ มโนวิญฺญาณธาตุ น วตฺตพฺพา คนฺโถ เจว คนฺถนิยา จาติ สิยา คนฺถนิยา เจว โน จ คนฺโถ สิยา น วตฺตพฺพา คนฺถนิยา เจว โน จ คนฺโถติฯ ธมฺมธาตุ สิยา คนฺโถ เจว คนฺถนิยา จ สิยา คนฺถนิยา เจว โน จ คนฺโถ สิยา น วตฺตพฺพา คนฺโถ เจว คนฺถนิยา จาติปิ คนฺถนิยา เจว โน จ คนฺโถติปิฯ โสฬส ธาตุโย น วตฺตพฺพา คนฺถา เจว คนฺถสมฺปยุตฺตา จาติปิ คนฺถสมฺปยุตฺตา เจว โน จ คนฺถาติปิฯ มโนวิญฺญาณธาตุ น วตฺตพฺพา คนฺโถ เจว คนฺถสมฺปยุตฺตา จาติ สิยา คนฺถสมฺปยุตฺตา เจว โน จ คนฺโถ สิยา น วตฺตพฺพา คนฺถสมฺปยุตฺตา เจว โน จ คนฺโถติฯ ธมฺมธาตุ สิยา คนฺโถ เจว คนฺถสมฺปยุตฺตา จ สิยา คนฺถสมฺปยุตฺตา เจว โน จ คนฺโถ สิยา น วตฺตพฺพา คนฺโถ เจว คนฺถสมฺปยุตฺตา จาติปิ คนฺถสมฺปยุตฺตา เจว โน จ คนฺโถติปิฯ โสฬส ธาตุโย คนฺถวิปฺปยุตฺตคนฺถนิยาฯ ทฺเว ธาตุโย สิยา คนฺถวิปฺปยุตฺตคนฺถนิยา สิยา คนฺถวิปฺปยุตฺตอคนฺถนิยา สิยา น วตฺตพฺพา คนฺถวิปฺปยุตฺตคนฺถนิยาติปิ คนฺถวิปฺปยุตฺตอคนฺถนิยาติปิฯ>
      text <สตฺตรส ธาตุโย โน โอฆา…เป … โน โยคา…เป … โน นีวรณาฯ ธมฺมธาตุ สิยา นีวรณํ สิยา โน นีวรณํฯ โสฬส ธาตุโย นีวรณิยาฯ ทฺเว ธาตุโย สิยา นีวรณิยา สิยา อนีวรณิยาฯ โสฬส ธาตุโย นีวรณวิปฺปยุตฺตาฯ ทฺเว ธาตุโย สิยา นีวรณสมฺปยุตฺตา สิยา นีวรณวิปฺปยุตฺตาฯ โสฬส ธาตุโย น วตฺตพฺพา นีวรณา เจว นีวรณิยา จาติ นีวรณิยา เจว โน จ นีวรณาฯ มโนวิญฺญาณธาตุ น วตฺตพฺพา นีวรณญฺเจว นีวรณิยา จาติ สิยา นีวรณิยา เจว โน จ นีวรณํ สิยา น วตฺตพฺพา นีวรณิยา เจว โน จ นีวรณนฺติฯ ธมฺมธาตุ สิยา นีวรณญฺเจว นีวรณิยา จ สิยา นีวรณิยา เจว โน จ นีวรณํ สิยา น วตฺตพฺพา นีวรณญฺเจว นีวรณิยา จาติปิ นีวรณิยา เจว โน จ นีวรณนฺติปิฯ โสฬส ธาตุโย น วตฺตพฺพา นีวรณา เจว นีวรณสมฺปยุตฺตา จาติปิ นีวรณสมฺปยุตฺตา เจว โน จ นีวรณาติปิฯ มโนวิญฺญาณธาตุ น วตฺตพฺพา นีวรณญฺเจว นีวรณสมฺปยุตฺตา จาติ สิยา นีวรณสมฺปยุตฺตา เจว โน จ นีวรณํ สิยา น วตฺตพฺพา นีวรณสมฺปยุตฺตา เจว โน จ นีวรณนฺติฯ ธมฺมธาตุ สิยา นีวรณญฺเจว นีวรณสมฺปยุตฺตา จ สิยา นีวรณสมฺปยุตฺตา เจว โน จ นีวรณํ สิยา น วตฺตพฺพา นีวรณญฺเจว นีวรณสมฺปยุตฺตา จาติปิ นีวรณสมฺปยุตฺตา เจว โน จ นีวรณนฺติปิฯ โสฬส ธาตุโย นีวรณวิปฺปยุตฺตนีวรณิยาฯ ทฺเว ธาตุโย สิยา นีวรณวิปฺปยุตฺตนีวรณิยา สิยา นีวรณวิปฺปยุตฺตอนีวรณิยา สิยา น วตฺตพฺพา นีวรณวิปฺปยุตฺตนีวรณิยาติปิ นีวรณวิปฺปยุตฺตอนีวรณิยาติปิฯ>
      text <สตฺตรส ธาตุโย โน ปรามาสาฯ ธมฺมธาตุ สิยา ปรามาโส สิยา โน ปรามาโสฯ โสฬส ธาตุโย ปรามฏฺฐาฯ ทฺเว ธาตุโย สิยา ปรามฏฺฐา สิยา อปรามฏฺฐาฯ โสฬส ธาตุโย ปรามาสวิปฺปยุตฺตาฯ มโนวิญฺญาณธาตุ สิยา ปรามาสสมฺปยุตฺตา สิยา ปรามาสวิปฺปยุตฺตาฯ ธมฺมธาตุ สิยา ปรามาสสมฺปยุตฺตา สิยา ปรามาสวิปฺปยุตฺตา สิยา น วตฺตพฺพา ปรามาสสมฺปยุตฺตาติปิ ปรามาสวิปฺปยุตฺตาติปิฯ โสฬส ธาตุโย น วตฺตพฺพา ปรามาสา เจว ปรามฏฺฐา จาติ ปรามฏฺฐา เจว โน จ ปรามาสาฯ มโนวิญฺญาณธาตุ น วตฺตพฺพา ปรามาโส เจว ปรามฏฺฐา จาติ สิยา ปรามฏฺฐา เจว โน จ ปรามาโส สิยา น วตฺตพฺพา ปรามฏฺฐา เจว โน จ ปรามาโสติฯ ธมฺมธาตุ สิยา ปรามาโส เจว ปรามฏฺฐา จ สิยา ปรามฏฺฐา เจว โน จ ปรามาโส สิยา น วตฺตพฺพา ปรามาโส เจว ปรามฏฺฐา จาติปิ ปรามฏฺฐา เจว โน จ ปรามาโสติปิฯ โสฬส ธาตุโย ปรามาสวิปฺปยุตฺตปรามฏฺฐาฯ ทฺเว ธาตุโย สิยา ปรามาสวิปฺปยุตฺตปรามฏฺฐา สิยา ปรามาสวิปฺปยุตฺตอปรามฏฺฐา สิยา น วตฺตพฺพา ปรามาสวิปฺปยุตฺตปรามฏฺฐาติปิ ปรามาสวิปฺปยุตฺตอปรามฏฺฐาติปิฯ>
      text <ทส ธาตุโย อนารมฺมณาฯ สตฺต ธาตุโย สารมฺมณาฯ ธมฺมธาตุ สิยา สารมฺมณา สิยา อนารมฺมณาฯ สตฺต ธาตุโย จิตฺตาฯ เอกาทส ธาตุโย โน จิตฺตาฯ สตฺตรส ธาตุโย อเจตสิกาฯ ธมฺมธาตุ สิยา เจตสิกา สิยา อเจตสิกาฯ ทส ธาตุโย จิตฺตวิปฺปยุตฺตาฯ ธมฺมธาตุ สิยา จิตฺตสมฺปยุตฺตา สิยา จิตฺตวิปฺปยุตฺตาฯ สตฺต ธาตุโย น วตฺตพฺพา จิตฺเตน สมฺปยุตฺตาติปิ จิตฺเตน วิปฺปยุตฺตาติปิฯ ทส ธาตุโย จิตฺตวิสํสฏฺฐาฯ ธมฺมธาตุ สิยา จิตฺตสํสฏฺฐา สิยา จิตฺตวิสํสฏฺฐาฯ สตฺต ธาตุโย น วตฺตพฺพา จิตฺเตน สํสฏฺฐาติปิ จิตฺเตน วิสํสฏฺฐาติปิฯ>
      text <ทฺวาทส ธาตุโย โน จิตฺตสมุฏฺฐานาฯ ฉ ธาตุโย สิยา จิตฺตสมุฏฺฐานา สิยา โน จิตฺตสมุฏฺฐานาฯ สตฺตรส ธาตุโย โน จิตฺตสหภุโนฯ ธมฺมธาตุ สิยา จิตฺตสหภู สิยา โน จิตฺตสหภูฯ สตฺตรส ธาตุโย โน จิตฺตานุปริวตฺติโนฯ ธมฺมธาตุ สิยา จิตฺตานุปริวตฺตี สิยา โน จิตฺตานุปริวตฺตีฯ สตฺตรส ธาตุโย โน จิตฺตสํสฏฺฐสมุฏฺฐานาฯ ธมฺมธาตุ สิยา จิตฺตสํสฏฺฐสมุฏฺฐานา สิยา โน จิตฺตสํสฏฺฐสมุฏฺฐานาฯ สตฺตรส ธาตุโย โน จิตฺตสํสฏฺฐสมุฏฺฐานสหภุโนฯ ธมฺมธาตุ สิยา จิตฺตสํสฏฺฐสมุฏฺฐานสหภู สิยา โน จิตฺตสํสฏฺฐสมุฏฺฐานสหภูฯ สตฺตรส ธาตุโย โน จิตฺตสํสฏฺฐสมุฏฺฐานานุปริวตฺติโนฯ ธมฺมธาตุ สิยา จิตฺตสํสฏฺฐสมุฏฺฐานานุปริวตฺตี สิยา โน จิตฺตสํสฏฺฐสมุฏฺฐานานุปริวตฺตีฯ ทฺวาทส ธาตุโย อชฺฌตฺติกาฯ ฉ ธาตุโย พาหิราฯ>
      text <นว ธาตุโย อุปาทาฯ อฏฺฐ ธาตุโย โน อุปาทาฯ ธมฺมธาตุ สิยา อุปาทา สิยา โน อุปาทาฯ ทส ธาตุโย อุปาทินฺนาฯ สทฺทธาตุ อนุปาทินฺนาฯ สตฺตธาตุโย สิยา อุปาทินฺนา สิยา อนุปาทินฺนาฯ สตฺตรส ธาตุโย โน อุปาทานาฯ ธมฺมธาตุ สิยา อุปาทานํ สิยา โน อุปาทานํฯ โสฬส ธาตุโย อุปาทานิยาฯ ทฺเว ธาตุโย สิยา อุปาทานิยา สิยา อนุปาทานิยาฯ โสฬส ธาตุโย อุปาทานวิปฺปยุตฺตาฯ ทฺเว ธาตุโย สิยา อุปาทานสมฺปยุตฺตา สิยา อุปาทานวิปฺปยุตฺตาฯ โสฬส ธาตุโย น วตฺตพฺพา อุปาทานา เจว อุปาทานิยา จาติ อุปาทานิยา เจว โน จ อุปาทานาฯ มโนวิญฺญาณธาตุ น วตฺตพฺพา อุปาทานญฺเจว อุปาทานิยา จาติ สิยา อุปาทานิยา เจว โน จ อุปาทานํ สิยา น วตฺตพฺพา อุปาทานิยา เจว โน จ อุปาทานนฺติฯ ธมฺมธาตุ สิยา อุปาทานญฺเจว อุปาทานิยา จ สิยา อุปาทานิยา เจว โน จ อุปาทานํ สิยา น วตฺตพฺพา อุปาทานญฺเจว อุปาทานิยา จาติปิ อุปาทานิยา เจว โน จ อุปาทานนฺติปิฯ>
      text <โสฬส ธาตุโย น วตฺตพฺพา อุปาทานา เจว อุปาทานสมฺปยุตฺตา จาติปิ อุปาทานสมฺปยุตฺตา เจว โน จ อุปาทานาติปิฯ มโนวิญฺญาณธาตุ น วตฺตพฺพา อุปาทานญฺเจว อุปาทานสมฺปยุตฺตา จาติ สิยา อุปาทานสมฺปยุตฺตา เจว โน จ อุปาทานํ สิยา น วตฺตพฺพา อุปาทานสมฺปยุตฺตา เจว โน จ อุปาทานนฺติฯ ธมฺมธาตุ สิยา อุปาทานญฺเจว อุปาทานสมฺปยุตฺตา จ สิยา อุปาทานสมฺปยุตฺตา เจว โน จ อุปาทานํ สิยา น วตฺตพฺพา อุปาทานญฺเจว อุปาทานสมฺปยุตฺตา จาติปิ อุปาทานสมฺปยุตฺตา เจว โน จ อุปาทานนฺติปิฯ โสฬส ธาตุโย อุปาทานวิปฺปยุตฺตอุปาทานิยาฯ ทฺเว ธาตุโย สิยา อุปาทานวิปฺปยุตฺตอุปาทานิยา สิยา อุปาทานวิปฺปยุตฺตอนุปาทานิยา สิยา น วตฺตพฺพา อุปาทานวิปฺปยุตฺตอุปาทานิยาติปิ อุปาทานวิปฺปยุตฺตอนุปาทานิยาติปิฯ>
      text <สตฺตรส ธาตุโย โน กิเลสาฯ ธมฺมธาตุ สิยา กิเลสา สิยา โน กิเลสาฯ โสฬส ธาตุโย สํกิเลสิกาฯ ทฺเว ธาตุโย สิยา สํกิเลสิกา สิยา อสํกิเลสิกาฯ โสฬส ธาตุโย อสํกิลิฏฺฐาฯ ทฺเว ธาตุโย สิยา สํกิลิฏฺฐา สิยา อสํกิลิฏฺฐาฯ โสฬส ธาตุโย กิเลสวิปฺปยุตฺตาฯ ทฺเว ธาตุโย สิยา กิเลสสมฺปยุตฺตา สิยา กิเลสวิปฺปยุตฺตาฯ โสฬส ธาตุโย น วตฺตพฺพา กิเลสา เจว สํกิเลสิกา จาติ สํกิเลสิกา เจว โน จ กิเลสาฯ มโนวิญฺญาณธาตุ น วตฺตพฺพา กิเลโส เจว สํกิเลสิกา จาติ สิยา สํกิเลสิกา เจว โน จ กิเลโส สิยา น วตฺตพฺพา สํกิเลสิกา เจว โน จ กิเลโสติฯ ธมฺมธาตุ สิยา กิเลโส เจว สํกิเลสิกา จ สิยา สํกิเลสิกา เจว โน จ กิเลโส สิยา น วตฺตพฺพา กิเลโส เจว สํกิเลสิกา จาติปิ สํกิเลสิกา เจว โน จ กิเลโสติปิฯ>
      text <โสฬส ธาตุโย น วตฺตพฺพา กิเลสา เจว สํกิลิฏฺฐา จาติปิ สํกิลิฏฺฐา เจว โน จ กิเลสาติปิฯ มโนวิญฺญาณธาตุ น วตฺตพฺพา กิเลโส เจว สํกิลิฏฺฐา จาติ สิยา สํกิลิฏฺฐา เจว โน จ กิเลโส สิยา น วตฺตพฺพา สํกิลิฏฺฐา เจว โน จ กิเลโสติฯ ธมฺมธาตุ สิยา กิเลโส เจว สํกิลิฏฺฐา จ สิยา สํกิลิฏฺฐา เจว โน จ กิเลโส สิยา น วตฺตพฺพา กิเลโส เจว สํกิลิฏฺฐา จาติปิ สํกิลิฏฺฐา เจว โน จ กิเลโสติปิฯ โสฬส ธาตุโย น วตฺตพฺพา กิเลสา เจว กิเลสสมฺปยุตฺตา จาติปิ กิเลสสมฺปยุตฺตา เจว โน จ กิเลสาติปิฯ มโนวิญฺญาณธาตุ น วตฺตพฺพา กิเลโส เจว กิเลสสมฺปยุตฺตา จาติ สิยา กิเลสสมฺปยุตฺตา เจว โน จ กิเลโส สิยา น วตฺตพฺพา กิเลสสมฺปยุตฺตา เจว โน จ กิเลโสติฯ ธมฺมธาตุ สิยา กิเลโส เจว กิเลสสมฺปยุตฺตา จ สิยา กิเลสสมฺปยุตฺตา เจว โน จ กิเลโส สิยา น วตฺตพฺพา กิเลโส เจว กิเลสสมฺปยุตฺตา จาติปิ กิเลสสมฺปยุตฺตา เจว โน จ กิเลโสติปิฯ โสฬส ธาตุโย กิเลสวิปฺปยุตฺตสํกิเลสิกาฯ ทฺเว ธาตุโย สิยา กิเลสวิปฺปยุตฺตสํกิเลสิกา สิยา กิเลสวิปฺปยุตฺตอสํกิเลสิกา สิยา น วตฺตพฺพา กิเลสวิปฺปยุตฺตสํกิเลสิกาติปิ กิเลสวิปฺปยุตฺตอสํกิเลสิกาติปิฯ>
      text <โสฬส ธาตุโย น ทสฺสเนน ปหาตพฺพาฯ ทฺเว ธาตุโย สิยา ทสฺสเนน ปหาตพฺพา สิยา น ทสฺสเนน ปหาตพฺพาฯ โสฬส ธาตุโย น ภาวนาย ปหาตพฺพาฯ ทฺเว ธาตุโย สิยา ภาวนาย ปหาตพฺพา สิยา น ภาวนาย ปหาตพฺพาฯ โสฬส ธาตุโย น ทสฺสเนน ปหาตพฺพเหตุกาฯ ทฺเว ธาตุโย สิยา ทสฺสเนน ปหาตพฺพเหตุกา สิยา น ทสฺสเนน ปหาตพฺพเหตุกาฯ โสฬส ธาตุโย น ภาวนาย ปหาตพฺพเหตุกาฯ ทฺเว ธาตุโย สิยา ภาวนาย ปหาตพฺพเหตุกา สิยา น ภาวนาย ปหาตพฺพเหตุกาฯ>
      text <ปนฺนรส ธาตุโย อวิตกฺกาฯ มโนธาตุ สวิตกฺกาฯ ทฺเว ธาตุโย สิยา สวิตกฺกา สิยา อวิตกฺกาฯ ปนฺนรส ธาตุโย อวิจาราฯ มโนธาตุ สวิจาราฯ ทฺเว ธาตุโย สิยา สวิจารา สิยา อวิจาราฯ โสฬส ธาตุโย อปฺปีติกาฯ ทฺเว ธาตุโย สิยา สปฺปีติกา สิยา อปฺปีติกาฯ โสฬส ธาตุโย น ปีติสหคตาฯ ทฺเว ธาตุโย สิยา ปีติสหคตา สิยา น ปีติสหคตาฯ ปนฺนรส ธาตุโย น สุขสหคตาฯ ติสฺโส ธาตุโย สิยา สุขสหคตา สิยา น สุขสหคตาฯ เอกาทส ธาตุโย น อุเปกฺขาสหคตาฯ ปญฺจ ธาตุโย อุเปกฺขาสหคตาฯ ทฺเว ธาตุโย สิยา อุเปกฺขาสหคตา สิยา น อุเปกฺขาสหคตาฯ>
      text <โสฬส ธาตุโย กามาวจราฯ ทฺเว ธาตุโย สิยา กามาวจรา สิยา น กามาวจราฯ โสฬส ธาตุโย น รูปาวจราฯ ทฺเว ธาตุโย สิยา รูปาวจรา สิยา น รูปาวจราฯ โสฬส ธาตุโย น อรูปาวจราฯ ทฺเว ธาตุโย สิยา อรูปาวจรา สิยา น อรูปาวจราฯ โสฬส ธาตุโย ปริยาปนฺนาฯ ทฺเว ธาตุโย สิยา ปริยาปนฺนา สิยา อปริยาปนฺนาฯ โสฬส ธาตุโย อนิยฺยานิกาฯ ทฺเว ธาตุโย สิยา นิยฺยานิกา สิยา อนิยฺยานิกาฯ โสฬส ธาตุโย อนิยตาฯ ทฺเว ธาตุโย สิยา นิยตา สิยา อนิยตาฯ โสฬส ธาตุโย สอุตฺตราฯ ทฺเว ธาตุโย สิยา สอุตฺตรา สิยา อนุตฺตราฯ โสฬส ธาตุโย อรณาฯ ทฺเว ธาตุโย สิยา สรณา สิยา อรณาติฯ>
      stand <ปญฺหาปุจฺฉกํฯ>
      stand <ธาตุวิภงฺโค นิฏฺฐิโตฯ>
