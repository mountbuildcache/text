text <ทุติยคาถาสงฺคณิกํ>
  text <๑ กายิกาทิอาปตฺติ>
    text <๔๗๔>, <กติ อาปตฺติโย กายิกา กติ วาจสิกา กตาฯ>
    block
      text <ฉาเทนฺตสฺส กติ อาปตฺติโย กติ สํสคฺคปจฺจยาฯ>
      text <ฉาปตฺติโย กายิกา ฉ วาจสิกา กตา>
      text <ฉาเทนฺตสฺส ติสฺโส อาปตฺติโย ปญฺจ สํสคฺคปจฺจยาฯ>
      text <อรุณุคฺเค กติ อาปตฺติโย กติ ยาวตติยกา>
      text <กเตตฺถ อฏฺฐ วตฺถุกา กติหิ สพฺพสงฺคโหฯ>
      text <อรุณุคฺเค ติสฺโส อาปตฺติโย ทฺเว ยาวตติยกา>
      text <เอเกตฺถ อฏฺฐ วตฺถุกา เอเกน สพฺพสงฺคโหฯ>
      text <วินยสฺส กติ มูลานิ ยานิ พุทฺเธน ปญฺญตฺตา>
      text <วินยครุกา กติ วุตฺตา ทุฏฺฐุลฺลจฺฉาทนา กติฯ>
      text <วินยสฺส ทฺเว มูลานิ ยานิ พุทฺเธน ปญฺญตฺตา>
      text <วินยครุกา ทฺเว วุตฺตา ทฺเว ทุฏฺฐุลฺลจฺฉาทนาฯ>
      text <คามนฺตเร กติ อาปตฺติโย กติ นทิปารปจฺจยา>
      text <กติมํเสสุ ถุลฺลจฺจยํ กติมํเสสุ ทุกฺกฏํฯ>
      text <คามนฺตเร จตสฺโส อาปตฺติโย จตสฺโส นทิปารปจฺจยา>
      text <เอกมํเส ถุลฺลจฺจยํ นวมํเสสุ ทุกฺกฏํฯ>
      text <กติ วาจสิกา รตฺติํ กติ วาจสิกา ทิวา>
      text <ททมานสฺส กติ อาปตฺติโย ปฏิคฺคณฺหนฺตสฺส กิตฺตกาฯ>
      text <ทฺเว วาจสิกา รตฺติํ ทฺเว วาจสิกา ทิวา>
      text <ททมานสฺส ติสฺโส อาปตฺติโย จตฺตาโร จ ปฏิคฺคเหฯ>
  text <๒ เทสนาคามินิยาทิอาปตฺติ>
    text <๔๗๕>
      text <กติ เทสนาคามินิโย กติ สปฺปฏิกมฺมา กตา>
      text <กเตตฺถ อปฺปฏิกมฺมา วุตฺตา พุทฺเธนาทิจฺจพนฺธุนาฯ>
      text <ปญฺจ เทสนาคามินิโย ฉ สปฺปฏิกมฺมา กตา>
      text <เอเกตฺถ อปฺปฏิกมฺมา วุตฺตา พุทฺเธนาทิจฺจพนฺธุนาฯ>
      text <วินยครุกา กติ วุตฺตา กายวาจสิกานิ จ>
      text <กติ วิกาเล ธญฺญรโส กติ ญตฺติจตุตฺเถน สมฺมุติฯ>
      text <วินยครุกา ทฺเว วุตฺตา กายวาจสิกานิ จ>
      text <เอโก วิกาเล ธญฺญรโส เอกา ญตฺติจตุตฺเถน สมฺมุติฯ>
      text <ปาราชิกา กายิกา กติ กติ สํวาสกภูมิโย>
      text <กตินํ รตฺติจฺเฉโท ปญฺญตฺตา ทฺวงฺคุลา กติฯ>
      text <ปาราชิกา กายิกา ทฺเว ทฺเว สํวาสกภูมิโย>
      text <ทฺวินฺนํ รตฺติจฺเฉโท ปญฺญตฺตา ทฺวงฺคุลา ทุเวฯ>
      text <กตตฺตานํ วธิตฺวาน กติหิ สงฺโฆ ภิชฺชติ>
      text <กเตตฺถ ปฐมาปตฺติกา ญตฺติยา กรณา กติฯ>
      text <ทฺเว อตฺตานํ วธิตฺวาน ทฺวีหิ สงฺโฆ ภิชฺชติ>
      text <ทฺเวตฺถ ปฐมาปตฺติกา ญตฺติยา กรณา ทุเวฯ>
      text <ปาณาติปาเต กติ อาปตฺติโย วาจา ปาราชิกา กติ>
      text <โอภาสนา กติ วุตฺตา สญฺจริตฺเตน วา กติฯ>
      text <ปาณาติปาเต ติสฺโส อาปตฺติโย>
      text <วาจา ปาราชิกา ตโย>
      text <โอภาสนา ตโย วุตฺตา>
      text <สญฺจริตฺเตน วา ตโยฯ>
      text <กติ ปุคฺคลา น อุปสมฺปาเทตพฺพา กติ กมฺมานํ สงฺคหา>
      text <นาสิตกา กติ วุตฺตา กตินํ เอกวาจิกาฯ>
      text <ตโย ปุคฺคลา น อุปสมฺปาเทตพฺพา ตโย กมฺมานํ สงฺคหา>
      text <นาสิตกา ตโย วุตฺตา ติณฺณนฺนํ เอกวาจิกาฯ>
      text <อทินฺนาทาเน กติ อาปตฺติโย กติ เมถุนปจฺจยา>
      text <ฉินฺทนฺตสฺส กติ อาปตฺติโย กติ ฉฑฺฑิตปจฺจยาฯ>
      text <อทินฺนาทาเน ติสฺโส อาปตฺติโย จตสฺโส เมถุนปจฺจยา>
      text <ฉินฺทนฺตสฺส ติสฺโส อาปตฺติโย ปญฺจ ฉฑฺฑิตปจฺจยาฯ>
      text <ภิกฺขุโนวาทกวคฺคสฺมิํ ปาจิตฺติเยน ทุกฺกฏา>
      text <กเตตฺถ นวกา วุตฺตา กตินํ จีวเรน จฯ>
      text <ภิกฺขุโนวาทกวคฺคสฺมิํ ปาจิตฺติเยน ทุกฺกฏา กตา>
      text <จตุเรตฺถ นวกา วุตฺตา ทฺวินฺนํ จีวเรน จฯ>
      text <ภิกฺขุนีนญฺจ อกฺขาตา ปาฏิเทสนิยา กติ>
      text <ภุญฺชนฺตามกธญฺเญน ปาจิตฺติเยน ทุกฺกฏา กติฯ>
      text <ภิกฺขุนีนญฺจ อกฺขาตา อฏฺฐ ปาฏิเทสนียา กตา>
      text <ภุญฺชนฺตามกธญฺเญน ปาจิตฺติเยน ทุกฺกฏา กตาฯ>
      text <คจฺฉนฺตสฺส กติ อาปตฺติโย ฐิตสฺส จาปิ กิตฺตกา>
      text <นิสินฺนสฺส กติ อาปตฺติโย นิปนฺนสฺสาปิ กิตฺตกาฯ>
      text <คจฺฉนฺตสฺส จตสฺโส อาปตฺติโย ฐิตสฺส จาปิ ตตฺตกา>
      text <นิสินฺนสฺส จตสฺโส อาปตฺติโย นิปนฺนสฺสาปิ ตตฺตกาฯ>
  text <๓ ปาจิตฺติยํ>
    text <๔๗๖>
      text <กติ ปาจิตฺติยานิ สพฺพานิ นานาวตฺถุกานิ>
      text <อปุพฺพํ อจริมํ อาปชฺเชยฺย เอกโตฯ>
      text <ปญฺจ ปาจิตฺติยานิ สพฺพานิ นานาวตฺถุกานิ>
      text <อปุพฺพํ อจริมํ อาปชฺเชยฺย เอกโตฯ>
      text <กติ ปาจิตฺติยานิ สพฺพานิ นานาวตฺถุกานิ>
      text <อปุพฺพํ อจริมํ อาปชฺเชยฺย เอกโตฯ>
      text <น ปาจิตฺติยานิ สพฺพานิ นานาวตฺถุกานิ>
      text <อปุพฺพํ อจริมํ อาปชฺเชยฺย เอกโตฯ>
      text <กติ ปาจิตฺติยานิ สพฺพานิ นานาวตฺถุกานิ>
      text <กติ วาจาย เทเสยฺย วุตฺตา อาทิจฺจพนฺธุนาฯ>
      text <ปญฺจ ปาจิตฺติยานิ สพฺพานิ นานาวตฺถุกานิ>
      text <เอกวาจาย เทเสยฺย วุตฺตา อาทิจฺจพนฺธุนาฯ>
      text <กติ ปาจิตฺติยานิ สพฺพานิ นานาวตฺถุกานิ>
      text <กติ วาจาย เทเสยฺย วุตฺตา อาทิจฺจพนฺธุนาฯ>
      text <นว ปาจิตฺติยานิ สพฺพานิ นานาวตฺถุกานิ>
      text <เอกวาจาย เทเสยฺย วุตฺตา อาทิจฺจพนฺธุนาฯ>
      text <กติ ปาจิตฺติยานิ สพฺพานิ นานาวตฺถุกานิ>
      text <กิญฺจ กิตฺเตตฺวา เทเสยฺย วุตฺตา อาทิจฺจพนฺธุนาฯ>
      text <ปญฺจ ปาจิตฺติยานิ สพฺพานิ นานาวตฺถุกานิ>
      text <วตฺถุํ กิตฺเตตฺวา เทเสยฺย วุตฺตา อาทิจฺจพนฺธุนาฯ>
      text <กติ ปาจิตฺติยานิ สพฺพานิ นานาวตฺถุกานิ>
      text <กิญฺจ กิตฺเตตฺวา เทเสยฺย วุตฺตา อาทิจฺจพนฺธุนาฯ>
      text <นว ปาจิตฺติยานิ สพฺพานิ นานาวตฺถุกานิ>
      text <วตฺถุํ กิตฺเตตฺวา เทเสยฺย วุตฺตา อาทิจฺจพนฺธุนาฯ>
      text <ยาวตติยเก กติ อาปตฺติโย กติ โวหารปจฺจยา>
      text <ขาทนฺตสฺส กติ อาปตฺติโย กติ โภชนปจฺจยาฯ>
      text <ยาวตติยเก ติสฺโส อาปตฺติโย ฉ โวหารปจฺจยา>
      text <ขาทนฺตสฺส ติสฺโส อาปตฺติโย ปญฺจ โภชนปจฺจยาฯ>
      text <สพฺพา ยาวตติยกา กติ ฐานานิ คจฺฉนฺติ>
      text <กตินญฺเจว อาปตฺติ กตินํ อธิกรเณน จฯ>
      text <สพฺพา ยาวตติยกา ปญฺจ ฐานานิ คจฺฉนฺติ>
      text <ปญฺจนฺนญฺเจว อาปตฺติ ปญฺจนฺนํ อธิกรเณน จฯ>
      text <กตินํ วินิจฺฉโย โหติ กตินํ วูปสเมน จ>
      text <กตินญฺเจว อนาปตฺติ กติหิ ฐาเนหิ โสภติฯ>
      text <ปญฺจนฺนํ วินิจฺฉโย โหติ ปญฺจนฺนํ วูปสเมน จ>
      text <ปญฺจนฺนญฺเจว อนาปตฺติ ตีหิ ฐาเนหิ โสภติฯ>
      text <กติ กายิกา รตฺติํ กติ กายิกา ทิวา>
      text <นิชฺฌายนฺตสฺส กติ อาปตฺติ กติ ปิณฺฑปาตปจฺจยาฯ>
      text <ทฺเว กายิกา รตฺติํ ทฺเว กายิกา ทิวา>
      text <นิชฺฌายนฺตสฺส เอกา อาปตฺติ เอกา ปิณฺฑปาตปจฺจยาฯ>
      text <กตานิสํเส สมฺปสฺสํ ปเรสํ สทฺธาย เทสเย>
      text <อุกฺขิตฺตกา กติ วุตฺตา กติ สมฺมาวตฺตนาฯ>
      text <อฏฺฐานิสํเส สมฺปสฺสํ ปเรสํ สทฺธาย เทสเย>
      text <อุกฺขิตฺตกา ตโย วุตฺตา เตจตฺตาลีส สมฺมาวตฺตนาฯ>
      text <กติ ฐาเน มุสาวาโท กติ ปรมนฺติ วุจฺจติ>
      text <กติ ปาฏิเทสนียา กตินํ เทสนาย จฯ>
      text <ปญฺจ ฐาเน มุสาวาโท จุทฺทส ปรมนฺติ วุจฺจติ>
      text <ทฺวาทส ปาฏิเทสนียา จตุนฺนํ เทสนาย จฯ>
      text <กตงฺคิโก มุสาวาโท กติ อุโปสถงฺคานิ>
      text <กติ ทูเตยฺยงฺคานิ กติ ติตฺถิยวตฺตนาฯ>
      text <อฏฺฐงฺคิโก มุสาวาโท อฏฺฐ อุโปสถงฺคานิ>
      text <อฏฺฐ ทูเตยฺยงฺคานิ อฏฺฐ ติตฺถิยวตฺตนาฯ>
      text <กติวาจิกา อุปสมฺปทา กตินํ ปจฺจุฏฺฐาตพฺพํ>
      text <กตินํ อาสนํ ทาตพฺพํ ภิกฺขุโนวาทโก กติหิฯ>
      text <อฏฺฐวาจิกา อุปสมฺปทา อฏฺฐนฺนํ ปจฺจุฏฺฐาตพฺพํ>
      text <อฏฺฐนฺนํ อาสนํ ทาตพฺพํ ภิกฺขุโนวาทโก อฏฺฐหิฯ>
      text <กตินํ เฉชฺชํ โหติ กตินํ ถุลฺลจฺจยํ>
      text <กตินญฺเจว อนาปตฺติ สพฺเพสํ เอกวตฺถุกาฯ>
      text <เอกสฺส เฉชฺชํ โหติ จตุนฺนํ ถุลฺลจฺจยํ>
      text <จตุนฺนญฺเจว อนาปตฺติ สพฺเพสํ เอกวตฺถุกาฯ>
      text <กติ อาฆาตวตฺถูนิ กติหิ สงฺโฆ ภิชฺชติ>
      text <กเตตฺถ ปฐมาปตฺติกา ญตฺติยา กรณา กติฯ>
      text <นว อาฆาตวตฺถูนิ นวหิ สงฺโฆ ภิชฺชติ>
      text <นเวตฺถ ปฐมาปตฺติกา ญตฺติยา กรณา นวฯ>
  text <๔ อวนฺทนียปุคฺคลาทิ>
    text <๔๗๗>
      text <กติ ปุคฺคลา นาภิวาเทตพฺพา อญฺชลิสามิเจน จ>
      text <กตินํ ทุกฺกฏํ โหติ กติ จีวรธารณาฯ>
      text <ทส ปุคฺคลา นาภิวาเทตพฺพา อญฺชลิสามิเจน จ>
      text <ทสนฺนํ ทุกฺกฏํ โหติ ทส จีวรธารณาฯ>
      text <กตินํ วสฺสํวุฏฺฐานํ ทาตพฺพํ อิธ จีวรํ>
      text <กตินํ ภนฺเต ทาตพฺพํ กตินญฺเจว น ทาตพฺพํฯ>
      text <ปญฺจนฺนํ วสฺสํวุฏฺฐานํ ทาตพฺพํ อิธ จีวรํ>
      text <สตฺตนฺนํ สนฺเต ทาตพฺพํ โสฬสนฺนํ น ทาตพฺพํฯ>
      text <กติสตํ รตฺติสตํ อาปตฺติโย ฉาทยิตฺวาน>
      text <กติ รตฺติโย วสิตฺวาน มุจฺเจยฺย ปาริวาสิโกฯ>
      text <ทสสตํ รตฺติสตํ อาปตฺติโย ฉาทยิตฺวาน>
      text <ทส รตฺติโย วสิตฺวาน มุจฺเจยฺย ปาริวาสิโกฯ>
      text <กติ กมฺมโทสา วุตฺตา พุทฺเธนาทิจฺจพนฺธุนา>
      text <จมฺปายํ วินยวตฺถุสฺมิํ สพฺเพว อธมฺมิกา กติฯ>
      text <ทฺวาทส กมฺมโทสา วุตฺตา พุทฺเธนาทิจฺจพนฺธุนา>
      text <จมฺปายํ วินยวตฺถุสฺมิํ สพฺเพว อธมฺมิกา กตาฯ>
      text <กติ กมฺมสมฺปตฺติโย วุตฺตา พุทฺเธนาทิจฺจพนฺธุนา>
      text <จมฺปายํ วินยวตฺถุสฺมิํ สพฺเพว ธมฺมิกา กติฯ>
      text <จตสฺโส กมฺมสมฺปตฺติโย วุตฺตา พุทฺเธนาทิจฺจพนฺธุนา>
      text <จมฺปายํ วินยวตฺถุสฺมิํ สพฺเพว ธมฺมิกา กตาฯ>
      text <กติ กมฺมานิ วุตฺตานิ พุทฺเธนาทิจฺจพนฺธุนา>
      text <จมฺปายํ วินยวตฺถุสฺมิํ ธมฺมิกา อธมฺมิกา กติฯ>
      text <ฉ กมฺมานิ วุตฺตานิ พุทฺเธนาทิจฺจพนฺธุนา>
      text <จมฺปายํ วินยวตฺถุสฺมิํ เอเกตฺถ ธมฺมิกา กตา>
      text <ปญฺจ อธมฺมิกา วุตฺตา พุทฺเธนาทิจฺจพนฺธุนาฯ>
      text <กติ กมฺมานิ วุตฺตานิ พุทฺเธนาทิจฺจพนฺธุนา>
      text <จมฺปายํ วินยวตฺถุสฺมิํ ธมฺมิกา อธมฺมิกา กติฯ>
      text <จตฺตาริ กมฺมานิ วุตฺตานิ พุทฺเธนาทิจฺจพนฺธุนา>
      text <จมฺปายํ วินยวตฺถุสฺมิํ เอเกตฺถ ธมฺมิกา กตา>
      text <ตโย อธมฺมิกา วุตฺตา พุทฺเธนาทิจฺจพนฺธุนาฯ>
      text <ยํ เทสิตํนนฺตชิเนน ตาทินา>
      text <อาปตฺติกฺขนฺธานิ วิเวกทสฺสินา>
      text <กเตตฺถ สมฺมนฺติ วินา สมเถหิ>
      text <ปุจฺฉามิ ตํ พฺรูหิ วิภงฺคโกวิทฯ>
      text <ยํ เทสิตํนนฺตชิเนน ตาทินา>
      text <อาปตฺติกฺขนฺธานิ วิเวกทสฺสินา>
      text <เอเกตฺถ สมฺมติ วินา สมเถหิ>
      text <เอตํ เต อกฺขามิ วิภงฺคโกวิทฯ>
      text <กติ อาปายิกา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <ฉอูนทิยฑฺฒสตา วุตฺตา พุทฺเธนาทิจฺจพนฺธุนา>
      text <อาปายิกา เนรยิกา กปฺปฏฺฐา สงฺฆเภทกา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ นาปายิกา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <อฏฺฐารส นาปายิกา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ อฏฺฐกา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <อฏฺฐารส อฏฺฐกา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
  text <๕ โสฬสกมฺมาทิ>
    text <๔๗๘>
      text <กติ กมฺมานิ วุตฺตานิ พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <โสฬส กมฺมานิ วุตฺตานิ พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ กมฺมโทสา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <ทฺวาทส กมฺมโทสา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ กมฺมสมฺปตฺติโย วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <จตสฺโส กมฺมสมฺปตฺติโย วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ กมฺมานิ วุตฺตานิ พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <ฉ กมฺมานิ วุตฺตานิ พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ กมฺมานิ วุตฺตานิ พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <จตฺตาริ กมฺมานิ วุตฺตานิ พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ ปาราชิกา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <อฏฺฐ ปาราชิกา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ สงฺฆาทิเสสา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <เตวีส สงฺฆาทิเสสา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ อนิยตา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <ทฺเว อนิยตา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ นิสฺสคฺคิยา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <ทฺเวจตฺตาลีส นิสฺสคฺคิยา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ ปาจิตฺติยา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <อฏฺฐาสีติสตํ ปาจิตฺติยา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ ปาฏิเทสนียา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <ทฺวาทส ปาฏิเทสนียา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <กติ เสขิยา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณม เตฯ>
      text <ปญฺจสตฺตติ เสขิยา วุตฺตา พุทฺเธนาทิจฺจพนฺธุนา>
      text <วินยํ ปฏิชานนฺตสฺส วินยานิ สุโณหิ เมฯ>
      text <ยาว สุปุจฺฉิตํ ตยา ยาว สุวิสฺสชฺชิตํ มยา>
      text <ปุจฺฉาวิสฺสชฺชนาย วา นตฺถิ กิญฺจิ อสุตฺตกนฺติฯ>
    stand <ทุติยคาถาสงฺคณิกํ นิฏฺฐิตํฯ>
