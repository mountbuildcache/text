text <เสทโมจนคาถา>
  text <๑ อวิปฺปวาสปญฺหา>
    text <๔๗๙>
      text <อสํวาโส ภิกฺขูหิ จ ภิกฺขุนีหิ จ>
      text <สมฺโภโค เอกจฺโจ ตหิํ น ลพฺภติ>
      text <อวิปฺปวาเสน อนาปตฺติ>
      text <ปญฺหา เมสา กุสเลหิ จินฺติตาฯ>
      text <อวิสฺสชฺชิยํ อเวภงฺคิยํ>
      text <ปญฺจ วุตฺตา มเหสินา>
      text <วิสฺสชฺชนฺตสฺส ปริภุญฺชนฺตสฺส อนาปตฺติ>
      text <ปญฺหา เมสา กุสเลหิ จินฺติตาฯ>
      text <ทส ปุคฺคเล น วทามิ เอกาทส วิวชฺชิย>
      text <วุฑฺฒํ วนฺทนฺตสฺส อาปตฺติ ปญฺหา เมสา กุสเลหิ จินฺติตาฯ>
      text <น อุกฺขิตฺตโก น จ ปน ปาริวาสิโก>
      text <น สงฺฆภินฺโน น จ ปน ปกฺขสงฺกนฺโต>
      text <สมานสํวาสกภูมิยา ฐิโต>
      text <กถํ นุ สิกฺขาย อสาธารโณ สิยา>
      text <ปญฺหา เมสา กุสเลหิ จินฺติตาฯ>
      text <อุเปติ ธมฺมํ ปริปุจฺฉมาโน กุสลํ อตฺถูปสญฺหิตํ>
      text <น ชีวติ น มโต น นิพฺพุโต ตํ ปุคฺคลํ กตมํ วทนฺติ พุทฺธา>
      text <ปญฺหา เมสา กุสเลหิ จินฺติตาฯ>
      text <อุพฺภกฺขเก น วทามิ อโธ นาภิํ วิวชฺชิย>
      text <เมถุนธมฺมปจฺจยา กถํ ปาราชิโก สิยา>
      text <ปญฺหา เมสา กุสเลหิ จินฺติตาฯ>
      text <ภิกฺขุ สญฺญาจิกาย กุฏิํ กโรติ>
      text <อเทสิตวตฺถุกํ ปมาณาติกฺกนฺตํ>
      text <สารมฺภํ อปริกฺกมนํ อนาปตฺติ>
      text <ปญฺหา เมสา กุสเลหิ จินฺติตาฯ>
      text <ภิกฺขุ สญฺญาจิกาย กุฏิํ กโรติ>
      text <เทสิตวตฺถุกํ ปมาณิกํ>
      text <อนารมฺภํ สปริกฺกมนํ อาปตฺติ>
      text <ปญฺหา เมสา กุสเลหิ จินฺติตาฯ>
      text <น กายิกํ กิญฺจิ ปโยคมาจเร>
      text <น จาปิ วาจาย ปเร ภเณยฺย>
      text <อาปชฺเชยฺย ครุกํ เฉชฺชวตฺถุํ>
      text <ปญฺหา เมสา กุสเลหิ จินฺติตาฯ>
      text <น กายิกํ วาจสิกญฺจ กิญฺจิ>
      text <มนสาปิ สนฺโต น กเรยฺย ปาปํ>
      text <โส นาสิโต กินฺติ สุนาสิโต ภเว>
      text <ปญฺหา เมสา กุสเลหิ จินฺติตาฯ>
      text <อนาลปนฺโต มนุเชน เกนจิ>
      text <วาจาคิรํ โน จ ปเร ภเณยฺย>
      text <อาปชฺเชยฺย วาจสิกํ น กายิกํ>
      text <ปญฺหา เมสา กุสเลหิ จินฺติตาฯ>
      text <สิกฺขาปทา พุทฺธวเรน วณฺณิตา>
      text <สงฺฆาทิเสสา จตุโร ภเวยฺยุํ>
      text <อาปชฺเชยฺย เอกปโยเคน สพฺเพ>
      text <ปญฺหา เมสา กุสเลหิ จินฺติตาฯ>
      text <อุโภ เอกโต อุปสมฺปนฺนา>
      text <อุภินฺนํ หตฺถโต จีวรํ ปฏิคฺคณฺเหยฺย>
      text <สิยา อาปตฺติโย นานา>
      text <ปญฺหา เมสา กุสเลหิ จินฺติตาฯ>
      text <จตุโร ชนา สํวิธาย>
      text <ครุภณฺฑํ อวาหรุํ>
      text <ตโย ปาราชิกา เอโก น ปาราชิโก>
      text <ปญฺหา เมสา กุสเลหิ จินฺติตาฯ>
  text <๒ ปาราชิกาทิปญฺหา>
    text <๔๘๐>
      text <อิตฺถี จ อพฺภนฺตเร สิยา>
      text <ภิกฺขุ จ พหิทฺธา สิยา>
      text <ฉิทฺทํ ตสฺมิํ ฆเร นตฺถิ>
      text <เมถุนธมฺมปจฺจยา>
      text <กถํ ปาราชิโก สิยา>
      text <ปญฺหา เมสา กุสเลหิ จินฺติตาฯ>
      text <เตลํ มธุํ ผาณิตญฺจาปิ สปฺปิํ>
      text <สามํ คเหตฺวาน นิกฺขิเปยฺย>
      text <อวีติวตฺเต สตฺตาเห>
      text <สติ ปจฺจเย ปริภุญฺชนฺตสฺส อาปตฺติ>
      text <ปญฺหา เมสา กุสเลหิ จินฺติตาฯ>
      text <นิสฺสคฺคิเยน อาปตฺติ>
      text <สุทฺธเกน ปาจิตฺติยํ>
      text <อาปชฺชนฺตสฺส เอกโต>
      text <ปญฺหา เมสา กุสเลหิ จินฺติตาฯ>
      text <ภิกฺขู สิยา วีสติยา สมาคตา>
      text <กมฺมํ กเรยฺยุํ สมคฺคสญฺญิโน>
      text <ภิกฺขุ สิยา ทฺวาทสโยชเน ฐิโต>
      text <กมฺมญฺจ ตํ กุปฺเปยฺย วคฺคปจฺจยา>
      text <ปญฺหา เมสา กุสเลหิ จินฺติตาฯ>
      text <ปทวีติหารมตฺเตน วาจาย ภณิเตน จ>
      text <สพฺพานิ ครุกานิ สปฺปฏิกมฺมานิ>
      text <จตุสฏฺฐิ อาปตฺติโย อาปชฺเชยฺย เอกโต>
      text <ปญฺหา เมสา กุสเลหิ จินฺติตาฯ>
      text <นิวตฺโถ อนฺตรวาสเกน>
      text <ทิคุณํ สงฺฆาฏิํ ปารุโต>
      text <สพฺพานิ ตานิ นิสฺสคฺคิยานิ โหนฺติ>
      text <ปญฺหา เมสา กุสเลหิ จินฺติตาฯ>
      text <น จาปิ ญตฺติ น จ ปน กมฺมวาจา>
      text <น เจหิ ภิกฺขูติ ชิโน อโวจ>
      text <สรณคมนมฺปิ น ตสฺส อตฺถิ>
      text <อุปสมฺปทา จสฺส อกุปฺปา>
      text <ปญฺหา เมสา กุสเลหิ จินฺติตาฯ>
      text <อิตฺถิํ หเน น มาตรํ ปุริสญฺจ น ปิตรํ หเน>
      text <หเนยฺย อนริยํ มนฺโท เตน จานนฺตรํ ผุเส>
      text <ปญฺหา เมสา กุสเลหิ จินฺติตาฯ>
      text <อิตฺถิํ หเน จ มาตรํ ปุริสญฺจ ปิตรํ หเน>
      text <มาตรํ ปิตรํ หนฺตฺวา น เตนานนฺตรํ ผุเส>
      text <ปญฺหา เมสา กุสเลหิ จินฺติตาฯ>
      text <อโจทยิตฺวา อสฺสารยิตฺวา>
      text <อสมฺมุขีภูตสฺส กเรยฺย กมฺมํ>
      text <กตญฺจ กมฺมํ สุกตํ ภเวยฺย>
      text <การโก จ สงฺโฆ อนาปตฺติโก สิยา>
      text <ปญฺหา เมสา กุสเลหิ จินฺติตาฯ>
      text <โจทยิตฺวา สารยิตฺวา>
      text <สมฺมุขีภูตสฺส กเรยฺย กมฺมํ>
      text <กตญฺจ กมฺมํ อกตํ ภเวยฺย>
      text <การโก จ สงฺโฆ สาปตฺติโก สิยา>
      text <ปญฺหา เมสา กุสเลหิ จินฺติตาฯ>
      text <ฉินฺทนฺตสฺส อาปตฺติ ฉินฺทนฺตสฺส อนาปตฺติ>
      text <ฉาเทนฺตสฺส อาปตฺติ ฉาเทนฺตสฺส อนาปตฺติ>
      text <ปญฺหา เมสา กุสเลหิ จินฺติตาฯ>
      text <สจฺจํ ภณนฺโต ครุกํ มุสา จ ลหุ ภาสโต>
      text <มุสา ภณนฺโต ครุกํ สจฺจญฺจ ลหุ ภาสโต>
      text <ปญฺหา เมสา กุสเลหิ จินฺติตาฯ>
  text <๓ ปาจิตฺติยาทิปญฺหา>
    text <๔๘๑>
      text <อธิฏฺฐิตํ รชนาย รตฺตํ>
      text <กปฺปกตมฺปิ สนฺตํ>
      text <ปริภุญฺชนฺตสฺส อาปตฺติ>
      text <ปญฺหา เมสา กุสเลหิ จินฺติตาฯ>
      text <อตฺถงฺคเต สูริเย ภิกฺขุ มํสานิ ขาทติ>
      text <น อุมฺมตฺตโก น จ ปน ขิตฺตจิตฺโต>
      text <น จาปิ โส เวทนาฏฺโฏ ภเวยฺย>
      text <น จสฺส โหติ อาปตฺติ>
      text <โส จ ธมฺโม สุคเตน เทสิโต>
      text <ปญฺหา เมสา กุสเลหิ จินฺติตาฯ>
      text <น รตฺตจิตฺโต น จ ปน เถยฺยจิตฺโต>
      text <น จาปิ โส ปรํ มรณาย เจตยิ>
      text <สลากํ เทนฺตสฺส โหติ เฉชฺชํ>
      text <ปฏิคฺคณฺหนฺตสฺส ถุลฺลจฺจยํ>
      text <ปญฺหา เมสา กุสเลหิ จินฺติตาฯ>
      text <น จาปิ อารญฺญกํ สาสงฺกสมฺมตํ>
      text <น จาปิ สงฺเฆน สมฺมุติ ทินฺนา>
      text <น จสฺส กถินํ อตฺถตํ ตตฺเถว>
      text <จีวรํ นิกฺขิปิตฺวา คจฺเฉยฺย อฑฺฒโยชนํ>
      text <ตตฺเถว อรุณํ อุคฺคจฺฉนฺตสฺส อนาปตฺติ>
      text <ปญฺหา เมสา กุสเลหิ จินฺติตาฯ>
      text <กายิกานิ น วาจสิกานิ>
      text <สพฺพานิ นานาวตฺถุกานิ>
      text <อปุพฺพํ อจริมํ อาปชฺเชยฺย เอกโต>
      text <ปญฺหา เมสา กุสเลหิ จินฺติตาฯ>
      text <วาจสิกานิ น กายิกานิ>
      text <สพฺพานิ นานาวตฺถุกานิ>
      text <อปุพฺพํ อจริมํ อาปชฺเชยฺย เอกโต>
      text <ปญฺหา เมสา กุสเลหิ จินฺติตาฯ>
      text <ติสฺสิตฺถิโย เมถุนํ ตํ น เสเว>
      text <ตโย ปุริเส ตโย อนริยปณฺฑเก>
      text <น จาจเร เมถุนํ พฺยญฺชนสฺมิํ>
      text <เฉชฺชํ สิยา เมถุนธมฺมปจฺจยา>
      text <ปญฺหา เมสา กุสเลหิ จินฺติตาฯ>
      text <มาตรํ จีวรํ ยาเจ โน จ สงฺเฆ ปริณตํ>
      text <เกนสฺส โหติ อาปตฺติ อนาปตฺติ จ ญาตเก>
      text <ปญฺหา เมสา กุสเลหิ จินฺติตาฯ>
      text <กุทฺโธ อาราธโก โหติ กุทฺโธ โหติ ครหิโย>
      text <อถ โก นาม โส ธมฺโม เยน กุทฺโธ ปสํสิโย>
      text <ปญฺหา เมสา กุสเลหิ จินฺติตาฯ>
      text <ตุฏฺโฐ อาราธโก โหติ ตุฏฺโฐ โหติ ครหิโย>
      text <อถ โก นาม โส ธมฺโม เยน ตุฏฺโฐ ครหิโย>
      text <ปญฺหา เมสา กุสเลหิ จินฺติตาฯ>
      text <สงฺฆาทิเสสํ ถุลฺลจฺจยํ>
      text <ปาจิตฺติยํ ปาฏิเทสนียํ>
      text <ทุกฺกฏํ อาปชฺเชยฺย เอกโต>
      text <ปญฺหา เมสา กุสเลหิ จินฺติตาฯ>
      text <อุโภ ปริปุณฺณวีสติวสฺสา>
      text <อุภินฺนํ เอกุปชฺฌาโย>
      text <เอกาจริโย เอกา กมฺมวาจา>
      text <เอโก อุปสมฺปนฺโน เอโก อนุปสมฺปนฺโน>
      text <ปญฺหา เมสา กุสเลหิ จินฺติตาฯ>
      text <อกปฺปกตํ นาปิ รชนาย รตฺตํ>
      text <เตน นิวตฺโถ เยน กามํ วเชยฺย>
      text <น จสฺส โหติ อาปตฺติ>
      text <โส จ ธมฺโม สุคเตน เทสิโต>
      text <ปญฺหา เมสา กุสเลหิ จินฺติตาฯ>
      text <น เทติ น ปฏิคฺคณฺหาติ ปฏิคฺคโห เตน น วิชฺชติ>
      text <อาปชฺชติ ครุกํ น ลหุกํ ตญฺจ ปริโภคปจฺจยา>
      text <ปญฺหา เมสา กุสเลหิ จินฺติตาฯ>
      text <น เทติ น ปฏิคฺคณฺหาติ ปฏิคฺคโห เตน น วิชฺชติ>
      text <อาปชฺชติ ลหุกํ น ครุกํ ตญฺจ ปริโภคปจฺจยา>
      text <ปญฺหา เมสา กุสเลหิ จินฺติตาฯ>
      text <อาปชฺชติ ครุกํ สาวเสสํ>
      text <ฉาเทติ อนาทริยํ ปฏิจฺจ>
      text <น ภิกฺขุนี โน จ ผุเสยฺย วชฺชํ>
      text <ปญฺหา เมสา กุสเลหิ จินฺติตาฯ>
      text <อสํวาโส อวิสฺสชฺชิ ทส จ อนุกฺขิตฺตโก>
      text <อุเปติ ธมฺมํ อุพฺภกฺขกํ ตโต สญฺญาจิกา จ ทฺเวฯ>
      text <น กายิกญฺจ ครุกํ น กายิกํ น วาจสิกํ>
      text <อนาลปนฺโต สิกฺขา จ อุโภ จ จตุโร ชนาฯ>
      text <อิตฺถี เตลญฺจ นิสฺสคฺคิ ภิกฺขุ จ ปทวีติโย>
      text <นิวตฺโถ จ น จ ญตฺติ น มาตรํ ปิตรํ หเนฯ>
      text <อโจทยิตฺวา โจทยิตฺวา ฉินฺทนฺตํ สจฺจเมว จ>
      text <อธิฏฺฐิตญฺจตฺถงฺคเต น รตฺตํ น จารญฺญกํฯ>
      text <กายิกา วาจสิกา จ ติสฺสิตฺถี จาปิ มาตรํ>
      text <กุทฺโธ อาราธโก ตุฏฺโฐ สงฺฆาทิเสสา จ อุโภฯ>
      text <อกปฺปกตํ น เทติ น เทตาปชฺชตี ครุํ>
      text <เสทโมจนิกา คาถา ปญฺหา วิญฺญูหิ วิภาวิตาติ ฯ>
    stand <เสทโมจนคาถา นิฏฺฐิตาฯ>
    stand <ตสฺสุทฺทานํ>
