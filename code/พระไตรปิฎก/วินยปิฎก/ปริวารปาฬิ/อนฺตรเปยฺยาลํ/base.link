text <อนฺตรเปยฺยาลํ>
  text <กติปุจฺฉาวาโร>
    text <๒๗๑>, <กติ อาปตฺติโย กติ อาปตฺติกฺขนฺธา กติ วินีตวตฺถูนิ กติ อคารวา กติ คารวา กติ วินีตวตฺถูนิ กติ วิปตฺติโย กติ อาปตฺติสมุฏฺฐานา กติ วิวาทมูลานิ กติ อนุวาทมูลานิ กติ สารณียา ธมฺมา กติ เภทกรวตฺถูนิ กติ อธิกรณานิ กติ สมถา>
    text <ปญฺจ อาปตฺติโยฯ ปญฺจ อาปตฺติกฺขนฺธาฯ ปญฺจ วินีตวตฺถูนิฯ สตฺต อาปตฺติโยฯ สตฺต อาปตฺติกฺขนฺธาฯ สตฺต วินีตวตฺถูนิฯ ฉ อคารวาฯ ฉ คารวาฯ ฉ วินีตวตฺถูนิฯ จตสฺโส วิปตฺติโยฯ ฉ อาปตฺติสมุฏฺฐานาฯ ฉ วิวาทมูลานิฯ ฉ อนุวาทมูลานิฯ ฉ สารณียา ธมฺมาฯ อฏฺฐารส เภทกรวตฺถูนิฯ จตฺตาริ อธิกรณานิฯ สตฺต สมถาฯ>
    text <ตตฺถ กตมา ปญฺจ อาปตฺติโย ปาราชิกาปตฺติ สงฺฆาทิเสสาปตฺติ ปาจิตฺติยาปตฺติ ปาฏิเทสนียาปตฺติ ทุกฺกฏาปตฺติ อิมา ปญฺจ อาปตฺติโยฯ>
    text <ตตฺถ กตเม ปญฺจ อาปตฺติกฺขนฺธา ปาราชิกาปตฺติกฺขนฺโธ สงฺฆาทิเสสาปตฺติกฺขนฺโธ ปาจิตฺติยาปตฺติกฺขนฺโธ ปาฏิเทสนียาปตฺติกฺขนฺโธ ทุกฺกฏาปตฺติกฺขนฺโธ อิเม ปญฺจ อาปตฺติกฺขนฺธาฯ>
    text <ตตฺถ กตมานิ ปญฺจ วินีตวตฺถูนิ ปญฺจหิ อาปตฺติกฺขนฺเธหิ อารติ วิรติ ปฏิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต อิมานิ ปญฺจ วินีตวตฺถูนิฯ>
    text <ตตฺถ กตมา สตฺต อาปตฺติโย ปาราชิกาปตฺติ สงฺฆาทิเสสาปตฺติ ถุลฺลจฺจยาปตฺติ ปาจิตฺติยาปตฺติ ปาฏิเทสนียาปตฺติ ทุกฺกฏาปตฺติ ทุพฺภาสิตาปตฺติ อิมา สตฺต อาปตฺติโยฯ>
    text <ตตฺถ กตเม สตฺต อาปตฺติกฺขนฺธา ปาราชิกาปตฺติกฺขนฺโธ สงฺฆาทิเสสาปตฺติกฺขนฺโธ ถุลฺลจฺจยาปตฺติกฺขนฺโธ ปาจิตฺติยาปตฺติกฺขนฺโธ ปาฏิเทสนียาปตฺติกฺขนฺโธ ทุกฺกฏาปตฺติกฺขนฺโธ ทุพฺภาสิตาปตฺติกฺขนฺโธ อิเม สตฺต อาปตฺติกฺขนฺธาฯ>
    text <ตตฺถ กตมานิ สตฺต วินีตวตฺถูนิ สตฺตหิ อาปตฺติกฺขนฺเธหิ อารติ วิรติ ปฏิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต อิมานิ สตฺต วินีตวตฺถูนิฯ>
    text <ตตฺถ กตเม ฉ อคารวา พุทฺเธ อคารโว ธมฺเม อคารโว สงฺเฆ อคารโว สิกฺขาย อคารโว อปฺปมาเท อคารโว ปฏิสนฺธาเร อคารโว อิเม ฉ อคารวาฯ>
    text <ตตฺถ กตเม ฉ คารวา พุทฺเธ คารโว ธมฺเม คารโว สงฺเฆ คารโว สิกฺขาย คารโว อปฺปมาเท คารโว ปฏิสนฺธาเร คารโว อิเม ฉ คารวาฯ>
    text <ตตฺถ กตมานิ ฉ วินีตวตฺถูนิ ฉหิ อคารเวหิ อารติ วิรติ ปฏิวิรติ เวรมณี อกิริยา อกรณํ อนชฺฌาปตฺติ เวลาอนติกฺกโม เสตุฆาโต อิมานิ ฉ วินีตวตฺถูนิฯ>
    text <ตตฺถ กตมา จตสฺโส วิปตฺติโย สีลวิปตฺติ อาจารวิปตฺติ ทิฏฺฐิวิปตฺติ อาชีววิปตฺติ อิมา จตสฺโส วิปตฺติโยฯ>
    text <ตตฺถ กตเม ฉ อาปตฺติสมุฏฺฐานา อตฺถาปตฺติ กายโต สมุฏฺฐาติ น วาจโต น จิตฺตโต อตฺถาปตฺติ วาจโต สมุฏฺฐาติ น กายโต น จิตฺตโต อตฺถาปตฺติ กายโต จ วาจโต จ สมุฏฺฐาติ น จิตฺตโต อตฺถาปตฺติ กายโต จ จิตฺตโต จ สมุฏฺฐาติ น วาจโต อตฺถาปตฺติ วาจโต จ จิตฺตโต จ สมุฏฺฐาติ น กายโต อตฺถาปตฺติ กายโต จ วาจโต จ จิตฺตโต จ สมุฏฺฐาติ อิเม ฉ อาปตฺติสมุฏฺฐานาฯ>
    text <๒๗๒>, <ตตฺถ กตมานิ ฉ วิวาทมูลานิ อิธ ภิกฺขุ โกธโน โหติ อุปนาหีฯ โย โส ภิกฺขุ โกธโน โหติ อุปนาหี โส สตฺถริปิ อคารโว วิหรติ อปฺปติสฺโส ธมฺเมปิ อคารโว วิหรติ อปฺปติสฺโส สงฺเฆปิ อคารโว วิหรติ อปฺปติสฺโส สิกฺขายปิ น ปริปูรการี โหติฯ โย โส ภิกฺขุ สตฺถริ อคารโว วิหรติ อปฺปติสฺโส ธมฺเม…เป … สงฺเฆ…เป … สิกฺขาย น ปริปูรการี โส สงฺเฆ วิวาทํ ชเนติฯ โย โหติ วิวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ เอวรูปํ เจ ตุมฺเห วิวาทมูลํ อชฺฌตฺตํ วา พหิทฺธา วา สมนุปสฺเสยฺยาถ ตตฺร ตุมฺเห ตสฺเสว ปาปกสฺส วิวาทมูลสฺส ปหานาย วายเมยฺยาถฯ เอวรูปํ เจ ตุมฺเห วิวาทมูลํ อชฺฌตฺตํ วา พหิทฺธา วา น สมนุปสฺเสยฺยาถ ตตฺร ตุมฺเห ตสฺเสว ปาปกสฺส วิวาทมูลสฺส อายติํ อนวสฺสวาย ปฏิปชฺเชยฺยาถฯ เอวเมตสฺส ปาปกสฺส วิวาทมูลสฺส ปหานํ โหติฯ เอวเมตสฺส ปาปกสฺส วิวาทมูลสฺส อายติํ อนวสฺสโว โหติฯ>
    text <ปุน จปรํ ภิกฺขุ มกฺขี โหติ ปฬาสี…เป … อิสฺสุกี โหติ มจฺฉรี สโฐ โหติ มายาวี ปาปิจฺโฉ โหติ มิจฺฉาทิฏฺฐิ สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคีฯ โย โส ภิกฺขุ สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคี โส สตฺถริปิ อคารโว วิหรติ อปฺปติสฺโส ธมฺเมปิ อคารโว วิหรติ อปฺปติสฺโส สงฺเฆปิ อคารโว วิหรติ อปฺปติสฺโส สิกฺขายปิ น ปริปูรการี โหติฯ โย โส ภิกฺขุ สตฺถริ อคารโว วิหรติ อปฺปติสฺโส ธมฺเม…เป … สงฺเฆ…เป … สิกฺขาย น ปริปูรการี โส สงฺเฆ วิวาทํ ชเนติฯ โย โส โหติ วิวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ เอวรูปํ เจ ตุมฺเห วิวาทมูลํ อชฺฌตฺตํ วา พหิทฺธา วา สมนุปสฺเสยฺยาถ ตตฺร ตุมฺเห ตสฺเสว ปาปกสฺส วิวาทมูลสฺส ปหานาย วายเมยฺยาถฯ เอวรูปํ เจ ตุมฺเห วิวาทมูลํ อชฺฌตฺตํ วา พหิทฺธา วา น สมนุปสฺเสยฺยาถ ตตฺร ตุมฺเห ตสฺเสว ปาปกสฺส วิวาทมูลสฺส อายติํ อนวสฺสวาย ปฏิปชฺเชยฺยาถฯ เอวเมตสฺส ปาปกสฺส วิวาทมูลสฺส ปหานํ โหติฯ เอวเมตสฺส ปาปกสฺส วิวาทมูลสฺส อายติํ อนวสฺสโว โหติฯ อิมานิ ฉ วิวาทมูลานิฯ>
    text <๒๗๓>, <ตตฺถ กตมานิ ฉ อนุวาทมูลานิ อิธ ภิกฺขุ โกธโน โหติ อุปนาหีฯ โย โส ภิกฺขุ โกธโน โหติ อุปนาหี โส สตฺถริปิ อคารโว วิหรติ อปฺปติสฺโส ธมฺเมปิ อคารโว วิหรติ อปฺปติสฺโส สงฺเฆปิ อคารโว วิหรติ อปฺปติสฺโส สิกฺขายปิ น ปริปูรการี โหติฯ โย โส ภิกฺขุ สตฺถริ อคารโว วิหรติ อปฺปติสฺโส ธมฺเม…เป … สงฺเฆ …เป … สิกฺขาย น ปริปูรการี โส สงฺเฆ อนุวาทํ ชเนติฯ โย โหติ อนุวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ เอวรูปํ เจ ตุมฺเห อนุวาทมูลํ อชฺฌตฺตํ วา พหิทฺธา วา สมนุปสฺเสยฺยาถ ตตฺร ตุมฺเห ตสฺเสว ปาปกสฺส อนุวาทมูลสฺส ปหานาย วายเมยฺยาถฯ เอวรูปํ เจ ตุมฺเห อนุวาทมูลํ อชฺฌตฺตํ วา พหิทฺธา วา น สมนุปสฺเสยฺยาถ ตตฺร ตุมฺเห ตสฺเสว ปาปกสฺส อนุวาทมูลสฺส อายติํ อนวสฺสวาย ปฏิปชฺเชยฺยาถฯ เอวเมตสฺส ปาปกสฺส อนุวาทมูลสฺส ปหานํ โหติฯ เอวเมตสฺส ปาปกสฺส อนุวาทมูลสฺส อายติํ อนวสฺสโว โหติฯ>
    text <ปุน จปรํ ภิกฺขุ มกฺขี โหติ ปลาสี…เป … อิสฺสุกี โหติ มจฺฉรี สโฐ โหติ มายาวี ปาปิจฺโฉ โหติ มิจฺฉาทิฏฺฐิ สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคีฯ โย โส ภิกฺขุ สนฺทิฏฺฐิปรามาสี โหติ อาธานคฺคาหี ทุปฺปฏินิสฺสคฺคี โส สตฺถริปิ อคารโว วิหรติ อปฺปติสฺโส ธมฺเมปิ อคารโว วิหรติ อปฺปติสฺโส สงฺเฆปิ อคารโว วิหรติ อปฺปติสฺโส สิกฺขายปิ น ปริปูรการี โหติฯ โย ภิกฺขุ สตฺถริ อคารโว วิหรติ อปฺปติสฺโส ธมฺเม…เป … สงฺเฆ…เป … สิกฺขาย น ปริปูรการี โส สงฺเฆ อนุวาทํ ชเนติฯ โย โหติ อนุวาโท พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ เอวรูปํ เจ ตุมฺเห อนุวาทมูลํ อชฺฌตฺตํ วา พหิทฺธา วา สมนุปสฺเสยฺยาถ ตตฺร ตุมฺเห ตสฺเสว ปาปกสฺส อนุวาทมูลสฺส ปหานาย วายเมยฺยาถฯ เอวรูปํ เจ ตุมฺเห อนุวาทมูลํ อชฺฌตฺตํ วา พหิทฺธา วา น สมนุปสฺเสยฺยาถ ตตฺร ตุมฺเห ตสฺเสว ปาปกสฺส อนุวาทมูลสฺส อายติํ อนวสฺสวาย ปฏิปชฺเชยฺยาถฯ เอวเมตสฺส ปาปกสฺส อนุวาทมูลสฺส ปหานํ โหติฯ เอวเมตสฺส ปาปกสฺส อนุวาทมูลสฺส อายติํ อนวสฺสโว โหติฯ อิมานิ ฉ อนุวาทมูลานิฯ>
    text <๒๗๔>, <ตตฺถ กตเม ฉ สารณียา ธมฺมา อิธ ภิกฺขุโน เมตฺตํ กายกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ>
    text <ปุน จปรํ ภิกฺขุโน เมตฺตํ วจีกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ>
    text <ปุน จปรํ ภิกฺขุโน เมตฺตํ มโนกมฺมํ ปจฺจุปฏฺฐิตํ โหติ สพฺรหฺมจารีสุ อาวิ เจว รโห จฯ อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ>
    text <ปุน จปรํ ภิกฺขุ เย เต ลาภา ธมฺมิกา ธมฺมลทฺธา อนฺตมโส ปตฺตปริยาปนฺนมตฺตมฺปิ ตถารูเปหิ ลาเภหิ อปฺปฏิวิภตฺตโภคี โหติ สีลวนฺเตหิ สพฺรหฺมจารีหิ สาธารณโภคีฯ อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ>
    text <ปุน จปรํ ภิกฺขุ ยานิ ตานิ สีลานิ อขณฺฑานิ อจฺฉิทฺทานิ อสพลานิ อกมฺมาสานิ ภุชิสฺสานิ วิญฺญุปสตฺถานิ อปรามฏฺฐานิ สมาธิสํวตฺตนิกานิ ตถารูเปสุ สีเลสุ สีลสามญฺญคโต วิหรติ สพฺรหฺมจารีหิ อาวิ เจว รโห จฯ อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ>
    text <ปุน จปรํ ภิกฺขุ ยายํ ทิฏฺฐิ อริยา นิยฺยานิกา นิยฺยาติ ตกฺกรสฺส สมฺมา ทุกฺขกฺขยาย ตถารูปาย ทิฏฺฐิยา ทิฏฺฐิสามญฺญคโต วิหรติ สพฺรหฺมจารีหิ อาวิ เจว รโห จฯ อยมฺปิ ธมฺโม สารณีโย ปิยกรโณ ครุกรโณ สงฺคหาย อวิวาทาย สามคฺคิยา เอกีภาวาย สํวตฺตติฯ อิเม ฉ สารณียา ธมฺมาฯ>
    text <๒๗๕>, <ตตฺถ กตมานิ อฏฺฐารส เภทกรวตฺถูนิ อิธ ภิกฺขุ อธมฺมํ ธมฺโมติ ทีเปติ ธมฺมํ อธมฺโมติ ทีเปติ อวินยํ วินโยติ ทีเปติ วินยํ อวินโยติ ทีเปติ อภาสิตํ อลปิตํ ตถาคเตน ภาสิตํ ลปิตํ ตถาคเตนาติ ทีเปติ ภาสิตํ ลปิตํ ตถาคเตน อภาสิตํ อลปิตํ ตถาคเตนาติ ทีเปติ อนาจิณฺณํ ตถาคเตน อาจิณฺณํ ตถาคเตนาติ ทีเปติ อาจิณฺณํ ตถาคเตน อนาจิณฺณํ ตถาคเตนาติ ทีเปติ อปญฺญตฺตํ ตถาคเตน ปญฺญตฺตํ ตถาคเตนาติ ทีเปติ ปญฺญตฺตํ ตถาคเตน อปญฺญตฺตํ ตถาคเตนาติ ทีเปติ อาปตฺติํ อนาปตฺตีติ ทีเปติ อนาปตฺติํ อาปตฺตีติ ทีเปติ ลหุกํ อาปตฺติํ ครุกา อาปตฺตีติ ทีเปติ ครุกํ อาปตฺติํ ลหุกา อาปตฺตีติ ทีเปติ สาวเสสํ อาปตฺติํ อนวเสสา อาปตฺตีติ ทีเปติ อนวเสสํ อาปตฺติํ สาวเสสา อาปตฺตีติ ทีเปติ ทุฏฺฐุลฺลํ อาปตฺติํ อทุฏฺฐุลฺลา อาปตฺตีติ ทีเปติ อทุฏฺฐุลฺลํ อาปตฺติํ ทุฏฺฐุลฺลา อาปตฺตีติ ทีเปติฯ อิมานิ อฏฺฐารส เภทกรวตฺถูนิฯ>
    text <ตตฺถ กตมานิ จตฺตาริ อธิกรณานิ วิวาทาธิกรณํ อนุวาทาธิกรณํ อาปตฺตาธิกรณํ กิจฺจาธิกรณํ อิมานิ จตฺตาริ อธิกรณานิฯ>
    text <ตตฺถ กตเม สตฺต สมถา สมฺมุขาวินโย สติวินโย อมูฬฺหวินโย ปฏิญฺญาตกรณํ เยภุยฺยสิกา ตสฺสปาปิยสิกา ติณวตฺถารโก อิเม สตฺต สมถาฯ>
    stand <กติปุจฺฉาวาโร นิฏฺฐิโตฯ>
    stand <ตสฺสุทฺทานํ>
    block
      text <อาปตฺติ อาปตฺติกฺขนฺธา วินีตา สตฺตธา ปุน>
      text <วินีตาคารวา เจว คารวา มูลเมว จฯ>
      text <ปุน วินีตา วิปตฺติ สมุฏฺฐานา วิวาทนา>
      text <อนุวาทา สารณียํ เภทาธิกรเณน จฯ>
      text <สตฺเตว สมถา วุตฺตา ปทา สตฺตรสา อิเมติฯ>
  text <๑ ฉอาปตฺติสมุฏฺฐานวาโร>
    text <๒๗๖>, <ปฐเมน อาปตฺติสมุฏฺฐาเนน ปาราชิกํ อาปชฺเชยฺยาติ น หีติ วตฺตพฺพํฯ สงฺฆาทิเสสํ อาปชฺเชยฺยาติ สิยาติ วตฺตพฺพํฯ ถุลฺลจฺจยํ อาปชฺเชยฺยาติ สิยาติ วตฺตพฺพํฯ ปาจิตฺติยํ อาปชฺเชยฺยาติ สิยาติ วตฺตพฺพํฯ ปาฏิเทสนียํ อาปชฺเชยฺยาติ สิยาติ วตฺตพฺพํฯ ทุกฺกฏํ อาปชฺเชยฺยาติ สิยาติ วตฺตพฺพํฯ ทุพฺภาสิตํ อาปชฺเชยฺยาติ น หีติ วตฺตพฺพํฯ>
    text <ทุติเยน อาปตฺติสมุฏฺฐาเนน ปาราชิกํ อาปชฺเชยฺยาติ น หีติ วตฺตพฺพํฯ สงฺฆาทิเสสํ อาปชฺเชยฺยาติ สิยาติ วตฺตพฺพํฯ ถุลฺลจฺจยํ อาปชฺเชยฺยาติ สิยาติ วตฺตพฺพํฯ ปาจิตฺติยํ อาปชฺเชยฺยาติ สิยาติ วตฺตพฺพํฯ ปาฏิเทสนียํ อาปชฺเชยฺยาติ น หีติ วตฺตพฺพํฯ ทุกฺกฏํ อาปชฺเชยฺยาติ สิยาติ วตฺตพฺพํฯ ทุพฺภาสิตํ อาปชฺเชยฺยาติ น หีติ วตฺตพฺพํฯ>
    text <ตติเยน อาปตฺติสมุฏฺฐาเนน ปาราชิกํ อาปชฺเชยฺยาติ น หีติ วตฺตพฺพํฯ สงฺฆาทิเสสํ อาปชฺเชยฺยาติ สิยาติ วตฺตพฺพํฯ ถุลฺลจฺจยํ อาปชฺเชยฺยาติ สิยาติ วตฺตพฺพํฯ ปาจิตฺติยํ อาปชฺเชยฺยาติ สิยาติ วตฺตพฺพํฯ ปาฏิเทสนียํ อาปชฺเชยฺยาติ สิยาติ วตฺตพฺพํฯ ทุกฺกฏํ อาปชฺเชยฺยาติ สิยาติ วตฺตพฺพํฯ ทุพฺภาสิตํ อาปชฺเชยฺยาติ น หีติ วตฺตพฺพํฯ>
    text <จตุตฺเถ อาปตฺติสมุฏฺฐาเนน ปาราชิกํ อาปชฺเชยฺยาติ สิยาติ วตฺตพฺพํฯ สงฺฆาทิเสสํ อาปชฺเชยฺยาติ สิยาติ วตฺตพฺพํฯ ถุลฺลจฺจยํ อาปชฺเชยฺยาติ สิยาติ วตฺตพฺพํฯ ปาจิตฺติยํ อาปชฺเชยฺยาติ สิยาติ วตฺตพฺพํฯ ปาฏิเทสนียํ อาปชฺเชยฺยาติ สิยาติ วตฺตพฺพํฯ ทุกฺกฏํ อาปชฺเชยฺยาติ สิยาติ วตฺตพฺพํฯ ทุพฺภาสิตํ อาปชฺเชยฺยาติ น หีติ วตฺตพฺพํฯ>
    text <ปญฺจเมน อาปตฺติสมุฏฺฐาเนน ปาราชิกํ อาปชฺเชยฺยาติ สิยาติ วตฺตพฺพํฯ สงฺฆาทิเสสํ อาปชฺเชยฺยาติ สิยาติ วตฺตพฺพํฯ ถุลฺลจฺจยํ อาปชฺเชยฺยาติ สิยาติ วตฺตพฺพํฯ ปาจิตฺติยํ อาปชฺเชยฺยาติ สิยาติ วตฺตพฺพํฯ ปาฏิเทสนียํ อาปชฺเชยฺยาติ น หีติ วตฺตพฺพํฯ ทุกฺกฏํ อาปชฺเชยฺยาติ สิยาติ วตฺตพฺพํฯ ทุพฺภาสิตํ อาปชฺเชยฺยาติ สิยาติ วตฺตพฺพํฯ>
    text <ฉฏฺเฐน อาปตฺติสมุฏฺฐาเนน ปาราชิกํ อาปชฺเชยฺยาติ สิยาติ วตฺตพฺพํฯ สงฺฆาทิเสสํ อาปชฺเชยฺยาติ สิยาติ วตฺตพฺพํฯ ถุลฺลจฺจยํ อาปชฺเชยฺยาติ สิยาติ วตฺตพฺพํฯ ปาจิตฺติยํ อาปชฺเชยฺยาติ สิยาติ วตฺตพฺพํฯ ปาฏิเทสนียํ อาปชฺเชยฺยาติ สิยาติ วตฺตพฺพํฯ ทุกฺกฏํ อาปชฺเชยฺยาติ สิยาติ วตฺตพฺพํฯ ทุพฺภาสิตํ อาปชฺเชยฺยาติ น หีติ วตฺตพฺพํฯ>
    stand <ฉอาปตฺติสมุฏฺฐานวาโร นิฏฺฐิโต ปฐโมฯ>
  text <๒ กตาปตฺติวาโร>
    text <๒๗๗>, <ปฐเมน อาปตฺติสมุฏฺฐาเนน กติ อาปตฺติโย อาปชฺชติ ปฐเมน อาปตฺติสมุฏฺฐาเนน ปญฺจ อาปตฺติโย อาปชฺชติฯ ภิกฺขุ กปฺปิยสญฺญี สญฺญาจิกาย กุฏิํ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ ปโยเค ทุกฺกฏํ เอกํ ปิณฺฑํ อนาคเต อาปตฺติ ถุลฺลจฺจยสฺส ตสฺมิํ ปิณฺเฑ อาคเต อาปตฺติ สงฺฆาทิเสสสฺส ภิกฺขุ กปฺปิยสญฺญี วิกาเล โภชนํ ภุญฺชติ อาปตฺติ ปาจิตฺติยสฺส ภิกฺขุ กปฺปิยสญฺญี อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชติ อาปตฺติ ปาฏิเทสนียสฺส ปฐเมน อาปตฺติสมุฏฺฐาเนน อิมา ปญฺจ อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ จตุนฺนํ อธิกรณานํ กตมํ อธิกรณํ สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา สิยา สงฺฆาทิเสสาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ปาฏิเทสนียาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ กายโต สมุฏฺฐนฺติ น วาจโต น จิตฺตโตฯ จตุนฺนํ อธิกรณานํ อาปตฺตาธิกรณํ ฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๗๘>, <ทุติเยน อาปตฺติสมุฏฺฐาเนน กติ อาปตฺติโย อาปชฺชติ ทุติเยน อาปตฺติสมุฏฺฐาเนน จตสฺโส อาปตฺติโย อาปชฺชติ ภิกฺขุ กปฺปิยสญฺญี สมาทิสติ กุฏิํ เม กโรถาติฯ ตสฺส กุฏิํ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ปโยเค ทุกฺกฏํ เอกํ ปิณฺฑํ อนาคเต อาปตฺติ ถุลฺลจฺจยสฺส ตสฺมิํ ปิณฺเฑ อาคเต อาปตฺติ สงฺฆาทิเสสสฺสฯ ภิกฺขุ กปฺปิยสญฺญี อนุปสมฺปนฺนํ ปทโส ธมฺมํ วาเจติ อาปตฺติ ปาจิตฺติยสฺส ทุติเยน อาปตฺติสมุฏฺฐาเนน อิมา จตสฺโส อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา สิยา สงฺฆาทิเสสาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ วาจโต สมุฏฺฐนฺติ น กายโต น จิตฺตโตฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๗๙>, <ตติเยน อาปตฺติสมุฏฺฐาเนน กติ อาปตฺติโย อาปชฺชติ ตติเยน อาปตฺติสมุฏฺฐาเนน ปญฺจ อาปตฺติโย อาปชฺชติฯ ภิกฺขุ กปฺปิยสญฺญี สํวิทหิตฺวา กุฏิํ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ปโยเค ทุกฺกฏํ เอกํ ปิณฺฑํ อนาคเต อาปตฺติ ถุลฺลจฺจยสฺส ตสฺมิํ ปิณฺเฑ อาคเต อาปตฺติ สงฺฆาทิเสสสฺสฯ ภิกฺขุ กปฺปิยสญฺญี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ อาปตฺติ ปาจิตฺติยสฺสฯ ภิกฺขุ กปฺปิยสญฺญี ภิกฺขุนิยา โวสาสนฺติยา น นิวาเรตฺวา ภุญฺชติ อาปตฺติ ปาฏิเทสนียสฺส ตติเยน อาปตฺติสมุฏฺฐาเนน อิมา ปญฺจ อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา สิยา สงฺฆาทิเสสาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ปาฏิเทสนียาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ กายโต จ วาจโต จ สมุฏฺฐนฺติ น จิตฺตโตฯ จตุนฺนํ อธิกรณานํ อาปตฺตาธิกรณํ ฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๘๐>, <จตุตฺเถน อาปตฺติสมุฏฺฐาเนน กติ อาปตฺติโย อาปชฺชติ จตุตฺเถน อาปตฺติสมุฏฺฐาเนน ฉ อาปตฺติโย อาปชฺชติ ภิกฺขุ เมถุนํ ธมฺมํ ปฏิเสวติ อาปตฺติ ปาราชิกสฺส ภิกฺขุ อกปฺปิยสญฺญี สญฺญาจิกาย กุฏิํ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ ปโยเค ทุกฺกฏํ เอกํ ปิณฺฑํ อนาคเต อาปตฺติ ถุลฺลจฺจยสฺส ตสฺมิํ ปิณฺเฑ อาคเต อาปตฺติ สงฺฆาทิเสสสฺสฯ ภิกฺขุ อกปฺปิยสญฺญี วิกาเล โภชนํ ภุญฺชติ อาปตฺติ ปาจิตฺติยสฺสฯ ภิกฺขุ อกปฺปิยสญฺญี อญฺญาติกาย ภิกฺขุนิยา อนฺตรฆรํ ปวิฏฺฐาย หตฺถโต ขาทนียํ วา โภชนียํ วา สหตฺถา ปฏิคฺคเหตฺวา ภุญฺชติ อาปตฺติ ปาฏิเทสนียสฺสฯ จตุตฺเถน อาปตฺติสมุฏฺฐาเนน อิมา ฉ อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา สิยา ปาราชิกาปตฺติกฺขนฺเธน สิยา สงฺฆาทิเสสาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ปาฏิเทสนียาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ กายโต จ จิตฺตโต จ สมุฏฺฐนฺติ น วาจโตฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๘๑>, <ปญฺจเมน อาปตฺติสมุฏฺฐาเนน กติ อาปตฺติโย อาปชฺชติ ปญฺจเมน อาปตฺติสมุฏฺฐาเนน ฉ อาปตฺติโย อาปชฺชติฯ ภิกฺขุ ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ อาปตฺติ ปาราชิกสฺส ภิกฺขุ อกปฺปิยสญฺญี สมาทิสติ กุฏิํ เม กโรถาติฯ ตสฺส กุฏิํ กโรนฺติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํฯ ปโยเค ทุกฺกฏํ เอกํ ปิณฺฑํ อนาคเต อาปตฺติ ถุลฺลจฺจยสฺส ตสฺมิํ ปิณฺเฑ อาคเต อาปตฺติ สงฺฆาทิเสสสฺสฯ ภิกฺขุ อกปฺปิยสญฺญี อนุปสมฺปนฺนํ ปทโส ธมฺมํ วาเจติ อาปตฺติ ปาจิตฺติยสฺสฯ น ขุํเสตุกาโม น วมฺเภตุกาโม น มงฺกุกตฺตุกาโม ทวกมฺยตา หีเนน หีนํ วเทติ อาปตฺติ ทุพฺภาสิตสฺส ปญฺจเมน อาปตฺติสมุฏฺฐาเนน อิมา ฉ อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา สิยา ปาราชิกาปตฺติกฺขนฺเธน สิยา สงฺฆาทิเสสาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ทุกฺกฏาปตฺติกฺขนฺเธน สิยา ทุพฺภาสิตาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ วาจโต จ จิตฺตโต จ สมุฏฺฐนฺติ น กายโตฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๘๒>, <ฉฏฺเฐน อาปตฺติสมุฏฺฐาเนน กติ อาปตฺติโย อาปชฺชติ ฉฏฺเฐน อาปตฺติสมุฏฺฐาเนน ฉ อาปตฺติโย อาปชฺชติ ภิกฺขุ สํวิทหิตฺวา ภณฺฑํ อวหรติ อาปตฺติ ปาราชิกสฺส ภิกฺขุ อกปฺปิยสญฺญี สํวิทหิตฺวา กุฏิํ กโรติ อเทสิตวตฺถุกํ ปมาณาติกฺกนฺตํ สารมฺภํ อปริกฺกมนํ ปโยเค ทุกฺกฏํ เอกํ ปิณฺฑํ อนาคเต อาปตฺติ ถุลฺลจฺจยสฺส ตสฺมิํ ปิณฺเฑ อาคเต อาปตฺติ สงฺฆาทิเสสสฺสฯ ภิกฺขุ อกปฺปิยสญฺญี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ อาปตฺติ ปาจิตฺติยสฺสฯ ภิกฺขุ อกปฺปิยสญฺญี ภิกฺขุนิยา โวสาสนฺติยา น นิวาเรตฺวา ภุญฺชติ อาปตฺติ ปาฏิเทสนียสฺส ฉฏฺเฐน อาปตฺติสมุฏฺฐาเนน อิมา ฉ อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา ฉนฺนํ อาปตฺติสมุฏฺฐานานํ กติหิ อาปตฺติสมุฏฺฐาเนหิ สมุฏฺฐนฺติ จตุนฺนํ อธิกรณานํ กตมํ อธิกรณํ สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา สิยา ปาราชิกาปตฺติกฺขนฺเธน สิยา สงฺฆาทิเสสาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ปาฏิเทสนียาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ กายโต จ วาจโต จ จิตฺตโต จ สมุฏฺฐนฺติฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จาติฯ>
    stand <ฉนฺนํ อาปตฺติสมุฏฺฐานานํ>
    stand <กตาปตฺติวาโร นิฏฺฐิโต ทุติโยฯ>
  text <๓ อาปตฺติสมุฏฺฐานคาถา>
    text <๒๘๓>
      text <สมุฏฺฐานา กายิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา กติ>
      text <ปุจฺฉามิ ตํ พฺรูหิ วิภงฺคโกวิทฯ>
      text <สมุฏฺฐานา กายิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา ปญฺจ>
      text <เอตํ เต อกฺขามิ วิภงฺคโกวิทฯ>
      text <สมุฏฺฐานา วาจสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา กติ>
      text <ปุจฺฉามิ ตํ พฺรูหิ วิภงฺคโกวิทฯ>
      text <สมุฏฺฐานา วาจสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา จตสฺโส>
      text <เอตํ เต อกฺขามิ วิภงฺคโกวิทฯ>
      text <สมุฏฺฐานา กายิกา วาจสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา กติ>
      text <ปุจฺฉามิ ตํ พฺรูหิ วิภงฺคโกวิทฯ>
      text <สมุฏฺฐานา กายิกา วาจสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา ปญฺจ>
      text <เอตํ เต อกฺขามิ วิภงฺคโกวิทฯ>
      text <สมุฏฺฐานา กายิกา มานสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา กติ>
      text <ปุจฺฉามิ ตํ พฺรูหิ วิภงฺคโกวิทฯ>
      text <สมุฏฺฐานา กายิกา มานสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา ฉ>
      text <เอตํ เต อกฺขามิ วิภงฺคโกวิทฯ>
      text <สมุฏฺฐานา วาจสิกา มานสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา กติ>
      text <ปุจฺฉามิ ตํ พฺรูหิ วิภงฺคโกวิทฯ>
      text <สมุฏฺฐานา วาจสิกา มานสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา ฉ>
      text <เอตํ เต อกฺขามิ วิภงฺคโกวิทฯ>
      text <สมุฏฺฐานา กายิกา วาจสิกา มานสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา กติ>
      text <ปุจฺฉามิ ตํ พฺรูหิ วิภงฺคโกวิทฯ>
      text <สมุฏฺฐานา กายิกา วาจสิกา มานสิกา อนนฺตทสฺสินา>
      text <อกฺขาตา โลกหิเตน วิเวกทสฺสินา>
      text <อาปตฺติโย เตน สมุฏฺฐิตา ฉ>
      text <เอตํ เต อกฺขามิ วิภงฺคโกวิทาติฯ>
      text <กติปุจฺฉา สมุฏฺฐานา กตาปตฺติ ตเถว จ>
      text <สมุฏฺฐานา วิปตฺติ จ ตถาธิกรเณน จาติฯ>
      text <อธิกรณํ ปริยายํ สาธารณา จ ภาคิยา>
      text <สมถา สาธารณิกา สมถสฺส ตพฺภาคิยาฯ>
      text <สมถา สมฺมุขา เจว วินเยน กุสเลน จ>
      text <ยตฺถ สมถสํสฏฺฐา สมฺมนฺติ น สมฺมนฺติ จฯ>
      text <สมถาธิกรณญฺเจว สมุฏฺฐานํ ภชนฺติ จาติฯ>
    stand <อาปตฺติสมุฏฺฐานคาถา นิฏฺฐิตา ตติยาฯ>
  text <๔ วิปตฺติปจฺจยวาโร>
    text <๒๘๔>, <สีลวิปตฺติปจฺจยา กติ อาปตฺติโย อาปชฺชติ สีลวิปตฺติปจฺจยา จตสฺโส อาปตฺติโย อาปชฺชติ ภิกฺขุนี ชานํ ปาราชิกํ ธมฺมํ ปฏิจฺฉาเทติ อาปตฺติ ปาราชิกสฺส เวมติกา ปฏิจฺฉาเทติ อาปตฺติ ถุลฺลจฺจยสฺส ภิกฺขุ สงฺฆาทิเสสํ ปฏิจฺฉาเทติ อาปตฺติ ปาจิตฺติยสฺส อตฺตโน ทุฏฺฐุลฺลํ อาปตฺติํ ปฏิจฺฉาเทติ อาปตฺติ ทุกฺกฏสฺส สีลวิปตฺติปจฺจยา อิมา จตสฺโส อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา สิยา ปาราชิกาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ กายโต จ วาจโต จ จิตฺตโต จ สมุฏฺฐนฺติฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๘๕>, <อาจารวิปตฺติปจฺจยา กติ อาปตฺติโย อาปชฺชติ อาจารวิปตฺติปจฺจยา เอกํ อาปตฺติํ อาปชฺชติฯ อาจารวิปตฺติํ ปฏิจฺฉาเทติ อาปตฺติ ทุกฺกฏสฺส อาจารวิปตฺติปจฺจยา อิมํ เอกํ อาปตฺติํ อาปชฺชติฯ>
    text <สา อาปตฺติ จตุนฺนํ วิปตฺตีนํ กติ วิปตฺติโย ภชติ …เป … สตฺตนฺนํ สมถานํ กติหิ สมเถหิ สมฺมติ สา อาปตฺติ จตุนฺนํ วิปตฺตีนํ เอกํ วิปตฺติํ ภชติ อาจารวิปตฺติํฯ สตฺตนฺนํ อาปตฺติกฺขนฺธานํ เอเกน อาปตฺติกฺขนฺเธน สงฺคหิตา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐาติ กายโต จ วาจโต จ จิตฺตโต จ สมุฏฺฐาติฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๘๖>, <ทิฏฺฐิวิปตฺติปจฺจยา กติ อาปตฺติโย อาปชฺชติ ทิฏฺฐิวิปตฺติปจฺจยา ทฺเว อาปตฺติโย อาปชฺชติฯ ปาปิกาย ทิฏฺฐิยา ยาวตติยํ สมนุภาสนาย น ปฏินิสฺสชฺชติ ญตฺติยา ทุกฺกฏํ กมฺมวาจาปริโยสาเน อาปตฺติ ปาจิตฺติยสฺส ทิฏฺฐิวิปตฺติปจฺจยา อิมา ทฺเว อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ เอกํ วิปตฺติํ ภชนฺติ อาจารวิปตฺติํฯ สตฺตนฺนํ อาปตฺติกฺขนฺธานํ ทฺวีหิ อาปตฺติกฺขนฺเธหิ สงฺคหิตา สิยา ปาจิตฺติยาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ กายโต จ วาจโต จ จิตฺตโต จ สมุฏฺฐนฺติฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๘๗>, <อาชีววิปตฺติปจฺจยา กติ อาปตฺติโย อาปชฺชติ อาชีววิปตฺติปจฺจยา ฉ อาปตฺติโย อาปชฺชติ อาชีวเหตุ อาชีวการณา ปาปิจฺโฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ อาปตฺติ ปาราชิกสฺส อาชีวเหตุ อาชีวการณา สญฺจริตฺตํ สมาปชฺชติ อาปตฺติ สงฺฆาทิเสสสฺส อาชีวเหตุ อาชีวการณา โย เต วิหาเร วสติ โส ภิกฺขุ อรหาติ ภณติ ปฏิวิชานนฺตสฺส อาปตฺติ ถุลฺลจฺจยสฺส อาชีวเหตุ อาชีวการณา ภิกฺขุ ปณีตโภชนานิ อตฺตโน อตฺถาย วิญฺญาเปตฺวา ภุญฺชติ อาปตฺติ ปาจิตฺติยสฺส อาชีวเหตุ อาชีวการณา ภิกฺขุนี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ อาปตฺติ ปาฏิเทสนียสฺส อาชีวเหตุ อาชีวการณา สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติ อาปตฺติ ทุกฺกฏสฺส อาชีววิปตฺติปจฺจยา อิมา ฉ อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติฯ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ ฉหิ อาปตฺติกฺขนฺเธหิ สงฺคหิตา สิยา ปาราชิกาปตฺติกฺขนฺเธน สิยา สงฺฆาทิเสสาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ปาฏิเทสนียาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ ฉหิ สมุฏฺฐาเนหิ สมุฏฺฐนฺติ สิยา กายโต สมุฏฺฐนฺติ น วาจโต น จิตฺตโต สิยา วาจโต สมุฏฺฐนฺติ น กายโต น จิตฺตโต สิยา กายโต จ วาจโต จ สมุฏฺฐนฺติ น จิตฺตโต สิยา กายโต จ จิตฺตโต จ สมุฏฺฐนฺติ น วาจโต สิยา วาจโต จ จิตฺตโต จ สมุฏฺฐนฺติ น กายโต สิยา กายโต จ วาจโต จ จิตฺตโต จ สมุฏฺฐนฺติฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    stand <วิปตฺติปจฺจยวาโร นิฏฺฐิโต จตุตฺโถฯ>
  text <๕ อธิกรณปจฺจยวาโร>
    text <๒๘๘>, <วิวาทาธิกรณปจฺจยา กติ อาปตฺติโย อาปชฺชติ วิวาทาธิกรณปจฺจยา ทฺเว อาปตฺติโย อาปชฺชติ อุปสมฺปนฺนํ โอมสติ อาปตฺติ ปาจิตฺติยสฺส อนุปสมฺปนฺนํ โอมสติ อาปตฺติ ทุกฺกฏสฺส วิวาทาธิกรณปจฺจยา อิมา ทฺเว อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ เอกํ วิปตฺติํ ภชนฺติ อาจารวิปตฺติํฯ สตฺตนฺนํ อาปตฺติกฺขนฺธานํ ทฺวีหิ อาปตฺติกฺขนฺเธหิ สงฺคหิตา สิยา ปาจิตฺติยาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐนฺติ สิยา กายโต จ จิตฺตโต จ สมุฏฺฐนฺติ น วาจโต สิยา วาจโต จ จิตฺตโต จ สมุฏฺฐนฺติ น กายโต สิยา กายโต จ วาจโต จ จิตฺตโต จ สมุฏฺฐนฺติฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๘๙>, <อนุวาทาธิกรณปจฺจยา กติ อาปตฺติโย อาปชฺชติ อนุวาทาธิกรณปจฺจยา ติสฺโส อาปตฺติโย อาปชฺชติฯ ภิกฺขุํ อมูลเกน ปาราชิเกน ธมฺเมน อนุทฺธํเสติ อาปตฺติ สงฺฆาทิเสสสฺส อมูลเกน สงฺฆาทิเสเสน อนุทฺธํเสติ อาปตฺติ ปาจิตฺติยสฺส อมูลิกาย อาจารวิปตฺติยา อนุทฺธํเสติ อาปตฺติ ทุกฺกฏสฺส อนุวาทาธิกรณปจฺจยา อิมา ติสฺโส อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ ตีหิ อาปตฺติกฺขนฺเธหิ สงฺคหิตา สิยา สงฺฆาทิเสสาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ทุกฺกฏาปตฺติกฺขนฺเธน ฯ ฉนฺนํ อาปตฺติสมุฏฺฐานานํ ตีหิ สมุฏฺฐาเนหิ สมุฏฺฐนฺติ สิยา กายโต จ จิตฺตโต จ สมุฏฺฐนฺติ น วาจโต สิยา วาจโต จ จิตฺตโต จ สมุฏฺฐนฺติ น กายโต สิยา กายโต จ วาจโต จ จิตฺตโต จ สมุฏฺฐนฺติฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๙๐>, <อาปตฺตาธิกรณปจฺจยา กติ อาปตฺติโย อาปชฺชติ อาปตฺตาธิกรณปจฺจยา จตสฺโส อาปตฺติโย อาปชฺชติฯ ภิกฺขุนี ชานํ ปาราชิกํ ธมฺมํ ปฏิจฺฉาเทติ อาปตฺติ ปาราชิกสฺส เวมติกา ปฏิจฺฉาเทติ อาปตฺติ ถุลฺลจฺจยสฺส ภิกฺขุ สงฺฆาทิเสสํ ปฏิจฺฉาเทติ อาปตฺติ ปาจิตฺติยสฺส อาจารวิปตฺติํ ปฏิจฺฉาเทติ อาปตฺติ ทุกฺกฏสฺส อาปตฺตาธิกรณปจฺจยา อิมา จตสฺโส อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ จตูหิ อาปตฺติกฺขนฺเธหิ สงฺคหิตา สิยา ปาราชิกาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ กายโต จ วาจโต จ จิตฺตโต จ สมุฏฺฐนฺติฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <๒๙๑>, <กิจฺจาธิกรณปจฺจยา กติ อาปตฺติโย อาปชฺชติ กิจฺจาธิกรณปจฺจยา ปญฺจ อาปตฺติโย อาปชฺชติฯ อุกฺขิตฺตานุวตฺติกา ภิกฺขุนี ยาวตติยํ สมนุภาสนาย น ปฏินิสฺสชฺชติ ญตฺติยา ทุกฺกฏํ ทฺวีหิ กมฺมวาจาหิ ถุลฺลจฺจยา กมฺมวาจาปริโยสาเน อาปตฺติ ปาราชิกสฺสฯ เภทกานุวตฺตกา ภิกฺขู ยาวตติยํ สมนุภาสนาย น ปฏินิสฺสชฺชนฺติ อาปตฺติ สงฺฆาทิเสสสฺส ปาปิกาย ทิฏฺฐิยา ยาวตติยํ สมนุภาสนาย น ปฏินิสฺสชฺชติ อาปตฺติ ปาจิตฺติยสฺส กิจฺจาธิกรณปจฺจยา อิมา ปญฺจ อาปตฺติโย อาปชฺชติฯ>
    text <ตา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ…เป … สตฺตนฺนํ สมถานํ กติหิ สมเถหิ สมฺมนฺติ ตา อาปตฺติโย จตุนฺนํ วิปตฺตีนํ ทฺเว วิปตฺติโย ภชนฺติ สิยา สีลวิปตฺติํ สิยา อาจารวิปตฺติํฯ สตฺตนฺนํ อาปตฺติกฺขนฺธานํ ปญฺจหิ อาปตฺติกฺขนฺเธหิ สงฺคหิตา สิยา ปาราชิกาปตฺติกฺขนฺเธน สิยา สงฺฆาทิเสสาปตฺติกฺขนฺเธน สิยา ถุลฺลจฺจยาปตฺติกฺขนฺเธน สิยา ปาจิตฺติยาปตฺติกฺขนฺเธน สิยา ทุกฺกฏาปตฺติกฺขนฺเธนฯ ฉนฺนํ อาปตฺติสมุฏฺฐานานํ เอเกน สมุฏฺฐาเนน สมุฏฺฐนฺติ กายโต จ วาจโต จ จิตฺตโต จ สมุฏฺฐนฺติ ฯ จตุนฺนํ อธิกรณานํ อาปตฺตาธิกรณํฯ สตฺตนฺนํ สมถานํ ตีหิ สมเถหิ สมฺมนฺติ สิยา สมฺมุขาวินเยน จ ปฏิญฺญาตกรเณน จ สิยา สมฺมุขาวินเยน จ ติณวตฺถารเกน จฯ>
    text <ฐเปตฺวา สตฺต อาปตฺติโย สตฺต อาปตฺติกฺขนฺเธ อวเสสา อาปตฺติโย จตุนฺนํ วิปตฺตีนํ กติ วิปตฺติโย ภชนฺติ สตฺตนฺนํ อาปตฺติกฺขนฺธานํ กติหิ อาปตฺติกฺขนฺเธหิ สงฺคหิตา ฉนฺนํ อาปตฺติสมุฏฺฐานานํ กติหิ สมุฏฺฐาเนหิ สมุฏฺฐนฺติ จตุนฺนํ อธิกรณานํ กตมํ อธิกรณํ สตฺตนฺนํ สมถานํ กติหิ สมเถหิ สมฺมนฺติ ฐเปตฺวา สตฺต อาปตฺติโย สตฺต อาปตฺติกฺขนฺเธ อวเสสา อาปตฺติโย จตุนฺนํ วิปตฺตีนํ น กตมํ วิปตฺติํ ภชนฺติ สตฺตนฺนํ อาปตฺติกฺขนฺธานํ น กตเมน อาปตฺติกฺขนฺเธน สงฺคหิตาฯ ฉนฺนํ อาปตฺติสมุฏฺฐานานํ น กตเมน อาปตฺติสมุฏฺฐาเนน สมุฏฺฐนฺติฯ จตุนฺนํ อธิกรณานํ น กตมํ อธิกรณํฯ สตฺตนฺนํ สมถานํ น กตเมน สมเถน สมฺมนฺติฯ ตํ กิสฺส เหตุ ฐเปตฺวา สตฺต อาปตฺติโย สตฺต อาปตฺติกฺขนฺเธ นตฺถญฺญา อาปตฺติโยติฯ>
    stand <อธิกรณปจฺจยวาโร นิฏฺฐิโต ปญฺจโมฯ>
    stand <อนฺตรเปยฺยาลํ นิฏฺฐิตํฯ>
    stand <ตสฺสุทฺทานํ>
  text <สมถเภโท>
    text <๖ อธิกรณปริยายวาโร>
      text <๒๙๒>, <วิวาทาธิกรณสฺส กิํ ปุพฺพงฺคมํ กติ ฐานานิ กติ วตฺถูนิ กติ ภูมิโย กติ เหตู กติ มูลานิ กติหากาเรหิ วิวทติ วิวาทาธิกรณํ กติหิ สมเถหิ สมฺมติ>
      text <อนุวาทาธิกรณสฺส กิํ ปุพฺพงฺคมํ กติ ฐานานิ กติ วตฺถูนิ กติ ภูมิโย กติ เหตู กติ มูลานิ กติหากาเรหิ อนุวทติ อนุวาทาธิกรณํ กติหิ สมเถหิ สมฺมติ>
      text <อาปตฺตาธิกรณสฺส กิํ ปุพฺพงฺคมํ กติ ฐานานิ กติ วตฺถูนิ กติ ภูมิโย กติ เหตู กติ มูลานิ กติหากาเรหิ อาปตฺติํ อาปชฺชติ อาปตฺตาธิกรณํ กติหิ สมเถหิ สมฺมติ>
      text <กิจฺจาธิกรณสฺส กิํ ปุพฺพงฺคมํ กติ ฐานานิ กติ วตฺถูนิ กติ ภูมิโย กติ เหตู กติ มูลานิ กติหากาเรหิ กิจฺจํ ชายติ กิจฺจาธิกรณํ กติหิ สมเถหิ สมฺมติ>
      text <๒๙๓>, <วิวาทาธิกรณสฺส กิํ ปุพฺพงฺคมนฺติ โลโภ ปุพฺพงฺคโม โทโส ปุพฺพงฺคโม โมโห ปุพฺพงฺคโม อโลโภ ปุพฺพงฺคโม อโทโส ปุพฺพงฺคโม อโมโห ปุพฺพงฺคโมฯ กติ ฐานานีติ อฏฺฐารส เภทกรวตฺถูนิ ฐานานิฯ กติ วตฺถูนีติ อฏฺฐารส เภทกรวตฺถูนิฯ กติ ภูมิโยติ อฏฺฐารส เภทกรวตฺถูนิ ภูมิโยฯ กติ เหตูติ นว เหตู ตโย กุสลเหตู ตโย อกุสลเหตู ตโย อพฺยากตเหตูฯ กติ มูลานีติ ทฺวาทส มูลานิฯ กติหากาเรหิ วิวทตีติ ทฺวีหากาเรหิ วิวทติ ธมฺมทิฏฺฐิ วา อธมฺมทิฏฺฐิ วาฯ วิวาทาธิกรณํ กติหิ สมเถหิ สมฺมตีติ วิวาทาธิกรณํ ทฺวีหิ สมเถหิ สมฺมติ สมฺมุขาวินเยน จ เยภุยฺยสิกาย จฯ>
      text <๒๙๔>, <อนุวาทาธิกรณสฺส กิํ ปุพฺพงฺคมนฺติ โลโภ ปุพฺพงฺคโม โทโส ปุพฺพงฺคโม โมโห ปุพฺพงฺคโม อโลโภ ปุพฺพงฺคโม อโทโส ปุพฺพงฺคโม อโมโห ปุพฺพงฺคโมฯ กติ ฐานานีติ จตสฺโส วิปตฺติโย ฐานานิฯ กติ วตฺถูนีติ จตสฺโส วิปตฺติโย วตฺถูนิฯ กติ ภูมิโยติ จตสฺโส วิปตฺติโย ภูมิโยฯ กติ เหตูติ นว เหตู ตโย กุสลเหตู ตโย อกุสลเหตู ตโย อพฺยากตเหตูฯ กติ มูลานีติ จุทฺทส มูลานิฯ กติหากาเรหิ อนุวทตีติ ทฺวีหากาเรหิ อนุวทติ วตฺถุโต วา อาปตฺติโต วาฯ อนุวาทาธิกรณํ กติหิ สมเถหิ สมฺมตีติ อนุวาทาธิกรณํ จตูหิ สมเถหิ สมฺมติ สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ>
      text <๒๙๕>, <อาปตฺตาธิกรณสฺส กิํ ปุพฺพงฺคมนฺติ โลโภ ปุพฺพงฺคโม โทโส ปุพฺพงฺคโม โมโห ปุพฺพงฺคโม อโลโภ ปุพฺพงฺคโม อโทโส ปุพฺพงฺคโม อโมโห ปุพฺพงฺคโมฯ กติ ฐานานีติ สตฺต อาปตฺติกฺขนฺธา ฐานานิฯ กติ วตฺถูนีติ สตฺต อาปตฺติกฺขนฺธา วตฺถูนิฯ กติ ภูมิโยติ สตฺต อาปตฺติกฺขนฺธา ภูมิโยฯ กติ เหตูติ ฉ เหตู ตโย อกุสลเหตู ตโย อพฺยากตเหตูฯ กติ มูลานีติ ฉ อาปตฺติสมุฏฺฐานานิ มูลานิ ฯ กติหากาเรหิ อาปตฺติํ อาปชฺชตีติ ฉหากาเรหิ อาปตฺติํ อาปชฺชติ อลชฺชิตา อญฺญาณตา กุกฺกุจฺจปกตตา อกปฺปิเย กปฺปิยสญฺญิตา กปฺปิเย อกปฺปิยสญฺญิตา สติสมฺโมสาฯ อาปตฺตาธิกรณํ กติหิ สมเถหิ สมฺมตีติ อาปตฺตาธิกรณํ ตีหิ สมเถหิ สมฺมติ สมฺมุขาวินเยน จ ปฏิญฺญาตกรเณน จ สมฺมุขาวินเยน จ ติณวตฺถารเกน จฯ>
      text <๒๙๖>, <กิจฺจาธิกรณสฺส กิํ ปุพฺพงฺคมนฺติ โลโภ ปุพฺพงฺคโม โทโส ปุพฺพงฺคโม โมโห ปุพฺพงฺคโม อโลโภ ปุพฺพงฺคโม อโทโส ปุพฺพงฺคโม อโมโห ปุพฺพงฺคโมฯ กติ ฐานานีติ จตฺตาริ กมฺมานิ ฐานานิฯ กติ วตฺถูนีติ จตฺตาริ กมฺมานิ วตฺถูนิฯ กติ ภูมิโยติ จตฺตาริ กมฺมานิ ภูมิโยฯ กติ เหตูติ นว เหตู ตโย กุสลเหตู ตโย อกุสลเหตู ตโย อพฺยากตเหตูฯ กติ มูลานีติ เอกํ มูลํ สงฺโฆฯ กติหากาเรหิ กิจฺจํ ชายตีติ ทฺวีหากาเรหิ กิจฺจํ ชายติ ญตฺติโต วา อปโลกนโต วาฯ กิจฺจาธิกรณํ กติหิ สมเถหิ สมฺมตีติ กิจฺจาธิกรณํ เอเกน สมเถน สมฺมติ สมฺมุขาวินเยนฯ>
      text <กติ สมถา สตฺต สมถาฯ สมฺมุขาวินโย สติวินโย อมูฬฺหวินโย ปฏิญฺญาตกรณํ เยภุยฺยสิกา ตสฺสปาปิยสิกา ติณวตฺถารโก อิเม สตฺต สมถาฯ>
      text <สิยา อิเม สตฺต สมถา ทส สมถา โหนฺติ ทส สมถา สตฺต สมถา โหนฺติ วตฺถุวเสน ปริยาเยน สิยาติฯ>
      text <กถญฺจ สิยา วิวาทาธิกรณสฺส ทฺเว สมถา อนุวาทาธิกรณสฺส จตฺตาโร สมถา อาปตฺตาธิกรณสฺส ตโย สมถา กิจฺจาธิกรณสฺส เอโก สมโถฯ เอวํ อิเม สตฺต สมถา ทส สมถา โหนฺติ ทส สมถา สตฺต สมถา โหนฺติ วตฺถุวเสน ปริยาเยนฯ>
      stand <ปริยายวาโร นิฏฺฐิโต ฉฏฺโฐฯ>
    text <๗ สาธารณวาโร>
      text <๒๙๗>, <กติ สมถา วิวาทาธิกรณสฺส สาธารณา กติ สมถา วิวาทาธิกรณสฺส อสาธารณา กติ สมถา อนุวาทาธิกรณสฺส สาธารณา กติ สมถา อนุวาทาธิกรณสฺส อสาธารณา กติ สมถา อาปตฺตาธิกรณสฺส สาธารณา กติ สมถา อาปตฺตาธิกรณสฺส อสาธารณา กติ สมถา กิจฺจาธิกรณสฺส สาธารณา กติ สมถา กิจฺจาธิกรณสฺส อสาธารณา>
      text <ทฺเว สมถา วิวาทาธิกรณสฺส สาธารณา สมฺมุขาวินโย เยภุยฺยสิกาฯ ปญฺจ สมถา วิวาทาธิกรณสฺส อสาธารณา สติวินโย อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโกฯ>
      text <จตฺตาโร สมถา อนุวาทาธิกรณสฺส สาธารณา สมฺมุขาวินโย สติวินโย อมูฬฺหวินโย ตสฺสปาปิยสิกาฯ ตโย สมถา อนุวาทาธิกรณสฺส อสาธารณา เยภุยฺยสิกา ปฏิญฺญาตกรณํ ติณวตฺถารโกฯ>
      text <ตโย สมถา อาปตฺตาธิกรณสฺส สาธารณา สมฺมุขาวินโย ปฏิญฺญาตกรณํ ติณวตฺถารโกฯ จตฺตาโร สมถา อาปตฺตาธิกรณสฺส อสาธารณา เยภุยฺยสิกา สติวินโย อมูฬฺหวินโย ตสฺสปาปิยสิกา ฯ>
      text <เอโก สมโถ กิจฺจาธิกรณสฺส สาธารโณ สมฺมุขาวินโยฯ ฉ สมถา กิจฺจาธิกรณสฺส อสาธารณา เยภุยฺยสิกา สติวินโย อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโกฯ>
      stand <สาธารณวาโร นิฏฺฐิโต สตฺตโมฯ>
    text <๘ ตพฺภาคิยวาโร>
      text <๒๙๘>, <กติ สมถา วิวาทาธิกรณสฺส ตพฺภาคิยา กติ สมถา วิวาทาธิกรณสฺส อญฺญภาคิยา กติ สมถา อนุวาทาธิกรณสฺส ตพฺภาคิยา กติ สมถา อนุวาทาธิกรณสฺส อญฺญภาคิยา กติ สมถา อาปตฺตาธิกรณสฺส ตพฺภาคิยา กติ สมถา อาปตฺตาธิกรณสฺส อญฺญภาคิยา กติ สมถา กิจฺจาธิกรณสฺส ตพฺภาคิยา กติ สมถา กิจฺจาธิกรณสฺส อญฺญภาคิยา>
      text <ทฺเว สมถา วิวาทาธิกรณสฺส ตพฺภาคิยา สมฺมุขาวินโย เยภุยฺยสิกาฯ ปญฺจ สมถา วิวาทาธิกรณสฺส อญฺญภาคิยา สติวินโย อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโกฯ>
      text <จตฺตาโร สมถา อนุวาทาธิกรณสฺส ตพฺภาคิยา สมฺมุขาวินโย สติวินโย อมูฬฺหวินโย ตสฺสปาปิยสิกาฯ ตโย สมถา อนุวาทาธิกรณสฺส อญฺญภาคิยา เยภุยฺยสิกา ปฏิญฺญาตกรณํ ติณวตฺถารโกฯ>
      text <ตโย สมถา อาปตฺตาธิกรณสฺส ตพฺภาคิยา สมฺมุขาวินโย ปฏิญฺญาตกรณํ ติณวตฺถารโกฯ จตฺตาโร สมถา อาปตฺตาธิกรณสฺส อญฺญภาคิยา เยภุยฺยสิกา สติวินโย อมูฬฺหวินโย ตสฺสปาปิยสิกาฯ>
      text <เอโก สมโถ กิจฺจาธิกรณสฺส ตพฺภาคิโย สมฺมุขาวินโยฯ ฉ สมถา กิจฺจาธิกรณสฺส อญฺญภาคิยา เยภุยฺยสิกา สติวินโย อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโกฯ>
      stand <ตพฺภาคิยวาโร นิฏฺฐิโต อฏฺฐโมฯ>
    text <๙ สมถา สมถสฺส สาธารณวาโร>
      text <๒๙๙>, <สมถา สมถสฺส สาธารณา สมถา สมถสฺส อสาธารณาฯ สิยา สมถา สมถสฺส สาธารณา สิยา สมถา สมถสฺส อสาธารณาฯ>
      text <กถํ สิยา สมถา สมถสฺส สาธารณา กถํ สิยา สมถา สมถสฺส อสาธารณา เยภุยฺยสิกา สมฺมุขาวินยสฺส สาธารณา สติวินยสฺส อมูฬฺหวินยสฺส ปฏิญฺญาตกรณสฺส ตสฺสปาปิยสิกาย ติณวตฺถารกสฺส อสาธารณาฯ>
      text <สติวินโย สมฺมุขาวินยสฺส สาธารโณ อมูฬฺหวินยสฺส ปฏิญฺญาตกรณสฺส ตสฺสปาปิยสิกาย ติณวตฺถารกสฺส เยภุยฺยสิกาย อสาธารโณฯ>
      text <อมูฬฺหวินโย สมฺมุขาวินยสฺส สาธารโณ ปฏิญฺญาตกรณสฺส ตสฺสปาปิยสิกาย ติณวตฺถารกสฺส เยภุยฺยสิกาย สติวินยสฺส อสาธารโณฯ>
      text <ปฏิญฺญาตกรณํ สมฺมุขาวินยสฺส สาธารณํ ตสฺสปาปิยสิกาย ติณวตฺถารกสฺส เยภุยฺยสิกาย สติวินยสฺส อมูฬฺหวินยสฺส อสาธารณํฯ>
      text <ตสฺสปาปิยสิกา สมฺมุขาวินยสฺส สาธารณา ติณวตฺถารกสฺส เยภุยฺยสิกาย สติวินยสฺส อมูฬฺหวินยสฺส ปฏิญฺญาตกรณสฺส อสาธารณาฯ>
      text <ติณวตฺถารโก สมฺมุขาวินยสฺส สาธารโณ เยภุยฺยสิกาย สติวินยสฺส อมูฬฺหวินยสฺส ปฏิญฺญาตกรณสฺส ตสฺสปาปิยสิกาย อสาธารโณ ฯ เอวํ สิยา สมถา สมถสฺส สาธารณา เอวํ สิยา สมถา สมถสฺส อสาธารณาฯ>
      stand <สมถา สมถสฺส สาธารณวาโร นิฏฺฐิโต นวโมฯ>
    text <๑๐ สมถา สมถสฺส ตพฺภาคิยวาโร>
      text <๓๐๐>, <สมถา สมถสฺส ตพฺภาคิยา สมถา สมถสฺส อญฺญภาคิยาฯ สิยา สมถา สมถสฺส ตพฺภาคิยา สิยา สมถา สมถสฺส อญฺญภาคิยาฯ>
      text <กถํ สิยา สมถา สมถสฺส ตพฺภาคิยา กถํ สิยา สมถา สมถสฺส อญฺญภาคิยา เยภุยฺยสิกา สมฺมุขาวินยสฺส ตพฺภาคิยา สติวินยสฺส อมูฬฺหวินยสฺส ปฏิญฺญาตกรณสฺส ตสฺสปาปิยสิกาย ติณวตฺถารกสฺส อญฺญภาคิยาฯ>
      text <สติวินโย สมฺมุขาวินยสฺส ตพฺภาคิโย อมูฬฺหวินยสฺส ปฏิญฺญาตกรณสฺส ตสฺสปาปิยสิกาย ติณวตฺถารกสฺส เยภุยฺยสิกาย อญฺญภาคิโยฯ>
      text <อมูฬฺหวินโย สมฺมุขาวินยสฺส ตพฺภาคิโย ปฏิญฺญาตกรณสฺส ตสฺสปาปิยสิกาย ติณวตฺถารกสฺส เยภุยฺยสิกาย สติวินยสฺส อญฺญภาคิโยฯ>
      text <ปฏิญฺญาตกรณํ สมฺมุขาวินยสฺส ตพฺภาคิยํ ตสฺสปาปิยสิกาย ติณวตฺถารกสฺส เยภุยฺยสิกาย สติวินยสฺส อมูฬฺหวินยสฺส อญฺญภาคิยํฯ>
      text <ตสฺสปาปิยสิกา สมฺมุขาวินยสฺส ตพฺภาคิยา ติณวตฺถารกสฺส เยภุยฺยสิกาย สติวินยสฺส อมูฬฺหวินยสฺส ปฏิญฺญาตกรณสฺส อญฺญภาคิยาฯ>
      text <ติณวตฺถารโก สมฺมุขาวินยสฺส ตพฺภาคิโย เยภุยฺยสิกาย สติวินยสฺส อมูฬฺหวินยสฺส ปฏิญฺญาตกรณสฺส ตสฺสปาปิยสิกาย อญฺญภาคิโยฯ เอวํ สิยา สมถา สมถสฺส ตพฺภาคิยา เอวํ สิยา สมถา สมถสฺส อญฺญภาคิยาฯ>
      stand <สมถา สมถสฺส ตพฺภาคิยวาโร นิฏฺฐิโต ทสโมฯ>
    text <๑๑ สมถสมฺมุขาวินยวาโร>
      text <๓๐๑>, <สมโถ สมฺมุขาวินโย สมฺมุขาวินโย สมโถ สมโถ เยภุยฺยสิกา เยภุยฺยสิกา สมโถ สมโถ สติวินโย สติวินโย สมโถ สมโถ อมูฬฺหวินโย อมูฬฺหวินโย สมโถ สมโถ ปฏิญฺญาตกรณํ ปฏิญฺญาตกรณํ สมโถ สมโถ ตสฺสปาปิยสิกา ตสฺสปาปิยสิกา สมโถ สมโถ ติณวตฺถารโก ติณวตฺถารโก สมโถ>
      text <เยภุยฺยสิกา สติวินโย อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโก อิเม สมถา สมถา โน สมฺมุขาวินโยฯ สมฺมุขาวินโย สมโถ เจว สมฺมุขาวินโย จฯ>
      text <สติวินโย อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโก สมฺมุขาวินโย อิเม สมถา สมถา โน เยภุยฺยสิกาฯ เยภุยฺยสิกา สมโถ เจว เยภุยฺยสิกา จฯ>
      text <อมูฬฺหวินโย ปฏิญฺญาตกรณํ ตสฺสปาปิยสิกา ติณวตฺถารโก สมฺมุขาวินโย เยภุยฺยสิกา อิเม สมถา สมถา โน สติวินโยฯ สติวินโย สมโถ เจว สติวินโย จฯ>
      text <ปฏิญฺญาตกรณํ ตสฺสปาปิยสิกา ติณวตฺถารโก สมฺมุขาวินโย เยภุยฺยสิกา สติวินโย อิเม สมถา สมถา โน อมูฬฺหวินโยฯ อมูฬฺหวินโย สมโถ เจว อมูฬฺหวินโย จฯ>
      text <ตสฺสปาปิยสิกา ติณวตฺถารโก สมฺมุขาวินโย เยภุยฺยสิกา สติวินโย อมูฬฺหวินโย อิเม สมถา สมถา โน ปฏิญฺญาตกรณํฯ ปฏิญฺญาตกรณํ สมโถ เจว ปฏิญฺญาตกรณญฺจฯ>
      text <ติณวตฺถารโก สมฺมุขาวินโย เยภุยฺยสิกา สติวินโย อมูฬฺหวินโย ปฏิญฺญาตกรณํ อิเม สมถา สมถา โน ตสฺสปาปิยสิกาฯ ตสฺสปาปิยสิกา สมโถ เจว ตสฺสปาปิยสิกา จฯ>
      text <สมฺมุขาวินโย เยภุยฺยสิกา สติวินโย อมูฬฺหวินโย ปฏิญฺญาตกรณํ ตสฺสปาปิยสิกา อิเม สมถา สมถา โน ติณวตฺถารโกฯ ติณวตฺถารโก สมโถ เจว ติณวตฺถารโก จฯ>
      stand <สมถสมฺมุขาวินยวาโร นิฏฺฐิโต เอกาทสโมฯ>
    text <๑๒ วินยวาโร>
      text <๓๐๒>, <วินโย สมฺมุขาวินโย สมฺมุขาวินโย วินโย วินโย เยภุยฺยสิกา เยภุยฺยสิกา วินโย วินโย สติวินโย สติวินโย วินโย วินโย อมูฬฺหวินโย อมูฬฺหวินโย วินโย วินโย ปฏิญฺญาตกรณํ ปฏิญฺญาตกรณํ วินโย วินโย ตสฺสปาปิยสิกา ตสฺสปาปิยสิกา วินโย วินโย ติณวตฺถารโก ติณวตฺถารโก วินโย>
      text <วินโย สิยา สมฺมุขาวินโย สิยา น สมฺมุขาวินโยฯ สมฺมุขาวินโย วินโย เจว สมฺมุขาวินโย จฯ>
      text <วินโย สิยา เยภุยฺยสิกา สิยา น เยภุยฺยสิกาฯ เยภุยฺยสิกา วินโย เจว เยภุยฺยสิกา จฯ>
      text <วินโย สิยา สติวินโย สิยา น สติวินโยฯ สติวินโย วินโย เจว สติวินโย จฯ>
      text <วินโย สิยา อมูฬฺหวินโย สิยา น อมูฬฺหวินโยฯ อมูฬฺหวินโย วินโย เจว อมูฬฺหวินโย จ ฯ>
      text <วินโย สิยา ปฏิญฺญาตกรณํ สิยา น ปฏิญฺญาตกรณํฯ ปฏิญฺญาตกรณํ วินโย เจว ปฏิญฺญาตกรณญฺจฯ>
      text <วินโย สิยา ตสฺสปาปิยสิกา สิยา น ตสฺสปาปิยสิกาฯ ตสฺสปาปิยสิกา วินโย เจว ตสฺสปาปิยสิกา จฯ>
      text <วินโย สิยา ติณวตฺถารโก สิยา น ติณวตฺถารโกฯ ติณวตฺถารโก วินโย เจว ติณวตฺถารโก จฯ>
      stand <วินยวาโร นิฏฺฐิโต ทฺวาทสโมฯ>
    text <๑๓ กุสลวาโร>
      text <๓๐๓>, <สมฺมุขาวินโย กุสโล อกุสโล อพฺยากโต เยภุยฺยสิกา กุสลา อกุสลา อพฺยากตา สติวินโย กุสโล อกุสโล อพฺยากโต อมูฬฺหวินโย กุสโล อกุสโล อพฺยากโต ปฏิญฺญาตกรณํ กุสลํ อกุสลํ อพฺยากตํ ตสฺสปาปิยสิกา กุสลา อกุสลา อพฺยากตา ติณวตฺถารโก กุสโล อกุสโล อพฺยากโต>
      text <สมฺมุขาวินโย สิยา กุสโล สิยา อพฺยากโตฯ นตฺถิ สมฺมุขาวินโย อกุสโลฯ>
      text <เยภุยฺยสิกา สิยา กุสลา สิยา อกุสลา สิยา อพฺยากตาฯ>
      text <สติวินโย สิยา กุสโล สิยา อกุสโล สิยา อพฺยากโตฯ>
      text <อมูฬฺหวินโย สิยา กุสโล สิยา อกุสโล สิยา อพฺยากโตฯ>
      text <ปฏิญฺญาตกรณํ สิยา กุสลํ สิยา อกุสลํ สิยา อพฺยากตํฯ>
      text <ตสฺสปาปิยสิกา สิยา กุสลา สิยา อกุสลา สิยา อพฺยากตาฯ>
      text <ติณวตฺถารโก สิยา กุสโล สิยา อกุสโล สิยา อพฺยากโตฯ>
      text <วิวาทาธิกรณํ กุสลํ อกุสลํ อพฺยากตํฯ อนุวาทาธิกรณํ กุสลํ อกุสลํ อพฺยากตํฯ อาปตฺตาธิกรณํ กุสลํ อกุสลํ อพฺยากตํฯ กิจฺจาธิกรณํ กุสลํ อกุสลํ อพฺยากตํฯ>
      text <วิวาทาธิกรณํ สิยา กุสลํ สิยา อกุสลํ สิยา อพฺยากตํฯ>
      text <อนุวาทาธิกรณํ สิยา กุสลํ สิยา อกุสลํ สิยา อพฺยากตํฯ>
      text <อาปตฺตาธิกรณํ สิยา อกุสลํ สิยา อพฺยากตํฯ นตฺถิ อาปตฺตาธิกรณํ กุสลํฯ>
      text <กิจฺจาธิกรณํ สิยา กุสลํ สิยา อกุสลํ สิยา อพฺยากตํฯ>
      stand <กุสลวาโร นิฏฺฐิโต เตรสโมฯ>
    text <๑๔ ยตฺถวาโร ปุจฺฉาวาโร>
      text <๓๐๔>, <ยตฺถ เยภุยฺยสิกา ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ เยภุยฺยสิกา ลพฺภติฯ น ตตฺถ สติวินโย ลพฺภติ น ตตฺถ อมูฬฺหวินโย ลพฺภติ น ตตฺถ ปฏิญฺญาตกรณํ ลพฺภติ น ตตฺถ ตสฺสปาปิยสิกา ลพฺภติ น ตตฺถ ติณวตฺถารโก ลพฺภติฯ>
      text <ยตฺถ สติวินโย ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ สติวินโย ลพฺภติฯ น ตตฺถ อมูฬฺหวินโย ลพฺภติ น ตตฺถ ปฏิญฺญาตกรณํ ลพฺภติ น ตตฺถ ตสฺสปาปิยสิกา ลพฺภติ น ตตฺถ ติณวตฺถารโก ลพฺภติ น ตตฺถ เยภุยฺยสิกา ลพฺภติฯ>
      text <ยตฺถ อมูฬฺหวินโย ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ อมูฬฺหวินโย ลพฺภติฯ น ตตฺถ ปฏิญฺญาตกรณํ ลพฺภติ น ตตฺถ ตสฺสปาปิยสิกา ลพฺภติ น ตตฺถ ติณวตฺถารโก ลพฺภติ น ตตฺถ เยภุยฺยสิกา ลพฺภติ น ตตฺถ สติวินโย ลพฺภติฯ>
      text <ยตฺถ ปฏิญฺญาตกรณํ ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ ปฏิญฺญาตกรณํ ลพฺภติฯ น ตตฺถ ตสฺสปาปิยสิกา ลพฺภติ น ตตฺถ ติณวตฺถารโก ลพฺภติ น ตตฺถ เยภุยฺยสิกา ลพฺภติ น ตตฺถ สติวินโย ลพฺภติ น ตตฺถ อมูฬฺหวินโย ลพฺภติฯ>
      text <ยตฺถ ตสฺสปาปิยสิกา ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ ตสฺสปาปิยสิกา ลพฺภติฯ น ตตฺถ ติณวตฺถารโก ลพฺภติ น ตตฺถ เยภุยฺยสิกา ลพฺภติ น ตตฺถ สติวินโย ลพฺภติ น ตตฺถ อมูฬฺหวินโย ลพฺภติ น ตตฺถ ปฏิญฺญาตกรณํ ลพฺภติฯ>
      text <ยตฺถ ติณวตฺถารโก ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ ติณวตฺถารโก ลพฺภติฯ น ตตฺถ เยภุยฺยสิกา ลพฺภติ น ตตฺถ สติวินโย ลพฺภติ น ตตฺถ อมูฬฺหวินโย ลพฺภติ น ตตฺถ ปฏิญฺญาตกรณํ ลพฺภติ น ตตฺถ ตสฺสปาปิยสิกา ลพฺภติฯ>
      text <ยตฺถ เยภุยฺยสิกา ตตฺถ สมฺมุขาวินโย ยตฺถ สมฺมุขาวินโย ตตฺถ เยภุยฺยสิกาฯ น ตตฺถ สติวินโย น ตตฺถ อมูฬฺหวินโย น ตตฺถ ปฏิญฺญาตกรณํ น ตตฺถ ตสฺสปาปิยสิกา น ตตฺถ ติณวตฺถารโกฯ>
      text <ยตฺถ สติวินโย ตตฺถ สมฺมุขาวินโย ยตฺถ สมฺมุขาวินโย ตตฺถ สติวินโยฯ น ตตฺถ อมูฬฺหวินโย น ตตฺถ ปฏิญฺญาตกรณํ น ตตฺถ ตสฺสปาปิยสิกา น ตตฺถ ติณวตฺถารโก น ตตฺถ เยภุยฺยสิกาฯ สมฺมุขาวินยํ กาตุน มูลํ…เป …ฯ>
      text <ยตฺถ ติณวตฺถารโก ตตฺถ สมฺมุขาวินโย ยตฺถ สมฺมุขาวินโย ตตฺถ ติณวตฺถารโกฯ น ตตฺถ เยภุยฺยสิกา น ตตฺถ สติวินโย น ตตฺถ อมูฬฺหวินโย น ตตฺถ ปฏิญฺญาตกรณํ น ตตฺถ ตสฺสปาปิยสิกาฯ>
      stand <จกฺกเปยฺยาลํฯ>
      stand <ยตฺถวาโร นิฏฺฐิโต จุทฺทสโมฯ>
    text <๑๕ สมถวาโร วิสฺสชฺชนาวาโร>
      text <๓๐๕>, <ยสฺมิํ สมเย สมฺมุขาวินเยน จ เยภุยฺยสิกาย จ อธิกรณํ วูปสมฺมติ ยตฺถ เยภุยฺยสิกา ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ เยภุยฺยสิกา ลพฺภติฯ น ตตฺถ สติวินโย ลพฺภติ น ตตฺถ อมูฬฺหวินโย ลพฺภติ น ตตฺถ ปฏิญฺญาตกรณํ ลพฺภติ น ตตฺถ ตสฺสปาปิยสิกา ลพฺภติ น ตตฺถ ติณวตฺถารโก ลพฺภติฯ>
      text <ยสฺมิํ สมเย สมฺมุขาวินเยน จ สติวินเยน จ อธิกรณํ วูปสมฺมติ ยตฺถ สติวินโย ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ สติวินโย ลพฺภติฯ น ตตฺถ อมูฬฺหวินโย ลพฺภติ น ตตฺถ ปฏิญฺญาตกรณํ ลพฺภติ น ตตฺถ ตสฺสปาปิยสิกา ลพฺภติ น ตตฺถ ติณวตฺถารโก ลพฺภติ น ตตฺถ เยภุยฺยสิกา ลพฺภติฯ>
      text <ยสฺมิํ สมเย สมฺมุขาวินเยน จ อมูฬฺหวินเยน จ อธิกรณํ วูปสมฺมติ ยตฺถ อมูฬฺหวินโย ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ อมูฬฺหวินโย ลพฺภติฯ น ตตฺถ ปฏิญฺญาตกรณํ ลพฺภติ น ตตฺถ ตสฺสปาปิยสิกา ลพฺภติ น ตตฺถ ติณวตฺถารโก ลพฺภติ น ตตฺถ เยภุยฺยสิกา ลพฺภติ น ตตฺถ สติวินโย ลพฺภติฯ>
      text <ยสฺมิํ สมเย สมฺมุขาวินเยน จ ปฏิญฺญาตกรเณน จ อธิกรณํ วูปสมฺมติ ยตฺถ ปฏิญฺญาตกรณํ ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ ปฏิญฺญาตกรณํ ลพฺภติฯ น ตตฺถ ตสฺสปาปิยสิกา ลพฺภติ น ตตฺถ ติณวตฺถารโก ลพฺภติ น ตตฺถ เยภุยฺยสิกา ลพฺภติ น ตตฺถ สติวินโย ลพฺภติ น ตตฺถ อมูฬฺหวินโย ลพฺภติฯ>
      text <ยสฺมิํ สมเย สมฺมุขาวินเยน จ ตสฺสปาปิยสิกาย จ อธิกรณํ วูปสมฺมติ ยตฺถ ตสฺสปาปิยสิกา ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ ตสฺสปาปิยสิกา ลพฺภติฯ น ตตฺถ ติณวตฺถารโก ลพฺภติ น ตตฺถ เยภุยฺยสิกา ลพฺภติ น ตตฺถ สติวินโย ลพฺภติ น ตตฺถ อมูฬฺหวินโย ลพฺภติ น ตตฺถ ปฏิญฺญาตกรณํ ลพฺภติฯ>
      text <ยสฺมิํ สมเย สมฺมุขาวินเยน จ ติณวตฺถารเกน จ อธิกรณํ วูปสมฺมติ ยตฺถ ติณวตฺถารโก ลพฺภติ ตตฺถ สมฺมุขาวินโย ลพฺภติ ยตฺถ สมฺมุขาวินโย ลพฺภติ ตตฺถ ติณวตฺถารโก ลพฺภติฯ น ตตฺถ เยภุยฺยสิกา ลพฺภติ น ตตฺถ สติวินโย ลพฺภติ น ตตฺถ อมูฬฺหวินโย ลพฺภติ น ตตฺถ ปฏิญฺญาตกรณํ ลพฺภติ น ตตฺถ ตสฺสปาปิยสิกา ลพฺภติฯ>
      stand <สมถวาโร นิฏฺฐิโต ปนฺนรสโมฯ>
    text <๑๖ สํสฏฺฐวาโร>
      text <๓๐๖>, <อธิกรณนฺติ วา สมถาติ วา อิเม ธมฺมา สํสฏฺฐา อุทาหุ วิสํสฏฺฐา ลพฺภา จ ปนิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุนฺติ>
      text <อธิกรณนฺติ วา สมถาติ วา อิเม ธมฺมา วิสํสฏฺฐา โน สํสฏฺฐาฯ ลพฺภา จ ปนิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุนฺติฯ โส มา เหวนฺติสฺส วจนีโยฯ อธิกรณนฺติ วา สมถาติ วา อิเม ธมฺมา สํสฏฺฐา โน วิสํสฏฺฐาฯ โน จ ลพฺภา อิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุํฯ ตํ กิสฺส เหตุ นนุ วุตฺตํ ภควตา จตฺตาริมานิ ภิกฺขเว อธิกรณานิ สตฺต สมถาฯ อธิกรณา สมเถหิ สมฺมนฺติ สมถา อธิกรเณหิ สมฺมนฺติฯ เอวํ อิเม ธมฺมา สํสฏฺฐา โน วิสํสฏฺฐา โน จ ลพฺภา อิเมสํ ธมฺมานํ วินิพฺภุชิตฺวา วินิพฺภุชิตฺวา นานากรณํ ปญฺญาเปตุนฺติฯ>
      stand <สํสฏฺฐวาโร นิฏฺฐิโต โสฬสโมฯ>
    text <๑๗ สมฺมติวาโร>
      text <๓๐๗>, <วิวาทาธิกรณํ กติหิ สมเถหิ สมฺมติ อนุวาทาธิกรณํ กติหิ สมเถหิ สมฺมติ อาปตฺตาธิกรณํ กติหิ สมเถหิ สมฺมติ กิจฺจาธิกรณํ กติหิ สมเถหิ สมฺมติ>
      text <วิวาทาธิกรณํ ทฺวีหิ สมเถหิ สมฺมติ สมฺมุขาวินเยน จ เยภุยฺยสิกาย จฯ>
      text <อนุวาทาธิกรณํ จตูหิ สมเถหิ สมฺมติ สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ>
      text <อาปตฺตาธิกรณํ ตีหิ สมเถหิ สมฺมติ สมฺมุขาวินเยน จ ปฏิญฺญาตกรเณน จ ติณวตฺถารเกน จฯ>
      text <กิจฺจาธิกรณํ เอเกน สมเถน สมฺมติ สมฺมุขาวินเยนฯ>
      text <วิวาทาธิกรณญฺจ อนุวาทาธิกรณญฺจ กติหิ สมเถหิ สมฺมนฺติ วิวาทาธิกรณญฺจ อนุวาทาธิกรณญฺจ ปญฺจหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ>
      text <วิวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ วิวาทาธิกรณญฺจ อาปตฺตาธิกรณญฺจ จตูหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ ปฏิญฺญาตกรเณน จ ติณวตฺถารเกน จฯ>
      text <วิวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ วิวาทาธิกรณญฺจ กิจฺจาธิกรณญฺจ ทฺวีหิ สมเถหิ สมฺมนฺติ สมฺมุขาวินเยน จ เยภุยฺยสิกาย จฯ>
      text <อนุวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ อนุวาทาธิกรณญฺจ อาปตฺตาธิกรณญฺจ ฉหิ สมเถหิ สมฺมนฺติ สมฺมุขาวินเยน จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ>
      text <อนุวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ อนุวาทาธิกรณญฺจ กิจฺจาธิกรณญฺจ จตูหิ สมเถหิ สมฺมนฺติ สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ>
      text <อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ อาปตฺตาธิกรณญฺจ กิจฺจาธิกรณญฺจ ตีหิ สมเถหิ สมฺมนฺติ สมฺมุขาวินเยน จ ปฏิญฺญาตกรเณน จ ติณวตฺถารเกน จฯ>
      text <วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ สตฺตหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ>
      text <วิวาทาธิกรณญฺจ อนุวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ วิวาทาธิกรณญฺจ อนุวาทาธิกรณญฺจ กิจฺจาธิกรณญฺจ ปญฺจหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ>
      text <อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ ฉหิ สมเถหิ สมฺมนฺติ สมฺมุขาวินเยน จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ>
      text <วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ สตฺตหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ>
      stand <สมฺมติวาโร นิฏฺฐิโต สตฺตรสโมฯ>
    text <๑๘ สมฺมนฺติ น สมฺมนฺติวาโร>
      text <๓๐๘>, <วิวาทาธิกรณํ กติหิ สมเถหิ สมฺมติ กติหิ สมเถหิ น สมฺมติ อนุวาทาธิกรณํ กติหิ สมเถหิ สมฺมติ กติหิ สมเถหิ น สมฺมติ อาปตฺตาธิกรณํ กติหิ สมเถหิ สมฺมติ กติหิ สมเถหิ น สมฺมติ กิจฺจาธิกรณํ กติหิ สมเถหิ สมฺมติ กติหิ สมเถหิ น สมฺมติ>
      text <วิวาทาธิกรณํ ทฺวีหิ สมเถหิ สมฺมติ สมฺมุขาวินเยน จ เยภุยฺยสิกาย จฯ ปญฺจหิ สมเถหิ น สมฺมติ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ>
      text <อนุวาทาธิกรณํ จตูหิ สมเถหิ สมฺมติ สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ ตีหิ สมเถหิ น สมฺมติ เยภุยฺยสิกาย จ ปฏิญฺญาตกรเณน จ ติณวตฺถารเกน จฯ>
      text <อาปตฺตาธิกรณํ ตีหิ สมเถหิ สมฺมติ สมฺมุขาวินเยน จ ปฏิญฺญาตกรเณน จ ติณวตฺถารเกน จฯ จตูหิ สมเถหิ น สมฺมติ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ>
      text <กิจฺจาธิกรณํ เอเกน สมเถน สมฺมติ สมฺมุขาวินเยนฯ ฉหิ สมเถหิ น สมฺมติ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ>
      text <วิวาทาธิกรณญฺจ อนุวาทาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ วิวาทาธิกรณญฺจ อนุวาทาธิกรณญฺจ ปญฺจหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ ทฺวีหิ สมเถหิ น สมฺมนฺติ ปฏิญฺญาตกรเณน จ ติณวตฺถารเกน จฯ>
      text <วิวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ วิวาทาธิกรณญฺจ อาปตฺตาธิกรณญฺจ จตูหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ ปฏิญฺญาตกรเณน จ ติณวตฺถารเกน จฯ ตีหิ สมเถหิ น สมฺมนฺติ สติวินเยน จ อมูฬฺหวินเยน จ ตสฺสปาปิยสิกาย จฯ>
      text <วิวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ วิวาทาธิกรณญฺจ กิจฺจาธิกรณญฺจ ทฺวีหิ สมเถหิ สมฺมนฺติ สมฺมุขาวินเยน จ เยภุยฺยสิกาย จฯ ปญฺจหิ สมเถหิ น สมฺมนฺติ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ>
      text <อนุวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ อนุวาทาธิกรณญฺจ อาปตฺตาธิกรณญฺจ ฉหิ สมเถหิ สมฺมนฺติ สมฺมุขาวินเยน จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ เอเกน สมเถน น สมฺมนฺติ เยภุยฺยสิกายฯ>
      text <อนุวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ อนุวาทาธิกรณญฺจ กิจฺจาธิกรณญฺจ จตูหิ สมเถหิ สมฺมนฺติ สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกา จฯ ตีหิ สมเถหิ น สมฺมนฺติ เยภุยฺยสิกาย จ ปฏิญฺญาตกรเณน จ ติณวตฺถารเกน จฯ>
      text <อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ อาปตฺตาธิกรณญฺจ กิจฺจาธิกรณญฺจ ตีหิ สมเถหิ สมฺมนฺติ สมฺมุขาวินเยน จ ปฏิญฺญาตกรเณน จ ติณวตฺถารเกน จ ฯ จตูหิ สมเถหิ น สมฺมนฺติ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ>
      text <วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ สตฺตหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ>
      text <วิวาทาธิกรณญฺจ อนุวาทาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ วิวาทาธิกรณญฺจ อนุวาทาธิกรณญฺจ กิจฺจาธิกรณญฺจ ปญฺจหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จฯ ทฺวีหิ สมเถหิ น สมฺมนฺติ ปฏิญฺญาตกรเณน จ ติณวตฺถารเกน จฯ>
      text <อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ ฉหิ สมเถหิ สมฺมนฺติ สมฺมุขาวินเยน จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ เอเกน สมเถน น สมฺมนฺติ เยภุยฺยสิกายฯ>
      text <วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ กติหิ สมเถหิ สมฺมนฺติ กติหิ สมเถหิ น สมฺมนฺติ วิวาทาธิกรณญฺจ อนุวาทาธิกรณญฺจ อาปตฺตาธิกรณญฺจ กิจฺจาธิกรณญฺจ สตฺตหิ สมเถหิ สมฺมนฺติ สมฺมุขาวินเยน จ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จฯ>
      stand <สมฺมนฺติ น สมฺมนฺติวาโร นิฏฺฐิโต อฏฺฐารสโมฯ>
    text <๑๙ สมถาธิกรณวาโร>
      text <๓๐๙>, <สมถา สมเถหิ สมฺมนฺติ สมถา อธิกรเณหิ สมฺมนฺติ อธิกรณา สมเถหิ สมฺมนฺติ อธิกรณา อธิกรเณหิ สมฺมนฺติ>
      text <สิยา สมถา สมเถหิ สมฺมนฺติ สิยา สมถา สมเถหิ น สมฺมนฺติฯ สิยา สมถา อธิกรเณหิ สมฺมนฺติ สิยา สมถา อธิกรเณหิ น สมฺมนฺติฯ สิยา อธิกรณา สมเถหิ สมฺมนฺติ สิยา อธิกรณา สมเถหิ น สมฺมนฺติฯ สิยา อธิกรณา อธิกรเณหิ สมฺมนฺติ สิยา อธิกรณา อธิกรเณหิ น สมฺมนฺติฯ>
      text <๓๑๐>, <กถํ สิยา สมถา สมเถหิ สมฺมนฺติ กถํ สิยา สมถา สมเถหิ น สมฺมนฺติ เยภุยฺยสิกา สมฺมุขาวินเยน สมฺมติ สติวินเยน น สมฺมติ อมูฬฺหวินเยน น สมฺมติ ปฏิญฺญาตกรเณน น สมฺมติ ตสฺสปาปิยสิกาย น สมฺมติ ติณวตฺถารเกน น สมฺมติฯ>
      text <สติวินโย สมฺมุขาวินเยน สมฺมติ อมูฬฺหวินเยน น สมฺมติ ปฏิญฺญาตกรเณน น สมฺมาติ ตสฺสปาปิยสิกาย น สมฺมติ ติณวตฺถารเกน น สมฺมติ เยภุยฺยสิกาย น สมฺมติฯ>
      text <อมูฬฺหวินโย สมฺมุขาวินเยน สมฺมติ ปฏิญฺญาตกรเณน น สมฺมติ ตสฺสปาปิยสิกาย น สมฺมติ ติณวตฺถารเกน น สมฺมติ เยภุยฺยสิกาย น สมฺมติ สติวินเยน น สมฺมติฯ>
      text <ปฏิญฺญาตกรณํ สมฺมุขาวินเยน สมฺมติ ตสฺสปาปิยสิกาย น สมฺมติ ติณวตฺถารเกน น สมฺมติ เยภุยฺยสิกาย น สมฺมติ สติวินเยน น สมฺมติ อมูฬฺหวินเยน น สมฺมติฯ>
      text <ตสฺสปาปิยสิกา สมฺมุขาวินเยน สมฺมติ ติณวตฺถารเกน น สมฺมติ เยภุยฺยสิกาย น สมฺมติ สติวินเยน น สมฺมติ อมูฬฺหวินเยน น สมฺมติ ปฏิญฺญาตกรเณน น สมฺมติฯ>
      text <ติณวตฺถารโก สมฺมุขาวินเยน สมฺมติ เยภุยฺยสิกาย น สมฺมติ สติวินเยน น สมฺมติ อมูฬฺหวินเยน น สมฺมติ ปฏิญฺญาตกรเณน น สมฺมติ ตสฺสปาปิยสิกาย น สมฺมติฯ เอวํ สิยา สมถา สมเถหิ สมฺมนฺติฯ เอวํ สิยา สมถา สมเถหิ น สมฺมนฺติฯ>
      text <๓๑๑>, <กถํ สิยา สมถา อธิกรเณหิ สมฺมนฺติ กถํ สิยา สมถา อธิกรเณหิ น สมฺมนฺติ สมฺมุขาวินโย วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ>
      text <เยภุยฺยสิกา วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ>
      text <สติวินโย วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ>
      text <อมูฬฺหวินโย วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ>
      text <ปฏิญฺญาตกรณํ วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ>
      text <ตสฺสปาปิยสิกา วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ>
      text <ติณวตฺถารโก วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ เอวํ สิยา สมถา อธิกรเณหิ สมฺมนฺติฯ เอวํ สิยา สมถา อธิกรเณหิ น สมฺมนฺติฯ>
      text <๓๑๒>, <กถํ สิยา อธิกรณา สมเถหิ สมฺมนฺติ กถํ สิยา อธิกรณา สมเถหิ น สมฺมนฺติ วิวาทาธิกรณํ สมฺมุขาวินเยน จ เยภุยฺยสิกาย จ สมฺมติ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย จ ติณวตฺถารเกน จ น สมฺมติฯ>
      text <อนุวาทาธิกรณํ สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จ สมฺมติ เยภุยฺยสิกาย จ ปฏิญฺญาตกรเณน จ ติณวตฺถารเกน จ น สมฺมติฯ>
      text <อาปตฺตาธิกรณํ สมฺมุขาวินเยน จ ปฏิญฺญาตกรเณน จ ติณวตฺถารเกน จ สมฺมติ เยภุยฺยสิกาย จ สติวินเยน จ อมูฬฺหวินเยน จ ตสฺสปาปิยสิกาย จ น สมฺมติฯ>
      text <กิจฺจาธิกรณํ สมฺมุขาวินเยน สมฺมติ เยภุยฺยสิกาย จ สติวินเยน จ อมูฬฺหวินเยน จ ปฏิญฺญาตกรเณน จ ตสฺสปาปิยสิกาย ติณวตฺถารเกน จ น สมฺมติฯ เอวํ สิยา อธิกรณา สมเถหิ สมฺมนฺติฯ เอวํ สิยา อธิกรณา สมเถหิ น สมฺมนฺติฯ>
      text <๓๑๓>, <กถํ สิยา อธิกรณา อธิกรเณหิ สมฺมนฺติ กถํ สิยา อธิกรณา อธิกรเณหิ น สมฺมนฺติ วิวาทาธิกรณํ วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ>
      text <อนุวาทาธิกรณํ วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ>
      text <อาปตฺตาธิกรณํ วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ>
      text <กิจฺจาธิกรณํ วิวาทาธิกรเณน น สมฺมติ อนุวาทาธิกรเณน น สมฺมติ อาปตฺตาธิกรเณน น สมฺมติ กิจฺจาธิกรเณน สมฺมติฯ เอวํ สิยา อธิกรณา อธิกรเณหิ สมฺมนฺติฯ เอวํ สิยา อธิกรณา อธิกรเณหิ น สมฺมนฺติฯ>
      text <ฉาปิ สมถา จตฺตาโรปิ อธิกรณา สมฺมุขาวินเยน สมฺมนฺติ สมฺมุขาวินโย น เกนจิ สมฺมติฯ>
      stand <สมถาธิกรณวาโร นิฏฺฐิโต เอกูนวีสติโมฯ>
    text <๒๐ สมุฏฺฐาปนวาโร>
      text <๓๑๔>, <วิวาทาธิกรณํ จตุนฺนํ อธิกรณานํ กตมํ อธิกรณํ สมุฏฺฐาเปติ วิวาทาธิกรณํ จตุนฺนํ อธิกรณานํ น กตมํ อธิกรณํ สมุฏฺฐาเปติ อปิจ วิวาทาธิกรณปจฺจยา จตฺตาโร อธิกรณา ชายนฺติฯ ยถา กถํ วิย อิธ ภิกฺขู วิวทนฺติ ธมฺโมติ วา อธมฺโมติ วา วินโยติ วา อวินโยติ วา อภาสิตํ อลปิตํ ตถาคเตนาติ วา ภาสิตํ ลปิตํ ตถาคเตนาติ วา อนาจิณฺณํ ตถาคเตนาติ วา อาจิณฺณํ ตถาคเตนาติ วา อปญฺญตฺตํ ตถาคเตนาติ วา ปญฺญตฺตํ ตถาคเตนาติ วา อาปตฺตีติ วา อนาปตฺตีติ วา ลหุกา อาปตฺตีติ วา ครุกา อาปตฺตีติ วา สาวเสสา อาปตฺตีติ วา อนวเสสา อาปตฺตีติ วา ทุฏฺฐุลฺลา อาปตฺตีติ วา อทุฏฺฐุลฺลา อาปตฺตีติ วาฯ ยํ ตตฺถ ภณฺฑนํ กลโห วิคฺคโห วิวาโท นานาวาโท อญฺญถาวาโท วิปจฺจตาย โวหาโร เมธกํ อิทํ วุจฺจติ วิวาทาธิกรณํฯ วิวาทาธิกรเณ สงฺโฆ วิวทติฯ วิวาทาธิกรณํ วิวทมาโน อนุวทติฯ อนุวาทาธิกรณํ อนุวทมาโน อาปตฺติํ อาปชฺชติ อาปตฺตาธิกรณํฯ ตาย อาปตฺติยา สงฺโฆ กมฺมํ กโรติ กิจฺจาธิกรณํฯ เอวํ วิวาทาธิกรณปจฺจยา จตฺตาโร อธิกรณา ชายนฺติฯ>
      text <๓๑๕>, <อนุวาทาธิกรณํ จตุนฺนํ อธิกรณานํ กตมํ อธิกรณํ สมุฏฺฐาเปติ อนุวาทาธิกรณํ จตุนฺนํ อธิกรณานํ น กตมํ อธิกรณํ สมุฏฺฐาเปติ อปิจ อนุวาทาธิกรณปจฺจยา จตฺตาโร อธิกรณา ชายนฺติฯ ยถา กถํ วิย อิธ ภิกฺขู ภิกฺขุํ อนุวทนฺติ สีลวิปตฺติยา วา อาจารวิปตฺติยา วา ทิฏฺฐิวิปตฺติยา วา อาชีววิปตฺติยา วาฯ โย ตตฺถ อนุวาโท อนุวทนา อนุลฺลปนา อนุภณนา อนุสมฺปวงฺกตา อพฺภุสฺสหนตา อนุพลปฺปทานํ อิทํ วุจฺจติ อนุวาทาธิกรณํฯ อนุวาทาธิกรเณ สงฺโฆ วิวทติฯ วิวาทาธิกรณํ วิวทมาโน อนุวทติฯ อนุวาทาธิกรณํ อนุวทมาโน อาปตฺติํ อาปชฺชติ อาปตฺตาธิกรณํฯ ตาย อาปตฺติยา สงฺโฆ กมฺมํ กโรติ กิจฺจาธิกรณํฯ เอวํ อนุวาทาธิกรณปจฺจยา จตฺตาโร อธิกรณา ชายนฺติฯ>
      text <๓๑๖>, <อาปตฺตาธิกรณํ จตุนฺนํ อธิกรณานํ กตมํ อธิกรณํ สมุฏฺฐาเปติ อาปตฺตาธิกรณํ จตุนฺนํ อธิกรณานํ น กตมํ อธิกรณํ สมุฏฺฐาเปติ อปิจ อาปตฺตาธิกรณปจฺจยา จตฺตาโร อธิกรณา ชายนฺติฯ ยถา กถํ วิย ปญฺจปิ อาปตฺติกฺขนฺธา อาปตฺตาธิกรณํ สตฺตปิ อาปตฺติกฺขนฺธา อาปตฺตาธิกรณํ อิทํ วุจฺจติ อาปตฺตาธิกรณํฯ อาปตฺตาธิกรเณ สงฺโฆ วิวทติฯ วิวาทาธิกรณํ วิวทมาโน อนุวทติฯ อนุวาทาธิกรณํ อนุวทมาโน อาปตฺติํ อาปชฺชติ อาปตฺตาธิกรณํฯ ตาย อาปตฺติยา สงฺโฆ กมฺมํ กโรติ กิจฺจาธิกรณํฯ เอวํ อาปตฺตาธิกรณปจฺจยา จตฺตาโร อธิกรณา ชายนฺติฯ>
      text <๓๑๗>, <กิจฺจาธิกรณํ จตุนฺนํ อธิกรณานํ กตมํ อธิกรณํ สมุฏฺฐาเปติ กิจฺจาธิกรณํ จตุนฺนํ อธิกรณานํ น กตมํ อธิกรณํ สมุฏฺฐาเปติ อปิจ กิจฺจาธิกรณปจฺจยา จตฺตาโร อธิกรณา ชายนฺติฯ ยถา กถํ วิย ยา สงฺฆสฺส กิจฺจยตา กรณียตา อปโลกนกมฺมํ ญตฺติกมฺมํ ญตฺติทุติยกมฺมํ ญตฺติจตุตฺถกมฺมํ อิทํ วุจฺจติ กิจฺจาธิกรณํฯ กิจฺจาธิกรเณ สงฺโฆ วิวทติฯ วิวาทาธิกรณํ วิวทมาโน อนุวทติฯ อนุวาทาธิกรณํ อนุวทมาโน อาปตฺติํ อาปชฺชติ อาปตฺตาธิกรณํฯ ตาย อาปตฺติยา สงฺโฆ กมฺมํ กโรติ กิจฺจาธิกรณํฯ เอวํ กิจฺจาธิกรณปจฺจยา จตฺตาโร อธิกรณา ชายนฺติฯ>
      stand <สมุฏฺฐาปนวาโร นิฏฺฐิโต วีสติโมฯ>
    text <๒๑ ภชติวาโร>
      text <๓๑๘>, <วิวาทาธิกรณํ จตุนฺนํ อธิกรณานํ กตมํ อธิกรณํ ภชติ กตมํ อธิกรณํ อุปนิสฺสิตํ กตมํ อธิกรณํ ปริยาปนฺนํ กตเมน อธิกรเณน สงฺคหิตํ>
      text <อนุวาทาธิกรณํ จตุนฺนํ อธิกรณานํ กตมํ อธิกรณํ ภชติ กตมํ อธิกรณํ อุปนิสฺสิตํ กตมํ อธิกรณํ ปริยาปนฺนํ กตเมน อธิกรเณน สงฺคหิตํ>
      text <อาปตฺตาธิกรณํ จตุนฺนํ อธิกรณานํ กตมํ อธิกรณํ ภชติ กตมํ อธิกรณํ อุปนิสฺสิตํ กตมํ อธิกรณํ ปริยาปนฺนํ กตเมน อธิกรเณน สงฺคหิตํ>
      text <กิจฺจาธิกรณํ จตุนฺนํ อธิกรณานํ กตมํ อธิกรณํ ภชติ กตมํ อธิกรณํ อุปนิสฺสิตํ กตมํ อธิกรณํ ปริยาปนฺนํ กตเมน อธิกรเณน สงฺคหิตํ>
      text <วิวาทาธิกรณํ จตุนฺนํ อธิกรณานํ วิวาทาธิกรณํ ภชติ วิวาทาธิกรณํ อุปนิสฺสิตํ วิวาทาธิกรณํ ปริยาปนฺนํ วิวาทาธิกรเณน สงฺคหิตํฯ>
      text <อนุวาทาธิกรณํ จตุนฺนํ อธิกรณานํ อนุวาทาธิกรณํ ภชติ อนุวาทาธิกรณํ อุปนิสฺสิตํ อนุวาทาธิกรณํ ปริยาปนฺนํ อนุวาทาธิกรเณน สงฺคหิตํฯ>
      text <อาปตฺตาธิกรณํ จตุนฺนํ อธิกรณานํ อาปตฺตาธิกรณํ ภชติ อาปตฺตาธิกรณํ อุปนิสฺสิตํ อาปตฺตาธิกรณํ ปริยาปนฺนํ อาปตฺตาธิกรเณน สงฺคหิตํฯ>
      text <กิจฺจาธิกรณํ จตุนฺนํ อธิกรณานํ กิจฺจาธิกรณํ ภชติ กิจฺจาธิกรณํ อุปนิสฺสิตํ กิจฺจาธิกรณํ ปริยาปนฺนํ กิจฺจาธิกรเณน สงฺคหิตํฯ>
      text <๓๑๙>, <วิวาทาธิกรณํ สตฺตนฺนํ สมถานํ กติ สมเถ ภชติ กติ สมเถ อุปนิสฺสิตํ กติ สมเถ ปริยาปนฺนํ กติหิ สมเถหิ สงฺคหิตํ กติหิ สมเถหิ สมฺมติ>
      text <อนุวาทาธิกรณํ สตฺตนฺนํ สมถานํ กติ สมเถ ภชติ กติ สมเถ อุปนิสฺสิตํ กติ สมเถ ปริยาปนฺนํ กติหิ สมเถหิ สงฺคหิตํ กติหิ สมเถหิ สมฺมติ>
      text <อาปตฺตาธิกรณํ สตฺตนฺนํ สมถานํ กติ สมเถ ภชติ กติ สมเถ อุปนิสฺสิตํ กติ สมเถ ปริยาปนฺนํ กติหิ สมเถหิ สงฺคหิตํ กติหิ สมเถหิ สมฺมติ>
      text <กิจฺจาธิกรณํ สตฺตนฺนํ สมถานํ กติ สมเถ ภชติ กติ สมเถ อุปนิสฺสิตํ กติ สมเถ ปริยาปนฺนํ กติหิ สมเถหิ สงฺคหิตํ กติหิ สมเถหิ สมฺมติ>
      text <วิวาทาธิกรณํ สตฺตนฺนํ สมถานํ ทฺเว สมเถ ภชติ ทฺเว สมเถ อุปนิสฺสิตํ ทฺเว สมเถ ปริยาปนฺนํ ทฺวีหิ สมเถหิ สงฺคหิตํ ทฺวีหิ สมเถหิ สมฺมติ สมฺมุขาวินเยน จ เยภุยฺยสิกาย จฯ>
      text <อนุวาทาธิกรณํ สตฺตนฺนํ สมถานํ จตฺตาโร สมเถ ภชติ จตฺตาโร สมเถ อุปนิสฺสิตํ จตฺตาโร สมเถ ปริยาปนฺนํ จตูหิ สมเถหิ สงฺคหิตํ จตูหิ สมเถหิ สมฺมติ สมฺมุขาวินเยน จ สติวินเยน จ อมูฬฺหวินเยน จ ตสฺสปาปิยสิกาย จฯ>
      text <อาปตฺตาธิกรณํ สตฺตนฺนํ สมถานํ ตโย สมเถ ภชติ ตโย สมเถ อุปนิสฺสิตํ ตโย สมเถ ปริยาปนฺนํ ตีหิ สมเถหิ สงฺคหิตํ ตีหิ สมเถหิ สมฺมติ สมฺมุขาวินเยน จ ปฏิญฺญาตกรเณน ติณวตฺถารเกน จฯ>
      text <กิจฺจาธิกรณํ สตฺตนฺนํ สมถานํ เอกํ สมถํ ภชติ เอกํ สมถํ อุปนิสฺสิตํ เอกํ สมถํ ปริยาปนฺนํ เอเกน สมเถน สงฺคหิตํ เอเกน สมเถน สมฺมติ สมฺมุขาวินเยนาติฯ>
      stand <ภชติวาโร นิฏฺฐิโต เอกวีสติโมฯ>
      stand <สมถเภโท นิฏฺฐิโตฯ>
      stand <ตสฺสุทฺทานํ>
