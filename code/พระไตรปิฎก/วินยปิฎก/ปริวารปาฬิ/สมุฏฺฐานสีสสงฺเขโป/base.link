text <สมุฏฺฐานสีสสงฺเขโป>
  text <สมุฏฺฐานสฺสุทฺทานํ>
    text <๒๕๗>
      text <อนิจฺจา สพฺเพ สงฺขารา ทุกฺขานตฺตา จ สงฺขตา>
      text <นิพฺพานญฺเจว ปญฺญตฺติ อนตฺตา อิติ นิจฺฉยาฯ>
      text <พุทฺธจนฺเท อนุปฺปนฺเน พุทฺธาทิจฺเจ อนุคฺคเต>
      text <เตสํ สภาคธมฺมานํ นามมตฺตํ น นายติฯ>
      text <ทุกฺกรํ วิวิธํ กตฺวา ปูรยิตฺวาน ปารมี>
      text <อุปฺปชฺชนฺติ มหาวีรา จกฺขุภูตา สพฺรหฺมเกฯ>
      text <เต เทสยนฺติ สทฺธมฺมํ ทุกฺขหานิํ สุขาวหํ>
      text <องฺคีรโส สกฺยมุนิ สพฺพภูตานุกมฺปโกฯ>
      text <สพฺพสตฺตุตฺตโม สีโห ปิฏเก ตีณิ เทสยิ>
      text <สุตฺตนฺตมภิธมฺมญฺจ วินยญฺจ มหาคุณํฯ>
      text <เอวํ นียติ สทฺธมฺโม วินโย ยทิ ติฏฺฐติ>
      text <อุภโต จ วิภงฺคานิ ขนฺธกา ยา จ มาติกาฯ>
      text <มาลา สุตฺตคุเณเนว ปริวาเรน คนฺถิตา>
      text <ตสฺเสว ปริวารสฺส สมุฏฺฐานํ นิยโต กตํฯ>
      text <สมฺเภทํ นิทานํ จญฺญํ สุตฺเต ทิสฺสนฺติ อุปริ>
      text <ตสฺมา สิกฺเข ปริวารํ ธมฺมกาโม สุเปสโลติฯ>
      text <วิภงฺเค ทฺวีสุ ปญฺญตฺตํ อุทฺทิสนฺติ อุโปสเถ>
      text <ปวกฺขามิ สมุฏฺฐานํ ยถาญายํ สุณาถ เมฯ>
      text <ปาราชิกํ ยํ ปฐมํ ทุติยญฺจ ตโต ปรํ>
      text <สญฺจริตฺตานุภาสนญฺจ อติเรกญฺจ จีวรํฯ>
      text <โลมานิ ปทโสธมฺโม ภูตํ สํวิธาเนน จ>
      text <เถยฺยเทสนโจรี จ อนนุญฺญาตาย เตรสฯ>
      text <เตรเสเต สมุฏฺฐาน นยา วิญฺญูหิ จินฺติตาฯ>
      text <เอเกกสฺมิํ สมุฏฺฐาเน สทิสา อิธ ทิสฺสเรฯ>
  text <เตรสสมุฏฺฐานํ>
  text <๑ ปฐมปาราชิกสมุฏฺฐานํ>
    text <๒๕๘>
      text <เมถุนํ สุกฺกสํสคฺโค อนิยตา ปฐมิกา>
      text <ปุพฺพูปปริปาจิตา รโห ภิกฺขุนิยา สหฯ>
      text <สโภชเน รโห ทฺเว จ องฺคุลิ อุทเก หสํ>
      text <ปหาเร อุคฺคิเร เจว เตปญฺญาสา จ เสขิยาฯ>
      text <อธกฺขคามาวสฺสุตา ตลมฏฺฐญฺจ สุทฺธิกา>
      text <วสฺสํวุฏฺฐา จ โอวาทํ นานุพนฺเธ ปวตฺตินิํฯ>
      text <ฉสตฺตติ อิเม สิกฺขา กายมานสิกา กตา>
      text <สพฺเพ เอกสมุฏฺฐานา ปฐมํ ปาราชิกํ ยถาฯ>
    stand <ปฐมปาราชิกสมุฏฺฐานํ นิฏฺฐิตํฯ>
  text <๒ ทุติยปาราชิกสมุฏฺฐานํ>
    text <๒๕๙>
      text <อทินฺนํ วิคฺคหุตฺตริ ทุฏฺฐุลฺลา อตฺตกามินํ>
      text <อมูลา อญฺญภาคิยา อนิยตา ทุติยิกาฯ>
      text <อจฺฉินฺเท ปริณามเน มุสา โอมสเปสุณา>
      text <ทุฏฺฐุลฺลา ปถวีขเณ ภูตํ อญฺญาย อุชฺฌาเปฯ>
      text <นิกฺกฑฺฒนํ สิญฺจนญฺจ อามิสเหตุ ภุตฺตาวี>
      text <เอหิ อนาทริ ภิํสา อปนิเธ จ ชีวิตํฯ>
      text <ชานํ สปฺปาณกํ กมฺมํ อูนสํวาสนาสนา>
      text <สหธมฺมิกวิเลขา โมโห อมูลเกน จฯ>
      text <กุกฺกุจฺจํ ธมฺมิกํ จีวรํ ทตฺวา ปริณาเมยฺย ปุคฺคเล>
      text <กิํ เต อกาลํ อจฺฉินฺเท ทุคฺคหี นิรเยน จฯ>
      text <คณํ วิภงฺคํ ทุพฺพลํ กถินาผาสุปสฺสยํ>
      text <อกฺโกสจณฺฑี มจฺฉรี คพฺภินี จ ปายนฺติยาฯ>
      text <ทฺเววสฺสํ สิกฺขา สงฺเฆน ตโย เจว คิหีคตา>
      text <กุมาริภูตา ติสฺโส จ อูนทฺวาทสสมฺมตาฯ>
      text <อลํ ตาว โสกาวาสํ ฉนฺทา อนุวสฺสา จ ทฺเว>
      text <สิกฺขาปทา สตฺตติเม สมุฏฺฐานา ติกา กตาฯ>
      text <กายจิตฺเตน น วาจา วาจาจิตฺตํ น กายิกํ>
      text <ตีหิ ทฺวาเรหิ ชายนฺติ ปาราชิกํ ทุติยํ ยถาฯ>
    stand <ทุติยปาราชิกสมุฏฺฐานํ นิฏฺฐิตํฯ>
  text <๓ สญฺจริตฺตสมุฏฺฐานํ>
    text <๒๖๐>
      text <สญฺจรี กุฏิ วิหาโร โธวนญฺจ ปฏิคฺคโห>
      text <วิญฺญตฺตุตฺตริ อภิหฏฺฐุํ อุภินฺนํ ทูตเกน จฯ>
      text <โกสิยา สุทฺธทฺเวภาคา ฉพฺพสฺสานิ นิสีทนํ>
      text <ริญฺจนฺติ รูปิกา เจว อุโภ นานปฺปการกาฯ>
      text <อูนพนฺธนวสฺสิกา สุตฺตํ วิกปฺปเนน จ>
      text <ทฺวารทานสิพฺพานิ จ ปูวปจฺจยโชติ จฯ>
      text <รตนํ สูจิ มญฺโจ จ ตูลํ นิสีทนกณฺฑุ จ>
      text <วสฺสิกา จ สุคเตน วิญฺญตฺติ อญฺญํ เจตาปนาฯ>
      text <ทฺเว สงฺฆิกา มหาชนิกา ทฺเว ปุคฺคลลหุกา ครุ>
      text <ทฺเว วิฆาสา สาฏิกา จ สมณจีวเรน จฯ>
      text <สมปญฺญาสิเม ธมฺมา ฉหิ ฐาเนหิ ชายเร>
      text <กายโต น วาจาจิตฺตา วาจโต น กายมนาฯ>
      text <กายวาจา น จ จิตฺตา กายจิตฺตา น วาจิกา>
      text <วาจาจิตฺตา น กาเยน ตีหิ ทฺวาเรหิ ชายเรฯ>
      text <ฉสมุฏฺฐานิกา เอเต สญฺจริตฺเตน สาทิสาฯ>
    stand <สญฺจริตฺตสมุฏฺฐานํ นิฏฺฐิตํฯ>
  text <๔ สมนุภาสนาสมุฏฺฐานํ>
    text <๒๖๑>
      text <เภทานุวตฺตทุพฺพจ ทูสทุฏฺฐุลฺลทิฏฺฐิ จ>
      text <ฉนฺทํ อุชฺชคฺฆิกา ทฺเว จ ทฺเว จ สทฺทา น พฺยาหเรฯ>
      text <ฉมา นีจาสเน ฐานํ ปจฺฉโต อุปฺปเถน จ>
      text <วชฺชานุวตฺติคหณา โอสาเร ปจฺจาจิกฺขนาฯ>
      text <กิสฺมิํ สํสฏฺฐา ทฺเว วธิ วิสิพฺเพ ทุกฺขิตาย จ>
      text <ปุน สํสฏฺฐา น วูปสเม อารามญฺจ ปวารณาฯ>
      text <อนฺวทฺธํ สห ชีวินิํ ทฺเว จีวรํ อนุพนฺธนา>
      text <สตฺตติํส อิเม ธมฺมา กายวาจาย จิตฺตโตฯ>
      text <สพฺเพ เอกสมุฏฺฐานา สมนุภาสนา ยถาฯ>
    stand <สมนุภาสนาสมุฏฺฐานํ นิฏฺฐิตํฯ>
  text <๕ กถินสมุฏฺฐานํ>
    text <๒๖๒>
      text <อุพฺภตํ กถินํ ตีณิ ปฐมํ ปตฺตเภสชฺชํ>
      text <อจฺเจกํ จาปิ สาสงฺกํ ปกฺกมนฺเตน วา ทุเวฯ>
      text <อุปสฺสยํ ปรมฺปรา อนติริตฺตํ นิมนฺตนา>
      text <วิกปฺปํ รญฺโญ วิกาเล โวสาสารญฺญเกน จฯ>
      text <อุสฺสยาสนฺนิจยญฺจ ปุเร ปจฺฉา วิกาเล จ>
      text <ปญฺจาหิกา สงฺกมนี ทฺเวปิ อาวสเถน จฯ>
      text <ปสาเข อาสเน เจว ติํส เอกูนกา อิเม>
      text <กายวาจา น จ จิตฺตา ตีหิ ทฺวาเรหิ ชายเรฯ>
      text <ทฺวิสมุฏฺฐานิกา สพฺเพ กถิเนน สหาสมาฯ>
    stand <กถินสมุฏฺฐานํ นิฏฺฐิตํฯ>
  text <๖ เอฬกโลมสมุฏฺฐานํ>
    text <๒๖๓>
      text <เอฬกโลมา ทฺเว เสยฺยา อาหจฺจ ปิณฺฑโภชนํ>
      text <คณวิกาลสนฺนิธิ ทนฺตโปเนน เจลกาฯ>
      text <อุยฺยุตฺตํ เสนํ อุยฺโยธิ สุรา โอเรน นฺหายนา>
      text <ทุพฺพณฺเณ ทฺเว เทสนิกา ลสุณุปติฏฺเฐ นจฺจนาฯ>
      text <นฺหานมตฺถรณํ เสยฺยา อนฺโตรฏฺเฐ ตถา พหิ>
      text <อนฺโตวสฺสํ จิตฺตาคารํ อาสนฺทิ สุตฺตกนฺตนาฯ>
      text <เวยฺยาวจฺจํ สหตฺถา จ อภิกฺขุกาวาเสน จ>
      text <ฉตฺตํ ยานญฺจ สงฺฆาณิํ อลงฺการํ คนฺธวาสิตํฯ>
      text <ภิกฺขุนี สิกฺขมานา จ สามเณรี คิหินิยา>
      text <อสํกจฺจิกา อาปตฺติ จตฺตารีสา จตุตฺตริฯ>
      text <กาเยน น วาจาจิตฺเตน กายจิตฺเตน น วาจโต>
      text <ทฺวิสมุฏฺฐานิกา สพฺเพ สมา เอฬกโลมิกาติฯ>
    stand <เอฬกโลมสมุฏฺฐานํ นิฏฺฐิตํฯ>
  text <๗ ปทโสธมฺมสมุฏฺฐานํ>
    text <๒๖๔>
      text <ปทญฺญตฺร อสมฺมตา ตถา อตฺถงฺคเตน จ>
      text <ติรจฺฉานวิชฺชา ทฺเว วุตฺตา อโนกาโส จ ปุจฺฉนาฯ>
      text <สตฺต สิกฺขาปทา เอเต วาจา น กายจิตฺตโต>
      text <วาจาจิตฺเตน ชายนฺติ น ตุ กาเยน ชายเรฯ>
      text <ทฺวิสมุฏฺฐานิกา สพฺเพ ปทโสธมฺมสทิสาฯ>
    stand <ปทโสธมฺมสมุฏฺฐานํ นิฏฺฐิตํฯ>
  text <๘ อทฺธานสมุฏฺฐานํ>
    text <๒๖๕>
      text <อทฺธานนาวํ ปณีตํ มาตุคาเมน สํหเร>
      text <ธญฺญํ นิมนฺติตา เจว อฏฺฐ จ ปาฏิเทสนีฯ>
      text <สิกฺขา ปนฺนรส เอเต กายา น วาจา น มนา>
      text <กายวาจาหิ ชายนฺติ น เต จิตฺเตน ชายเรฯ>
      text <กายจิตฺเตน ชายนฺติ น เต ชายนฺติ วาจโต>
      text <กายวาจาหิ จิตฺเตน สมุฏฺฐานา จตุพฺพิธาฯ>
      text <ปญฺญตฺตา พุทฺธญาเณน อทฺธาเนน สหา สมา ฯ>
    stand <อทฺธานสมุฏฺฐานํ นิฏฺฐิตํฯ>
  text <๙ เถยฺยสตฺถสมุฏฺฐานํ>
    text <๒๖๖>
      text <เถยฺยสตฺถํ อุปสฺสุติ สูปวิญฺญาปเนน จ>
      text <รตฺติฉนฺนญฺจ โอกาสํ เอเต พฺยูเหน สตฺตมาฯ>
      text <กายจิตฺเตน ชายนฺติ น เต ชายนฺติ วาจโต>
      text <ตีหิ ทฺวาเรหิ ชายนฺติ ทฺวิสมุฏฺฐานิกา อิเมฯ>
      text <เถยฺยสตฺถสมุฏฺฐานา เทสิตาทิจฺจพนฺธุนาฯ>
    stand <เถยฺยสตฺถสมุฏฺฐานํ นิฏฺฐิตํฯ>
  text <๑๐ ธมฺมเทสนาสมุฏฺฐานํ>
    text <๒๖๗>
      text <ฉตฺตปาณิสฺส สทฺธมฺมํ น เทเสนฺติ ตถาคตา>
      text <เอวเมว ทณฺฑปาณิสฺส สตฺถอาวุธปาณินํฯ>
      text <ปาทุกุปาหนา ยานํ เสยฺยปลฺลตฺถิกาย จ>
      text <เวฐิโตคุณฺฐิโต เจว เอกาทสมนูนกาฯ>
      text <วาจาจิตฺเตน ชายนฺติ น เต ชายนฺติ กายโต>
      text <สพฺเพ เอกสมุฏฺฐานา สมกา ธมฺมเทสเนฯ>
    stand <ธมฺมเทสนาสมุฏฺฐานํ นิฏฺฐิตํฯ>
  text <๑๑ ภูตาโรจนสมุฏฺฐานํ>
    text <๒๖๘>
      text <ภูตํ กาเยน ชายติ น วาจา น จ จิตฺตโต>
      text <วาจโต จ สมุฏฺฐาติ น กายา น จ จิตฺตโตฯ>
      text <กายวาจาย ชายติ น ตุ ชายติ จิตฺตโต>
      text <ภูตาโรจนกา นาม ตีหิ ฐาเนหิ ชายติฯ>
    stand <ภูตาโรจนสมุฏฺฐานํ นิฏฺฐิตํฯ>
  text <๑๒ โจริวุฏฺฐาปนสมุฏฺฐานํ>
    text <๒๖๙>
      text <โจรี วาจาย จิตฺเตน น ตํ ชายติ กายโต>
      text <ชายติ ตีหิ ทฺวาเรหิ โจริวุฏฺฐาปนํ อิทํ>
      text <อกตํ ทฺวิสมุฏฺฐานํ ธมฺมราเชน ภาสิตํ ฯ>
    stand <โจริวุฏฺฐาปนสมุฏฺฐานํ นิฏฺฐิตํฯ>
  text <๑๓ อนนุญฺญาตสมุฏฺฐานํ>
    text <๒๗๐>
      text <อนนุญฺญาตํ วาจาย น กายา น จ จิตฺตโต>
      text <ชายติ กายวาจาย น ตํ ชายติ จิตฺตโตฯ>
      text <ชายติ วาจาจิตฺเตน น ตํ ชายติ กายโต>
      text <ชายติ ตีหิ ทฺวาเรหิ อกตํ จตุฐานิกํฯ>
      text <สมุฏฺฐานญฺหิ สงฺเขปํ ทส ตีณิ สุเทสิตํ>
      text <อสมฺโมหกรํ ฐานํ เนตฺติธมฺมานุโลมิกํ>
      text <ธารยนฺโต อิมํ วิญฺญู สมุฏฺฐาเน น มุยฺหตีติฯ>
    stand <อนนุญฺญาตสมุฏฺฐานํ นิฏฺฐิตํฯ>
    stand <สมุฏฺฐานสีสสงฺเขโป นิฏฺฐิโตฯ>
