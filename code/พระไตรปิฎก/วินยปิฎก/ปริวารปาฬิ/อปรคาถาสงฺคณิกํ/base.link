text <อปรคาถาสงฺคณิกํ>
  text <๑ โจทนาทิปุจฺฉาวิสฺสชฺชนา>
    text <๓๕๙>
      text <โจทนา กิมตฺถาย สารณา กิสฺส การณา>
      text <สงฺโฆ กิมตฺถาย มติกมฺมํ ปน กิสฺส การณาฯ>
      text <โจทนา สารณตฺถาย นิคฺคหตฺถาย สารณา>
      text <สงฺโฆ ปริคฺคหตฺถาย มติกมฺมํ ปน ปาฏิเยกฺกํฯ>
      text <มา โข ตุริโต อภณิ มา โข จณฺฑิกโต ภณิ>
      text <มา โข ปฏิฆํ ชนยิ สเจ อนุวิชฺชโก ตุวํฯ>
      text <มา โข สหสา อภณิ กถํ วิคฺคาหิกํ อนตฺถสํหิตํ>
      text <สุตฺเต วินเย อนุโลเม ปญฺญตฺเต อนุโลมิเกฯ>
      text <อนุโยควตฺตํ นิสามย กุสเลน พุทฺธิมตา กตํ>
      text <สุวุตฺตํ สิกฺขาปทานุโลมิกํ คติํ น นาเสนฺโต สมฺปรายิกํ>
      text <หิเตสี อนุยุญฺชสฺสุ กาเลนตฺถูปสํหิตํฯ>
      text <จุทิตสฺส จ โจทกสฺส จ>
      text <สหสา โวหารํ มา ปธาเรสิ>
      text <โจทโก อาห อาปนฺโนติ>
      text <จุทิตโก อาห อนาปนฺโนติฯ>
      text <อุโภ อนุกฺขิปนฺโต ปฏิญฺญานุสนฺธิเตน การเย>
      text <ปฏิญฺญา ลชฺชีสุ กตา อลชฺชีสุ เอวํ น วิชฺชติ>
      text <พหุมฺปิ อลชฺชี ภาเสยฺย วตฺตานุสนฺธิเตน การเยฯ>
      text <อลชฺชี กีทิโส โหติ ปฏิญฺญา ยสฺส น รูหติ>
      text <เอตญฺจ ตาหํ ปุจฺฉามิ กีทิโส วุจฺจติ อลชฺชี ปุคฺคโลฯ>
      text <สญฺจิจฺจ อาปตฺติํ อาปชฺชติ อาปตฺติํ ปริคูหติ>
      text <อคติคมนญฺจ คจฺฉติ เอทิโส วุจฺจติ อลชฺชีปุคฺคโลฯ>
      text <สจฺจํ อหมฺปิ ชานามิ เอทิโส วุจฺจติ อลชฺชีปุคฺคโล>
      text <อญฺญญฺจ ตาหํ ปุจฺฉามิ กีทิโส วุจฺจติ ลชฺชีปุคฺคโลฯ>
      text <สญฺจิจฺจ อาปตฺติํ นาปชฺชติ อาปตฺติํ น ปริคูหติ>
      text <อคติคมนํ น คจฺฉติ เอทิโส วุจฺจติ ลชฺชีปุคฺคโลฯ>
      text <สจฺจํ อหมฺปิ ชานามิ เอทิโส วุจฺจติ ลชฺชีปุคฺคโล>
      text <อญฺญญฺจ ตาหํ ปุจฺฉามิ กีทิโส วุจฺจติ อธมฺมโจทโกฯ>
      text <อกาเล โจเทติ อภูเตน>
      text <ผรุเสน อนตฺถสํหิเตน>
      text <โทสนฺตโร โจเทติ โน เมตฺตาจิตฺโต>
      text <เอทิโส วุจฺจติ อธมฺมโจทโกฯ>
      text <สจฺจํ อหมฺปิ ชานามิ เอทิโส วุจฺจติ อธมฺมโจทโก>
      text <อญฺญญฺจ ตาหํ ปุจฺฉามิ กีทิโส วุจฺจติ ธมฺมโจทโกฯ>
      text <กาเลน โจเทติ ภูเตน สณฺเหน อตฺถสํหิเตน>
      text <เมตฺตาจิตฺโต โจเทติ โน โทสนฺตโร>
      text <เอทิโส วุจฺจติ ธมฺมโจทโกฯ>
      text <สจฺจํ อหมฺปิ ชานามิ เอทิโส วุจฺจติ ธมฺมโจทโก>
      text <อญฺญญฺจ ตาหํ ปุจฺฉามิ กีทิโส วุจฺจติ พาลโจทโกฯ>
      text <ปุพฺพาปรํ น ชานาติ ปุพฺพาปรสฺส อโกวิโท>
      text <อนุสนฺธิวจนปถํ น ชานาติ>
      text <อนุสนฺธิวจนปถสฺส อโกวิโท>
      text <เอทิโส วุจฺจติ พาลโจทโกฯ>
      text <สจฺจํ อหมฺปิ ชานามิ เอทิโส วุจฺจติ พาลโจทโก>
      text <อญฺญญฺจ ตาหํ ปุจฺฉามิ กีทิโส วุจฺจติ ปณฺฑิตโจทโกฯ>
      text <ปุพฺพาปรมฺปิ ชานาติ ปุพฺพาปรสฺส โกวิโท>
      text <อนุสนฺธิวจนปถํ ชานาติ อนุสนฺธิวจนปถสฺส โกวิโท>
      text <เอทิโส วุจฺจติ ปณฺฑิตโจทโกฯ>
      text <สจฺจํ อหมฺปิ ชานามิ เอทิโส วุจฺจติ ปณฺฑิตโจทโก>
      text <อญฺญญฺจ ตาหํ ปุจฺฉามิ โจทนา กินฺติ วุจฺจติฯ>
      text <สีลวิปตฺติยา โจเทติ อโถ อาจารทิฏฺฐิยา>
      text <อาชีเวนปิ โจเทติ โจทนา เตน วุจฺจตีติฯ>
    stand <อปรํ คาถาสงฺคณิกํ นิฏฺฐิตํฯ>
