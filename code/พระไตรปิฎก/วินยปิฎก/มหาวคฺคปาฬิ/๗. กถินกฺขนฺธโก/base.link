text <๗ กถินกฺขนฺธโก>
  text <๑๘๗ กถินานุชานนา>
    text <๓๐๖>, <เตน สมเยน พุทฺโธ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน ติํสมตฺตา ปาเวยฺยกา ภิกฺขู สพฺเพ อารญฺญิกา สพฺเพ ปิณฺฑปาติกา สพฺเพ ปํสุกูลิกา สพฺเพ เตจีวริกา สาวตฺถิํ อาคจฺฉนฺตา ภควนฺตํ ทสฺสนาย อุปกฏฺฐาย วสฺสูปนายิกาย นาสกฺขิํสุ สาวตฺถิยํ วสฺสูปนายิกํ สมฺภาเวตุํ อนฺตรามคฺเค สาเกเต วสฺสํ อุปคจฺฉิํสุฯ เต อุกฺกณฺฐิตรูปา วสฺสํ วสิํสุ อาสนฺเนว โน ภควา วิหรติ อิโต ฉสุ โยชเนสุ น จ มยํ ลภาม ภควนฺตํ ทสฺสนายาติฯ อถ โข เต ภิกฺขู วสฺสํวุฏฺฐา เตมาสจฺจเยน กตาย ปวารณาย เทเว วสฺสนฺเต อุทกสงฺคเห อุทกจิกฺขลฺเล โอกปุณฺเณหิ จีวเรหิ กิลนฺตรูปา เยน สาวตฺถิ เชตวนํ อนาถปิณฺฑิกสฺส อาราโม เยน ภควา เตนุปสงฺกมิํสุ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ อาจิณฺณํ โข ปเนตํ พุทฺธานํ ภควนฺตานํ อาคนฺตุเกหิ ภิกฺขูหิ สทฺธิํ ปฏิสมฺโมทิตุํฯ อถ โข ภควา เต ภิกฺขู เอตทโวจ กจฺจิ ภิกฺขเว ขมนียํ กจฺจิ ยาปนียํ กจฺจิ สมคฺคา สมฺโมทมานา อวิวทมานา ผาสุกํ วสฺสํ วสิตฺถ น จ ปิณฺฑเกน กิลมิตฺถาติ ขมนียํ ภควา ยาปนียํ ภควา สมคฺคา จ มยํ ภนฺเต สมฺโมทมานา อวิวทมานา วสฺสํ วสิมฺหา น จ ปิณฺฑเกน กิลมิมฺหา ฯ อิธ มยํ ภนฺเต ติํสมตฺตา ปาเวยฺยกา ภิกฺขู สาวตฺถิํ อาคจฺฉนฺตา ภควนฺตํ ทสฺสนาย อุปกฏฺฐาย วสฺสูปนายิกาย นาสกฺขิมฺหา สาวตฺถิยํ วสฺสูปนายิกํ สมฺภาเวตุํ อนฺตรามคฺเค สาเกเต วสฺสํ อุปคจฺฉิมฺหาฯ เต มยํ ภนฺเต อุกฺกณฺฐิตรูปา วสฺสํ วสิมฺหา อาสนฺเนว โน ภควา วิหรติ อิโต ฉสุ โยชเนสุ น จ มยํ ลภาม ภควนฺตํ ทสฺสนายาติฯ อถ โข มยํ ภนฺเต วสฺสํวุฏฺฐา เตมาสจฺจเยน กตาย ปวารณาย เทเว วสฺสนฺเต อุทกสงฺคเห อุทกจิกฺขลฺเล โอกปุณฺเณหิ จีวเรหิ กิลนฺตรูปา อทฺธานํ อาคตาติฯ อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามนฺเตสิ อนุชานามิ ภิกฺขเว วสฺสํวุฏฺฐานํ ภิกฺขูนํ กถินํ อตฺถริตุํฯ อตฺถตกถินานํ โว ภิกฺขเว ปญฺจ กปฺปิสฺสนฺติ อนามนฺตจาโร อสมาทานจาโร คณโภชนํ ยาวทตฺถจีวรํ โย จ ตตฺถ จีวรุปฺปาโท โส เนสํ ภวิสฺสตีติฯ อตฺถตกถินานํ โว ภิกฺขเว อิมานิ ปญฺจ กปฺปิสฺสนฺติฯ เอวญฺจ ปน ภิกฺขเว กถินํ อตฺถริตพฺพํฯ พฺยตฺเตน ภิกฺขุนา ปฏิพเลน สงฺโฆ ญาเปตพฺโพ>
    text <๓๐๗>, <สุณาตุ เม ภนฺเต สงฺโฆฯ อิทํ สงฺฆสฺส กถินทุสฺสํ อุปฺปนฺนํฯ ยทิ สงฺฆสฺส ปตฺตกลฺลํ สงฺโฆ อิมํ กถินทุสฺสํ อิตฺถนฺนามสฺส ภิกฺขุโน ทเทยฺย กถินํ อตฺถริตุํฯ เอสา ญตฺติฯ>
    text <สุณาตุ เม ภนฺเต สงฺโฆฯ อิทํ สงฺฆสฺส กถินทุสฺสํ อุปฺปนฺนํฯ สงฺโฆ อิมํ กถินทุสฺสํ อิตฺถนฺนามสฺส ภิกฺขุโน เทติ กถินํ อตฺถริตุํฯ ยสฺสายสฺมโต ขมติ อิมสฺส กถินทุสฺสสฺส อิตฺถนฺนามสฺส ภิกฺขุโน ทานํ กถินํ อตฺถริตุํ โส ตุณฺหสฺส ยสฺส นกฺขมติ โส ภาเสยฺยฯ>
    text <ทินฺนํ อิทํ สงฺเฆน กถินทุสฺสํ อิตฺถนฺนามสฺส ภิกฺขุโน กถินํ อตฺถริตุํฯ ขมติ สงฺฆสฺส ตสฺมา ตุณฺหี เอวเมตํ ธารยามีติฯ>
    text <๓๐๘>, <เอวํ โข ภิกฺขเว อตฺถตํ โหติ กถินํ เอวํ อนตฺถตํฯ กถญฺจ ปน ภิกฺขเว อนตฺถตํ โหติ กถินํ น อุลฺลิขิตมตฺเตน อตฺถตํ โหติ กถินํ น โธวนมตฺเตน อตฺถตํ โหติ กถินํ น จีวรวิจารณมตฺเตน อตฺถตํ โหติ กถินํ น เฉทนมตฺเตน อตฺถตํ โหติ กถินํ น พนฺธนมตฺเตน อตฺถตํ โหติ กถินํ น โอวฏฺฏิยกรณมตฺเตน อตฺถตํ โหติ กถินํ น กณฺฑุสกรณมตฺเตน อตฺถตํ โหติ กถินํ น ทฬฺหีกมฺมกรณมตฺเตน อตฺถตํ โหติ กถินํ น อนุวาตกรณมตฺเตน อตฺถตํ โหติ กถินํ น ปริภณฺฑกรณมตฺเตน อตฺถตํ โหติ กถินํ น โอวทฺเธยฺยกรณมตฺเตน อตฺถตํ โหติ กถินํ น กมฺพลมทฺทนมตฺเตน อตฺถตํ โหติ กถินํ น นิมิตฺตกเตน อตฺถตํ โหติ กถินํ น ปริกถากเตน อตฺถตํ โหติ กถินํ น กุกฺกุกเตน อตฺถตํ โหติ กถินํ น สนฺนิธิกเตน อตฺถตํ โหติ กถินํ น นิสฺสคฺคิเยน อตฺถตํ โหติ กถินํ น อกปฺปกเตน อตฺถตํ โหติ กถินํ น อญฺญตฺร สงฺฆาฏิยา อตฺถตํ โหติ กถินํ น อญฺญตฺร อุตฺตราสงฺเคน อตฺถตํ โหติ กถินํ น อญฺญตฺร อนฺตรวาสเกน อตฺถตํ โหติ กถินํ น อญฺญตฺร ปญฺจเกน วา อติเรกปญฺจเกน วา ตทเหว สญฺฉินฺเนน สมณฺฑลีกเตน อตฺถตํ โหติ กถินํ น อญฺญตฺร ปุคฺคลสฺส อตฺถารา อตฺถตํ โหติ กถินํ สมฺมา เจว อตฺถตํ โหติ กถินํ ตญฺเจ นิสฺสีมฏฺโฐ อนุโมทติ เอวมฺปิ อนตฺถตํ โหติ กถินํฯ เอวํ โข ภิกฺขเว อนตฺถตํ โหติ กถินํฯ>
    text <๓๐๙>, <กถญฺจ ภิกฺขเว อตฺถตํ โหติ กถินํ อหเตน อตฺถตํ โหติ กถินํ อหตกปฺเปน อตฺถตํ โหติ กถินํ ปิโลติกาย อตฺถตํ โหติ กถินํ ปํสุกูเลน อตฺถตํ โหติ กถินํ ปาปณิเกน อตฺถตํ โหติ กถินํ อนิมิตฺตกเตน อตฺถตํ โหติ กถินํ อปริกถากเตน อตฺถตํ โหติ กถินํ อกุกฺกุกเตน อตฺถตํ โหติ กถินํ อสนฺนิธิกเตน อตฺถตํ โหติ กถินํ อนิสฺสคฺคิเยน อตฺถตํ โหติ กถินํ กปฺปกเตน อตฺถตํ โหติ กถินํ สงฺฆาฏิยา อตฺถตํ โหติ กถินํ อุตฺตราสงฺเคน อตฺถตํ โหติ กถินํ อนฺตรวาสเกน อตฺถตํ โหติ กถินํ ปญฺจเกน วา อติเรกปญฺจเกน วา ตทเหว สญฺฉินฺเนน สมณฺฑลีกเตน อตฺถตํ โหติ กถินํ ปุคฺคลสฺส อตฺถารา อตฺถตํ โหติ กถินํ สมฺมา เจ อตฺถตํ โหติ กถินํ ตญฺเจ สีมฏฺโฐ อนุโมทติ เอวมฺปิ อตฺถตํ โหติ กถินํ ฯ เอวํ โข ภิกฺขเว อตฺถตํ โหติ กถินํฯ>
    text <๓๑๐>, <กถญฺจ ภิกฺขเว อุพฺภตํ โหติ กถินํ อฏฺฐิมา ภิกฺขเว มาติกา กถินสฺส อุพฺภาราย ปกฺกมนนฺติกา นิฏฺฐานนฺติกา สนฺนิฏฺฐานนฺติกา นาสนนฺติกา สวนนฺติกา อาสาวจฺเฉทิกา สีมาติกฺกนฺติกา สหุพฺภาราติ ฯ>
    stand <กถินานุชานนา นิฏฺฐิตาฯ>
  text <๑๘๘ อาทายสตฺตกํ>
    text <๓๑๑>, <ภิกฺขุ อตฺถตกถิโน กตจีวรํ อาทาย ปกฺกมติ น ปจฺเจสฺสนฺติฯ ตสฺส ภิกฺขุโน ปกฺกมนนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร สุณาติ อุพฺภตํ กิร ตสฺมิํ อาวาเส กถินนฺติฯ ตสฺส ภิกฺขุโน สวนนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ ปจฺเจสฺสนฺติ ฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ พหิทฺธา กถินุทฺธารํ วีตินาเมติฯ ตสฺส ภิกฺขุโน สีมาติกฺกนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ สมฺภุณาติ กถินุทฺธารํฯ ตสฺส ภิกฺขุโน สห ภิกฺขูหิ กถินุทฺธาโรฯ>
    stand <อาทายสตฺตกํ นิฏฺฐิตํ ฯ>
  text <๑๘๙ สมาทายสตฺตกํ>
    text <๓๑๒>, <ภิกฺขุ อตฺถตกถิโน กตจีวรํ สมาทาย ปกฺกมติ น ปจฺเจสฺสนฺติฯ ตสฺส ภิกฺขุโน ปกฺกมนนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ สมาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ สมาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ สมาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ สมาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร สุณาติ อุพฺภตํ กิร ตสฺมิํ อาวาเส กถินนฺติฯ ตสฺส ภิกฺขุโน สวนนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ สมาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ พหิทฺธา กถินุทฺธารํ วีตินาเมติฯ ตสฺส ภิกฺขุโน สีมาติกฺกนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ สมาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ สมฺภุณาติ กถินุทฺธารํฯ ตสฺส ภิกฺขุโน สห ภิกฺขูหิ กถินุทฺธาโรฯ>
    stand <สมาทายสตฺตกํ นิฏฺฐิตํฯ>
  text <๑๙๐ อาทายฉกฺกํ>
    text <๓๑๓>, <ภิกฺขุ อตฺถตกถิโน วิปฺปกตจีวรํ อาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ อาทาย ปกฺกมติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ อาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺสํ ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ อาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร สุณาติ อุพฺภตํ กิร ตสฺมิํ อาวาเส กถินนฺติฯ ตสฺส ภิกฺขุโน สวนนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ อาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ พหิทฺธา กถินุทฺธารํ วีตินาเมติฯ ตสฺส ภิกฺขุโน สีมาติกฺกนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ อาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ สมฺภุณาติ กถินุทฺธารํฯ ตสฺส ภิกฺขุโน สห ภิกฺขูหิ กถินุทฺธาโรฯ>
    stand <อาทายฉกฺกํ นิฏฺฐิตํฯ>
  text <๑๙๑ สมาทายฉกฺกํ>
    text <๓๑๔>, <ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร สุณาติ อุพฺภตํ กิร ตสฺมิํ อาวาเส กถินนฺติฯ ตสฺส ภิกฺขุโน สวนนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ พหิทฺธา กถินุทฺธารํ วีตินาเมติฯ ตสฺส ภิกฺขุโน สีมาติกฺกนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ สมฺภุณาติ กถินุทฺธารํฯ ตสฺส ภิกฺขุโน สห ภิกฺขูหิ กถินุทฺธาโรฯ>
    stand <สมาทายฉกฺกํ นิฏฺฐิตํฯ>
  text <๑๙๒ อาทายปนฺนรสกํ>
    text <๓๑๕>, <ภิกฺขุ อตฺถตกถิโน จีวรํ อาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    stand <ภิกฺขุ อตฺถตกถิโน จีวรํ อาทาย ปกฺกมติฯ ตสฺส พหิสีมคตสฺส เอวํ โหติ>
    text <อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    stand <ติกํฯ>
    text <ภิกฺขุ อตฺถตกถิโน จีวรํ อาทาย ปกฺกมติ น ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ น ปจฺเจสฺสนฺติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ น ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสนฺติ ฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    stand <ติกํฯ>
    text <ภิกฺขุ อตฺถตกถิโน จีวรํ อาทาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติ ฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    stand <ติกํฯ>
    text <ภิกฺขุ อตฺถตกถิโน จีวรํ อาทาย ปกฺกมติ ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ ปจฺเจสฺสนฺติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร สุณาติ อุพฺภตํ กิร ตสฺมิํ อาวาเส กถินนฺติฯ ตสฺส ภิกฺขุโน สวนนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ พหิทฺธา กถินุทฺธารํ วีตินาเมติฯ ตสฺส ภิกฺขุโน สีมาติกฺกนฺติโก กถินุทฺธาโรฯ>
    text <ภิกฺขุ อตฺถตกถิโน จีวรํ อาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ สมฺภุณาติ กถินุทฺธารํฯ ตสฺส ภิกฺขุโน สห ภิกฺขูหิ กถินุทฺธาโรฯ>
    stand <ฉกฺกํฯ>
    stand <อาทายปนฺนรสกํ นิฏฺฐิตํฯ>
  text <๑๙๓ สมาทายปนฺนรสกาทิ>
    text <๓๑๖>, <ภิกฺขุ อตฺถตกถิโน จีวรํ สมาทาย ปกฺกมติ…เป …ฯ>
    text <อาทายวารสทิสํ เอวํ วิตฺถาเรตพฺพํฯ>
    text <ภิกฺขุ อตฺถตกถิโน วิปฺปกตจีวรํ อาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโร…เป …ฯ>
    text <สมาทายวารสทิสํ เอวํ วิตฺถาเรตพฺพํฯ>
    stand <สมาทายปนฺนรสกาทิ นิฏฺฐิตาฯ>
  text <๑๙๔ วิปฺปกตสมาทายปนฺนรสกํ>
    text <๓๑๗>, <ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    stand <ติกํฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ น ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ น ปจฺเจสฺสนฺติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ น ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    stand <ติกํฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    stand <ติกํฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ ปจฺเจสฺสนฺติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติ ฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร สุณาติ อุพฺภตํ กิร ตสฺมิํ อาวาเส กถินนฺติฯ ตสฺส ภิกฺขุโน สวนนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ พหิทฺธา กถินุทฺธารํ วีตินาเมติฯ ตสฺส ภิกฺขุโน สีมาติกฺกนฺติโก กถินุทฺธาโรฯ>
    text <ภิกฺขุ อตฺถตกถิโน วิปฺปกตจีวรํ สมาทาย ปกฺกมติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ สมฺภุณาติ กถินุทฺธารํฯ ตสฺส ภิกฺขุโน สห ภิกฺขูหิ กถินุทฺธาโรฯ>
    stand <ฉกฺกํฯ>
    stand <วิปฺปกตสมาทายปนฺนรสกํ นิฏฺฐิตํฯ>
    stand <อาทายภาณวาโรฯ>
  text <๑๙๕ อนาสาโทฬสกํ>
    text <๓๑๘>, <ภิกฺขุ อตฺถตกถิโน จีวราสาย ปกฺกมติฯ โส พหิสีมคโต ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติฯ โส พหิสีมคโต ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติฯ โส พหิสีมคโต ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติฯ ตสฺส พหิสีมคตสฺส เอวํ โหติ อิเธวิมํ จีวราสํ ปยิรุปาสิสฺสํ น ปจฺเจสฺสนฺติฯ โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติ ฯ ตสฺส ภิกฺขุโน อาสาวจฺเฉทิโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ น ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ น ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ เนวิมํ จีวรํ กาเรสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ น ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ น ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวราสํ ปยิรุปาสิสฺสนฺติฯ โส ตํ จีวราสํ ปยิรุปาสติ ฯ ตสฺส สา จีวราสา อุปจฺฉิชฺชติฯ ตสฺส ภิกฺขุโน อาสาวจฺเฉทิโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวราสํ ปยิรุปาสิสฺสํ น ปจฺเจสฺสนฺติฯ โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ตสฺส ภิกฺขุโน อาสาวจฺเฉทิโก กถินุทฺธาโรฯ>
    stand <อนาสาโทฬสกํ นิฏฺฐิตํฯ>
  text <๑๙๖ อาสาโทฬสกํ>
    text <๓๑๙>, <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อาสาย ลภติ อนาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อาสาย ลภติ อนาสาย น ลภติฯ ตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อาสาย ลภติ อนาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวราสํ ปยิรุปาสิสฺสํ น ปจฺเจสฺสนฺติฯ โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ตสฺส ภิกฺขุโน อาสาวจฺเฉทิโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต สุณาติ อุพฺภตํ กิร ตสฺมิํ อาวาเส กถินนฺติฯ ตสฺส เอวํ โหติ ยโต ตสฺมิํ อาวาเส อุพฺภตํ กถินํ อิเธวิมํ จีวราสํ ปยิรุปาสิสฺสนฺติฯ โส ตํ จีวราสํ ปยิรุปาสติฯ อาสาย ลภติ อนาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต สุณาติ อุพฺภตํ กิร ตสฺมิํ อาวาเส กถินนฺติฯ ตสฺส เอวํ โหติ ยโต ตสฺมิํ อาวาเส อุพฺภตํ กถินํ อิเธวิมํ จีวราสํ ปยิรุปาสิสฺสนฺติฯ โส ตํ จีวราสํ ปยิรุปาสติฯ อาสาย ลภติ อนาสาย น ลภติฯ ตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต สุณาติ อุพฺภตํ กิร ตสฺมิํ อาวาเส กถินนฺติฯ ตสฺส เอวํ โหติ ยโต ตสฺมิํ อาวาเส อุพฺภตํ กถินํ อิเธวิมํ จีวราสํ ปยิรุปาสิสฺสนฺติฯ โส ตํ จีวราสํ ปยิรุปาสติฯ อาสาย ลภติ อนาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต สุณาติ อุพฺภตํ กิร ตสฺมิํ อาวาเส กถินนฺติฯ ตสฺส เอวํ โหติ ยโต ตสฺมิํ อาวาเส อุพฺภตํ กถินํ อิเธวิมํ จีวราสํ ปยิรุปาสิสฺสํ น ปจฺเจสฺสนฺติฯ โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ตสฺส ภิกฺขุโน อาสาวจฺเฉทิโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อาสาย ลภติ อนาสาย น ลภติฯ โส ตํ จีวรํ กาเรติฯ โส กตจีวโร สุณาติ อุพฺภตํ กิร ตสฺมิํ อาวาเส กถินนฺติฯ ตสฺส ภิกฺขุโน สวนนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวราสํ ปยิรุปาสิสฺสํ น ปจฺเจสฺสนฺติฯ โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ตสฺส ภิกฺขุโน อาสาวจฺเฉทิโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อาสาย ลภติ อนาสาย น ลภติฯ โส ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ พหิทฺธา กถินุทฺธารํ วีตินาเมติฯ ตสฺส ภิกฺขุโน สีมาติกฺกนฺติโก กถินุทฺธาโรฯ>
    text <ภิกฺขุ อตฺถตกถิโน จีวราสาย ปกฺกมติ ปจฺเจสฺสนฺติฯ โส พหิสีมคโต ตํ จีวราสํ ปยิรุปาสติฯ อาสาย ลภติ อนาสาย น ลภติฯ โส ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ สมฺภุณาติ กถินุทฺธารํฯ ตสฺส ภิกฺขุโน สห ภิกฺขูหิ กถินุทฺธาโรฯ>
    stand <อาสาโทฬสกํ นิฏฺฐิตํฯ>
  text <๑๙๗ กรณียโทฬสกํ>
    text <๓๒๐>, <ภิกฺขุ อตฺถตกถิโน เกนจิเทว กรณีเยน ปกฺกมติฯ ตสฺส พหิสีมคตสฺส จีวราสา อุปฺปชฺชติฯ โส ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติฯ ตสฺส พหิสีมคตสฺส จีวราสา อุปฺปชฺชติฯ โส ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติฯ ตสฺส พหิสีมคตสฺส จีวราสา อุปฺปชฺชติฯ โส ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติฯ ตสฺส พหิสีมคตสฺส จีวราสา อุปฺปชฺชติฯ ตสฺส เอวํ โหติ อิเธวิมํ จีวราสํ ปยิรุปาสิสฺสํ น ปจฺเจสฺสนฺติฯ โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ตสฺส ภิกฺขุโน อาสาวจฺเฉทิโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติ น ปจฺเจสฺสนฺติฯ ตสฺส พหิสีมคตสฺส จีวราสา อุปฺปชฺชติฯ โส ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติ น ปจฺเจสฺสนฺติฯ ตสฺส พหิสีมคตสฺส จีวราสา อุปฺปชฺชติฯ โส ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ เนวิมํ จีวรํ กาเรสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติ น ปจฺเจสฺสนฺติฯ ตสฺส พหิสีมคตสฺส จีวราสา อุปฺปชฺชติฯ โส ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติ น ปจฺเจสฺสนฺติฯ ตสฺส พหิสีมคตสฺส จีวราสา อุปฺปชฺชติฯ ตสฺส เอวํ โหติ อิเธวิมํ จีวราสํ ปยิรุปาสิสฺสนฺติฯ โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ตสฺส ภิกฺขุโน อาสาวจฺเฉทิโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส จีวราสา อุปฺปชฺชติฯ โส ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส จีวราสา อุปฺปชฺชติฯ โส ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส จีวราสา อุปฺปชฺชติฯ โส ตํ จีวราสํ ปยิรุปาสติฯ อนาสาย ลภติ อาสาย น ลภติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน เกนจิเทว กรณีเยน ปกฺกมติ อนธิฏฺฐิเตน เนวสฺส โหติ ปจฺเจสฺสนฺติ น ปนสฺส โหติ น ปจฺเจสฺสนฺติฯ ตสฺส พหิสีมคตสฺส จีวราสา อุปฺปชฺชติฯ ตสฺส เอวํ โหติ อิเธวิมํ จีวราสํ ปยิรุปาสิสฺสํ น ปจฺเจสฺสนฺติฯ โส ตํ จีวราสํ ปยิรุปาสติฯ ตสฺส สา จีวราสา อุปจฺฉิชฺชติฯ ตสฺส ภิกฺขุโน อาสาวจฺเฉทิโก กถินุทฺธาโรฯ>
    stand <กรณียโทฬสกํ นิฏฺฐิตํฯ>
  text <๑๙๘ อปวิลายนนวกํ>
    text <๓๒๑>, <ภิกฺขุ อตฺถตกถิโน ทิสํคมิโก ปกฺกมติ จีวรปฏิวีสํ อปวิลายมาโน ฯ ตเมนํ ทิสงฺคตํ ภิกฺขู ปุจฺฉนฺติ กหํ ตฺวํ อาวุโส วสฺสํวุฏฺโฐ กตฺถ จ เต จีวรปฏิวีโสติ โส เอวํ วเทติ อมุกสฺมิํ อาวาเส วสฺสํวุฏฺโฐมฺหิฯ ตตฺถ จ เม จีวรปฏิวีโสติฯ เต เอวํ วทนฺติ คจฺฉาวุโส ตํ จีวรํ อาหร มยํ เต อิธ จีวรํ กริสฺสามาติฯ โส ตํ อาวาสํ คนฺตฺวา ภิกฺขู ปุจฺฉติ กหํ เม อาวุโส จีวรปฏิวีโสติ เต เอวํ วทนฺติ อยํ เต อาวุโส จีวรปฏิวีโส กหํ คมิสฺสสีติ โส เอวํ วเทติ อมุกํ นาม อาวาสํ คมิสฺสามิ ตตฺถ เม ภิกฺขู จีวรํ กริสฺสนฺตีติฯ เต เอวํ วทนฺติ อลํ อาวุโส มา อคมาสิฯ มยํ เต อิธ จีวรํ กริสฺสามาติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน ทิสํคมิโก ปกฺกมติ…เป … เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน ทิสํคมิโก ปกฺกมติ…เป … อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <๓๒๒>, <ภิกฺขุ อตฺถตกถิโน ทิสํคมิโก ปกฺกมติ จีวรปฏิวีสํ อปวิลายมาโนฯ ตเมนํ ทิสํคตํ ภิกฺขู ปุจฺฉนฺติ กหํ ตฺวํ อาวุโส วสฺสํวุฏฺโฐ กตฺถ จ เต จีวรปฏิวีโสติ โส เอวํ วเทติ อมุกสฺมิํ อาวาเส วสฺสํวุฏฺโฐมฺหิ ตตฺถ จ เม จีวรปฏิวีโสติฯ เต เอวํ วทนฺติ คจฺฉาวุโส ตํ จีวรํ อาหร มยํ เต อิธ จีวรํ กริสฺสามาติฯ โส ตํ อาวาสํ คนฺตฺวา ภิกฺขู ปุจฺฉติ กหํ เม อาวุโส จีวรปฏิวีโสติ เต เอวํ วทนฺติ อยํ เต อาวุโส จีวรปฏิวีโสติฯ โส ตํ จีวรํ อาทาย ตํ อาวาสํ คจฺฉติฯ ตเมนํ อนฺตรามคฺเค ภิกฺขู ปุจฺฉนฺติ อาวุโส กหํ คมิสฺสสีติ โส เอวํ วเทติ อมุกํ นาม อาวาสํ คมิสฺสามิ ตตฺถ เม ภิกฺขู จีวรํ กริสฺสนฺตีติฯ เต เอวํ วทนฺติ อลํ อาวุโส มา อคมาสิ มยํ เต อิธ จีวรํ กริสฺสามาติฯ ตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน ทิสํคมิโก ปกฺกมติ จีวรปฏิวีสํ อปวิลายมาโนฯ ตเมนํ ทิสํคตํ ภิกฺขู ปุจฺฉนฺติ กหํ ตฺวํ อาวุโส วสฺสํวุฏฺโฐ กตฺถ จ เต จีวรปฏิวีโสติ โส เอวํ วเทติ อมุกสฺมิํ อาวาเส วสฺสํวุฏฺโฐมฺหิ ตตฺถ จ เม จีวรปฏิวีโสติฯ เต เอวํ วทนฺติ คจฺฉาวุโส ตํ จีวรํ อาหร มยํ เต อิธ จีวรํ กริสฺสามาติฯ โส ตํ อาวาสํ คนฺตฺวา ภิกฺขู ปุจฺฉติ กหํ เม อาวุโส จีวรปฏิวีโสติ เต เอวํ วทนฺติ อยํ เต อาวุโส จีวรปฏิวีโสติฯ โส ตํ จีวรํ อาทาย ตํ อาวาสํ คจฺฉติฯ ตเมนํ อนฺตรามคฺเค ภิกฺขู ปุจฺฉนฺติ อาวุโส กหํ คมิสฺสสีติ โส เอวํ วเทติ อมุกํ นาม อาวาสํ คมิสฺสามิ ตตฺถ เม ภิกฺขู จีวรํ กริสฺสนฺตีติฯ เต เอวํ วทนฺติ อลํ อาวุโส มา อคมาสิ มยํ เต อิธ จีวรํ กริสฺสามาติฯ ตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน ทิสํคมิโก ปกฺกมติ…เป … อิเธวิมํ จีวรํ กาเรสฺสํ น ปจฺเจสฺสนฺติ ฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <๓๒๓>, <ภิกฺขุ อตฺถตกถิโน ทิสํคมิโก ปกฺกมติ จีวรปฏิวีสํ อปวิลายมาโนฯ ตเมนํ ทิสํคตํ ภิกฺขู ปุจฺฉนฺติ กหํ ตฺวํ อาวุโส วสฺสํวุฏฺโฐ กตฺถ จ เต จีวรปฏิวีโสติ โส เอวํ วเทติ อมุกสฺมิํ อาวาเส วสฺสํวุฏฺโฐมฺหิ ตตฺถ จ เม จีวรปฏิวีโสติฯ เต เอวํ วทนฺติ คจฺฉาวุโส ตํ จีวรํ อาหร มยํ เต อิธ จีวรํ กริสฺสามาติฯ โส ตํ อาวาสํ คนฺตฺวา ภิกฺขู ปุจฺฉติ กหํ เม อาวุโส จีวรปฏิวีโสติ เต เอวํ วทนฺติ อยํ เต อาวุโส จีวรปฏิวีโสติฯ โส ตํ จีวรํ อาทาย ตํ อาวาสํ คจฺฉติฯ ตสฺส ตํ อาวาสํ คตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน ทิสํคมิโก ปกฺกมติ…เป … เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน ทิสํคมิโก ปกฺกมติ…เป … อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    stand <อปวิลายนนวกํ นิฏฺฐิตํฯ>
  text <๑๙๙ ผาสุวิหารปญฺจกํ>
    text <๓๒๔>, <ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ภิกฺขุโน นิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ ปจฺเจสฺสนฺติฯ ตสฺส พหิสีมคตสฺส เอวํ โหติ เนวิมํ จีวรํ กาเรสฺสํ น ปจฺเจสฺสนฺติฯ ตสฺส ภิกฺขุโน สนฺนิฏฺฐานนฺติโก กถินุทฺธาโรฯ>
    text <ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ ปจฺเจสฺสนฺติฯ ตสฺส พหิสีมคตสฺส เอวํ โหติ อิเธวิมํ จีวรํ กาเรสฺสํ น ปจฺเจสฺสนฺติฯ โส ตํ จีวรํ กาเรติฯ ตสฺส ตํ จีวรํ กยิรมานํ นสฺสติฯ ตสฺส ภิกฺขุโน นาสนนฺติโก กถินุทฺธาโรฯ>
    text <ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ พหิทฺธา กถินุทฺธารํ วีตินาเมติฯ ตสฺส ภิกฺขุโน สีมาติกฺกนฺติโก กถินุทฺธาโรฯ>
    text <ภิกฺขุ อตฺถตกถิโน ผาสุวิหาริโก จีวรํ อาทาย ปกฺกมติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ อมุกํ นาม อาวาสํ คมิสฺสามิ ตตฺถ เม ผาสุ ภวิสฺสติ วสิสฺสามิ โน เจ เม ผาสุ ภวิสฺสติ ปจฺเจสฺสนฺติฯ โส พหิสีมคโต ตํ จีวรํ กาเรติฯ โส กตจีวโร ปจฺเจสฺสํ ปจฺเจสฺสนฺติ สมฺภุณาติ กถินุทฺธารํฯ ตสฺส ภิกฺขุโน สห ภิกฺขูหิ กถินุทฺธาโรฯ>
    stand <ผาสุวิหารปญฺจกํ นิฏฺฐิตํฯ>
  text <๒๐๐ ปลิโพธาปลิโพธกถา>
    text <๓๒๕>, <ทฺเวเม ภิกฺขเว กถินสฺส ปลิโพธา ทฺเว อปลิโพธาฯ กตเม จ ภิกฺขเว ทฺเว กถินสฺส ปลิโพธา อาวาสปลิโพโธ จ จีวรปลิโพโธ จฯ กถญฺจ ภิกฺขเว อาวาสปลิโพโธ โหติ อิธ ภิกฺขเว ภิกฺขุ วสติ วา ตสฺมิํ อาวาเส สาเปกฺโข วา ปกฺกมติ ปจฺเจสฺสนฺติฯ เอวํ โข ภิกฺขเว อาวาสปลิโพโธ โหติฯ กถญฺจ ภิกฺขเว จีวรปลิโพโธ โหติ อิธ ภิกฺขเว ภิกฺขุโน จีวรํ อกตํ วา โหติ วิปฺปกตํ วา จีวราสา วา อนุปจฺฉินฺนาฯ เอวํ โข ภิกฺขเว จีวรปลิโพโธ โหติฯ อิเม โข ภิกฺขเว ทฺเว กถินสฺส ปลิโพธาฯ>
    text <กตเม จ ภิกฺขเว ทฺเว กถินสฺส อปลิโพธา อาวาสอปลิโพโธ จ จีวรอปลิโพโธ จฯ กถญฺจ ภิกฺขเว อาวาสอปลิโพโธ โหติ อิธ ภิกฺขเว ภิกฺขุ ปกฺกมติ ตมฺหา อาวาสา จตฺเตน วนฺเตน มุตฺเตน อนเปกฺโข น ปจฺเจสฺสนฺติฯ เอวํ โข ภิกฺขเว อาวาสอปลิโพโธ โหติฯ กถญฺจ ภิกฺขเว จีวรอปลิโพโธ โหติ อิธ ภิกฺขเว ภิกฺขุโน จีวรํ กตํ วา โหติ นฏฺฐํ วา วินฏฺฐํ วา ทฑฺฒํ วา จีวราสา วา อุปจฺฉินฺนาฯ เอวํ โข ภิกฺขเว จีวรอปลิโพโธ โหติฯ อิเม โข ภิกฺขเว ทฺเว กถินสฺส อปลิโพธาติฯ>
    stand <ปลิโพธาปลิโพธกถา นิฏฺฐิตาฯ>
    stand <กถินกฺขนฺธโก นิฏฺฐิโต สตฺตโมฯ>
  text <๒๐๑ ตสฺสุทฺทานํ>
    block
      text <ติํส ปาเวยฺยกา ภิกฺขู สาเกตุกฺกณฺฐิตา วสุํ>
      text <วสฺสํวุฏฺโฐกปุณฺเณหิ อคมุํ ชินทสฺสนํฯ>
      text <อิทํ วตฺถุ กถินสฺส กปฺปิสฺสนฺติ จ ปญฺจกา>
      text <อนามนฺตา อสมาจารา ตเถว คณโภชนํฯ>
      text <ยาวทตฺถญฺจ อุปฺปาโท อตฺถตานํ ภวิสฺสติ>
      text <ญตฺติ เอวตฺถตญฺเจว เอวญฺเจว อนตฺถตํฯ>
      text <อุลฺลิขิ โธวนา เจว วิจารณญฺจ เฉทนํ>
      text <พนฺธโน วฏฺฏิ กณฺฑุส ทฬฺหีกมฺมานุวาติกาฯ>
      text <ปริภณฺฑํ โอวทฺเธยฺยํ มทฺทนา นิมิตฺตํ กถา>
      text <กุกฺกุ สนฺนิธิ นิสฺสคฺคิ น กปฺปญฺญตฺร เต ตโยฯ>
      text <อญฺญตฺร ปญฺจาติเรเก สญฺฉินฺเนน สมณฺฑลี>
      text <นาญฺญตฺร ปุคฺคลา สมฺมา นิสฺสีมฏฺโฐนุโมทติฯ>
      text <กถินานตฺถตํ โหติ เอวํ พุทฺเธน เทสิตํ>
      text <อหตากปฺปปิโลติ ปํสุ ปาปณิกาย จฯ>
      text <อนิมิตฺตาปริกถา อกุกฺกุ จ อสนฺนิธิ>
      text <อนิสฺสคฺคิ กปฺปกเต ตถา ติจีวเรน จฯ>
      text <ปญฺจเก วาติเรเก วา ฉินฺเน สมณฺฑลีกเต>
      text <ปุคฺคลสฺสตฺถารา สมฺมา สีมฏฺโฐ อนุโมทติฯ>
      text <เอวํ กถินตฺถรณํ อุพฺภารสฺสฏฺฐมาติกา>
      text <ปกฺกมนนฺติ นิฏฺฐานํ สนฺนิฏฺฐานญฺจ นาสนํฯ>
      text <สวนํ อาสาวจฺเฉทิ สีมา สหุพฺภารฏฺฐมี>
      text <กตจีวรมาทาย น ปจฺเจสฺสนฺติ คจฺฉติฯ>
      text <ตสฺส ตํ กถินุทฺธารา เอ โหติ ปกฺกมนนฺติโก>
      text <อาทาย จีวรํ ยาติ นิสฺสีเม อิทํ จินฺตยิฯ>
      text <กาเรสฺสํ น ปจฺเจสฺสนฺติ นิฏฺฐาเน กถินุทฺธาโร>
      text <อาทาย นิสฺสีมํ เนว น ปจฺเจสฺสนฺติ มานโสฯ>
      text <ตสฺส ตํ กถินุทฺธาโร สนฺนิฏฺฐานนฺติโก ภเว>
      text <อาทาย จีวรํ ยาติ นิสฺสีเม อิทํ จินฺตยิฯ>
      text <กาเรสฺสํ น ปจฺเจสฺสนฺติ กยิรํ ตสฺส นสฺสติ>
      text <ตสฺส ตํ กถินุทฺธาโร ภวติ นาสนนฺติโกฯ>
      text <อาทาย ยาติ ปจฺเจสฺสํ พหิ กาเรติ จีวรํ>
      text <กตจีวโร สุณาติ อุพฺภตํ กถินํ ตหิํฯ>
      text <ตสฺส ตํ กถินุทฺธาโร ภวติ สวนนฺติโก>
      text <อาทาย ยาติ ปจฺเจสฺสํ พหิ กาเรติ จีวรํฯ>
      text <กตจีวโร พหิทฺธา นาเมติ กถินุทฺธารํ>
      text <ตสฺส ตํ กถินุทฺธาโร สีมาติกฺกนฺติโก ภเวฯ>
      text <อาทาย ยาติ ปจฺเจสฺสํ พหิ กาเรติ จีวรํ>
      text <กตจีวโร ปจฺเจสฺสํ สมฺโภติ กถินุทฺธารํฯ>
      text <ตสฺส ตํ กถินุทฺธาโร สห ภิกฺขูหิ ชายติ>
      text <อาทาย จ สมาทาย สตฺต-สตฺตวิธา คติฯ>
      text <ปกฺกมนนฺติกา นตฺถิ ฉกฺเก วิปฺปกเต คติ>
      text <อาทาย นิสฺสีมคตํ กาเรสฺสํ อิติ ชายติฯ>
      text <นิฏฺฐานํ สนฺนิฏฺฐานญฺจ นาสนญฺจ อิเม ตโย>
      text <อาทาย น ปจฺเจสฺสนฺติ พหิสีเม กโรมิติฯ>
      text <นิฏฺฐานํ สนฺนิฏฺฐานมฺปิ นาสนมฺปิ อิทํ ตโย>
      text <อนธิฏฺฐิเตน เนวสฺส เหฏฺฐา ตีณิ นยาวิธิฯ>
      text <อาทาย ยาติ ปจฺเจสฺสํ พหิสีเม กโรมิติ>
      text <น ปจฺเจสฺสนฺติ กาเรติ นิฏฺฐาเน กถินุทฺธาโรฯ>
      text <สนฺนิฏฺฐานํ นาสนญฺจ สวนสีมาติกฺกมา>
      text <สห ภิกฺขูหิ ชาเยถ เอวํ ปนฺนรสํ คติฯ>
      text <สมาทาย วิปฺปกตา สมาทาย ปุนา ตถา>
      text <อิเม เต จตุโร วารา สพฺเพ ปนฺนรสวิธิฯ>
      text <อนาสาย จ อาสาย กรณีโย จ เต ตโย>
      text <นยโต ตํ วิชาเนยฺย ตโย ทฺวาทส ทฺวาทสฯ>
      text <อปวิลานา นเวตฺถ ผาสุ ปญฺจวิธา ตหิํ>
      text <ปลิโพธาปลิโพธา อุทฺทานํ นยโต กตนฺติฯ>
    text <อิมมฺหิ ขนฺธเก วตฺถู โทฬสกเปยฺยาลมุขานิ เอกสตํ อฏฺฐารสฯ>
    stand <กถินกฺขนฺธโก นิฏฺฐิโตฯ>
