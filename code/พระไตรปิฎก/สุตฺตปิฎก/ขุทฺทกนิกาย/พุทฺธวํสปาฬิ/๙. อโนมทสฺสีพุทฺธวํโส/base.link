text <๙ อโนมทสฺสีพุทฺธวํโส>
  text <๑>
    text <โสภิตสฺส อปเรน สมฺพุทฺโธ ทฺวิปทุตฺตโม>
    text <อโนมทสฺสี อมิตยโส เตชสฺสี ทุรติกฺกโมฯ>
  text <๒>
    text <โส เฉตฺวา พนฺธนํ สพฺพํ วิทฺธํเสตฺวา ตโย ภเว>
    text <อนิวตฺติคมนํ มคฺคํ เทเสสิ เทวมานุเสฯ>
  text <๓>
    text <สาคโรว อสงฺโขโภ ปพฺพโตว ทุราสโท>
    text <อากาโสว อนนฺโต โส สาลราชาว ผุลฺลิโตฯ>
  text <๔>
    text <ทสฺสเนนปิ ตํ พุทฺธํ โตสิตา โหนฺติ ปาณิโน>
    text <พฺยาหรนฺตํ คิรํ สุตฺวา อมตํ ปาปุณนฺติ เตฯ>
  text <๕>
    text <ธมฺมาภิสมโย ตสฺส อิทฺโธ ผีโต ตทา อหุ>
    text <โกฏิสตานิ อภิสมิํสุ ปฐเม ธมฺมเทสเนฯ>
  text <๖>
    text <ตโต ปรํ อภิสมเย วสฺสนฺเต ธมฺมวุฏฺฐิโย>
    text <อสีติโกฏิโยภิสมิํสุ ทุติเย ธมฺมเทสเนฯ>
  text <๗>
    text <ตโตปรญฺหิ วสฺสนฺเต ตปฺปยนฺเต จ ปาณินํ>
    text <อฏฺฐสตฺตติโกฏีนํ ตติยาภิสมโย อหุฯ>
  text <๘>
    text <สนฺนิปาตา ตโย อาสุํ ตสฺสาปิ จ มเหสิโน>
    text <อภิญฺญาพลปฺปตฺตานํ ปุปฺผิตานํ วิมุตฺติยาฯ>
  text <๙>
    text <อฏฺฐสตสหสฺสานํ สนฺนิปาโต ตทา อหุ>
    text <ปหีนมทโมหานํ สนฺตจิตฺตาน ตาทินํฯ>
  text <๑๐>
    text <สตฺตสตสหสฺสานํ ทุติโย อาสิ สมาคโม>
    text <อนงฺคณานํ วิรชานํ อุปสนฺตาน ตาทินํฯ>
  text <๑๑>
    text <ฉนฺนํ สตสหสฺสานํ ตติโย อาสิ สมาคโม>
    text <อภิญฺญาพลปฺปตฺตานํ นิพฺพุตานํ ตปสฺสินํฯ>
  text <๑๒>
    text <อหํ เตน สมเยน ยกฺโข อาสิํ มหิทฺธิโก>
    text <เนกานํ ยกฺขโกฏีนํ วสวตฺติมฺหิ อิสฺสโรฯ>
  text <๑๓>
    text <ตทาปิ ตํ พุทฺธวรํ อุปคนฺตฺวา มเหสินํ>
    text <อนฺนปาเนน ตปฺเปสิํ สสงฺฆํ โลกนายกํฯ>
  text <๑๔>
    text <โสปิ มํ ตทา พฺยากาสิ วิสุทฺธนยโน มุนิ>
    text <อปริเมยฺยิโต กปฺเป อยํ พุทฺโธ ภวิสฺสติฯ>
  text <๑๕>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๖>
    text <ตสฺสาปิ วจนํ สุตฺวา หฏฺโฐ สํวิคฺคมานโส>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๑๗>
    text <นครํ จนฺทวตี นาม ยสวา นาม ขตฺติโย>
    text <มาตา ยโสธรา นาม อโนมทสฺสิสฺส สตฺถุโนฯ>
  text <๑๘>
    text <ทสวสฺสสหสฺสานิ อคารํ อชฺฌ โส วสิ>
    text <สิรี อุปสิรี วฑฺโฒ ตโย ปาสาทมุตฺตมาฯ>
  text <๑๙>
    text <เตวีสติสหสฺสานิ นาริโย สมลงฺกตา>
    text <สิริมา นาม สา นารี อุปวาโณ นาม อตฺรโชฯ>
  text <๒๐>
    text <นิมิตฺเต จตุโร ทิสฺวา สิวิกายาภินิกฺขมิ>
    text <อนูนทสมาสานิ ปธานํ ปทหี ชิโนฯ>
  text <๒๑>
    text <พฺรหฺมุนา ยาจิโต สนฺโต อโนมทสฺสี มหามุนิ>
    text <วตฺติ จกฺกํ มหาวีโร อุยฺยาเน โส สุทสฺสเน ฯ>
  text <๒๒>
    text <นิสโภ จ อโนโม จ อเหสุํ อคฺคสาวกา>
    text <วรุโณ นามุปฏฺฐาโก อโนมทสฺสิสฺส สตฺถุโนฯ>
  text <๒๓>
    text <สุนฺทรี จ สุมนา จ อเหสุํ อคฺคสาวิกา>
    text <โพธิ ตสฺส ภควโต อชฺชุโนติ ปวุจฺจติฯ>
  text <๒๔>
    text <นนฺทิวฑฺโฒ สิริวฑฺโฒ อเหสุํ อคฺคุปฏฺฐกา>
    text <อุปฺปลา เจว ปทุมา จ อเหสุํ อคฺคุปฏฺฐิกาฯ>
  text <๒๕>
    text <อฏฺฐปณฺณาสรตนํ อจฺจุคฺคโต มหามุนิ>
    text <ปภา นิทฺธาวตี ตสฺส สตรํสีว อุคฺคโตฯ>
  text <๒๖>
    text <วสฺสสตสหสฺสานิ อายุ วิชฺชติ ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๒๗>
    text <สุปุปฺผิตํ ปาวจนํ อรหนฺเตหิ ตาทิหิ>
    text <วีตราเคหิ วิมเลหิ โสภิตฺถ ชินสาสนํฯ>
  text <๒๘>
    text <โส จ สตฺถา อมิตยโส ยุคานิ ตานิ อตุลิยานิ>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๒๙>
    text <อโนมทสฺสี ชิโน สตฺถา ธมฺมารามมฺหิ นิพฺพุโต>
    text <ตตฺเถวสฺส ชินถูโป อุพฺเพโธ ปญฺจวีสตีติฯ>
  stand <อโนมทสฺสิสฺส ภควโต วํโส สตฺตโมฯ>
