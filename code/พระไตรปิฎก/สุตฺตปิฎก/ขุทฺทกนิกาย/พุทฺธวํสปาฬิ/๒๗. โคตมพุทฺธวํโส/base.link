text <๒๗ โคตมพุทฺธวํโส>
  text <๑>
    text <อหเมตรหิ สมฺพุทฺโธ โคตโม สกฺยวฑฺฒโน>
    text <ปธานํ ปทหิตฺวาน ปตฺโต สมฺโพธิมุตฺตมํฯ>
  text <๒>
    text <พฺรหฺมุนา ยาจิโต สนฺโต ธมฺมจกฺกํ ปวตฺตยิํ>
    text <อฏฺฐารสนฺนํ โกฏีนํ ปฐมาภิสมโย อหุฯ>
  text <๓>
    text <ตโต ปรญฺจ เทเสนฺเต นรเทวสมาคเม>
    text <คณนาย น วตฺตพฺโพ ทุติยาภิสมโย อหุฯ>
  text <๔>
    text <อิเธวาหํ เอตรหิ โอวทิํ มม อตฺรชํ>
    text <คณนาย น วตฺตพฺโพ ตติยาภิสมโย อหุฯ>
  text <๕>
    text <เอโกสิ สนฺนิปาโต เม สาวกานํ มเหสินํ>
    text <อฑฺฒเตฬสสตานํ ภิกฺขูนาสิ สมาคโมฯ>
  text <๖>
    text <วิโรจมาโน วิมโล ภิกฺขุสงฺฆสฺส มชฺฌโค>
    text <ททามิ ปตฺถิตํ สพฺพํ มณีว สพฺพกามโทฯ>
  text <๗>
    text <ผลมากงฺขมานานํ ภวจฺฉนฺทชเหสินํ>
    text <จตุสจฺจํ ปกาเสมิ อนุกมฺปาย ปาณินํฯ>
  text <๘>
    text <ทสวีสสหสฺสานํ ธมฺมาภิสมโย อหุ>
    text <เอกทฺวินฺนํ อภิสมโย คณนาโต อสงฺขิโยฯ>
  text <๙>
    text <วิตฺถาริกํ พาหุชญฺญํ อิทฺธํ ผีตํ สุผุลฺลิตํ>
    text <อิธ มยฺหํ สกฺยมุนิโน สาสนํ สุวิโสธิตํฯ>
  text <๑๐>
    text <อนาสวา วีตราคา สนฺตจิตฺตา สมาหิตา>
    text <ภิกฺขูเนกสตา สพฺเพ ปริวาเรนฺติ มํ สทาฯ>
  text <๑๑>
    text <อิทานิ เย เอตรหิ ชหนฺติ มานุสํ ภวํ>
    text <อปฺปตฺตมานสา เสขา เต ภิกฺขู วิญฺญุครหิตาฯ>
  text <๑๒>
    text <อริยญฺจ สํโถมยนฺตา สทา ธมฺมรตา ชนา>
    text <พุชฺฌิสฺสนฺติ สติมนฺโต สํสารสริตํ คตาฯ>
  text <๑๓>
    text <นครํ กปิลวตฺถุ เม ราชา สุทฺโธทโน ปิตา>
    text <มยฺหํ ชเนตฺติกา มาตา มายาเทวีติ วุจฺจติฯ>
  text <๑๔>
    text <เอกูนติํสวสฺสานิ อคารํ อชฺฌหํ วสิํ>
    text <รมฺโม สุรมฺโม สุภโก ตโย ปาสาทมุตฺตมาฯ>
  text <๑๕>
    text <จตฺตารีสสหสฺสานิ นาริโย สมลงฺกตา>
    text <ภทฺทกญฺจนา นาม นารี ราหุโล นาม อตฺรโชฯ>
  text <๑๖>
    text <นิมิตฺเต จตุโร ทิสฺวา อสฺสยาเนน นิกฺขมิํ>
    text <ฉพฺพสฺสํ ปธานจารํ อจริํ ทุกฺกรํ อหํฯ>
  text <๑๗>
    text <พาราณสิยํ อิสิปตเน จกฺกํ ปวตฺติตํ มยา>
    text <อหํ โคตมสมฺพุทฺโธ สรณํ สพฺพปาณินํฯ>
  text <๑๘>
    text <โกลิโต อุปติสฺโส จ ทฺเว ภิกฺขู อคฺคสาวกา>
    text <อานนฺโท นามุปฏฺฐาโก สนฺติกาวจโร มม>
    text <เขมา อุปฺปลวณฺณา จ ภิกฺขุนี อคฺคสาวิกาฯ>
  text <๑๙>
    text <จิตฺโต หตฺถาฬวโก จ อคฺคุปฏฺฐากุปาสกา>
    text <นนฺทมาตา จ อุตฺตรา อคฺคุปฏฺฐิกุปาสิกาฯ>
  text <๒๐>
    text <อหํ อสฺสตฺถมูลมฺหิ ปตฺโต สมฺโพธิมุตฺตมํ>
    text <พฺยามปฺปภา สทา มยฺหํ โสฬสหตฺถมุคฺคตาฯ>
  text <๒๑>
    text <อปฺปํ วสฺสสตํ อายุ อิทาเนตรหิ วิชฺชติ>
    text <ตาวตา ติฏฺฐมาโนหํ ตาเรมิ ชนตํ พหุํฯ>
  text <๒๒>
    text <ฐปยิตฺวาน ธมฺมุกฺกํ ปจฺฉิมํ ชนโพธนํ>
    text <อหมฺปิ นจิรสฺเสว สทฺธิํ สาวกสงฺฆโต>
    text <อิเธว ปรินิพฺพิสฺสํ อคฺคี วาหารสงฺขยาฯ>
  text <๒๓>
    text <ตานิ จ อตุลเตชานิ อิมานิ จ ทสพลานิ>
    text <อยญฺจ คุณธารโณ เทโห ทฺวตฺติํสวรลกฺขณวิจิตฺโตฯ>
  text <๒๔>
    text <ทส ทิสา ปภาเสตฺวา สตรํสีว ฉปฺปภา>
    text <สพฺพํ ตมนฺตรหิสฺสนฺติ นนุ ริตฺตา สพฺพสงฺขาราติฯ>
  stand <โคตมสฺส ภควโต วํโส ปญฺจวีสติโมฯ>
