text <๒๙ ธาตุภาชนียกถา>
  text <๑>
    text <มหาโคตโม ชินวโร กุสินารมฺหิ นิพฺพุโต>
    text <ธาตุวิตฺถาริกํ อาสิ เตสุ เตสุ ปเทสโตฯ>
  text <๒>
    text <เอโก อชาตสตฺตุสฺส เอโก เวสาลิยา ปุเร>
    text <เอโก กปิลวตฺถุสฺมิํ เอโก จ อลฺลกปฺปเกฯ>
  text <๓>
    text <เอโก จ รามคามมฺหิ เอโก จ เวฐทีปเก>
    text <เอโก ปาเวยฺยเก มลฺเล เอโก จ โกสินารเกฯ>
  text <๔>
    text <กุมฺภสฺส ถูปํ กาเรสิ พฺราหฺมโณ โทณสวฺหโย>
    text <องฺคารถูปํ กาเรสุํ โมริยา ตุฏฺฐมานสาฯ>
  text <๕>
    text <อฏฺฐ สารีริกา ถูปา นวโม กุมฺภเจติโย>
    text <องฺคารถูโป ทสโม ตทาเยว ปติฏฺฐิโตฯ>
  text <๖>
    text <อุณฺหีสํ จตสฺโส ทาฐา อกฺขกา ทฺเว จ ธาตุโย>
    text <อสมฺภินฺนา อิมา สตฺต เสสา ภินฺนาว ธาตุโยฯ>
  text <๗>
    text <มหนฺตา มุคฺคมตฺตา จ มชฺฌิมา ภินฺนตณฺฑุลา>
    text <ขุทฺทกา สาสปมตฺตา จ นานาวณฺณา จ ธาตุโยฯ>
  text <๘>
    text <มหนฺตา สุวณฺณวณฺณา จ มุตฺตวณฺณา จ มชฺฌิมา>
    text <ขุทฺทกา มกุลวณฺณา จ โสฬสโทณมตฺติกาฯ>
  text <๙>
    text <มหนฺตา ปญฺจ นาฬิโย นาฬิโย ปญฺจ มชฺฌิมา>
    text <ขุทฺทกา ฉ นาฬี เจว เอตา สพฺพาปิ ธาตุโยฯ>
  text <๑๐>
    text <อุณฺหีสํ สีหเฬ ทีเป พฺรหฺมโลเก จ วามกํ>
    text <สีหเฬ ทกฺขิณกฺขญฺจ สพฺพาเปตา ปติฏฺฐิตาฯ>
  text <๑๑>
    text <เอกา ทาฐา ติทสปุเร เอกา นาคปุเร อหุ>
    text <เอกา คนฺธารวิสเย เอกา กลิงฺคราชิโนฯ>
  text <๑๒>
    text <จตฺตาลีสสมา ทนฺตา เกสา โลมา จ สพฺพโส>
    text <เทวา หริํสุ เอเกกํ จกฺกวาฬปรมฺปราฯ>
  text <๑๓>
    text <วชิรายํ ภควโต ปตฺโต ทณฺฑญฺจ จีวรํ>
    text <นิวาสนํ กุลฆเร ปจฺจตฺถรณํ กปิลวฺหเย ฯ>
  text <๑๔>
    text <ปาฏลิปุตฺตปุรมฺหิ กรณํ กายพนฺธนํ>
    text <จมฺปายุทกสาฏิยํ อุณฺณโลมญฺจ โกสเลฯ>
  text <๑๕>
    text <กาสาวํ พฺรหฺมโลเก จ เวฐนํ ติทเส ปุเร>
    text <นิสีทนํ อวนฺตีสุ รฏฺเฐ อตฺถรณํ ตทาฯ>
  text <๑๖>
    text <อรณี จ มิถิลายํ วิเทเห ปริสาวนํ>
    text <วาสิ สูจิฆรญฺจาปิ อินฺทปตฺถปุเร ตทาฯ>
  text <๑๗>
    text <ปริกฺขารา อวเสสา ชนปเท อปรนฺตเก>
    text <ปริภุตฺตานิ มุนินา อกํสุ มนุชา ตทาฯ>
  text <๑๘>
    text <ธาตุวิตฺถาริกํ อาสิ โคตมสฺส มเหสิโน>
    text <ปาณีนํ อนุกมฺปาย อหุ โปราณิกํ ตทาติฯ>
  stand <ธาตุภาชนียกถา นิฏฺฐิตาฯ>
  stand <พุทฺธวํโสนิฏฺฐิโตฯ>
