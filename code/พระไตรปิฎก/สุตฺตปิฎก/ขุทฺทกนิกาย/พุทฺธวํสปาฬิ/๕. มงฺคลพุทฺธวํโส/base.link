text <๕ มงฺคลพุทฺธวํโส>
  text <๑>
    text <โกณฺฑญฺญสฺส อปเรน มงฺคโล นาม นายโก>
    text <ตมํ โลเก นิหนฺตฺวาน ธมฺโมกฺกมภิธารยิฯ>
  text <๒>
    text <อตุลาสิ ปภา ตสฺส ชิเนหญฺเญหิ อุตฺตริํ>
    text <จนฺทสูริยปภํ หนฺตฺวา ทสสหสฺสี วิโรจติฯ>
  text <๓>
    text <โสปิ พุทฺโธ ปกาเสสิ จตุโร สจฺจวรุตฺตเม>
    text <เต เต สจฺจรสํ ปีตฺวา วิโนเทนฺติ มหาตมํฯ>
  text <๔>
    text <ปตฺวาน โพธิมตุลํ ปฐเม ธมฺมเทสเน>
    text <โกฏิสตสหสฺสานํ ธมฺมาภิสมโย อหุฯ>
  text <๕>
    text <สุรินฺทเทวภวเน พุทฺโธ ธมฺมมเทสยิ>
    text <ตทา โกฏิสหสฺสานํ ทุติโย สมโย อหุฯ>
  text <๖>
    text <ยทา สุนนฺโท จกฺกวตฺตี สมฺพุทฺธํ อุปสงฺกมิ>
    text <ตทา อาหนิ สมฺพุทฺโธ ธมฺมเภริํ วรุตฺตมํฯ>
  text <๗>
    text <สุนนฺทสฺสานุจรา ชนตา ตทาสุํ นวุติโกฏิโย>
    text <สพฺเพปิ เต นิรวเสสา อเหสุํ เอหิ ภิกฺขุกาฯ>
  text <๘>
    text <สนฺนิปาตา ตโย อาสุํ มงฺคลสฺส มเหสิโน>
    text <โกฏิสตสหสฺสานํ ปฐโม อาสิ สมาคโมฯ>
  text <๙>
    text <ทุติโย โกฏิสตสหสฺสานํ ตติโย นวุติโกฏินํ>
    text <ขีณาสวานํ วิมลานํ ตทา อาสิ สมาคโมฯ>
  text <๑๐>
    text <อหํ เตน สมเยน สุรุจี นาม พฺราหฺมโณ>
    text <อชฺฌายโก มนฺตธโร ติณฺณํ เวทาน ปารคูฯ>
  text <๑๑>
    text <ตมหํ อุปสงฺกมฺม สรณํ คนฺตฺวาน สตฺถุโน>
    text <สมฺพุทฺธปฺปมุขํ สงฺฆํ คนฺธมาเลน ปูชยิํ>
    text <ปูเชตฺวา คนฺธมาเลน ควปาเนน ตปฺปยิํฯ>
  text <๑๒>
    text <โสปิ มํ พุทฺโธ พฺยากาสิ มงฺคโล ทฺวิปทุตฺตโม>
    text <อปริเมยฺยิโต กปฺเป อยํ พุทฺโธ ภวิสฺสติฯ>
  text <๑๓>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๔>
    text <ตสฺสาปิ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทส ปารมิปูริยาฯ>
  text <๑๕>
    text <ตทา ปีติมนุพฺรูหนฺโต สมฺโพธิวรปตฺติยา>
    text <พุทฺเธ ทตฺวาน มํ เคหํ ปพฺพชิํ ตสฺส สนฺติเกฯ>
  text <๑๖>
    text <สุตฺตนฺตํ วินยญฺจาปิ นวงฺคํ สตฺถุสาสนํ>
    text <สพฺพํ ปริยาปุณิตฺวา โสภยิํ ชินสาสนํฯ>
  text <๑๗>
    text <ตตฺถปฺปมตฺโต วิหรนฺโต พฺรหฺมํ ภาเวตฺว ภาวนํ>
    text <อภิญฺญาปารมิํ คนฺตฺวา พฺรหฺมโลกมคจฺฉหํฯ>
  text <๑๘>
    text <อุตฺตรํ นาม นครํ อุตฺตโร นาม ขตฺติโย>
    text <อุตฺตรา นาม ชนิกา มงฺคลสฺส มเหสิโนฯ>
  text <๑๙>
    text <นววสฺสสหสฺสานิ อคารํ อชฺฌ โส วสิ>
    text <ยสวา สุจิมา สิรีมา ตโย ปาสาทมุตฺตมาฯ>
  text <๒๐>
    text <สมติํสสหสฺสานิ นาริโย สมลงฺกตา>
    text <ยสวตี นาม นารี สีวโล นาม อตฺรโชฯ>
  text <๒๑>
    text <นิมิตฺเต จตุโร ทิสฺวา อสฺสยาเนน นิกฺขมิ>
    text <อนูนอฏฺฐมาสานิ ปธานํ ปทหี ชิโนฯ>
  text <๒๒>
    text <พฺรหฺมุนา ยาจิโต สนฺโต มงฺคโล นาม นายโก>
    text <วตฺติ จกฺกํ มหาวีโร วเน สิรีวรุตฺตเมฯ>
  text <๒๓>
    text <สุเทโว ธมฺมเสโน จ อเหสุํ อคฺคสาวกา>
    text <ปาลิโต นามุปฏฺฐาโก มงฺคลสฺส มเหสิโนฯ>
  text <๒๔>
    text <สีวลา จ อโสกา จ อเหสุํ อคฺคสาวิกา>
    text <โพธิ ตสฺส ภควโต นาครุกฺโขติ วุจฺจติฯ>
  text <๒๕>
    text <นนฺโท เจว วิสาโข จ อเหสุํ อคฺคุปฏฺฐกา>
    text <อนุลา เจว สุตนา จ อเหสุํ อคฺคุปฏฺฐิกาฯ>
  text <๒๖>
    text <อฏฺฐาสีติ รตนานิ อจฺจุคฺคโต มหามุนิ>
    text <ตโต นิทฺธาวตี รํสี อเนกสตสหสฺสิโยฯ>
  text <๒๗>
    text <นวุติวสฺสสหสฺสานิ อายุ วิชฺชติ ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๒๘>
    text <ยถาปิ สาคเร อูมี น สกฺกา ตา คเณตุเย>
    text <ตเถว สาวกา ตสฺส น สกฺกา เต คเณตุเยฯ>
  text <๒๙>
    text <ยาว อฏฺฐาสิ สมฺพุทฺโธ มงฺคโล โลกนายโก>
    text <น ตสฺส สาสเน อตฺถิ สกิเลสมรณํ ตทาฯ>
  text <๓๐>
    text <ธมฺโมกฺกํ ธารยิตฺวาน สนฺตาเรตฺวา มหาชนํ>
    text <ชลิตฺวา ธูมเกตูว นิพฺพุโต โส มหายโสฯ>
  text <๓๑>
    text <สงฺขารานํ สภาวตฺถํ ทสฺสยิตฺวา สเทวเก>
    text <ชลิตฺวา อคฺคิกฺขนฺโธว สูริโย อตฺถงฺคโต ยถาฯ>
  text <๓๒>
    text <อุยฺยาเน วสฺสเร นาม พุทฺโธ นิพฺพายิ มงฺคโล>
    text <ตตฺเถวสฺส ชินถูโป ติํสโยชนมุคฺคโตติฯ>
  stand <มงฺคลสฺส ภควโต วํโส ตติโยฯ>
