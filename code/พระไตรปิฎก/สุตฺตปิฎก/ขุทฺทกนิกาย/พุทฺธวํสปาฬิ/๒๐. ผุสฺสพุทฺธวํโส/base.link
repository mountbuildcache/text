text <๒๐ ผุสฺสพุทฺธวํโส>
  text <๑>
    text <ตตฺเถว มณฺฑกปฺปมฺหิ อหุ สตฺถา อนุตฺตโร>
    text <อนุปโม อสมสโม ผุสฺโส โลกคฺคนายโกฯ>
  text <๒>
    text <โสปิ สพฺพํ ตมํ หนฺตฺวา วิชเฏตฺวา มหาชฏํ>
    text <สเทวกํ ตปฺปยนฺโต อภิวสฺสิ อมตมฺพุนาฯ>
  text <๓>
    text <ธมฺมจกฺกํ ปวตฺเตนฺเต ผุสฺเส นกฺขตฺตมงฺคเล>
    text <โกฏิสตสหสฺสานํ ปฐมาภิสมโย อหุฯ>
  text <๔>
    text <นวุติสตสหสฺสานํ ทุติยาภิสมโย อหุ>
    text <อสีติสตสหสฺสานํ ตติยาภิสมโย อหุฯ>
  text <๕>
    text <สนฺนิปาตา ตโย อาสุํ ผุสฺสสฺสาปิ มเหสิโน>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๖>
    text <สฏฺฐิสตสหสฺสานํ ปฐโม อาสิ สมาคโม>
    text <ปญฺญาสสตสหสฺสานํ ทุติโย อาสิ สมาคโมฯ>
  text <๗>
    text <จตฺตารีสสตสหสฺสานํ ตติโย อาสิ สมาคโม>
    text <อนุปาทา วิมุตฺตานํ โวจฺฉินฺนปฏิสนฺธินํฯ>
  text <๘>
    text <อหํ เตน สมเยน วิชิตาวี นาม ขตฺติโย>
    text <ฉฑฺฑยิตฺวา มหารชฺชํ ปพฺพชิํ ตสฺส สนฺติเกฯ>
  text <๙>
    text <โสปิ มํ พุทฺโธ พฺยากาสิ ผุสฺโส โลกคฺคนายโก>
    text <ทฺเวนวุเต อิโต กปฺเป อยํ พุทฺโธ ภวิสฺสติฯ>
  text <๑๐>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๑>
    text <ตสฺสาปิ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๑๒>
    text <สุตฺตนฺตํ วินยญฺจาปิ นวงฺคํ สตฺถุสาสนํ>
    text <สพฺพํ ปริยาปุณิตฺวา โสภยิํ ชินสาสนํฯ>
  text <๑๓>
    text <ตตฺถปฺปมตฺโต วิหรนฺโต พฺรหฺมํ ภาเวตฺว ภาวนํ>
    text <อภิญฺญาสุ ปารมิํ คนฺตฺวา พฺรหฺมโลกมคญฺฉหํฯ>
  text <๑๔>
    text <กาสิกํ นาม นครํ ชยเสโน นาม ขตฺติโย>
    text <สิริมา นาม ชนิกา ผุสฺสสฺสาปิ มเหสิโนฯ>
  text <๑๕>
    text <นววสฺสสหสฺสานิ อคารํ อชฺฌ โส วสิ>
    text <ครุฬปกฺข หํส สุวณฺณภารา ตโย ปาสาทมุตฺตมาฯ>
  text <๑๖>
    text <ติํสอิตฺถิสหสฺสานิ นาริโย สมลงฺกตา>
    text <กิสาโคตมี นาม นารี อนูปโม นาม อตฺรโชฯ>
  text <๑๗>
    text <นิมิตฺเต จตุโร ทิสฺวา หตฺถิยาเนน นิกฺขมิ>
    text <ฉมาสํ ปธานจารํ อจรี ปุริสุตฺตโมฯ>
  text <๑๘>
    text <พฺรหฺมุนา ยาจิโต สนฺโต ผุสฺโส โลกคฺคนายโก>
    text <วตฺติ จกฺกํ มหาวีโร มิคทาเย นรุตฺตโมฯ>
  text <๑๙>
    text <สุรกฺขิโต ธมฺมเสโน อเหสุํ อคฺคสาวกา>
    text <สภิโย นามุปฏฺฐาโก ผุสฺสสฺสาปิ มเหสิโนฯ>
  text <๒๐>
    text <จาลา จ อุปจาลา จ อเหสุํ อคฺคสาวิกา>
    text <โพธิ ตสฺส ภควโต อามณฺโฑติ ปวุจฺจติฯ>
  text <๒๑>
    text <ธนญฺจโย วิสาโข จ อเหสุํ อคฺคุปฏฺฐกา>
    text <ปทุมา เจว นาคา จ อเหสุํ อคฺคุปฏฺฐิกาฯ>
  text <๒๒>
    text <อฏฺฐปณฺณาสรตนํ โสปิ อจฺจุคฺคโต มุนิ>
    text <โสภเต สตรํสีว อุฬุราชาว ปูริโตฯ>
  text <๒๓>
    text <นวุติวสฺสสหสฺสานิ อายุ วิชฺชติ ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๒๔>
    text <โอวทิตฺวา พหู สตฺเต สนฺตาเรตฺวา พหู ชเน>
    text <โสปิ สตฺถา อตุลยโส นิพฺพุโต โส สสาวโกฯ>
  text <๒๕>
    text <ผุสฺโส ชินวโร สตฺถา เสนารามมฺหิ นิพฺพุโต>
    text <ธาตุวิตฺถาริกํ อาสิ เตสุ เตสุ ปเทสโตติฯ>
  stand <ผุสฺสสฺส ภควโต วํโส อฏฺฐารสโมฯ>
