text <๑๙ ติสฺสพุทฺธวํโส>
  text <๑>
    text <สิทฺธตฺถสฺส อปเรน อสโม อปฺปฏิปุคฺคโล>
    text <อนนฺตเตโช อมิตยโส ติสฺโส โลกคฺคนายโกฯ>
  text <๒>
    text <ตมนฺธการํ วิธมิตฺวา โอภาเสตฺวา สเทวกํ>
    text <อนุกมฺปโก มหาวีโร โลเก อุปฺปชฺชิ จกฺขุมาฯ>
  text <๓>
    text <ตสฺสาปิ อตุลา อิทฺธิ อตุลํ สีลํ สมาธิ จ>
    text <สพฺพตฺถ ปารมิํ คนฺตฺวา ธมฺมจกฺกํ ปวตฺตยิฯ>
  text <๔>
    text <โส พุทฺโธ ทสสหสฺสิมฺหิ วิญฺญาเปสิ คิรํ สุจิํ>
    text <โกฏิสตานิ อภิสมิํสุ ปฐเม ธมฺมเทสเนฯ>
  text <๕>
    text <ทุติโย นวุติโกฏีนํ ตติโย สฏฺฐิโกฏิโย>
    text <พนฺธนาโต ปโมเจสิ สตฺเต นรมรู ตทาฯ>
  text <๖>
    text <สนฺนิปาตา ตโย อาสุํ ติสฺเส โลกคฺคนายเก>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๗>
    text <ขีณาสวสตสหสฺสานํ ปฐโม อาสิ สมาคโม>
    text <นวุติสตสหสฺสานํ ทุติโย อาสิ สมาคโมฯ>
  text <๘>
    text <อสีติสตสหสฺสานํ ตติโย อาสิ สมาคโม>
    text <ขีณาสวานํ วิมลานํ ปุปฺผิตานํ วิมุตฺติยาฯ>
  text <๙>
    text <อหํ เตน สมเยน สุชาโต นาม ขตฺติโย>
    text <มหาโภคํ ฉฑฺฑยิตฺวา ปพฺพชิํ อิสิปพฺพชํฯ>
  text <๑๐>
    text <มยิ ปพฺพชิเต สนฺเต อุปฺปชฺชิ โลกนายโก>
    text <พุทฺโธติ สทฺทํ สุตฺวาน ปีติ เม อุปปชฺชถฯ>
  text <๑๑>
    text <ทิพฺพํ มนฺทารวํ ปุปฺผํ ปทุมํ ปาริฉตฺตกํ>
    text <อุโภ หตฺเถหิ ปคฺคยฺห ธุนมาโน อุปาคมิํฯ>
  text <๑๒>
    text <จตุวณฺณปริวุตํ ติสฺสํ โลกคฺคนายกํ>
    text <ตมหํ ปุปฺผํ คเหตฺวา มตฺถเก ธารยิํ ชินํฯ>
  text <๑๓>
    text <โสปิ มํ พุทฺโธ พฺยากาสิ ชนมชฺเฌ นิสีทิย>
    text <ทฺเวนวุเต อิโต กปฺเป อยํ พุทฺโธ ภวิสฺสติฯ>
  text <๑๔>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๕>
    text <ตสฺสาปิ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๑๖>
    text <เขมกํ นาม นครํ ชนสนฺโธ นาม ขตฺติโย>
    text <ปทุมา นาม ชนิกา ติสฺสสฺส จ มเหสิโนฯ>
  text <๑๗>
    text <สตฺตวสฺสสหสฺสานิ อคารํ อชฺฌ โส วสิ>
    text <คุหาเสล นาริสย นิสภา ตโย ปาสาทมุตฺตมาฯ>
  text <๑๘>
    text <สมติํสสหสฺสานิ นาริโย สมลงฺกตา>
    text <สุภทฺทานามิกา นารี อานนฺโท นาม อตฺรโชฯ>
  text <๑๙>
    text <นิมิตฺเต จตุโร ทิสฺวา อสฺสยาเนน นิกฺขมิ>
    text <อนูนอฏฺฐมาสานิ ปธานํ ปทหี ชิโนฯ>
  text <๒๐>
    text <พฺรหฺมุนา ยาจิโต สนฺโต ติสฺโส โลกคฺคนายโก>
    text <วตฺติ จกฺกํ มหาวีโร ยสวติยมุตฺตเมฯ>
  text <๒๑>
    text <พฺรหฺมเทโว อุทโย จ อเหสุํ อคฺคสาวกา>
    text <สมงฺโค นามุปฏฺฐาโก ติสฺสสฺส จ มเหสิโนฯ>
  text <๒๒>
    text <ผุสฺสา เจว สุทตฺตา จ อเหสุํ อคฺคสาวิกา>
    text <โพธิ ตสฺส ภควโต อสโนติ ปวุจฺจติฯ>
  text <๒๓>
    text <สมฺพโล จ สิริมา เจว อเหสุํ อคฺคุปฏฺฐกา>
    text <กิสาโคตมี อุปเสนา อเหสุํ อคฺคุปฏฺฐิกาฯ>
  text <๒๔>
    text <โส พุทฺโธ สฏฺฐิรตโน อหุ อุจฺจตฺตเน ชิโน>
    text <อนูปโม อสทิโส หิมวา วิย ทิสฺสติฯ>
  text <๒๕>
    text <ตสฺสาปิ อตุลเตชสฺส อายุ อาสิ อนุตฺตโร>
    text <วสฺสสตสหสฺสานิ โลเก อฏฺฐาสิ จกฺขุมาฯ>
  text <๒๖>
    text <อุตฺตมํ ปวรํ เสฏฺฐํ อนุโภตฺวา มหายสํ>
    text <ชลิตฺวา อคฺคิกฺขนฺโธว นิพฺพุโต โส สสาวโกฯ>
  text <๒๗>
    text <วลาหโกว อนิเลน สูริเยน วิย อุสฺสโว>
    text <อนฺธกาโรว ปทีเปน นิพฺพุโต โส สสาวโกฯ>
  text <๒๘>
    text <ติสฺโส ชินวโร พุทฺโธ นนฺทารามมฺหิ นิพฺพุโต>
    text <ตตฺเถวสฺส ชินถูโป ตีณิโยชนมุคฺคโตติฯ>
  stand <ติสฺสสฺส ภควโต วํโส สตฺตรสโมฯ>
