text <๒๒ สิขีพุทฺธวํโส>
  text <๑>
    text <วิปสฺสิสฺส อปเรน สมฺพุทฺโธ ทฺวิปทุตฺตโม>
    text <สิขิวฺหโย อาสิ ชิโน อสโม อปฺปฏิปุคฺคโลฯ>
  text <๒>
    text <มารเสนํ ปมทฺทิตฺวา ปตฺโต สมฺโพธิมุตฺตมํ>
    text <ธมฺมจกฺกํ ปวตฺเตสิ อนุกมฺปาย ปาณินํฯ>
  text <๓>
    text <ธมฺมจกฺกํ ปวตฺเตนฺเต สิขิมฺหิ ชินปุงฺคเว>
    text <โกฏิสตสหสฺสานํ ปฐมาภิสมโย อหุฯ>
  text <๔>
    text <อปรมฺปิ ธมฺมํ เทเสนฺเต คณเสฏฺเฐ นรุตฺตเม>
    text <นวุติโกฏิสหสฺสานํ ทุติยาภิสมโย อหุฯ>
  text <๕>
    text <ยมกปาฏิหาริยญฺจ ทสฺสยนฺเต สเทวเก>
    text <อสีติโกฏิสหสฺสานํ ตติยาภิสมโย อหุฯ>
  text <๖>
    text <สนฺนิปาตา ตโย อาสุํ สิขิสฺสาปิ มเหสิโน>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๗>
    text <ภิกฺขุสตสหสฺสานํ ปฐโม อาสิ สมาคโม>
    text <อสีติภิกฺขุสหสฺสานํ ทุติโย อาสิ สมาคโมฯ>
  text <๘>
    text <สตฺตติภิกฺขุสหสฺสานํ ตติโย อาสิ สมาคโม>
    text <อนุปลิตฺโต ปทุมํว โตยมฺหิ สมฺปวฑฺฒิตํฯ>
  text <๙>
    text <อหํ เตน สมเยน อรินฺทโม นาม ขตฺติโย>
    text <สมฺพุทฺธปฺปมุขํ สงฺฆํ อนฺนปาเนน ตปฺปยิํฯ>
  text <๑๐>
    text <พหุํ ทุสฺสวรํ ทตฺวา ทุสฺสโกฏิํ อนปฺปกํ>
    text <อลงฺกตํ หตฺถิยานํ สมฺพุทฺธสฺส อทาสหํฯ>
  text <๑๑>
    text <หตฺถิยานํ นิมฺมินิตฺวา กปฺปิยํ อุปนามยิํ>
    text <ปูรยิํ มานสํ มยฺหํ นิจฺจํ ทฬฺหมุปฏฺฐิตํฯ>
  text <๑๒>
    text <โสปิ มํ พุทฺโธ พฺยากาสิ สิขี โลกคฺคนายโก>
    text <เอกติํเส อิโต กปฺเป อยํ พุทฺโธ ภวิสฺสติฯ>
  text <๑๓>
    text <อหุ กปิลวฺหยา รมฺมา…เป … เหสฺสาม สมฺมุขา อิมํฯ>
  text <๑๔>
    text <ตสฺสาหํ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๑๕>
    text <นครํ อรุณวตี นาม อรุโณ นาม ขตฺติโย>
    text <ปภาวตี นาม ชนิกา สิขิสฺสาปิ มเหสิโนฯ>
  text <๑๖>
    text <สตฺตวสฺสสหสฺสานิ อคารํ อชฺฌ โส วสิ>
    text <สุจนฺทโก คิริ วสโภ ตโย ปาสาทมุตฺตมาฯ>
  text <๑๗>
    text <จตุวีสสหสฺสานิ นาริโย สมลงฺกตา>
    text <สพฺพกามา นาม นารี อตุโล นาม อตฺรโชฯ>
  text <๑๘>
    text <นิมิตฺเต จตุโร ทิสฺวา หตฺถิยาเนน นิกฺขมิ>
    text <อฏฺฐมาสํ ปธานจารํ อจรี ปุริสุตฺตโมฯ>
  text <๑๙>
    text <พฺรหฺมุนา ยาจิโต สนฺโต สิขี โลกคฺคนายโก>
    text <วตฺติ จกฺกํ มหาวีโร มิคทาเย นรุตฺตโมฯ>
  text <๒๐>
    text <อภิภู สมฺภโว เจว อเหสุํ อคฺคสาวกา>
    text <เขมงฺกโร นามุปฏฺฐาโก สิขิสฺสาปิ มเหสิโนฯ>
  text <๒๑>
    text <สขิลา จ ปทุมา จ อเหสุํ อคฺคสาวิกา>
    text <โพธิ ตสฺส ภควโต ปุณฺฑรีโกติ วุจฺจติฯ>
  text <๒๒>
    text <สิริวฑฺโฒ จ นนฺโท จ อเหสุํ อคฺคุปฏฺฐกา>
    text <จิตฺตา เจว สุคุตฺตา จ อเหสุํ อคฺคุปฏฺฐิกาฯ>
  text <๒๓>
    text <อุจฺจตฺตเนน โส พุทฺโธ สตฺตติหตฺถมุคฺคโต>
    text <กญฺจนคฺฆิยสงฺกาโส ทฺวตฺติํสวรลกฺขโณฯ>
  text <๒๔>
    text <ตสฺสาปิ พฺยามปฺปภา กายา ทิวารตฺติํ นิรนฺตรํ>
    text <ทิโสทิสํ นิจฺฉรนฺติ ตีณิโยชนโส ปภาฯ>
  text <๒๕>
    text <สตฺตติวสฺสสหสฺสานิ อายุ ตสฺส มเหสิโน>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๒๖>
    text <ธมฺมเมฆํ ปวสฺเสตฺวา เตมยิตฺวา สเทวเก>
    text <เขมนฺตํ ปาปยิตฺวาน นิพฺพุโต โส สสาวโกฯ>
  text <๒๗>
    text <อนุพฺยญฺชนสมฺปนฺนํ ทฺวตฺติํสวรลกฺขณํ>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๒๘>
    text <สิขี มุนิวโร พุทฺโธ อสฺสารามมฺหิ นิพฺพุโต>
    text <ตตฺเถวสฺส ถูปวโร ตีณิโยชนมุคฺคโตติฯ>
  stand <สิขิสฺส ภควโต วํโส วีสติโมฯ>
