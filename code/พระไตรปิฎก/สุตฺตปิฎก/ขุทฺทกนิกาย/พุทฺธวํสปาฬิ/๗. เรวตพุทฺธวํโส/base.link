text <๗ เรวตพุทฺธวํโส>
  text <๑>
    text <สุมนสฺส อปเรน เรวโต นาม นายโก>
    text <อนูปโม อสทิโส อตุโล อุตฺตโม ชิโนฯ>
  text <๒>
    text <โสปิ ธมฺมํ ปกาเสสิ พฺรหฺมุนา อภิยาจิโต>
    text <ขนฺธธาตุววตฺถานํ อปฺปวตฺตํ ภวาภเวฯ>
  text <๓>
    text <ตสฺสาภิสมยา ตีณิ อเหสุํ ธมฺมเทสเน>
    text <คณนาย น วตฺตพฺโพ ปฐมาภิสมโย อหุฯ>
  text <๔>
    text <ยทา อรินฺทมํ ราชํ วิเนสิ เรวโต มุนิ>
    text <ตทา โกฏิสหสฺสานํ ทุติยาภิสมโย อหุฯ>
  text <๕>
    text <สตฺตาหํ ปฏิสลฺลานา วุฏฺฐหิตฺวา นราสโภ>
    text <โกฏิสตํ นรมรูนํ วิเนสิ อุตฺตเม ผเลฯ>
  text <๖>
    text <สนฺนิปาตา ตโย อาสุํ เรวตสฺส มเหสิโน>
    text <ขีณาสวานํ วิมลานํ สุวิมุตฺตาน ตาทินํฯ>
  text <๗>
    text <อติกฺกนฺตา คณนปถํ ปฐมํ เย สมาคตา>
    text <โกฏิสตสหสฺสานํ ทุติโย อาสิ สมาคโมฯ>
  text <๘>
    text <โยปิ ปญฺญาย อสโม ตสฺส จกฺกานุวตฺตโก>
    text <โส ตทา พฺยาธิโต อาสิ ปตฺโต ชีวิตสํสยํฯ>
  text <๙>
    text <ตสฺส คิลานปุจฺฉาย เย ตทา อุปคตา มุนี>
    text <โกฏิสหสฺสา อรหนฺโต ตติโย อาสิ สมาคโมฯ>
  text <๑๐>
    text <อหํ เตน สมเยน อติเทโว นาม พฺราหฺมโณ>
    text <อุปคนฺตฺวา เรวตํ พุทฺธํ สรณํ ตสฺส คญฺฉหํฯ>
  text <๑๑>
    text <ตสฺส สีลํ สมาธิญฺจ ปญฺญาคุณมนุตฺตมํ>
    text <โถมยิตฺวา ยถาถามํ อุตฺตรียมทาสหํฯ>
  text <๑๒>
    text <โสปิ มํ พุทฺโธ พฺยากาสิ เรวโต โลกนายโก>
    text <อปริเมยฺยิโต กปฺเป อยํ พุทฺโธ ภวิสฺสติฯ>
  text <๑๓>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๔>
    text <ตสฺสาปิ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๑๕>
    text <ตทาปิ ตํ พุทฺธธมฺมํ สริตฺวา อนุพฺรูหยิํ>
    text <อาหริสฺสามิ ตํ ธมฺมํ ยํ มยฺหํ อภิปตฺถิตํฯ>
  text <๑๖>
    text <นครํ สุธญฺญวตี นาม วิปุโล นาม ขตฺติโย>
    text <วิปุลา นาม ชนิกา เรวตสฺส มเหสิโนฯ>
  text <๑๗>
    text <ฉ จ วสฺสสหสฺสานิ อคารํ อชฺฌ โส วสิ>
    text <สุทสฺสโน รตนคฺฆิ อาเวโฬ จ วิภูสิโต>
    text <ปุญฺญกมฺมาภินิพฺพตฺตา ตโย ปาสาทมุตฺตมาฯ>
  text <๑๘>
    text <เตตฺติํส จ สหสฺสานิ นาริโย สมลงฺกตา>
    text <สุทสฺสนา นาม นารี วรุโณ นาม อตฺรโชฯ>
  text <๑๙>
    text <นิมิตฺเต จตุโร ทิสฺวา รถยาเนน นิกฺขมิ>
    text <อนูนสตฺตมาสานิ ปธานํ ปทหี ชิโนฯ>
  text <๒๐>
    text <พฺรหฺมุนา ยาจิโต สนฺโต เรวโต โลกนายโก>
    text <วตฺติ จกฺกํ มหาวีโร วรุณาราเม สิรีฆเรฯ>
  text <๒๑>
    text <วรุโณ พฺรหฺมเทโว จ อเหสุํ อคฺคสาวกา>
    text <สมฺภโว นามุปฏฺฐาโก เรวตสฺส มเหสิโนฯ>
  text <๒๒>
    text <ภทฺทา เจว สุภทฺทา จ อเหสุํ อคฺคสาวิกา>
    text <โสปิ พุทฺโธ อสมสโม นาคมูเล อพุชฺฌถฯ>
  text <๒๓>
    text <ปทุโม กุญฺชโร เจว อเหสุํ อคฺคุปฏฺฐิกา>
    text <สิรีมา เจว ยสวตี อเหสุํ อคฺคุปฏฺฐิกาฯ>
  text <๒๔>
    text <อุจฺจตฺตเนน โส พุทฺโธ อสีติหตฺถมุคฺคโต>
    text <โอภาเสติ ทิสา สพฺพา อินฺทเกตุว อุคฺคโตฯ>
  text <๒๕>
    text <ตสฺส สรีเร นิพฺพตฺตา ปภามาลา อนุตฺตรา>
    text <ทิวา วา ยทิ วา รตฺติํ สมนฺตา ผรติ โยชนํฯ>
  text <๒๖>
    text <สฏฺฐิวสฺสสหสฺสานิ อายุ วิชฺชติ ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๒๗>
    text <ทสฺสยิตฺวา พุทฺธพลํ อมตํ โลเก ปกาสยํ>
    text <นิพฺพายิ อนุปาทาโน ยถคฺคุปาทานสงฺขยาฯ>
  text <๒๘>
    text <โส จ กาโย รตนนิโภ โส จ ธมฺโม อสาทิโส>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๒๙>
    text <เรวโต ยสธโร พุทฺโธ นิพฺพุโต โส มหาปุเร>
    text <ธาตุวิตฺถาริกํ อาสิ เตสุ เตสุ ปเทสโตติฯ>
  stand <เรวตสฺส ภควโต วํโส ปญฺจโมฯ>
