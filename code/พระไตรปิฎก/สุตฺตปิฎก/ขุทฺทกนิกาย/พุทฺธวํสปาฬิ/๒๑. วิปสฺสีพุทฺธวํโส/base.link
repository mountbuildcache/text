text <๒๑ วิปสฺสีพุทฺธวํโส>
  text <๑>
    text <ผุสฺสสฺส จ อปเรน สมฺพุทฺโธ ทฺวิปทุตฺตโม>
    text <วิปสฺสี นาม นาเมน โลเก อุปฺปชฺชิ จกฺขุมาฯ>
  text <๒>
    text <อวิชฺชํ สพฺพํ ปทาเลตฺวา ปตฺโต สมฺโพธิมุตฺตมํ>
    text <ธมฺมจกฺกํ ปวตฺเตตุํ ปกฺกามิ พนฺธุมตีปุรํฯ>
  text <๓>
    text <ธมฺมจกฺกํ ปวตฺเตตฺวา อุโภ โพเธสิ นายโก>
    text <คณนาย น วตฺตพฺโพ ปฐมาภิสมโย อหุฯ>
  text <๔>
    text <ปุนาปรํ อมิตยโส ตตฺถ สจฺจํ ปกาสยิ>
    text <จตุราสีติสหสฺสานํ ทุติยาภิสมโย อหุฯ>
  text <๕>
    text <จตุราสีติสหสฺสานิ สมฺพุทฺธํ อนุปพฺพชุํ>
    text <เตสมารามปตฺตานํ ธมฺมํ เทเสสิ จกฺขุมาฯ>
  text <๖>
    text <สพฺพากาเรน ภาสโต สุตฺวา อุปนิสาทิโน>
    text <เตปิ ธมฺมวรํ คนฺตฺวา ตติยาภิสมโย อหุฯ>
  text <๗>
    text <สนฺนิปาตา ตโย อาสุํ วิปสฺสิสฺส มเหสิโน>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๘>
    text <อฏฺฐสฏฺฐิสตสหสฺสานํ ปฐโม อาสิ สมาคโม>
    text <ภิกฺขุสตสหสฺสานํ ทุติโย อาสิ สมาคโมฯ>
  text <๙>
    text <อสีติภิกฺขุสหสฺสานํ ตติโย อาสิ สมาคโม>
    text <ตตฺถ ภิกฺขุคณมชฺเฌ สมฺพุทฺโธ อติโรจติฯ>
  text <๑๐>
    text <อหํ เตน สมเยน นาคราชา มหิทฺธิโก>
    text <อตุโล นาม นาเมน ปุญฺญวนฺโต ชุตินฺธโรฯ>
  text <๑๑>
    text <เนกานํ นาคโกฏีนํ ปริวาเรตฺวานหํ ตทา>
    text <วชฺชนฺโต ทิพฺพตุริเยหิ โลกเชฏฺฐํ อุปาคมิํฯ>
  text <๑๒>
    text <อุปสงฺกมิตฺวา สมฺพุทฺธํ วิปสฺสิํ โลกนายกํ>
    text <มณิมุตฺตรตนขจิตํ สพฺพาภรณวิภูสิตํ>
    text <นิมนฺเตตฺวา ธมฺมราชสฺส สุวณฺณปีฐมทาสหํฯ>
  text <๑๓>
    text <โสปิ มํ พุทฺโธ พฺยากาสิ สงฺฆมชฺเฌ นิสีทิย>
    text <เอกนวุติโต กปฺเป อยํ พุทฺโธ ภวิสฺสติฯ>
  text <๑๔>
    text <อหุ กปิลวฺหยา รมฺมา นิกฺขมิตฺวา ตถาคโต>
    text <ปธานํ ปทหิตฺวาน กตฺวา ทุกฺกรการิกํฯ>
  text <๑๕>
    text <อชปาลรุกฺขมูลสฺมิํ นิสีทิตฺวา ตถาคโต>
    text <ตตฺถ ปายาสํ ปคฺคยฺห เนรญฺชรมุเปหิติฯ>
  text <๑๖>
    text <เนรญฺชราย ตีรมฺหิ ปายาสํ อท โส ชิโน>
    text <ปฏิยตฺตวรมคฺเคน โพธิมูลมุเปหิติฯ>
  text <๑๗>
    text <ตโต ปทกฺขิณํ กตฺวา โพธิมณฺฑํ อนุตฺตโร>
    text <อสฺสตฺถมูเล สมฺโพธิํ พุชฺฌิสฺสติ มหายโสฯ>
  text <๑๘>
    text <อิมสฺส ชนิกา มาตา มายา นาม ภวิสฺสติ>
    text <ปิตา สุทฺโธทโน นาม อยํ เหสฺสติ โคตโมฯ>
  text <๑๙>
    text <อนาสวา วีตราคา สนฺตจิตฺตา สมาหิตา>
    text <โกลิโต อุปติสฺโส จ อคฺคา เหสฺสนฺติ สาวกา>
    text <อานนฺโท นามุปฏฺฐาโก อุปฏฺฐิสฺสติมํ ชินํฯ>
  text <๒๐>
    text <เขมา อุปฺปลวณฺณา จ อคฺคา เหสฺสนฺติ สาวิกา>
    text <อนาสวา วีตราคา สนฺตจิตฺตา สมาหิตา>
    text <โพธิ ตสฺส ภควโต อสฺสตฺโถติ ปวุจฺจติฯ>
  text <๒๑>
    text <จิตฺโต จ หตฺถาฬวโก อคฺคา เหสฺสนฺตุปฏฺฐกา>
    text <นนฺทมาตา จ อุตฺตรา อคฺคา เหสฺสนฺตุปฏฺฐิกา>
    text <อายุ วสฺสสตํ ตสฺส โคตมสฺส ยสสฺสิโนฯ>
  text <๒๒>
    text <อิทํ สุตฺวาน วจนํ…เป … เหสฺสาม สมฺมุขา อิมํฯ>
  text <๒๓>
    text <ตสฺสาหํ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๒๔>
    text <นครํ พนฺธุมตี นาม พนฺธุมา นาม ขตฺติโย>
    text <มาตา พนฺธุมตี นาม วิปสฺสิสฺส มเหสิโนฯ>
  text <๒๕>
    text <อฏฺฐวสฺสสหสฺสานิ อคารํ อชฺฌ โส วสิ>
    text <นนฺโท สุนนฺโท สิริมา ตโย ปาสาทมุตฺตมาฯ>
  text <๒๖>
    text <ติจตฺตารีสสหสฺสานิ นาริโย สมลงฺกตา>
    text <สุทสฺสนา นาม สา นารี สมวตฺตกฺขนฺโธ นาม อตฺรโชฯ>
  text <๒๗>
    text <นิมิตฺเต จตุโร ทิสฺวา รถยาเนน นิกฺขมิ>
    text <อนูนอฏฺฐมาสานิ ปธานํ ปทหี ชิโนฯ>
  text <๒๘>
    text <พฺรหฺมุนา ยาจิโต สนฺโต วิปสฺสี โลกนายโก>
    text <วตฺติ จกฺกํ มหาวีโร มิคทาเย นรุตฺตโมฯ>
  text <๒๙>
    text <ขณฺโฑ จ ติสฺสนาโม จ อเหสุํ อคฺคสาวกา>
    text <อโสโก นามุปฏฺฐาโก วิปสฺสิสฺส มเหสิโนฯ>
  text <๓๐>
    text <จนฺทา จ จนฺทมิตฺตา จ อเหสุํ อคฺคสาวิกา>
    text <โพธิ ตสฺส ภควโต ปาฏลีติ ปวุจฺจติฯ>
  text <๓๑>
    text <ปุนพฺพสุมิตฺโต นาโค จ อเหสุํ อคฺคุปฏฺฐกา>
    text <สิริมา อุตฺตรา เจว อเหสุํ อคฺคุปฏฺฐิกาฯ>
  text <๓๒>
    text <อสีติหตฺถมุพฺเพโธ วิปสฺสี โลกนายโก>
    text <ปภา นิทฺธาวติ ตสฺส สมนฺตา สตฺตโยชเนฯ>
  text <๓๓>
    text <อสีติวสฺสสหสฺสานิ อายุ พุทฺธสฺส ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๓๔>
    text <พหุเทวมนุสฺสานํ พนฺธนา ปริโมจยิ>
    text <มคฺคามคฺคญฺจ อาจิกฺขิ อวเสสปุถุชฺชเนฯ>
  text <๓๕>
    text <อาโลกํ ทสฺสยิตฺวาน เทเสตฺวา อมตํ ปทํ>
    text <ชลิตฺวา อคฺคิกฺขนฺโธว นิพฺพุโต โส สสาวโกฯ>
  text <๓๖>
    text <อิทฺธิวรํ ปุญฺญวรํ ลกฺขณญฺจ กุสุมิตํ>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๓๗>
    text <วิปสฺสี ชินวโร พุทฺโธ สุมิตฺตารามมฺหิ นิพฺพุโต>
    text <ตตฺเถวสฺส ถูปวโร สตฺตโยชนมุสฺสิโตติฯ>
  stand <วิปสฺสิสฺส ภควโต วํโส เอกูนวีสติโมฯ>
