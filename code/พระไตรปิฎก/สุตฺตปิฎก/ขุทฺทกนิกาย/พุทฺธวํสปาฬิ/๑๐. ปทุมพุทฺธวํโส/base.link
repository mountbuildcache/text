text <๑๐ ปทุมพุทฺธวํโส>
  text <๑>
    text <อโนมทสฺสิสฺส อปเรน สมฺพุทฺโธ ทฺวิปทุตฺตโม>
    text <ปทุโม นาม นาเมน อสโม อปฺปฏิปุคฺคโลฯ>
  text <๒>
    text <ตสฺสาปิ อสมํ สีลํ สมาธิปิ อนนฺตโก>
    text <อสงฺเขยฺยํ ญาณวรํ วิมุตฺติปิ อนูปมาฯ>
  text <๓>
    text <ตสฺสาปิ อตุลเตชสฺส ธมฺมจกฺกปฺปวตฺตเน>
    text <อภิสมยา ตโย อาสุํ มหาตมปวาหนาฯ>
  text <๔>
    text <ปฐมาภิสมเย พุทฺโธ โกฏิสตมโพธยิ>
    text <ทุติยาภิสมเย ธีโร นวุติโกฏิมโพธยิฯ>
  text <๕>
    text <ยทา จ ปทุโม พุทฺโธ โอวที สกมตฺรชํ>
    text <ตทา อสีติโกฏีนํ ตติยาภิสมโย อหุฯ>
  text <๖>
    text <สนฺนิปาตา ตโย อาสุํ ปทุมสฺส มเหสิโน>
    text <โกฏิสตสหสฺสานํ ปฐโม อาสิ สมาคโมฯ>
  text <๗>
    text <กถินตฺถารสมเย อุปฺปนฺเน กถินจีวเร>
    text <ธมฺมเสนาปติตฺถาย ภิกฺขู สิพฺพิํสุ จีวรํฯ>
  text <๘>
    text <ตทา เต วิมลา ภิกฺขู ฉฬภิญฺญา มหิทฺธิกา>
    text <ตีณิ สตสหสฺสานิ สมิํสุ อปราชิตาฯ>
  text <๙>
    text <ปุนาปรํ โส นราสโภ ปวเน วาสํ อุปาคมิ>
    text <ตทา สมาคโม อาสิ ทฺวินฺนํ สตสหสฺสินํฯ>
  text <๑๐>
    text <อหํ เตน สมเยน สีโห อาสิํ มิคาธิภู>
    text <วิเวกมนุพฺรูหนฺตํ ปวเน อทฺทสํ ชินํฯ>
  text <๑๑>
    text <วนฺทิตฺวา สิรสา ปาเท กตฺวาน ตํ ปทกฺขิณํ>
    text <ติกฺขตฺตุํ อภินาทิตฺวา สตฺตาหํ ชินมุปฏฺฐหํฯ>
  text <๑๒>
    text <สตฺตาหํ วรสมาปตฺติยา วุฏฺฐหิตฺวา ตถาคโต>
    text <มนสา จินฺตยิตฺวาน โกฏิภิกฺขู สมานยิฯ>
  text <๑๓>
    text <ตทาปิ โส มหาวีโร เตสํ มชฺเฌ วิยากริ>
    text <อปริเมยฺยิโต กปฺเป อยํ พุทฺโธ ภวิสฺสติฯ>
  text <๑๔>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๕>
    text <ตสฺสาปิ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๑๖>
    text <จมฺปกํ นาม นครํ อสโม นาม ขตฺติโย>
    text <อสมา นาม ชนิกา ปทุมสฺส มเหสิโนฯ>
  text <๑๗>
    text <ทสวสฺสสหสฺสานิ อคารํ อชฺฌ โส วสิ>
    text <นนฺทาวสุยสุตฺตรา ตโย ปาสาทมุตฺตมาฯ>
  text <๑๘>
    text <เตตฺติํส จ สหสฺสานิ นาริโย สมลงฺกตา>
    text <อุตฺตรา นาม สา นารี รมฺโม นามาสิ อตฺรโชฯ>
  text <๑๙>
    text <นิมิตฺเต จตุโร ทิสฺวา รถยาเนน นิกฺขมิ>
    text <อนูนอฏฺฐมาสานิ ปธานํ ปทหี ชิโนฯ>
  text <๒๐>
    text <พฺรหฺมุนา ยาจิโต สนฺโต ปทุโม โลกนายโก>
    text <วตฺติ จกฺกํ มหาวีโร ธนญฺจุยฺยานมุตฺตเมฯ>
  text <๒๑>
    text <สาโล จ อุปสาโล จ อเหสุํ อคฺคสาวกา>
    text <วรุโณ นามุปฏฺฐาโก ปทุมสฺส มเหสิโนฯ>
  text <๒๒>
    text <ราธา เจว สุราธา จ อเหสุํ อคฺคสาวิกา>
    text <โพธิ ตสฺส ภควโต มหาโสโณติ วุจฺจติฯ>
  text <๒๓>
    text <ภิยฺโย เจว อสโม จ อเหสุํ อคฺคุปฏฺฐกา>
    text <รุจี จ นนฺทรามา จ อเหสุํ อคฺคุปฏฺฐิกาฯ>
  text <๒๔>
    text <อฏฺฐปณฺณาสรตนํ อจฺจุคฺคโต มหามุนิ>
    text <ปภา นิทฺธาวตี ตสฺส อสมา สพฺพโส ทิสาฯ>
  text <๒๕>
    text <จนฺทปฺปภา สูริยปฺปภา รตนคฺคิมณิปฺปภา>
    text <สพฺพาปิ ตา หตา โหนฺติ ปตฺวา ชินปภุตฺตมํฯ>
  text <๒๖>
    text <วสฺสสตสหสฺสานิ อายุ วิชฺชติ ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๒๗>
    text <ปริปกฺกมานเส สตฺเต โพธยิตฺวา อเสสโต>
    text <เสสเก อนุสาสิตฺวา นิพฺพุโต โส สสาวโกฯ>
  text <๒๘>
    text <อุรโคว ตจํ ชิณฺณํ วทฺธปตฺตํว ปาทโป>
    text <ชหิตฺวา สพฺพสงฺขาเร นิพฺพุโต โส ยถา สิขีฯ>
  text <๒๙>
    text <ปทุโม ชินวโร สตฺถา ธมฺมารามมฺหิ นิพฺพุโต>
    text <ธาตุวิตฺถาริกํ อาสิ เตสุ เตสุ ปเทสโตติฯ>
  stand <ปทุมสฺส ภควโต วํโส อฏฺฐโมฯ>
