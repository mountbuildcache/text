text <๑๖ อตฺถทสฺสีพุทฺธวํโส>
  text <๑>
    text <ตตฺเถว มณฺฑกปฺปมฺหิ อตฺถทสฺสี มหายโส>
    text <มหาตมํ นิหนฺตฺวาน ปตฺโต สมฺโพธิมุตฺตมํฯ>
  text <๒>
    text <พฺรหฺมุนา ยาจิโต สนฺโต ธมฺมจกฺกํ ปวตฺตยิ>
    text <อมเตน ตปฺปยี โลกํ ทสสหสฺสิสเทวกํฯ>
  text <๓>
    text <ตสฺสาปิ โลกนาถสฺส อเหสุํ อภิสมยา ตโย>
    text <โกฏิสตสหสฺสานํ ปฐมาภิสมโย อหุฯ>
  text <๔>
    text <ยทา พุทฺโธ อตฺถทสฺสี จรเต เทวจาริกํ>
    text <โกฏิสตสหสฺสานํ ทุติยาภิสมโย อหุฯ>
  text <๕>
    text <ปุนาปรํ ยทา พุทฺโธ เทเสสิ ปิตุสนฺติเก>
    text <โกฏิสตสหสฺสานํ ตติยาภิสมโย อหุฯ>
  text <๖>
    text <สนฺนิปาตา ตโย อาสุํ ตสฺสาปิ จ มเหสิโน>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๗>
    text <อฏฺฐนวุติสหสฺสานํ ปฐโม อาสิ สมาคโม>
    text <อฏฺฐาสีติสหสฺสานํ ทุติโย อาสิ สมาคโมฯ>
  text <๘>
    text <อฏฺฐสตฺตติสตสหสฺสานํ ตติโย อาสิ สมาคโม>
    text <อนุปาทา วิมุตฺตานํ วิมลานํ มเหสินํฯ>
  text <๙>
    text <อหํ เตน สมเยน ชฏิโล อุคฺคตาปโน>
    text <สุสีโม นาม นาเมน มหิยา เสฏฺฐสมฺมโตฯ>
  text <๑๐>
    text <ทิพฺพํ มนฺทารวํ ปุปฺผํ ปทุมํ ปาริฉตฺตกํ>
    text <เทวโลกาหริตฺวาน สมฺพุทฺธมภิปูชยิํฯ>
  text <๑๑>
    text <โสปิ มํ พุทฺโธ พฺยากาสิ อตฺถทสฺสี มหามุนิ>
    text <อฏฺฐารเส กปฺปสเต อยํ พุทฺโธ ภวิสฺสติฯ>
  text <๑๒>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๓>
    text <ตสฺสาปิ วจนํ สุตฺวา หฏฺโฐ สํวิคฺคมานโส>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๑๔>
    text <โสภณํ นาม นครํ สาคโร นาม ขตฺติโย>
    text <สุทสฺสนา นาม ชนิกา อตฺถทสฺสิสฺส สตฺถุโนฯ>
  text <๑๕>
    text <ทสวสฺสสหสฺสานิ อคารํ อชฺฌ โส วสิ>
    text <อมรคิริ สุคิริ วาหนา ตโย ปาสาทมุตฺตมาฯ>
  text <๑๖>
    text <เตตฺติํสญฺจ สหสฺสานิ นาริโย สมลงฺกตา>
    text <วิสาขา นาม นารี จ เสโล นามาสิ อตฺรโชฯ>
  text <๑๗>
    text <นิมิตฺเต จตุโร ทิสฺวา อสฺสยาเนน นิกฺขมิ>
    text <อนูนอฏฺฐมาสานิ ปธานํ ปทหี ชิโนฯ>
  text <๑๘>
    text <พฺรหฺมุนา ยาจิโต สนฺโต อตฺถทสฺสี มหายโส>
    text <วตฺติ จกฺกํ มหาวีโร อโนมุยฺยาเน นราสโภฯ>
  text <๑๙>
    text <สนฺโต จ อุปสนฺโต จ อเหสุํ อคฺคสาวกา>
    text <อภโย นามุปฏฺฐาโก อตฺถทสฺสิสฺส สตฺถุโนฯ>
  text <๒๐>
    text <ธมฺมา เจว สุธมฺมา จ อเหสุํ อคฺคสาวิกา>
    text <โพธิ ตสฺส ภควโต จมฺปโกติ ปวุจฺจติฯ>
  text <๒๑>
    text <นกุโล จ นิสโภ จ อเหสุํ อคฺคุปฏฺฐกา>
    text <มกิลา จ สุนนฺทา จ อเหสุํ อคฺคุปฏฺฐิกาฯ>
  text <๒๒>
    text <โสปิ พุทฺโธ อสมสโม อสีติหตฺถมุคฺคโต>
    text <โสภเต สาลราชาว อุฬุราชาว ปูริโตฯ>
  text <๒๓>
    text <ตสฺส ปากติกา รํสี อเนกสตโกฏิโย>
    text <อุทฺธํ อโธ ทส ทิสา ผรนฺติ โยชนํ สทาฯ>
  text <๒๔>
    text <โสปิ พุทฺโธ นราสโภ สพฺพสตฺตุตฺตโม มุนิ>
    text <วสฺสสตสหสฺสานิ โลเก อฏฺฐาสิ จกฺขุมาฯ>
  text <๒๕>
    text <อตุลํ ทสฺเสตฺวา โอภาสํ วิโรเจตฺวา สเทวเก>
    text <โสปิ อนิจฺจตํ ปตฺโต ยถคฺคุปาทานสงฺขยาฯ>
  text <๒๖>
    text <อตฺถทสฺสี ชินวโร อโนมารามมฺหิ นิพฺพุโต>
    text <ธาตุวิตฺถาริกํ อาสิ เตสุ เตสุ ปเทสโตติฯ>
  stand <อตฺถทสฺสิสฺส ภควโต วํโส จุทฺทสโมฯ>
