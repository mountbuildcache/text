text <๒๓ เวสฺสภูพุทฺธวํโส>
  text <๑>
    text <ตตฺเถว มณฺฑกปฺปมฺหิ อสโม อปฺปฏิปุคฺคโล>
    text <เวสฺสภู นาม นาเมน โลเก อุปฺปชฺชิ นายโก ฯ>
  text <๒>
    text <อาทิตฺตํ วต ราคคฺคิ ตณฺหานํ วิชิตํ ตทา>
    text <นาโคว พนฺธนํ เฉตฺวา ปตฺโต สมฺโพธิมุตฺตมํฯ>
  text <๓>
    text <ธมฺมจกฺกํ ปวตฺเตนฺเต เวสฺสภูโลกนายเก>
    text <อสีติโกฏิสหสฺสานํ ปฐมาภิสมโย อหุฯ>
  text <๔>
    text <ปกฺกนฺเต จาริกํ รฏฺเฐ โลกเชฏฺเฐ นราสเภ>
    text <สตฺตติโกฏิสหสฺสานํ ทุติยาภิสมโย อหุฯ>
  text <๕>
    text <มหาทิฏฺฐิํ วิโนเทนฺโต ปาฏิเหรํ กโรติ โส>
    text <สมาคตา นรมรู ทสสหสฺสี สเทวเกฯ>
  text <๖>
    text <มหาอจฺฉริยํ ทิสฺวา อพฺภุตํ โลมหํสนํ>
    text <เทวา เจว มนุสฺสา จ พุชฺฌเร สฏฺฐิโกฏิโยฯ>
  text <๗>
    text <สนฺนิปาตา ตโย อาสุํ เวสฺสภุสฺส มเหสิโน>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๘>
    text <อสีติภิกฺขุสหสฺสานํ ปฐโม อาสิ สมาคโม>
    text <สตฺตติภิกฺขุสหสฺสานํ ทุติโย อาสิ สมาคโมฯ>
  text <๙>
    text <สฏฺฐิภิกฺขุสหสฺสานํ ตติโย อาสิ สมาคโม>
    text <ชราทิภยภีตานํ โอรสานํ มเหสิโนฯ>
  text <๑๐>
    text <อหํ เตน สมเยน สุทสฺสโน นาม ขตฺติโย>
    text <นิมนฺเตตฺวา มหาวีรํ ทานํ ทตฺวา มหารหํ>
    text <อนฺนปาเนน วตฺเถน สสงฺฆํ ชิน ปูชยิํฯ>
  text <๑๑>
    text <ตสฺส พุทฺธสฺส อสมสฺส จกฺกํ วตฺติตมุตฺตมํ>
    text <สุตฺวาน ปณิตํ ธมฺมํ ปพฺพชฺชมภิโรจยิํฯ>
  text <๑๒>
    text <มหาทานํ ปวตฺเตตฺวา รตฺตินฺทิวมตนฺทิโต>
    text <ปพฺพชฺชํ คุณสมฺปนฺนํ ปพฺพชิํ ชินสนฺติเกฯ>
  text <๑๓>
    text <อาจารคุณสมฺปนฺโน วตฺตสีลสมาหิโต>
    text <สพฺพญฺญุตํ คเวสนฺโต รมามิ ชินสาสเนฯ>
  text <๑๔>
    text <สทฺธาปีติํ อุปคนฺตฺวา พุทฺธํ วนฺทามิ สตฺถรํ>
    text <ปีติ อุปฺปชฺชติ มยฺหํ โพธิยาเยว การณาฯ>
  text <๑๕>
    text <อนิวตฺตมานสํ ญตฺวา สมฺพุทฺโธ เอตทพฺรวิ>
    text <เอกติํเส อิโต กปฺเป อยํ พุทฺโธ ภวิสฺสติฯ>
  text <๑๖>
    text <อหุ กปิลวฺหยา รมฺมา…เป … เหสฺสาม สมฺมุขา อิมํฯ>
  text <๑๗>
    text <ตสฺสาหํ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๑๘>
    text <อโนมํ นาม นครํ สุปฺปตีโต นาม ขตฺติโย>
    text <มาตา ยสวตี นาม เวสฺสภุสฺส มเหสิโนฯ>
  text <๑๙>
    text <ฉ จ วสฺสสหสฺสานิ อคารํ อชฺฌ โส วสิ>
    text <รุจิ สุรุจิ รติวฑฺฒโน ตโย ปาสาทมุตฺตมาฯ>
  text <๒๐>
    text <อนูนติํสสหสฺสานิ นาริโย สมลงฺกตา>
    text <สุจิตฺตา นาม สา นารี สุปฺปพุทฺโธ นาม อตฺรโชฯ>
  text <๒๑>
    text <นิมิตฺเต จตุโร ทิสฺวา สิวิกายาภินิกฺขมิ>
    text <ฉมาสํ ปธานจารํ อจรี ปุริสุตฺตโมฯ>
  text <๒๒>
    text <พฺรหฺมุนา ยาจิโต สนฺโต เวสฺสภูโลกนายโก>
    text <วตฺติ จกฺกํ มหาวีโร อรุณาราเม นรุตฺตโมฯ>
  text <๒๓>
    text <โสโณ จ อุตฺตโร เจว อเหสุํ อคฺคสาวกา>
    text <อุปสนฺโต นามุปฏฺฐาโก เวสฺสภุสฺส มเหสิโนฯ>
  text <๒๔>
    text <รามา เจว สมาลา จ อเหสุํ อคฺคสาวิกา>
    text <โพธิ ตสฺส ภควโต มหาสาโลติ วุจฺจติฯ>
  text <๒๕>
    text <โสตฺถิโก เจว รมฺโภ จ อเหสุํ อคฺคุปฏฺฐกา>
    text <โคตมี สิริมา เจว อเหสุํ อคฺคุปฏฺฐิกาฯ>
  text <๒๖>
    text <สฏฺฐิรตนมุพฺเพโธ เหมยูปสมูปโม>
    text <กายา นิจฺฉรติ รสฺมิ รตฺติํว ปพฺพเต สิขีฯ>
  text <๒๗>
    text <สฏฺฐิวสฺสสหสฺสานิ อายุ ตสฺส มเหสิโน>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๒๘>
    text <ธมฺมํ วิตฺถาริกํ กตฺวา วิภชิตฺวา มหาชนํ>
    text <ธมฺมนาวํ ฐเปตฺวาน นิพฺพุโต โส สสาวโกฯ>
  text <๒๙>
    text <ทสฺสเนยฺยํ สพฺพชนํ วิหารํ อิริยาปถํ>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๓๐>
    text <เวสฺสภู ชินวโร สตฺถา เขมารามมฺหิ นิพฺพุโต>
    text <ธาตุวิตฺถาริกํ อาสิ เตสุ เตสุ ปเทสโตติฯ>
  stand <เวสฺสภุสฺส ภควโต วํโส เอกวีสติโมฯ>
