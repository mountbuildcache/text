text <๒๖ กสฺสปพุทฺธวํโส>
  text <๑>
    text <โกณาคมนสฺส อปเรน สมฺพุทฺโธ ทฺวิปทุตฺตโม>
    text <กสฺสโป นาม โคตฺเตน ธมฺมราชา ปภงฺกโรฯ>
  text <๒>
    text <สญฺฉฑฺฑิตํ กุลมูลํ พหฺวนฺนปานโภชนํ>
    text <ทตฺวาน ยาจเก ทานํ ปูรยิตฺวาน มานสํ>
    text <อุสโภว อาฬกํ เภตฺวา ปตฺโต สมฺโพธิมุตฺตมํฯ>
  text <๓>
    text <ธมฺมจกฺกํ ปวตฺเตนฺเต กสฺสเป โลกนายเก>
    text <วีสโกฏิสหสฺสานํ ปฐมาภิสมโย อหุฯ>
  text <๔>
    text <จตุมาสํ ยทา พุทฺโธ โลเก จรติ จาริกํ>
    text <ทสโกฏิสหสฺสานํ ทุติยาภิสมโย อหุฯ>
  text <๕>
    text <ยมกํ วิกุพฺพนํ กตฺวา ญาณธาตุํ ปกิตฺตยิ>
    text <ปญฺจโกฏิสหสฺสานํ ตติยาภิสมโย อหุฯ>
  text <๖>
    text <สุธมฺมา เทวปุเร รมฺเม ตตฺถ ธมฺมํ ปกิตฺตยิ>
    text <ตีณิโกฏิสหสฺสานํ เทวานํ โพธยี ชิโนฯ>
  text <๗>
    text <นรเทวสฺส ยกฺขสฺส อปเร ธมฺมเทสเน>
    text <เอเตสานํ อภิสมยา คณนาโต อสงฺขิยาฯ>
  text <๘>
    text <ตสฺสาปิ เทวเทวสฺส เอโก อาสิ สมาคโม>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๙>
    text <วีสภิกฺขุสหสฺสานํ ตทา อาสิ สมาคโม>
    text <อติกฺกนฺตภวนฺตานํ หิริสีเลน ตาทินํฯ>
  text <๑๐>
    text <อหํ ตทา มาณวโก โชติปาโลติ วิสฺสุโต>
    text <อชฺฌายโก มนฺตธโร ติณฺณํ เวทาน ปารคูฯ>
  text <๑๑>
    text <ลกฺขเณ อิติหาเส จ สธมฺเม ปารมิํ คโต>
    text <ภูมนฺตลิกฺขกุสโล กตวิชฺโช อนาวโยฯ>
  text <๑๒>
    text <กสฺสปสฺส ภควโต ฆฏิกาโร นามุปฏฺฐาโก>
    text <สคารโว สปฺปติสฺโส นิพฺพุโต ตติเย ผเลฯ>
  text <๑๓>
    text <อาทาย มํ ฆฏีกาโร อุปคญฺฉิ กสฺสปํ ชินํ>
    text <ตสฺส ธมฺมํ สุณิตฺวาน ปพฺพชิํ ตสฺส สนฺติเกฯ>
  text <๑๔>
    text <อารทฺธวีริโย หุตฺวา วตฺตาวตฺเตสุ โกวิโท>
    text <น กฺวจิ ปริหายามิ ปูเรสิํ ชินสาสนํฯ>
  text <๑๕>
    text <ยาวตา พุทฺธภณิตํ นวงฺคํ ชินสาสนํ>
    text <สพฺพํ ปริยาปุณิตฺวาน โสภยิํ ชินสาสนํฯ>
  text <๑๖>
    text <มม อจฺฉริยํ ทิสฺวา โสปิ พุทฺโธ วิยากริ>
    text <อิมมฺหิ ภทฺทเก กปฺเป อยํ พุทฺโธ ภวิสฺสติฯ>
  text <๑๗>
    text <อหุ กปิลวฺหยา รมฺมา นิกฺขมิตฺวา ตถาคโต>
    text <ปธานํ ปทหิตฺวาน กตฺวา ทุกฺกรการิกํฯ>
  text <๑๘>
    text <อชปาลรุกฺขมูเล นิสีทิตฺวา ตถาคโต>
    text <ตตฺถ ปายาสํ ปคฺคยฺห เนรญฺชรมุเปหิติฯ>
  text <๑๙>
    text <เนรญฺชราย ตีรมฺหิ ปายาสํ ปริภุญฺชิย>
    text <ปฏิยตฺตวรมคฺเคน โพธิมูลมุเปหิติฯ>
  text <๒๐>
    text <ตโต ปทกฺขิณํ กตฺวา โพธิมณฺฑํ อนุตฺตโร>
    text <อปราชิตฏฺฐานมฺหิ โพธิปลฺลงฺกมุตฺตเม>
    text <ปลฺลงฺเกน นิสีทิตฺวา พุชฺฌิสฺสติ มหายโสฯ>
  text <๒๑>
    text <อิมสฺส ชนิกา มาตา มายา นาม ภวิสฺสติ>
    text <ปิตา สุทฺโธทโน นาม อยํ เหสฺสติ โคตโมฯ>
  text <๒๒>
    text <อนาสวา วีตราคา สนฺตจิตฺตา สมาหิตา>
    text <โกลิโต อุปติสฺโส จ อคฺคา เหสฺสนฺติ สาวกา>
    text <อานนฺโท นามุปฏฺฐาโก อุปฏฺฐิสฺสติมํ ชินํฯ>
  text <๒๓>
    text <เขมา อุปฺปลวณฺณา จ อคฺคา เหสฺสนฺติ สาวิกา>
    text <อนาสวา สนฺตจิตฺตา วีตราคา สมาหิตา>
    text <โพธิ ตสฺส ภควโต อสฺสตฺโถติ ปวุจฺจติฯ>
  text <๒๔>
    text <จิตฺโต หตฺถาฬวโก จ อคฺคา เหสฺสนฺตุปฏฺฐกา>
    text <นนฺทมาตา จ อุตฺตรา อคฺคา เหสฺสนฺตุปฏฺฐิกาฯ>
  text <๒๕>
    text <อิทํ สุตฺวาน วจนํ อสฺสมสฺส มเหสิโน>
    text <อาโมทิตา นรมรู พุทฺธพีชํ กิร อยํฯ>
  text <๒๖>
    text <อุกฺกุฏฺฐิสทฺทา ปวตฺตนฺติ อปฺโผเฏนฺติ หสนฺติ จ>
    text <กตญฺชลี นมสฺสนฺติ ทสสหสฺสี สเทวกาฯ>
  text <๒๗>
    text <ยทิมสฺส โลกนาถสฺส วิรชฺฌิสฺสาม สาสนํ>
    text <อนาคตมฺหิ อทฺธาเน เหสฺสาม สมฺมุขา อิมํฯ>
  text <๒๘>
    text <ยถา มนุสฺสา นทิํ ตรนฺตา ปฏิติตฺถํ วิรชฺฌิย>
    text <เหฏฺฐา ติตฺเถ คเหตฺวาน อุตฺตรนฺติ มหานทิํฯ>
  text <๒๙>
    text <เอวเมว มยํ สพฺเพ ยทิ มุญฺจามิมํ ชินํ>
    text <อนาคตมฺหิ อทฺธาเน เหสฺสาม สมฺมุขา อิมํฯ>
  text <๓๐>
    text <ตสฺสาปิ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๓๑>
    text <เอวมหํ สํสริตฺวา ปริวชฺเชนฺโต อนาจรํ>
    text <ทุกฺกรญฺจ กตํ มยฺหํ โพธิยาเยว การณาฯ>
  text <๓๒>
    text <นครํ พาราณสี นาม กิกี นามาสิ ขตฺติโย>
    text <วสเต ตตฺถ นคเร สมฺพุทฺธสฺส มหากุลํฯ>
  text <๓๓>
    text <พฺราหฺมโณ พฺรหฺมทตฺโตว อาสิ พุทฺธสฺส โส ปิตา>
    text <ธนวตี นาม ชนิกา กสฺสปสฺส มเหสิโนฯ>
  text <๓๔>
    text <ทุเว วสฺสสหสฺสานิ อคารํ อชฺฌ โส วสิ>
    text <หํโส ยโส สิรินนฺโท ตโย ปาสาทมุตฺตมาฯ>
  text <๓๕>
    text <ติโสฬสสหสฺสานิ นาริโย สมลงฺกตา>
    text <สุนนฺทา นาม สา นารี วิชิตเสโน นาม อตฺรโชฯ>
  text <๓๖>
    text <นิมิตฺเต จตุโร ทิสฺวา ปาสาเทนาภินิกฺขมิ>
    text <สตฺตาหํ ปธานจารํ อจรี ปุริสุตฺตโมฯ>
  text <๓๗>
    text <พฺรหฺมุนา ยาจิโต สนฺโต กสฺสโป โลกนายโก>
    text <วตฺติ จกฺกํ มหาวีโร มิคทาเย นรุตฺตโมฯ>
  text <๓๘>
    text <ติสฺโส จ ภารทฺวาโช จ อเหสุํ อคฺคสาวกา>
    text <สพฺพมิตฺโต นามุปฏฺฐาโก กสฺสปสฺส มเหสิโนฯ>
  text <๓๙>
    text <อนุฬา อุรุเวฬา จ อเหสุํ อคฺคสาวิกา>
    text <โพธิ ตสฺส ภควโต นิคฺโรโธติ ปวุจฺจติฯ>
  text <๔๐>
    text <สุมงฺคโล ฆฏิกาโร จ อเหสุํ อคฺคุปฏฺฐกา>
    text <วิจิตเสนา ภทฺทา จ อเหสุํ อคฺคุปฏฺฐิกาฯ>
  text <๔๑>
    text <อุจฺจตฺตเนน โส พุทฺโธ วีสติรตนุคฺคโต>
    text <วิชฺชุลฏฺฐีว อากาเส จนฺโทว คหปูริโตฯ>
  text <๔๒>
    text <วีสติวสฺสสหสฺสานิ อายุ ตสฺส มเหสิโน>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๔๓>
    text <ธมฺมตฬากํ มาปยิตฺวา สีลํ ทตฺวา วิเลปนํ>
    text <ธมฺมทุสฺสํ นิวาเสตฺวา ธมฺมมาลํ วิภชฺชิยฯ>
  text <๔๔>
    text <ธมฺมวิมลมาทาสํ ฐปยิตฺวา มหาชเน>
    text <เกจิ นิพฺพานํ ปตฺเถนฺตา ปสฺสนฺตุ เม อลงฺกรํฯ>
  text <๔๕>
    text <สีลกญฺจุกํ ทตฺวาน ฌานกวจวมฺมิตํ>
    text <ธมฺมจมฺมํ ปารุปิตฺวา ทตฺวา สนฺนาหมุตฺตมํฯ>
  text <๔๖>
    text <สติผลกํ ทตฺวาน ติขิณญาณกุนฺติมํ>
    text <ธมฺมขคฺควรํ ทตฺวา สีลสํสคฺคมทฺทนํฯ>
  text <๔๗>
    text <เตวิชฺชาภูสนํ ทตฺวาน อาเวฬํ จตุโร ผเล>
    text <ฉฬภิญฺญาภรณํ ทตฺวา ธมฺมปุปฺผปิฬนฺธนํฯ>
  text <๔๘>
    text <สทฺธมฺมปณฺฑรจฺฉตฺตํ ทตฺวา ปาปนิวารณํ>
    text <มาปยิตฺวาภยํ ปุปฺผํ นิพฺพุโต โส สสาวโกฯ>
  text <๔๙>
    text <เอโส หิ สมฺมาสมฺพุทฺโธ อปฺปเมยฺโย ทุราสโท>
    text <เอโส หิ ธมฺมรตโน สฺวากฺขาโต เอหิปสฺสิโกฯ>
  text <๕๐>
    text <เอโส หิ สงฺฆรตโน สุปฺปฏิปนฺโน อนุตฺตโร>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๕๑>
    text <มหากสฺสโป ชิโน สตฺถา เสตพฺยารามมฺหิ นิพฺพุโต>
    text <ตตฺเถวสฺส ชินถูโป โยชนุพฺเพธมุคฺคโตติฯ>
  stand <กสฺสปสฺส ภควโต วํโส จตุวีสติโมฯ>
