text <๔ โกณฺฑญฺญพุทฺธวํโส>
  text <๑>
    text <ทีปงฺกรสฺส อปเรน โกณฺฑญฺโญ นาม นายโก>
    text <อนนฺตเตโช อมิตยโส อปฺปเมยฺโย ทุราสโทฯ>
  text <๒>
    text <ธรณูปโม ขมเนน สีเลน สาครูปโม>
    text <สมาธินา เมรูปโม ญาเณน คคนูปโมฯ>
  text <๓>
    text <อินฺทฺริยพลโพชฺฌงฺค-มคฺคสจฺจปฺปกาสนํ>
    text <ปกาเสสิ สทา พุทฺโธ หิตาย สพฺพปาณินํฯ>
  text <๔>
    text <ธมฺมจกฺกํ ปวตฺเตนฺเต โกณฺฑญฺเญ โลกนายเก>
    text <โกฏิสตสหสฺสานํ ปฐมาภิสมโย อหุฯ>
  text <๕>
    text <ตโต ปรมฺปิ เทเสนฺเต นรมรูนํ สมาคเม>
    text <นวุติโกฏิสหสฺสานํ ทุติยาภิสมโย อหุฯ>
  text <๖>
    text <ติตฺถิเย อภิมทฺทนฺโต ยทา ธมฺมมเทสยิ>
    text <อสีติโกฏิสหสฺสานํ ตติยาภิสมโย อหุฯ>
  text <๗>
    text <สนฺนิปาตา ตโย อาสุํ โกณฺฑญฺญสฺส มเหสิโน>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๘>
    text <โกฏิสตสหสฺสานํ ปฐโม อาสิ สมาคโม>
    text <ทุติโย โกฏิสหสฺสานํ ตติโย นวุติโกฏินํฯ>
  text <๙>
    text <อหํ เตน สมเยน วิชิตาวี นาม ขตฺติโย>
    text <สมุทฺทํ อนฺตมนฺเตน อิสฺสริยํ วตฺตยามหํฯ>
  text <๑๐>
    text <โกฏิสตสหสฺสานํ วิมลานํ มเหสินํ>
    text <สห โลกคฺคนาเถน ปรมนฺเนน ตปฺปยิํฯ>
  text <๑๑>
    text <โสปิ มํ พุทฺโธ พฺยากาสิ โกณฺฑญฺโญ โลกนายโก>
    text <อปริเมยฺยิโต กปฺเป พุทฺโธ โลเก ภวิสฺสติฯ>
  text <๑๒>
    text <ปธานํ ปทหิตฺวาน กตฺวา ทุกฺกรการิกํ>
    text <อสฺสตฺถมูเล สมฺพุทฺโธ พุชฺฌิสฺสติ มหายโสฯ>
  text <๑๓>
    text <อิมสฺส ชนิกา มาตา มายา นาม ภวิสฺสติ>
    text <ปิตา สุทฺโธทโน นาม อยํ เหสฺสติ โคตโมฯ>
  text <๑๔>
    text <โกลิโต อุปติสฺโส จ อคฺคา เหสฺสนฺติ สาวกา>
    text <อานนฺโท นามุปฏฺฐาโก อุปฏฺฐิสฺสติมํ ชินํฯ>
  text <๑๕>
    text <เขมา อุปฺปลวณฺณา จ อคฺคา เหสฺสนฺติ สาวิกา>
    text <โพธิ ตสฺส ภควโต อสฺสตฺโถติ ปวุจฺจติฯ>
  text <๑๖>
    text <จิตฺโต จ หตฺถาฬวโก อคฺคา เหสฺสนฺตุปฏฺฐกา>
    text <นนฺทมาตา จ อุตฺตรา อคฺคา เหสฺสนฺตุปฏฺฐิกา>
    text <อายุ วสฺสสตํ ตสฺส โคตมสฺส ยสสฺสิโนฯ>
  text <๑๗>
    text <อิทํ สุตฺวาน วจนํ อสมสฺส มเหสิโน>
    text <อาโมทิตา นรมรู พุทฺธพีชํ กิร อยํฯ>
  text <๑๘>
    text <อุกฺกุฏฺฐิสทฺทา วตฺตนฺติ อปฺโผเฏนฺติ หสนฺติ จ>
    text <กตญฺชลี นมสฺสนฺติ ทสสหสฺสิเทวตาฯ>
  text <๑๙>
    text <ยทิมสฺส โลกนาถสฺส วิรชฺฌิสฺสาม สาสนํ>
    text <อนาคตมฺหิ อทฺธาเน เหสฺสาม สมฺมุขา อิมํฯ>
  text <๒๐>
    text <ยถา มนุสฺสา นทิํ ตรนฺตา ปฏิติตฺถํ วิรชฺฌิย>
    text <เหฏฺฐาติตฺเถ คเหตฺวาน อุตฺตรนฺติ มหานทิํฯ>
  text <๒๑>
    text <เอวเมว มยํ สพฺเพ ยทิ มุญฺจามิมํ ชินํ>
    text <อนาคตมฺหิ อทฺธาเน เหสฺสาม สมฺมุขา อิมํฯ>
  text <๒๒>
    text <ตสฺสาหํ วจนํ สุตฺวา ภิยฺโย จิตฺตํ ปสาทยิํ>
    text <ตเมว อตฺถํ สาเธนฺโต มหารชฺชํ ชิเน อทํ>
    text <มหารชฺชํ ททิตฺวาน ปพฺพชิํ ตสฺส สนฺติเกฯ>
  text <๒๓>
    text <สุตฺตนฺตํ วินยญฺจาปิ นวงฺคํ สตฺถุสาสนํ>
    text <สพฺพํ ปริยาปุณิตฺวาน โสภยิํ ชินสาสนํฯ>
  text <๒๔>
    text <ตตฺถปฺปมตฺโต วิหรนฺโต นิสชฺชฏฺฐานจงฺกเม>
    text <อภิญฺญาปารมิํ คนฺตฺวา พฺรหฺมโลกมคญฺฉหํฯ>
  text <๒๕>
    text <นครํ รมฺมวตี นาม สุนนฺโท นาม ขตฺติโย>
    text <สุชาตา นาม ชนิกา โกณฺฑญฺญสฺส มเหสิโนฯ>
  text <๒๖>
    text <ทสวสฺสสหสฺสานิ อคารํ อชฺฌ โส วสิ>
    text <สุจิ สุรุจิ สุโภ จ ตโย ปาสาทมุตฺตมาฯ>
  text <๒๗>
    text <ตีณิสตสหสฺสานิ นาริโย สมลงฺกตา>
    text <รุจิเทวี นาม นารี วิชิตเสโน อตฺรโชฯ>
  text <๒๘>
    text <นิมิตฺเต จตุโร ทิสฺวา รถยาเนน นิกฺขมิ>
    text <อนูนทสมาสานิ ปธานํ ปทหี ชิโนฯ>
  text <๒๙>
    text <พฺรหฺมุนา ยาจิโต สนฺโต โกณฺฑญฺโญ ทฺวิปทุตฺตโม>
    text <วตฺติ จกฺกํ มหาวีโร เทวานํ นครุตฺตเมฯ>
  text <๓๐>
    text <ภทฺโท เจว สุภทฺโท จ อเหสุํ อคฺคสาวกา>
    text <อนุรุทฺโธ นามุปฏฺฐาโก โกณฺฑญฺญสฺส มเหสิโนฯ>
  text <๓๑>
    text <ติสฺสา จ อุปติสฺสา จ อเหสุํ อคฺคสาวิกา>
    text <สาลกลฺยาณิโก โพธิ โกณฺฑญฺญสฺส มเหสิโนฯ>
  text <๓๒>
    text <โสโณ จ อุปโสโณ จ อเหสุํ อคฺคุปฏฺฐกา>
    text <นนฺทา เจว สิรีมา จ อเหสุํ อคฺคุปฏฺฐิกาฯ>
  text <๓๓>
    text <โส อฏฺฐาสีติ หตฺถานิ อจฺจุคฺคโต มหามุนิ>
    text <โสภเต อุฬุราชาว สูริโย มชฺฌนฺหิเก ยถาฯ>
  text <๓๔>
    text <วสฺสสตสหสฺสานิ อายุ วิชฺชติ ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๓๕>
    text <ขีณาสเวหิ วิมเลหิ วิจิตฺตา อาสิ เมทนี>
    text <ยถา คคนมุฬูหิ เอวํ โส อุปโสภถฯ>
  text <๓๖>
    text <เตปิ นาคา อปฺปเมยฺยา อสงฺโขภา ทุราสทา>
    text <วิชฺชุปาตํว ทสฺเสตฺวา นิพฺพุตา เต มหายสาฯ>
  text <๓๗>
    text <สา จ อตุลิยา ชินสฺส อิทฺธิ ญาณปริภาวิโต จ สมาธิ>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๓๘>
    text <โกณฺฑญฺโญ ปวโร พุทฺโธ จนฺทารามมฺหิ นิพฺพุโต>
    text <ตตฺเถว เจติโย จิตฺโต สตฺต โยชนมุสฺสิโตติฯ>
  stand <โกณฺฑญฺญสฺส ภควโต วํโส ทุติโยฯ>
