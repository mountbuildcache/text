text <๑๑ นารทพุทฺธวํโส>
  text <๑>
    text <ปทุมสฺส อปเรน สมฺพุทฺโธ ทฺวิปทุตฺตโม>
    text <นารโท นาม นาเมน อสโม อปฺปฏิปุคฺคโลฯ>
  text <๒>
    text <โส พุทฺโธ จกฺกวตฺติสฺส เชฏฺโฐ ทยิตโอรโส>
    text <อามุกฺกมาลาภรโณ อุยฺยานํ อุปสงฺกมิฯ>
  text <๓>
    text <ตตฺถาสิ รุกฺโข ยสวิปุโล อภิรูโป พฺรหา สุจิ>
    text <ตมชฺฌปตฺวา อุปนิสีทิ มหาโสณสฺส เหฏฺฐโตฯ>
  text <๔>
    text <ตตฺถ ญาณวรุปฺปชฺชิ อนนฺตํ วชิรูปมํ>
    text <เตน วิจินิ สงฺขาเร อุกฺกุชฺชมวกุชฺชกํ ฯ>
  text <๕>
    text <ตตฺถ สพฺพกิเลสานิ อเสสมภิวาหยิ>
    text <ปาปุณี เกวลํ โพธิํ พุทฺธญาเณ จ จุทฺทสฯ>
  text <๖>
    text <ปาปุณิตฺวาน สมฺโพธิํ ธมฺมจกฺกํ ปวตฺตยิ>
    text <โกฏิสตสหสฺสานํ ปฐมาภิสมโย อหุฯ>
  text <๗>
    text <มหาโทณํ นาคราชํ วินยนฺโต มหามุนิ>
    text <ปาฏิเหรํ ตทากาสิ ทสฺสยนฺโต สเทวเกฯ>
  text <๘>
    text <ตทา เทวมนุสฺสานํ ตมฺหิ ธมฺมปฺปกาสเน>
    text <นวุติโกฏิสหสฺสานิ ตริํสุ สพฺพสํสยํฯ>
  text <๙>
    text <ยมฺหิ กาเล มหาวีโร โอวที สกมตฺรชํ>
    text <อสีติโกฏิสหสฺสานํ ตติยาภิสมโย อหุฯ>
  text <๑๐>
    text <สนฺนิปาตา ตโย อาสุํ นารทสฺส มเหสิโน>
    text <โกฏิสตสหสฺสานํ ปฐโม อาสิ สมาคโมฯ>
  text <๑๑>
    text <ยทา พุทฺโธ พุทฺธคุณํ สนิทานํ ปกาสยิ>
    text <นวุติโกฏิสหสฺสานิ สมิํสุ วิมลา ตทาฯ>
  text <๑๒>
    text <ยทา เวโรจโน นาโค ทานํ ททาติ สตฺถุโน>
    text <ตทา สมิํสุ ชินปุตฺตา อสีติสตสหสฺสิโยฯ>
  text <๑๓>
    text <อหํ เตน สมเยน ชฏิโล อุคฺคตาปโน>
    text <อนฺตลิกฺขจโร อาสิํ ปญฺจาภิญฺญาสุ ปารคูฯ>
  text <๑๔>
    text <ตทาปาหํ อสมสมํ สสงฺฆํ สปริชฺชนํ>
    text <อนฺนปาเนน ตปฺเปตฺวา จนฺทเนนาภิปูชยิํฯ>
  text <๑๕>
    text <โสปิ มํ ตทา พฺยากาสิ นารโท โลกนายโก>
    text <อปริเมยฺยิโต กปฺเป อยํ พุทฺโธ ภวิสฺสติฯ>
  text <๑๖>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๗>
    text <ตสฺสาปิ วจนํ สุตฺวา ภิยฺโย หาเสตฺว มานสํ>
    text <อธิฏฺฐหิํ วตํ อุคฺคํ ทสปารมิปูริยาฯ>
  text <๑๘>
    text <นครํ ธญฺญวตี นาม สุเทโว นาม ขตฺติโย>
    text <อโนมา นาม ชนิกา นารทสฺส มเหสิโนฯ>
  text <๑๙>
    text <นววสฺสสหสฺสานิ อคารํ อชฺฌ โส วสิ>
    text <ชิโต วิชิตาภิราโม ตโย ปาสาทมุตฺตมาฯ>
  text <๒๐>
    text <ติจตฺตารีสสหสฺสานิ นาริโย สมลงฺกตา>
    text <วิชิตเสนา นาม นารี นนฺทุตฺตโร นาม อตฺรโชฯ>
  text <๒๑>
    text <นิมิตฺเต จตุโร ทิสฺวา ปทสา คมเนน นิกฺขมิ>
    text <สตฺตาหํ ปธานจารํ อจรี ปุริสุตฺตโม ฯ>
  text <๒๒>
    text <พฺรหฺมุนา ยาจิโต สนฺโต นารโท โลกนายโก>
    text <วตฺติ จกฺกํ มหาวีโร ธนญฺจุยฺยานมุตฺตเมฯ>
  text <๒๓>
    text <ภทฺทสาโล ชิตมิตฺโต อเหสุํ อคฺคสาวกา>
    text <วาเสฏฺโฐ นามุปฏฺฐาโก นารทสฺส มเหสิโนฯ>
  text <๒๔>
    text <อุตฺตรา ผคฺคุนี เจว อเหสุํ อคฺคสาวิกา>
    text <โพธิ ตสฺส ภควโต มหาโสโณติ วุจฺจติฯ>
  text <๒๕>
    text <อุคฺครินฺโท วสโภ จ อเหสุํ อคฺคุปฏฺฐกา>
    text <อินฺทาวรี จ วณฺฑี จ อเหสุํ อคฺคุปฏฺฐิกาฯ>
  text <๒๖>
    text <อฏฺฐาสีติรตนานิ อจฺจุคฺคโต มหามุนิ>
    text <กญฺจนคฺฆิยสงฺกาโส ทสสหสฺสี วิโรจติฯ>
  text <๒๗>
    text <ตสฺส พฺยามปฺปภา กายา นิทฺธาวติ ทิโสทิสํ>
    text <นิรนฺตรํ ทิวารตฺติํ โยชนํ ผรเต สทาฯ>
  text <๒๘>
    text <น เกจิ เตน สมเยน สมนฺตา โยชเน ชนา>
    text <อุกฺกาปทีเป อุชฺชาเลนฺติ พุทฺธรํสีหิ โอตฺถฏาฯ>
  text <๒๙>
    text <นวุติวสฺสสหสฺสานิ อายุ วิชฺชติ ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๓๐>
    text <ยถา อุฬูหิ คคนํ วิจิตฺตํ อุปโสภติ>
    text <ตเถว สาสนํ ตสฺส อรหนฺเตหิ โสภติฯ>
  text <๓๑>
    text <สํสารโสตํ ตรณาย เสสเก ปฏิปนฺนเก>
    text <ธมฺมเสตุํ ทฬฺหํ กตฺวา นิพฺพุโต โส นราสโภฯ>
  text <๓๒>
    text <โสปิ พุทฺโธ อสมสโม เตปิ ขีณาสวา อตุลเตชา>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๓๓>
    text <นารโท ชินวสโภ นิพฺพุโต สุทสฺสเน ปุเร>
    text <ตตฺเถวสฺส ถูปวโร จตุโยชนมุคฺคโตติฯ>
  stand <นารทสฺส ภควโต วํโส นวโมฯ>
