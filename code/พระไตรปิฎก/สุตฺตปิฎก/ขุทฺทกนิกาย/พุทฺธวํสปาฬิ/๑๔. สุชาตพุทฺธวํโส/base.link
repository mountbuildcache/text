text <๑๔ สุชาตพุทฺธวํโส>
  text <๑>
    text <ตตฺเถว มณฺฑกปฺปมฺหิ สุชาโต นาม นายโก>
    text <สีหหนุสภกฺขนฺโธ อปฺปเมยฺโย ทุราสโทฯ>
  text <๒>
    text <จนฺโทว วิมโล สุทฺโธ สตรํสีว ปตาปวา>
    text <เอวํ โสภติ สมฺพุทฺโธ ชลนฺโต สิริยา สทาฯ>
  text <๓>
    text <ปาปุณิตฺวาน สมฺพุทฺโธ เกวลํ โพธิมุตฺตมํ>
    text <สุมงฺคลมฺหิ นคเร ธมฺมจกฺกํ ปวตฺตยิฯ>
  text <๔>
    text <เทเสนฺเต ปวรํ ธมฺมํ สุชาเต โลกนายเก>
    text <อสีติโกฏี อภิสมิํสุ ปฐเม ธมฺมเทสเนฯ>
  text <๕>
    text <ยทา สุชาโต อมิตยโส เทเว วสฺสํ อุปาคมิ>
    text <สตฺตติํสสตสหสฺสานํ ทุติยาภิสมโย อหุฯ>
  text <๖>
    text <ยทา สุชาโต อสมสโม อุปคจฺฉิ ปิตุสนฺติกํ>
    text <สฏฺฐิสตสหสฺสานํ ตติยาภิสมโย อหุฯ>
  text <๗>
    text <สนฺนิปาตา ตโย อาสุํ สุชาตสฺส มเหสิโน>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๘>
    text <อภิญฺญาพลปฺปตฺตานํ อปฺปตฺตานํ ภวาภเว>
    text <สฏฺฐิสตสหสฺสานิ ปฐมํ สนฺนิปติํสุ เตฯ>
  text <๙>
    text <ปุนาปรํ สนฺนิปาเต ติทิโวโรหเณ ชิเน>
    text <ปญฺญาสสตสหสฺสานํ ทุติโย อาสิ สมาคโมฯ>
  text <๑๐>
    text <อุปสงฺกมนฺโต นราสภํ ตสฺส โย อคฺคสาวโก>
    text <จตูหิ สตสหสฺเสหิ สมฺพุทฺธํ อุปสงฺกมิฯ>
  text <๑๑>
    text <อหํ เตน สมเยน จตุทีปมฺหิ อิสฺสโร>
    text <อนฺตลิกฺขจโร อาสิํ จกฺกวตฺตี มหพฺพโลฯ>
  text <๑๒>
    text <โลเก อจฺฉริยํ ทิสฺวา อพฺภุตํ โลมหํสนํ>
    text <อุปคนฺตฺวาน วนฺทิํ โส สุชาตํ โลกนายกํฯ>
  text <๑๓>
    text <จตุทีเป มหารชฺชํ รตเน สตฺต อุตฺตเม>
    text <พุทฺเธ นิยฺยาทยิตฺวาน ปพฺพชิํ ตสฺส สนฺติเกฯ>
  text <๑๔>
    text <อารามิกา ชนปเท อุฏฺฐานํ ปฏิปิณฺฑิย>
    text <อุปเนนฺติ ภิกฺขุสงฺฆสฺส ปจฺจยํ สยนาสนํฯ>
  text <๑๕>
    text <โสปิ มํ พุทฺโธ พฺยากาสิ ทสสหสฺสิมฺหิ อิสฺสโร>
    text <ติํสกปฺปสหสฺสมฺหิ อยํ พุทฺโธ ภวิสฺสติฯ>
  text <๑๖>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๗>
    text <ตสฺสาปิ วจนํ สุตฺวา ภิยฺโย หาสํ ชเนสหํ>
    text <อธิฏฺฐหิํ วตํ อุคฺคํ ทสปารมิปูริยาฯ>
  text <๑๘>
    text <สุตฺตนฺตํ วินยญฺจาปิ นวงฺคํ สตฺถุสาสนํ>
    text <สพฺพํ ปริยาปุณิตฺวาน โสภยิํ ชินสาสนํฯ>
  text <๑๙>
    text <ตตฺถปฺปมตฺโต วิหรนฺโต พฺรหฺมํ ภาเวตฺว ภาวนํ>
    text <อภิญฺญาปารมิํ คนฺตฺวา พฺรหฺมโลกมคญฺฉหํฯ>
  text <๒๐>
    text <สุมงฺคลํ นาม นครํ อุคฺคโต นาม ขตฺติโย>
    text <มาตา ปภาวตี นาม สุชาตสฺส มเหสิโนฯ>
  text <๒๑>
    text <นววสฺสสหสฺสานิ อคารํ อชฺฌ โส วสิ>
    text <สิรี อุปสิรี นนฺโท ตโย ปาสาทมุตฺตมาฯ>
  text <๒๒>
    text <เตวีสติสหสฺสานิ นาริโย สมลงฺกตา>
    text <สิรินนฺทา นาม นารี อุปเสโน นาม อตฺรโชฯ>
  text <๒๓>
    text <นิมิตฺเต จตุโร ทิสฺวา อสฺสยาเนน นิกฺขมิ>
    text <อนูนนวมาสานิ ปธานํ ปทหี ชิโนฯ>
  text <๒๔>
    text <พฺรหฺมุนา ยาจิโต สนฺโต สุชาโต โลกนายโก>
    text <วตฺติ จกฺกํ มหาวีโร สุมงฺคลุยฺยานมุตฺตเมฯ>
  text <๒๕>
    text <สุทสฺสโน สุเทโว จ อเหสุํ อคฺคสาวกา>
    text <นารโท นามุปฏฺฐาโก สุชาตสฺส มเหสิโนฯ>
  text <๒๖>
    text <นาคา จ นาคสมาลา จ อเหสุํ อคฺคสาวิกา>
    text <โพธิ ตสฺส ภควโต มหาเวฬูติ วุจฺจติฯ>
  text <๒๗>
    text <โส จ รุกฺโข ฆนกฺขนฺโธ อจฺฉิทฺโท โหติ ปตฺติโก>
    text <อุชุ วํโส พฺรหา โหติ ทสฺสนีโย มโนรโมฯ>
  text <๒๘>
    text <เอกกฺขนฺโธ ปวฑฺฒิตฺวา ตโต สาขา ปภิชฺชติ>
    text <ยถา สุพทฺโธ โมรหตฺโถ เอวํ โสภติ โส ทุโมฯ>
  text <๒๙>
    text <น ตสฺส กณฺฏกา โหนฺติ นาปิ ฉิทฺทํ มหา อหุ>
    text <วิตฺถิณฺณสาโข อวิรโล สนฺทจฺฉาโย มโนรโมฯ>
  text <๓๐>
    text <สุทตฺโต เจว จิตฺโต จ อเหสุํ อคฺคุปฏฺฐกา>
    text <สุภทฺทา จ ปทุมา จ อเหสุํ อคฺคุปฏฺฐิกาฯ>
  text <๓๑>
    text <ปญฺญาสรตโน อาสิ อุจฺจตฺตเนน โส ชิโน>
    text <สพฺพาการวรูเปโต สพฺพคุณมุปาคโตฯ>
  text <๓๒>
    text <ตสฺส ปภา อสมสมา นิทฺธาวติ สมนฺตโต>
    text <อปฺปมาโณ อตุลิโย โอปมฺเมหิ อนูปโมฯ>
  text <๓๓>
    text <นวุติวสฺสสหสฺสานิ อายุ วิชฺชติ ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๓๔>
    text <ยถาปิ สาคเร อูมี คคเน ตารกา ยถา>
    text <เอวํ ตทา ปาวจนํ อรหนฺเตหิ จิตฺติตํ ฯ>
  text <๓๕>
    text <โส จ พุทฺโธ อสมสโม คุณานิ จ ตานิ อตุลิยานิ>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๓๖>
    text <สุชาโต ชินวโร พุทฺโธ สิลารามมฺหิ นิพฺพุโต>
    text <ตตฺเถว ตสฺส เจติโย ตีณิคาวุตมุคฺคโตติฯ>
  stand <สุชาตสฺส ภควโต วํโส ทฺวาทสโมฯ>
