text <๖ สุมนพุทฺธวํโส>
  text <๑>
    text <มงฺคลสฺส อปเรน สุมโน นาม นายโก>
    text <สพฺพธมฺเมหิ อสโม สพฺพสตฺตานมุตฺตโมฯ>
  text <๒>
    text <ตทา อมตเภริํ โส อาหนี เมขเล ปุเร>
    text <ธมฺมสงฺขสมายุตฺตํ นวงฺคํ ชินสาสนํฯ>
  text <๓>
    text <นิชฺชินิตฺวา กิเลเส โส ปตฺวา สมฺโพธิมุตฺตมํ>
    text <มาเปสิ นครํ สตฺถา สทฺธมฺมปุรวรุตฺตมํฯ>
  text <๔>
    text <นิรนฺตรํ อกุฏิลํ อุชุํ วิปุลวิตฺถตํ>
    text <มาเปสิ โส มหาวีถิํ สติปฏฺฐานวรุตฺตมํฯ>
  text <๕>
    text <ผเล จตฺตาริ สามญฺเญ จตสฺโส ปฏิสมฺภิทา>
    text <ฉฬภิญฺญาฏฺฐสมาปตฺตี ปสาเรสิ ตตฺถ วีถิยํฯ>
  text <๖>
    text <เย อปฺปมตฺตา อขิลา หิริวีริเยหุปาคตา>
    text <เต เต อิเม คุณวเร อาทิยนฺติ ยถา สุขํฯ>
  text <๗>
    text <เอวเมเตน โยเคน อุทฺธรนฺโต มหาชนํ>
    text <โพเธสิ ปฐมํ สตฺถา โกฏิสตสหสฺสิโยฯ>
  text <๘>
    text <ยมฺหิ กาเล มหาวีโร โอวที ติตฺถิเย คเณ>
    text <โกฏิสหสฺสาภิสมิํสุ ทุติเย ธมฺมเทสเนฯ>
  text <๙>
    text <ยทา เทวา มนุสฺสา จ สมคฺคา เอกมานสา>
    text <นิโรธปญฺหํ ปุจฺฉิํสุ สํสยญฺจาปิ มานสํฯ>
  text <๑๐>
    text <ตทาปิ ธมฺมเทสเน นิโรธปริทีปเน>
    text <นวุติโกฏิสหสฺสานํ ตติยาภิสมโย อหุฯ>
  text <๑๑>
    text <สนฺนิปาตา ตโย อาสุํ สุมนสฺส มเหสิโน>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๑๒>
    text <วสฺสํวุตฺถสฺส ภควโต อภิฆุฏฺเฐ ปวารเณ>
    text <โกฏิสตสหสฺเสหิ ปวาเรสิ ตถาคโตฯ>
  text <๑๓>
    text <ตโตปรํ สนฺนิปาเต วิมเล กญฺจนปพฺพเต>
    text <นวุติโกฏิสหสฺสานํ ทุติโย อาสิ สมาคโมฯ>
  text <๑๔>
    text <ยทา สกฺโก เทวราชา พุทฺธทสฺสนุปาคมิ>
    text <อสีติโกฏิสหสฺสานํ ตติโย อาสิ สมาคโมฯ>
  text <๑๕>
    text <อหํ เตน สมเยน นาคราชา มหิทฺธิโก>
    text <อตุโล นาม นาเมน อุสฺสนฺนกุสลสญฺจโยฯ>
  text <๑๖>
    text <ตทาหํ นาคภาวนา นิกฺขมิตฺวา สญาติภิ>
    text <นาคานํ ทิพฺพตุริเยหิ สสงฺฆํ ชินมุปฏฺฐหิํฯ>
  text <๑๗>
    text <โกฏิสตสหสฺสานํ อนฺนปาเนน ตปฺปยิํ>
    text <ปจฺเจกทุสฺสยุคํ ทตฺวา สรณํ ตมุปาคมิํฯ>
  text <๑๘>
    text <โสปิ มํ พุทฺโธ พฺยากาสิ สุมโน โลกนายโก>
    text <อปริเมยฺยิโต กปฺเป อยํ พุทฺโธ ภวิสฺสติฯ>
  text <๑๙>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๒๐>
    text <ตสฺสาปิ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๒๑>
    text <นครํ เมขลํ นาม สุทตฺโต นาม ขตฺติโย>
    text <สิริมา นาม ชนิกา สุมนสฺส มเหสิโนฯ>
  text <๒๒>
    text <นววสฺสสหสฺสานิ อคารํ อชฺฌ โส วสิ>
    text <จนฺโท สุจนฺโท วฏํโส จ ตโย ปาสาทมุตฺตมาฯ>
  text <๒๓>
    text <เตสฏฺฐิสตสหสฺสานิ นาริโย สมลงฺกตา>
    text <วฏํสิกา นาม นารี อนูปโม นาม อตฺรโชฯ>
  text <๒๔>
    text <นิมิตฺเต จตุโร ทิสฺวา หตฺถิยาเนน นิกฺขมิ>
    text <อนูนทสมาสานิ ปธานํ ปทหี ชิโนฯ>
  text <๒๕>
    text <พฺรหฺมุนา ยาจิโต สนฺโต สุมโน โลกนายโก>
    text <วตฺติ จกฺกํ มหาวีโร เมขเล ปุรมุตฺตเมฯ>
  text <๒๖>
    text <สรโณ ภาวิตตฺโต จ อเหสุํ อคฺคสาวกา>
    text <อุเทโน นามุปฏฺฐาโก สุมนสฺส มเหสิโนฯ>
  text <๒๗>
    text <โสณา จ อุปโสณา จ อเหสุํ อคฺคสาวิกา>
    text <โสปิ พุทฺโธ อมิตยโส นาคมูเล อพุชฺฌถฯ>
  text <๒๘>
    text <วรุโณ เจว สรโณ จ อเหสุํ อคฺคุปฏฺฐกา>
    text <จาลา จ อุปจาลา จ อเหสุํ อคฺคุปฏฺฐิกาฯ>
  text <๒๙>
    text <อุจฺจตฺตเนน โส พุทฺโธ นวุติหตฺถมุคฺคโต>
    text <กญฺจนคฺฆิยสงฺกาโส ทสสหสฺสี วิโรจติฯ>
  text <๓๐>
    text <นวุติวสฺสสหสฺสานิ อายุ วิชฺชติ ตาวเท>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๓๑>
    text <ตารณีเย ตารยิตฺวา โพธนีเย จ โพธยิ>
    text <ปรินิพฺพายิ สมฺพุทฺโธ อุฬุราชาว อตฺถมิฯ>
  text <๓๒>
    text <เต จ ขีณาสวา ภิกฺขู โส จ พุทฺโธ อสาทิโส>
    text <อตุลปฺปภํ ทสฺสยิตฺวา นิพฺพุตา เย มหายสาฯ>
  text <๓๓>
    text <ตญฺจ ญาณํ อตุลิยํ ตานิ จ อตุลานิ รตนานิ>
    text <สพฺพํ ตมนฺตรหิตํ นนุ ริตฺตา สพฺพสงฺขาราฯ>
  text <๓๔>
    text <สุมโน ยสธโร พุทฺโธ องฺคารามมฺหิ นิพฺพุโต>
    text <ตตฺเถว ตสฺส ชินถูโป จตุโยชนมุคฺคโตติฯ>
  stand <สุมนสฺส ภควโต วํโส จตุตฺโถฯ>
