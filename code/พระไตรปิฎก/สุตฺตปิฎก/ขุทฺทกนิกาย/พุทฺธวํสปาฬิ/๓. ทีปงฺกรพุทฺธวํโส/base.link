text <๓ ทีปงฺกรพุทฺธวํโส>
  text <๑>
    text <ตทา เต โภชยิตฺวาน สสงฺฆํ โลกนายกํ>
    text <อุปคจฺฉุํ สรณํ ตสฺส ทีปงฺกรสฺส สตฺถุโนฯ>
  text <๒>
    text <สรณาคมเน กญฺจิ นิเวเสสิ ตถาคโต>
    text <กญฺจิ ปญฺจสุ สีเลสุ สีเล ทสวิเธ ปรํฯ>
  text <๓>
    text <กสฺสจิ เทติ สามญฺญํ จตุโร ผลมุตฺตเม>
    text <กสฺสจิ อสเม ธมฺเม เทติ โส ปฏิสมฺภิทาฯ>
  text <๔>
    text <กสฺสจิ วรสมาปตฺติโย อฏฺฐ เทติ นราสโภ>
    text <ติสฺโส กสฺสจิ วิชฺชาโย ฉฬภิญฺญา ปเวจฺฉติฯ>
  text <๕>
    text <เตน โยเคน ชนกายํ โอวทติ มหามุนิ>
    text <เตน วิตฺถาริกํ อาสิ โลกนาถสฺส สาสนํฯ>
  text <๖>
    text <มหาหนุสภกฺขนฺโธ ทีปงฺกรสฺส นามโก>
    text <พหู ชเน ตารยติ ปริโมเจติ ทุคฺคติํฯ>
  text <๗>
    text <โพธเนยฺยํ ชนํ ทิสฺวา สตสหสฺเสปิ โยชเน>
    text <ขเณน อุปคนฺตฺวาน โพเธติ ตํ มหามุนิฯ>
  text <๘>
    text <ปฐมาภิสมเย พุทฺโธ โกฏิสตมโพธยิ>
    text <ทุติยาภิสมเย นาโถ นวุติโกฏิมโพธยิฯ>
  text <๙>
    text <ยทา จ เทวภวนมฺหิ พุทฺโธ ธมฺมมเทสยิ>
    text <นวุติโกฏิสหสฺสานํ ตติยาภิสมโย อหุฯ>
  text <๑๐>
    text <สนฺนิปาตา ตโย อาสุํ ทีปงฺกรสฺส สตฺถุโน>
    text <โกฏิสตสหสฺสานํ ปฐโม อาสิ สมาคโมฯ>
  text <๑๑>
    text <ปุน นารทกูฏมฺหิ ปวิเวกคเต ชิเน>
    text <ขีณาสวา วีตมลา สมิํสุ สตโกฏิโยฯ>
  text <๑๒>
    text <ยมฺหิ กาเล มหาวีโร สุทสฺสนสิลุจฺจเย>
    text <นวโกฏิสหสฺเสหิ ปวาเรสิ มหามุนิฯ>
  text <๑๓>
    text <ทสวีสสหสฺสานํ ธมฺมาภิสมโย อหุ>
    text <เอกทฺวินฺนํ อภิสมยา คณนาโต อสงฺขิยาฯ>
  text <๑๔>
    text <วิตฺถาริกํ พาหุชญฺญํ อิทฺธํ ผีตํ อหู ตทา>
    text <ทีปงฺกรสฺส ภควโต สาสนํ สุวิโสธิตํฯ>
  text <๑๕>
    text <จตฺตาริ สตสหสฺสานิ ฉฬภิญฺญา มหิทฺธิกา>
    text <ทีปงฺกรํ โลกวิทุํ ปริวาเรนฺติ สพฺพทาฯ>
  text <๑๖>
    text <เย เกจิ เตน สมเยน ชหนฺติ มานุสํ ภวํ>
    text <อปตฺตมานสา เสขา ครหิตา ภวนฺติ เตฯ>
  text <๑๗>
    text <สุปุปฺผิตํ ปาวจนํ อรหนฺเตหิ ตาทิหิ>
    text <ขีณาสเวหิ วิมเลหิ อุปโสภติ สพฺพทาฯ>
  text <๑๘>
    text <นครํ รมฺมวตี นาม สุเทโว นาม ขตฺติโย>
    text <สุเมธา นาม ชนิกา ทีปงฺกรสฺส สตฺถุโนฯ>
  text <๑๙>
    text <ทสวสฺสสหสฺสานิ อคารํ อชฺฌ โส วสิ>
    text <หํสา โกญฺจา มยูรา จ ตโย ปาสาทมุตฺตมาฯ>
  text <๒๐>
    text <ตีณิสตสหสฺสานิ นาริโย สมลงฺกตา>
    text <ปทุมา นาม สา นารี อุสภกฺขนฺโธ อตฺรโชฯ>
  text <๒๑>
    text <นิมิตฺเต จตุโร ทิสฺวา หตฺถิยาเนน นิกฺขมิ>
    text <อนูนทสมาสานิ ปธาเน ปทหี ชิโนฯ>
  text <๒๒>
    text <ปธานจารํ จริตฺวาน อพุชฺฌิ มานสํ มุนิ>
    text <พฺรหฺมุนา ยาจิโต สนฺโต ทีปงฺกโร มหามุนิฯ>
  text <๒๓>
    text <วตฺติ จกฺกํ มหาวีโร นนฺทาราเม สิรีฆเร>
    text <นิสินฺโน สิรีสมูลมฺหิ อกา ติตฺถิยมทฺทนํฯ>
  text <๒๔>
    text <สุมงฺคโล จ ติสฺโส จ อเหสุํ อคฺคสาวกา>
    text <สาคโต นามุปฏฺฐาโก ทีปงฺกรสฺส สตฺถุโนฯ>
  text <๒๕>
    text <นนฺทา เจว สุนนฺทา จ อเหสุํ อคฺคสาวิกา>
    text <โพธิ ตสฺส ภควโต ปิปฺผลีติ ปวุจฺจติฯ>
  text <๒๖>
    text <ตปุสฺสภลฺลิกา นาม อเหสุํ อคฺคุปฏฺฐกา>
    text <สิริมา โกณา อุปฏฺฐิกา ทีปงฺกรสฺส สตฺถุโนฯ>
  text <๒๗>
    text <อสีติหตฺถมุพฺเพโธ ทีปงฺกโร มหามุนิ>
    text <โสภติ ทีปรุกฺโขว สาลราชาว ผุลฺลิโตฯ>
  text <๒๘>
    text <สตสหสฺสวสฺสานิ อายุ ตสฺส มเหสิโน>
    text <ตาวตา ติฏฺฐมาโน โส ตาเรสิ ชนตํ พหุํฯ>
  text <๒๙>
    text <โชตยิตฺวาน สทฺธมฺมํ สนฺตาเรตฺวา มหาชนํ>
    text <ชลิตฺวา อคฺคิกฺขนฺโธว นิพฺพุโต โส สสาวโกฯ>
  text <๓๐>
    text <สา จ อิทฺธิ โส จ ยโส ตานิ จ ปาเทสุ จกฺกรตนานิ>
    text <สพฺพํ ตมนฺตรหิตํ นนุ ริตฺตา สพฺพสงฺขารา ฯ>
  text <๓๑>
    text <ทีปงฺกโร ชิโน สตฺถา นนฺทารามมฺหิ นิพฺพุโต>
    text <ตตฺเถวสฺส ชินถูโป ฉตฺติํสุพฺเพธโยชโนติฯ>
  stand <ทีปงฺกรสฺส ภควโต วํโส ปฐโมฯ>
