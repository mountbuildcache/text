text <๑๘ สิทฺธตฺถพุทฺธวํโส>
  text <๑>
    text <ธมฺมทสฺสิสฺส อปเรน สิทฺธตฺโถ นาม นายโก>
    text <นิหนิตฺวา ตมํ สพฺพํ สูริโย อพฺภุคฺคโต ยถาฯ>
  text <๒>
    text <โสปิ ปตฺวาน สมฺโพธิํ สนฺตาเรนฺโต สเทวกํ>
    text <อภิวสฺสิ ธมฺมเมเฆน นิพฺพาเปนฺโต สเทวกํฯ>
  text <๓>
    text <ตสฺสาปิ อตุลเตชสฺส อเหสุํ อภิสมยา ตโย>
    text <โกฏิสตสหสฺสานํ ปฐมาภิสมโย อหุฯ>
  text <๔>
    text <ปุนาปรํ ภีมรเถ ยทา อาหนิ ทุนฺทุภิํ>
    text <ตทา นวุติโกฏีนํ ทุติยาภิสมโย อหุฯ>
  text <๕>
    text <ยทา พุทฺโธ ธมฺมํ เทเสสิ เวภาเร โส ปุรุตฺตเม>
    text <ตทา นวุติโกฏีนํ ตติยาภิสมโย อหุฯ>
  text <๖>
    text <สนฺนิปาตา ตโย อาสุํ ตสฺมิมฺปิ ทฺวิปทุตฺตเม>
    text <ขีณาสวานํ วิมลานํ สนฺตจิตฺตาน ตาทินํฯ>
  text <๗>
    text <โกฏิสตานํ นวุตีนํ อสีติยาปิ จ โกฏินํ>
    text <เอเต อาสุํ ตโย ฐานา วิมลานํ สมาคเมฯ>
  text <๘>
    text <อหํ เตน สมเยน มงฺคโล นาม ตาปโส>
    text <อุคฺคเตโช ทุปฺปสโห อภิญฺญาพลสมาหิโตฯ>
  text <๙>
    text <ชมฺพุโต ผลมาเนตฺวา สิทฺธตฺถสฺส อทาสหํ>
    text <ปฏิคฺคเหตฺวา สมฺพุทฺโธ อิทํ วจนมพฺรวิฯ>
  text <๑๐>
    text <ปสฺสถ อิมํ ตาปสํ ชฏิลํ อุคฺคตาปนํ>
    text <จตุนฺนวุติโต กปฺเป อยํ พุทฺโธ ภวิสฺสติฯ>
  text <๑๑>
    text <ปธานํ ปทหิตฺวาน…เป … เหสฺสาม สมฺมุขา อิมํฯ>
  text <๑๒>
    text <ตสฺสาปิ วจนํ สุตฺวา ภิยฺโย จิตฺตํ ปสาทยิํ>
    text <อุตฺตริํ วตมธิฏฺฐาสิํ ทสปารมิปูริยาฯ>
  text <๑๓>
    text <เวภารํ นาม นครํ อุเทโน นาม ขตฺติโย>
    text <สุผสฺสา นาม ชนิกา สิทฺธตฺถสฺส มเหสิโนฯ>
  text <๑๔>
    text <ทสวสฺสสหสฺสานิ อคารํ อชฺฌ โส วสิ>
    text <โกกาสุปฺปลโกกนทา ตโย ปาสาทมุตฺตมาฯ>
  text <๑๕>
    text <ติโสฬสสหสฺสานิ นาริโย สมลงฺกตา>
    text <โสมนสฺสา นาม สา นารี อนุปโม นาม อตฺรโชฯ>
  text <๑๖>
    text <นิมิตฺเต จตุโร ทิสฺวา สิวิกายาภินิกฺขมิ>
    text <อนูนทสมาสานิ ปธานํ ปทหี ชิโนฯ>
  text <๑๗>
    text <พฺรหฺมุนา ยาจิโต สนฺโต สิทฺธตฺโถ โลกนายโก>
    text <วตฺติ จกฺกํ มหาวีโร มิคทาเย นรุตฺตโมฯ>
  text <๑๘>
    text <สมฺพโล จ สุมิตฺโต จ อเหสุํ อคฺคสาวกา>
    text <เรวโต นามุปฏฺฐาโก สิทฺธตฺถสฺส มเหสิโนฯ>
  text <๑๙>
    text <สีวลา จ สุรามา จ อเหสุํ อคฺคสาวิกา>
    text <โพธิ ตสฺส ภควโต กณิกาโรติ วุจฺจติฯ>
  text <๒๐>
    text <สุปฺปิโย จ สมุทฺโท จ อเหสุํ อคฺคุปฏฺฐกา>
    text <รมฺมา เจว สุรมฺมา จ อเหสุํ อคฺคุปฏฺฐิกาฯ>
  text <๒๑>
    text <โส พุทฺโธ สฏฺฐิรตนํ อโหสิ นภมุคฺคโต>
    text <กญฺจนคฺฆิยสงฺกาโส ทสสหสฺสี วิโรจติฯ>
  text <๒๒>
    text <โสปิ พุทฺโธ อสมสโม อตุโล อปฺปฏิปุคฺคโล>
    text <วสฺสสตสหสฺสานิ โลเก อฏฺฐาสิ จกฺขุมาฯ>
  text <๒๓>
    text <วิปุลํ ปภํ ทสฺสยิตฺวา ปุปฺผาเปตฺวาน สาวเก>
    text <วิลาเสตฺวา สมาปตฺยา นิพฺพุโต โส สสาวโกฯ>
  text <๒๔>
    text <สิทฺธตฺโถ มุนิวโร พุทฺโธ อโนมารามมฺหิ นิพฺพุโต>
    text <ตตฺเถวสฺส ถูปวโร จตุโยชนมุคฺคโตติฯ>
  stand <สิทฺธตฺถสฺส ภควโต วํโส โสฬสโมฯ>
