text <๑๙ สฏฺฐินิปาโต>
  text <  <
  text <๕๒๙ โสณกชาตกํ ๑>
  text <๑>
    text <ตสฺส สุตฺวา สตํ ทมฺมิ สหสฺสํ ทิฏฺฐ โสณกํ>
    text <โก เม โสณกมกฺขาติ สหายํ ปํสุกีฬิตํฯ>
  text <๒>
    text <อถพฺรวี มาณวโก ทหโร ปญฺจจูฬโก>
    text <มยฺหํ สุตฺวา สตํ เทหิ สหสฺสํ ทิฏฺฐ โสณกํ>
    text <อหํ เต โสณกกฺขิสฺสํ สหายํ ปํสุกีฬิตํฯ>
  text <๓>
    text <กตมสฺมิํ โส ชนปเท รฏฺเฐสุ นิคเมสุ จ>
    text <กตฺถ โสณกมทฺทกฺขิ ตํ เม อกฺขาหิ ปุจฺฉิโตฯ>
  text <๔>
    text <ตเวว เทว วิชิเต ตเววุยฺยานภูมิยา>
    text <อุชุวํสา มหาสาลา นีโลภาสา มโนรมาฯ>
  text <๕>
    text <ติฏฺฐนฺติ เมฆสมานา รมฺมา อญฺโญญฺญนิสฺสิตา>
    text <เตสํ มูลมฺหิ โสณโก ฌายตี อนุปาทโน>
    text <อุปาทาเนสุ โลเกสุ ฑยฺหมาเนสุ นิพฺพุโตฯ>
  text <๖>
    text <ตโต จ ราชา ปายาสิ เสนาย จตุรงฺคิยา>
    text <การาเปตฺวา สมํ มคฺคํ อคมา เยน โสณโกฯ>
  text <๗>
    text <อุยฺยานภูมิํ คนฺตฺวาน วิจรนฺโต พฺรหาวเน>
    text <อาสีนํ โสณกํ ทกฺขิ ฑยฺหมาเนสุ นิพฺพุตํฯ>
  text <๘>
    text <กปโณ วตยํ ภิกฺขุ มุณฺโฑ สงฺฆาฏิปารุโต>
    text <อมาติโก อปิติโก รุกฺขมูลสฺมิ ฌายติฯ>
  text <๙>
    text <อิมํ วากฺยํ นิสาเมตฺวา โสณโก เอตทพฺรวิ>
    text <น ราช กปโณ โหติ ธมฺมํ กาเยน ผสฺสยํ ฯ>
  text <๑๐>
    text <โย จ ธมฺมํ นิรํกตฺวา อธมฺมมนุวตฺตติ>
    text <ส ราช กปโณ โหติ ปาโป ปาปปรายโนฯ>
  text <๑๑>
    text <อรินฺทโมติ เม นามํ กาสิราชาติ มํ วิทู>
    text <กจฺจิ โภโต สุขสฺเสยฺยา อิธ ปตฺตสฺส โสณกฯ>
  text <๑๒>
    text <สทาปิ ภทฺรมธนสฺส อนาคารสฺส ภิกฺขุโน>
    text <น เตสํ โกฏฺเฐ โอเปนฺติ น กุมฺภิํ น ขโฬปิยํ>
    text <ปรนิฏฺฐิตเมสานา เตน ยาเปนฺติ สุพฺพตาฯ>
  text <๑๓>
    text <ทุติยมฺปิ ภทฺรมธนสฺส อนาคารสฺส ภิกฺขุโน>
    text <อนวชฺชปิณฺโฑ โภตฺตพฺโพ น จ โกจูปโรธติฯ>
  text <๑๔>
    text <ตติยมฺปิ ภทฺรมธนสฺส อนาคารสฺส ภิกฺขุโน>
    text <นิพฺพุโต ปิณฺโฑ โภตฺตพฺโพ น จ โกจูปโรธติฯ>
  text <๑๕>
    text <จตุตฺถมฺปิ ภทฺรมธนสฺส อนาคารสฺส ภิกฺขุโน>
    text <มุตฺตสฺส รฏฺเฐ จรโต สงฺโค ยสฺส น วิชฺชติฯ>
  text <๑๖>
    text <ปญฺจมมฺปิ ภทฺรมธนสฺส อนาคารสฺส ภิกฺขุโน>
    text <นครมฺหิ ฑยฺหมานมฺหิ นาสฺส กิญฺจิ อฑยฺหถฯ>
  text <๑๗>
    text <ฉฏฺฐมฺปิ ภทฺรมธนสฺส อนาคารสฺส ภิกฺขุโน>
    text <รฏฺเฐ วิลุมฺปมานมฺหิ นาสฺส กิญฺจิ อหีรถ ฯ>
  text <๑๘>
    text <สตฺตมมฺปิ ภทฺรมธนสฺส อนาคารสฺส ภิกฺขุโน>
    text <โจเรหิ รกฺขิตํ มคฺคํ เย จญฺเญ ปริปนฺถิกา>
    text <ปตฺตจีวรมาทาย โสตฺถิํ คจฺฉติ สุพฺพโตฯ>
  text <๑๙>
    text <อฏฺฐมมฺปิ ภทฺรมธนสฺส อนาคารสฺส ภิกฺขุโน>
    text <ยํ ยํ ทิสํ ปกฺกมติ อนเปกฺโขว คจฺฉติฯ>
  text <๒๐>
    text <พหูปิ ภทฺรา เอเตสํ โย ตฺวํ ภิกฺขุ ปสํสสิ>
    text <อหญฺจ คิทฺโธ กาเมสุ กถํ กาหามิ โสณกฯ>
  text <๒๑>
    text <ปิยา เม มานุสา กามา อโถ ทิพฺยาปิ เม ปิยา>
    text <อถ เกน นุ วณฺเณน อุโภ โลเก ลภามเสฯ>
  text <๒๒>
    text <กาเม คิทฺธา กามรตา กาเมสุ อธิมุจฺฉิตา>
    text <นรา ปาปานิ กตฺวาน อุปปชฺชนฺติ ทุคฺคติํฯ>
  text <๒๓>
    text <เย จ กาเม ปหนฺตฺวาน นิกฺขนฺตา อกุโตภยา>
    text <เอโกทิภาวาธิคตา น เต คจฺฉนฺติ ทุคฺคติํฯ>
  text <๒๔>
    text <อุปมํ เต กริสฺสามิ ตํ สุโณหิ อรินฺทม>
    text <อุปมาย มิเธกจฺเจ อตฺถํ ชานนฺติ ปณฺฑิตาฯ>
  text <๒๕>
    text <คงฺคาย กุณปํ ทิสฺวา วุยฺหมานํ มหณฺณเว>
    text <วายโส สมจินฺเตสิ อปฺปปญฺโญ อเจตโสฯ>
  text <๒๖>
    text <ยานญฺจ วติทํ ลทฺธํ ภกฺโข จายํ อนปฺปโก>
    text <ตตฺถ รตฺติํ ตตฺถ ทิวา ตตฺเถว นิรโต มโนฯ>
  text <๒๗>
    text <ขาทํ นาคสฺส มํสานิ ปิวํ ภาคีรโถทกํ>
    text <สมฺปสฺสํ วนเจตฺยานิ น ปเลตฺถ วิหงฺคโมฯ>
  text <๒๘>
    text <ตญฺจ โอตรณี คงฺคา ปมตฺตํ กุณเป รตํ>
    text <สมุทฺทํ อชฺฌคาหาสิ อคตี ยตฺถ ปกฺขินํฯ>
  text <๒๙>
    text <โส จ ภกฺขปริกฺขีโณ อุทปตฺวา วิหงฺคโมฯ>
    text <น ปจฺฉโต น ปุรโต นุตฺตรํ โนปิ ทกฺขิณํฯ>
  text <๓๐>
    text <ทีปํ โส นชฺฌคาคญฺฉิ อคตี ยตฺถ ปกฺขินํ>
    text <โส จ ตตฺเถว ปาปตฺถ ยถา ทุพฺพลโก ตถาฯ>
  text <๓๑>
    text <ตญฺจ สามุทฺทิกา มจฺฉา กุมฺภีลา มกรา สุสู>
    text <ปสยฺหการา ขาทิํสุ ผนฺทมานํ วิปกฺขกํ ฯ>
  text <๓๒>
    text <เอวเมว ตุวํ ราช เย จญฺเญ กามโภคิโน>
    text <คิทฺธา เจ น วมิสฺสนฺติ กากปญฺญาว เต วิทูฯ>
  text <๓๓>
    text <เอสา เต อุปมา ราช อตฺถสนฺทสฺสนี กตา>
    text <ตฺวญฺจ ปญฺญายเส เตน ยทิ กาหสิ วา น วาฯ>
  text <๓๔>
    text <เอกวาจมฺปิ ทฺวิวาจํ ภเณยฺย อนุกมฺปโก>
    text <ตตุตฺตริํ น ภาเสยฺย ทาโสวยฺยสฺส สนฺติเกฯ>
  text <๓๕>
    text <อิทํ วตฺวาน ปกฺกามิ โสณโก อมิตพุทฺธิมา>
    text <เวหาเส อนฺตลิกฺขสฺมิํ อนุสาสิตฺวาน ขตฺติยํฯ>
  text <๓๖>
    text <โก นุเม ราชกตฺตาโร สุทฺทา เวยฺยตฺตมาคตา>
    text <รชฺชํ นิยฺยาทยิสฺสามิ นาหํ รชฺเชน มตฺถิโกฯ>
  text <๓๗>
    text <อชฺเชว ปพฺพชิสฺสามิ โก ชญฺญา มรณํ สุเว>
    text <มาหํ กาโกว ทุมฺเมโธ กามานํ วสมนฺวคํ ฯ>
  text <๓๘>
    text <อตฺถิ เต ทหโร ปุตฺโต ทีฆาวุ รฏฺฐวฑฺฒโน>
    text <ตํ รชฺเช อภิสิญฺจสฺสุ โส โน ราชา ภวิสฺสติฯ>
  text <๓๙>
    text <ขิปฺปํ กุมารมาเนถ ทีฆาวุํ รฏฺฐวฑฺฒนํ>
    text <ตํ รชฺเช อภิสิญฺจิสฺสํ โส โว ราชา ภวิสฺสติฯ>
  text <๔๐>
    text <ตโต กุมารมาเนสุํ ทีฆาวุํ รฏฺฐวฑฺฒนํ>
    text <ตํ ทิสฺวา อาลปี ราชา เอกปุตฺตํ มโนรมํฯ>
  text <๔๑>
    text <สฏฺฐิ คามสหสฺสานิ ปริปุณฺณานิ สพฺพโส>
    text <เต ปุตฺต ปฏิปชฺชสฺสุ รชฺชํ นิยฺยาทยามิ เตฯ>
  text <๔๒>
    text <อชฺเชว ปพฺพชิสฺสามิ โก ชญฺญา มรณํ สุเว>
    text <มาหํ กาโกว ทุมฺเมโธ กามานํ วสมนฺวคํ ฯ>
  text <๔๓>
    text <สฏฺฐิ นาคสหสฺสานิ สพฺพาลงฺการภูสิตา>
    text <สุวณฺณกจฺฉา มาตงฺคา เหมกปฺปนวาสสาฯ>
  text <๔๔>
    text <อารูฬฺหา คามณีเยหิ โตมรงฺกุสปาณิภิ>
    text <เต ปุตฺต ปฏิปชฺชสฺสุ รชฺชํ นิยฺยาทยามิ เตฯ>
  text <๔๕>
    text <อชฺเชว ปพฺพชิสฺสามิ โก ชญฺญา มรณํ สุเว>
    text <มาหํ กาโกว ทุมฺเมโธ กามานํ วสมนฺวคํฯ>
  text <๔๖>
    text <สฏฺฐิ อสฺสสหสฺสานิ สพฺพาลงฺการภูสิตา>
    text <อาชานียาว ชาติยา สินฺธวา สีฆวาหิโนฯ>
  text <๔๗>
    text <อารูฬฺหา คามณีเยหิ อิลฺลิยาจาปธาริภิ>
    text <เต ปุตฺต ปฏิปชฺชสฺสุ รชฺชํ นิยฺยาทยามิ เตฯ>
  text <๔๘>
    text <อชฺเชว ปพฺพชิสฺสามิ โก ชญฺญา มรณํ สุเว>
    text <มาหํ กาโกว ทุมฺเมโธ กามานํ วสมนฺวคํฯ>
  text <๔๙>
    text <สฏฺฐิ รถสหสฺสานิ สนฺนทฺธา อุสฺสิตทฺธชา>
    text <ทีปา อโถปิ เวยฺยคฺฆา สพฺพาลงฺการภูสิตาฯ>
  text <๕๐>
    text <อารูฬฺหา คามณีเยหิ จาปหตฺเถหิ วมฺมิภิ>
    text <เต ปุตฺต ปฏิปชฺชสฺสุ รชฺชํ นิยฺยาทยามิ เตฯ>
  text <๕๑>
    text <อชฺเชว ปพฺพชิสฺสามิ โก ชญฺญา มรณํ สุเว>
    text <มาหํ กาโกว ทุมฺเมโธ กามานํ วสมนฺวคํฯ>
  text <๕๒>
    text <สฏฺฐิ เธนุสหสฺสานิ โรหญฺญา ปุงฺควูสภา>
    text <ตา ปุตฺต ปฏิปชฺชสฺสุ รชฺชํ นิยฺยาทยามิ เตฯ>
  text <๕๓>
    text <อชฺเชว ปพฺพชิสฺสามิ โก ชญฺญา มรณํ สุเว>
    text <มาหํ กาโกว ทุมฺเมโธ กามานํ วสมนฺวคํฯ>
  text <๕๔>
    text <โสฬสิตฺถิสหสฺสานิ สพฺพาลงฺการภูสิตา>
    text <วิจิตฺรวตฺถาภรณา อามุตฺตมณิกุณฺฑลา>
    text <ตา ปุตฺต ปฏิปชฺชสฺสุ รชฺชํ นิยฺยาทยามิ เตฯ>
  text <๕๕>
    text <อชฺเชว ปพฺพชิสฺสามิ โก ชญฺญา มรณํ สุเว>
    text <มาหํ กาโกว ทุมฺเมโธ กามานํ วสมนฺวคํฯ>
  text <๕๖>
    text <ทหรสฺเสว เม ตาต มาตา มตาติ เม สุตํ>
    text <ตยา วินา อหํ ตาต ชีวิตุมฺปิ น อุสฺสเหฯ>
  text <๕๗>
    text <ยถา อารญฺญกํ นาคํ โปโต อนฺเวติ ปจฺฉโต>
    text <เชสฺสนฺตํ คิริทุคฺเคสุ สเมสุ วิสเมสุ จฯ>
  text <๕๘>
    text <เอวํ ตํ อนุคจฺฉามิ ปุตฺตมาทาย ปจฺฉโต>
    text <สุภโร เต ภวิสฺสามิ น เต เหสฺสามิ ทุพฺภโรฯ>
  text <๕๙>
    text <ยถา สามุทฺทิกํ นาวํ วาณิชานํ ธเนสินํ>
    text <โวหาโร ตตฺถ คณฺเหยฺย วาณิชา พฺยสนี สิยาฯ>
  text <๖๐>
    text <เอวเมวายํ ปุตฺตกลิ อนฺตรายกโร มม>
    text <อิมํ กุมารํ ปาเปถ ปาสาทํ รติวฑฺฒนํฯ>
  text <๖๑>
    text <ตตฺถ กมฺพุสหตฺถาโย ยถา สกฺกํว อจฺฉรา>
    text <ตา นํ ตตฺถ รเมสฺสนฺติ ตาหิ เจโส รมิสฺสติฯ>
  text <๖๒>
    text <ตโต กุมารํ ปาเปสุํ ปาสาทํ รติวฑฺฒนํ>
    text <ตํ ทิสฺวา อวจุํ กญฺญา ทีฆาวุํ รฏฺฐวฑฺฒนํฯ>
  text <๖๓>
    text <เทวตา นุสิ คนฺธพฺโพ อทุ สกฺโก ปุรินฺทโท>
    text <โก วา ตฺวํ กสฺส วา ปุตฺโต กถํ ชาเนมุ ตํ มยํฯ>
  text <๖๔>
    text <นมฺหิ เทโว น คนฺธพฺโพ นาปิ สกฺโก ปุรินฺทโท>
    text <กาสิรญฺโญ อหํ ปุตฺโต ทีฆาวุ รฏฺฐวฑฺฒโน>
    text <มมํ ภรถ ภทฺทํ โว อหํ ภตฺตา ภวามิ โวฯ>
  text <๖๕>
    text <ตํ ตตฺถ อวจุํ กญฺญา ทีฆาวุํ รฏฺฐวฑฺฒนํ>
    text <กุหิํ ราชา อนุปฺปตฺโต อิโต ราชา กุหิํ คโตฯ>
  text <๖๖>
    text <ปงฺกํ ราชา อติกฺกนฺโต ถเล ราชา ปติฏฺฐิโต>
    text <อกณฺฏกํ อคหนํ ปฏิปนฺโน มหาปถํฯ>
  text <๖๗>
    text <อหญฺจ ปฏิปนฺโนสฺมิ มคฺคํ ทุคฺคติคามินํ>
    text <สกณฺฏกํ สคหนํ เยน คจฺฉนฺติ ทุคฺคติํฯ>
  text <๖๘>
    text <ตสฺส เต สฺวาคตํ ราช สีหสฺเสว คิริพฺพชํ>
    text <อนุสาส มหาราช ตฺวํ โน สพฺพาสมิสฺสโรติฯ>
  stand <โสณกชาตกํ ปฐมํฯ>
  text <  <
  text <๕๓๐ สํกิจฺจชาตกํ ๒>
  text <๖๙>
    text <ทิสฺวา นิสินฺนํ ราชานํ พฺรหฺมทตฺตํ รเถสภํ>
    text <อถสฺส ปฏิเวเทสิ ยสฺสาสิ อนุกมฺปโกฯ>
  text <๗๐>
    text <สํกิจฺจายํ อนุปฺปตฺโต อิสีนํ สาธุสมฺมโต>
    text <ตรมานรูโป นิยฺยาหิ ขิปฺปํ ปสฺส มเหสินํฯ>
  text <๗๑>
    text <ตโต จ ราชา ตรมาโน ยุตฺตมารุยฺห สนฺทนํ>
    text <มิตฺตามจฺจปริพฺยูฬฺโห อคมาสิ รเถสโภฯ>
  text <๗๒>
    text <นิกฺขิปฺป ปญฺจ กกุธานิ กาสีนํ รฏฺฐวฑฺฒโน>
    text <วาฬพีชนิ มุณฺหีสํ ขคฺคํ ฉตฺตญฺจุปาหนํ>
  text <๗๓>
    text <โอรุยฺห ราชา ยานมฺหา ฐปยิตฺวา ปฏิจฺฉทํ>
    text <อาสีนํ ทายปสฺสสฺมิํ สํกิจฺจมุปสงฺกมิฯ>
  text <๗๔>
    text <อุปสงฺกมิตฺวา โส ราชา สมฺโมทิ อิสินา สห>
    text <ตํ กถํ วีติสาเรตฺวา เอกมนฺตํ อุปาวิสิฯ>
  text <๗๕>
    text <เอกมนฺตํ นิสินฺโนว อถ กาลํ อมญฺญถ>
    text <ตโต ปาปานิ กมฺมานิ ปุจฺฉิตุํ ปฏิปชฺชถฯ>
  text <๗๖>
    text <อิสิํ ปุจฺฉาม สํกิจฺจํ อิสีนํ สาธุสมฺมตํ>
    text <อาสีนํ ทายปสฺสสฺมิํ อิสิสงฺฆปุรกฺขตํ ฯ>
  text <๗๗>
    text <กํ คติํ เปจฺจ คจฺฉนฺติ นรา ธมฺมาติจาริโน>
    text <อติจิณฺโณ มยา ธมฺโม ตํ เม อกฺขาหิ ปุจฺฉิโตฯ>
  text <๗๘>
    text <อิสี อวจ สํกิจฺโจ กาสีนํ รฏฺฐวฑฺฒนํ>
    text <อาสีนํ ทายปสฺสสฺมิํ มหาราช สุโณหิ เมฯ>
  text <๗๙>
    text <อุปฺปเถน วชนฺตสฺส โย มคฺคมนุสาสติ>
    text <ตสฺส เจ วจนํ กยิรา นาสฺส มคฺเคยฺย กณฺฏโกฯ>
  text <๘๐>
    text <อธมฺมํ ปฏิปนฺนสฺส โย ธมฺมมนุสาสติ>
    text <ตสฺส เจ วจนํ กยิรา น โส คจฺเฉยฺย ทุคฺคติํฯ>
  text <๘๑>
    text <ธมฺโม ปโถ มหาราช อธมฺโม ปน อุปฺปโถ>
    text <อธมฺโม นิรยํ เนติ ธมฺโม ปาเปติ สุคฺคติํฯ>
  text <๘๒>
    text <อธมฺมจาริโน ราช นรา วิสมชีวิโน>
    text <ยํ คติํ เปจฺจ คจฺฉนฺติ นิรเย เต สุโณหิ เมฯ>
  text <๘๓>
    text <สญฺชีโว กาฬสุตฺโต จ สงฺฆาโต ทฺเว จ โรรุวา>
    text <อถาปโร มหาวีจิ ตาปโน จ ปตาปโนฯ>
  text <๘๔>
    text <อิจฺเจเต อฏฺฐ นิรยา อกฺขาตา ทุรติกฺกมา>
    text <อากิณฺณา ลุทฺทกมฺเมหิ ปจฺเจกา โสฬสุสฺสทาฯ>
  text <๘๕>
    text <กทริยตาปนา โฆรา อจฺจิมนฺโต มหพฺภยา>
    text <โลมหํสนรูปา จ เภสฺมา ปฏิภยา ทุขาฯ>
  text <๘๖>
    text <จตุกฺกณฺณา จตุทฺวารา วิภตฺตา ภาคโส มิตา>
    text <อโยปาการปริยนฺตา อยสา ปฏิกุชฺชิตาฯ>
  text <๘๗>
    text <เตสํ อโยมยา ภูมิ ชลิตา เตชสา ยุตา>
    text <สมนฺตา โยชนสตํ ผุฏา ติฏฺฐนฺติ สพฺพทาฯ>
  text <๘๘>
    text <เอเต ปตนฺติ นิรเย อุทฺธํปาทา อวํสิรา>
    text <อิสีนํ อติวตฺตาโร สญฺญตานํ ตปสฺสินํฯ>
  text <๘๙>
    text <เต ภูนหุโน ปจฺจนฺติ มจฺฉา พิลกตา ยถา>
    text <สํวจฺฉเร อสงฺเขยฺเย นรา กิพฺพิสการิโนฯ>
  text <๙๐>
    text <ฑยฺหมาเนน คตฺเตน นิจฺจํ สนฺตรพาหิรํ>
    text <นิรยา นาธิคจฺฉนฺติ ทฺวารํ นิกฺขมเนสิโนฯ>
  text <๙๑>
    text <ปุรตฺถิเมน ธาวนฺติ ตโต ธาวนฺติ ปจฺฉโต>
    text <อุตฺตเรนปิ ธาวนฺติ ตโต ธาวนฺติ ทกฺขิณํ>
    text <ยํ ยญฺหิ ทฺวารํ คจฺฉนฺติ ตํ ตเทว ปิธียเร ฯ>
  text <๙๒>
    text <พหูนิ วสฺสสหสฺสานิ ชนา นิรยคามิโน>
    text <พาหา ปคฺคยฺห กนฺทนฺติ ปตฺวา ทุกฺขํ อนปฺปกํฯ>
  text <๙๓>
    text <อาสีวิสํว กุปิตํ เตชสฺสิํ ทุรติกฺกมํ>
    text <น สาธุรูเป อาสีเท สญฺญตานํ ตปสฺสินํฯ>
  text <๙๔>
    text <อติกาโย มหิสฺสาโส อชฺชุโน เกกกาธิโป>
    text <สหสฺสพาหุ อุจฺฉินฺโน อิสิมาสชฺช โคตมํฯ>
  text <๙๕>
    text <อรชํ รชสา วจฺฉํ กิสํ อวกิริย ทณฺฑกี>
    text <ตาโลว มูลโต ฉินฺโน ส ราชา วิภวงฺคโตฯ>
  text <๙๖>
    text <อุปหจฺจ มนํ มชฺโฌ มาตงฺคสฺมิํ ยสสฺสิเน>
    text <สปาริสชฺโช อุจฺฉินฺโน มชฺฌารญฺญํ ตทา อหุฯ>
  text <๙๗>
    text <กณฺหทีปายนาสชฺช อิสิํ อนฺธกเวณฺฑโย>
    text <อญฺโญญฺญํ มุสลา หนฺตฺวา สมฺปตฺตา ยมสาธนํ ฯ>
  text <๙๘>
    text <อถายํ อิสินา สตฺโต อนฺตลิกฺขจโร ปุเร>
    text <ปาเวกฺขิ ปถวิํ เจจฺโจ หีนตฺโต ปตฺตปริยายํฯ>
  text <๙๙>
    text <ตสฺมา หิ ฉนฺทาคมนํ นปฺปสํสนฺติ ปณฺฑิตา>
    text <อทุฏฺฐจิตฺโต ภาเสยฺย คิรํ สจฺจูปสํหิตํฯ>
  text <๑๐๐>
    text <มนสา เจ ปทุฏฺเฐน โย นโร เปกฺขเต มุนิํ>
    text <วิชฺชาจรณสมฺปนฺนํ คนฺตา โส นิรยํ อโธฯ>
  text <๑๐๑>
    text <เย วุฑฺเฒ ปริภาสนฺติ ผรุสูปกฺกมา ชนา>
    text <อนปจฺจา อทายาทา ตาลวตฺถุ ภวนฺติ เตฯ>
  text <๑๐๒>
    text <โย จ ปพฺพชิตํ หนฺติ กตกิจฺจํ มเหสินํ>
    text <ส กาฬสุตฺเต นิรเย จิรรตฺตาย ปจฺจติฯ>
  text <๑๐๓>
    text <โย จ ราชา อธมฺมฏฺโฐ รฏฺฐวิทฺธํสโน มโค>
    text <ตาปยิตฺวา ชนปทํ ตาปเน เปจฺจ ปจฺจติฯ>
  text <๑๐๔>
    text <โส จ วสฺสสหสฺสานิ สตํ ทิพฺพานิ ปจฺจติ>
    text <อจฺจิสงฺฆปเรโต โส ทุกฺขํ เวเทติ เวทนํฯ>
  text <๑๐๕>
    text <ตสฺส อคฺคิสิขา กายา นิจฺฉรนฺติ ปภสฺสรา>
    text <เตโชภกฺขสฺส คตฺตานิ โลเมหิ จ นเขหิ จฯ>
  text <๑๐๖>
    text <ฑยฺหมาเนน คตฺเตน นิจฺจํ สนฺตรพาหิรํ>
    text <ทุกฺขาภิตุนฺโน นทติ นาโค ตุตฺตฏฺฏิโต ยถาฯ>
  text <๑๐๗>
    text <โย โลภา ปิตรํ หนฺติ โทสา วา ปุริสาธโม>
    text <ส กาฬสุตฺเต นิรเย จิรรตฺตาย ปจฺจติฯ>
  text <๑๐๘>
    text <ส ตาทิโส ปจฺจติ โลหกุมฺภิยํ ปกฺกญฺจ สตฺตีหิ หนนฺติ นิตฺตจํ>
    text <อนฺธํ กริตฺวา มุตฺตกรีสภกฺขํ ขาเร นิมุชฺชนฺติ ตถาวิธํ นรํฯ>
  text <๑๐๙>
    text <ตตฺตํ ปกฺกุถิตมโยคุฬญฺจ ทีเฆ จ ผาเล จิรรตฺตตาปิเต>
    text <วิกฺขมฺภมาทาย วิพนฺธ รชฺชุภิ วิวเฏ มุเข สมฺปวิสนฺติ รกฺขสาฯ>
  text <๑๑๐>
    text <สามา จ โสณา สพลา จ คิชฺฌา กาโกฬสงฺฆา จ ทิชา อโยมุขา>
    text <สงฺคมฺม ขาทนฺติ วิปฺผนฺทมานํ ชิวฺหํ วิภชฺช วิฆาสํ สโลหิตํฯ>
  text <๑๑๑>
    text <ตํ ทฑฺฒตาลํ ปริภินฺนคตฺตํ นิปฺโปถยนฺตา อนุวิจรนฺติ รกฺขสา>
    text <รตี หิ เนสํ ทุขิโน ปนีตเร เอตาทิสสฺมิํ นิรเย วสนฺติ>
    text <เย เกจิ โลเก อิธ เปตฺติฆาติโนฯ>
  text <๑๑๒>
    text <ปุตฺโต จ มาตรํ หนฺตฺวา อิโต คนฺตฺวา ยมกฺขยํ>
    text <ภุสมาปชฺชเต ทุกฺขํ อตฺตกมฺมผลูปโคฯ>
  text <๑๑๓>
    text <อมนุสฺสา อติพลา หนฺตารํ ชนยนฺติยา>
    text <อโยมเยหิ วาเฬหิ ปีฬยนฺติ ปุนปฺปุนํฯ>
  text <๑๑๔>
    text <ตมสฺสวํ สกา คตฺตา รุหิรํ อตฺตสมฺภวํ>
    text <ตมฺพโลหวิลีนํว ตตฺตํ ปาเยนฺติ มตฺติฆํ ฯ>
  text <๑๑๕>
    text <ชิคุจฺฉํ กุณปํ ปูติํ ทุคฺคนฺธํ คูถกทฺทมํ>
    text <ปุพฺพโลหิตสงฺกาสํ รหทโมคยฺห ติฏฺฐติฯ>
  text <๑๑๖>
    text <ตเมนํ กิมโย ตตฺถ อติกายา อโยมุขา>
    text <ฉวิํ เภตฺวาน ขาทนฺติ สํคิทฺธา มํสโลหิเตฯ>
  text <๑๑๗>
    text <โส จ ตํ นิรยํ ปตฺโต นิมุคฺโค สตโปริสํ>
    text <ปูติกํ กุณปํ วาติ สมนฺตา สตโยชนํฯ>
  text <๑๑๘>
    text <จกฺขุมาปิ หิ จกฺขูหิ เตน คนฺเธน ชียติ>
    text <เอตาทิสํ พฺรหฺมทตฺต มาตุโฆ ลภเต ทุขํฯ>
  text <๑๑๙>
    text <ขุรธารมนุกฺกมฺม ติกฺขํ ทุรภิสมฺภวํ>
    text <ปตนฺติ คพฺภปาติโย ทุคฺคํ เวตรณิํ นทิํฯ>
  text <๑๒๐>
    text <อโยมยา สิมฺพลิโย โสฬสงฺคุลกณฺฏกา>
    text <อุภโต อภิลมฺพนฺติ ทุคฺคํ เวตรณิํ นทิํฯ>
  text <๑๒๑>
    text <เต อจฺจิมนฺโต ติฏฺฐนฺติ อคฺคิกฺขนฺธาว อารกา>
    text <อาทิตฺตา ชาตเวเทน อุทฺธํ โยชนมุคฺคตาฯ>
  text <๑๒๒>
    text <เอเต วชนฺติ นิรเย ตตฺเต ติขิณกณฺฏเก>
    text <นาริโย จ อติจารา นรา จ ปรทารคูฯ>
  text <๑๒๓>
    text <เต ปตนฺติ อโธกฺขนฺธา วิวตฺตา วิหตา ปุถู>
    text <สยนฺติ วินิวิทฺธงฺคา ทีฆํ ชคฺคนฺติ สพฺพทา ฯ>
  text <๑๒๔>
    text <ตโต รตฺยา วิวสาเน มหติํ ปพฺพตูปมํ>
    text <โลหกุมฺภิํ ปวชฺชนฺติ ตตฺตํ อคฺคิสมูทกํฯ>
  text <๑๒๕>
    text <เอวํ ทิวา จ รตฺโต จ ทุสฺสีลา โมหปารุตา>
    text <อนุโภนฺติ สกํ กมฺมํ ปุพฺเพ ทุกฺกฏมตฺตโนฯ>
  text <๑๒๖>
    text <ยา จ ภริยา ธนกฺกีตา สามิกํ อติมญฺญติ>
    text <สสฺสุํ วา สสุรํ วาปิ เชฏฺฐํ วาปิ นนนฺทรํ ฯ>
  text <๑๒๗>
    text <ตสฺสา วงฺเกน ชิวฺหคฺคํ นิพฺพหนฺติ สพนฺธนํ>
    text <ส พฺยามมตฺตํ กิมินํ ชิวฺหํ ปสฺสติ อตฺตนิ>
    text <วิญฺญาเปตุํ น สกฺโกติ ตาปเน เปจฺจ ปจฺจติฯ>
  text <๑๒๘>
    text <โอรพฺภิกา สูกริกา มจฺฉิกา มิคพนฺธกา>
    text <โจรา โคฆาตกา ลุทฺทา อวณฺเณ วณฺณการกาฯ>
  text <๑๒๙>
    text <สตฺตีหิ โลหกูเฏหิ เนตฺติํเสหิ อุสูหิ จ>
    text <หญฺญมานา ขารนทิํ ปปตนฺติ อวํสิราฯ>
  text <๑๓๐>
    text <สายํ ปาโต กูฏการี อโยกูเฏหิ หญฺญติ>
    text <ตโต วนฺตํ ทุรตฺตานํ ปเรสํ ภุญฺชเร สทาฯ>
  text <๑๓๑>
    text <ธงฺกา เภรณฺฑกา คิชฺฌา กาโกฬา จ อโยมุขา>
    text <วิปฺผนฺทมานํ ขาทนฺติ นรํ กิพฺพิสการกํ ฯ>
  text <๑๓๒>
    text <เย มิเคน มิคํ หนฺติ ปกฺขิํ วา ปน ปกฺขินา>
    text <อสนฺโต รชสา ฉนฺนา คนฺตา เต นิรยุสฺสทํ ฯ>
  text <๑๓๓>
    text <สนฺโต จ อุทฺธํ คจฺฉนฺติ สุจิณฺเณนิธ กมฺมุนา>
    text <สุจิณฺณสฺส ผลํ ปสฺส สอินฺทา เทวา สพฺรหฺมกาฯ>
  text <๑๓๔>
    text <ตํ ตํ พฺรูมิ มหาราช ธมฺมํ รฏฺฐปตี จร>
    text <ตถา ราช จราหิ ธมฺมํ ยถา ตํ สุจิณฺณํ นานุตปฺเปยฺย ปจฺฉาติฯ>
    text <อถ สฏฺฐินิปาตมฺหิ สุณาถ มม ภาสิตํ>
    text <ชาตกสวฺหยโน ปวโร โสณกอรินฺทมสวฺหยโน>
    text <ตถา วุตฺตรเถสภกิจฺจวโรติฯ>
  stand <สํกิจฺจชาตกํ ทุติยํฯ>
  stand <สฏฺฐินิปาตํ นิฏฺฐิตํฯ>
  text <ตสฺสุทฺทานํ>
