text <๑๗ จตฺตาลีสนิปาโต>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย>
  text <ทุติโย ภาโค>
    text <  <
    text <๕๒๑ เตสกุณชาตกํ ๑>
    text <๑>
      text <เวสฺสนฺตรํ ตํ ปุจฺฉามิ สกุณ ภทฺทมตฺถุ เต>
      text <รชฺชํ กาเรตุกาเมน กิํ สุ กิจฺจํ กตํ วรํฯ>
    text <๒>
      text <จิรสฺสํ วต มํ ตาโต กํโส พาราณสิคฺคโห>
      text <ปมตฺโต อปฺปมตฺตํ มํ ปิตา ปุตฺตํ อโจทยิฯ>
    text <๓>
      text <ปฐเมเนว วิตถํ โกธํ หาสํ นิวารเย>
      text <ตโต กิจฺจานิ กาเรยฺย ตํ วตํ อาหุ ขตฺติยฯ>
    text <๔>
      text <ยํ ตฺวํ ตาต ตโปกมฺมํ ปุพฺเพ กตมสํสยํ>
      text <รตฺโต ทุฏฺโฐ จ ยํ กยิรา น ตํ กยิรา ตโต ปุน ฯ>
    text <๕>
      text <ขตฺติยสฺส ปมตฺตสฺส รฏฺฐสฺมิํ รฏฺฐวฑฺฒน>
      text <สพฺเพ โภคา วินสฺสนฺติ รญฺโญ ตํ วุจฺจเต อฆํฯ>
    text <๖>
      text <สิรี ตาต อลกฺขี จ ปุจฺฉิตา เอตทพฺรวุํ>
      text <อุฏฺฐาน วีริเย โปเส รมาหํ อนุสูยเกฯ>
    text <๗>
      text <อุสูยเก ทุหทเย ปุริเส กมฺมทุสฺสเก>
      text <กาลกณฺณี มหาราช รมติ จกฺกภญฺชนีฯ>
    text <๘>
      text <โส ตฺวํ สพฺเพสุ สุหทโย สพฺเพสํ รกฺขิโต ภว>
      text <อลกฺขิํ นุท มหาราช ลกฺขฺยา ภว นิเวสนํฯ>
    text <๙>
      text <ส ลกฺขีธิติสมฺปนฺโน ปุริโส หิ มหคฺคโต>
      text <อมิตฺตานํ กาสิปติ มูลํ อคฺคญฺจ ฉินฺทติฯ>
    text <๑๐>
      text <สกฺโกปิ หิ ภูตปติ อุฏฺฐาเน นปฺปมชฺชติ>
      text <ส กลฺยาเณ ธิติํ กตฺวา อุฏฺฐาเน กุรุเต มโนฯ>
    text <๑๑>
      text <คนฺธพฺพา ปิตโร เทวา สาชีวา โหนฺติ ตาทิโน>
      text <อุฏฺฐาหโต อปฺปมชฺชโต อนุติฏฺฐนฺติ เทวตาฯ>
    text <๑๒>
      text <โส อปฺปมตฺโต อกฺกุทฺโธ ตาต กิจฺจานิ การย>
      text <วายมสฺสุ จ กิจฺเจสุ นาลโส วินฺทเต สุขํฯ>
    text <๑๓>
      text <ตตฺเถว เต วตฺตปทา เอสาว อนุสาสนี>
      text <อลํ มิตฺเต สุขาเปตุํ อมิตฺตานํ ทุขาย จฯ>
    text <๑๔>
      text <สกฺขิสิ ตฺวํ กุณฺฑลินิ มญฺญสิ ขตฺตพนฺธุนิ>
      text <รชฺชํ กาเรตุกาเมน กิํ สุ กิจฺจํ กตํ วรํฯ>
    text <๑๕>
      text <ทฺเวว ตาต ปทกานิ ยตฺถ สพฺพํ ปติฏฺฐิตํ>
      text <อลทฺธสฺส จ โย ลาโภ ลทฺธสฺส จานุรกฺขณาฯ>
    text <๑๖>
      text <อมจฺเจ ตาต ชานาหิ ธีเร อตฺถสฺส โกวิเท>
      text <อนกฺขา กิตเว ตาต อโสณฺเฑ อวินาสเกฯ>
    text <๑๗>
      text <โย จ ตํ ตาต รกฺเขยฺย ธนํ ยญฺเจว เต สิยา>
      text <สูโตว รถํ สงฺคณฺเห โส เต กิจฺจานิ การเยฯ>
    text <๑๘>
      text <สุสงฺคหิตนฺตชโน สยํ วิตฺตํ อเวกฺขิย>
      text <นิธิญฺจ อิณทานญฺจ น กเร ปรปตฺติยาฯ>
    text <๑๙>
      text <สยํ อายํ วยํ ชญฺญา สยํ ชญฺญา กตากตํ>
      text <นิคฺคณฺเห นิคฺคหารหํ ปคฺคณฺเห ปคฺคหารหํฯ>
    text <๒๐>
      text <สยํ ชานปทํ อตฺถํ อนุสาส รเถสภ>
      text <มา เต อธมฺมิกา ยุตฺตา ธนํ รฏฺฐญฺจ นาสยุํฯ>
    text <๒๑>
      text <มา จ เวเคน กิจฺจานิ กโรสิ การเยสิ วา>
      text <เวคสา หิ กตํ กมฺมํ มนฺโท ปจฺฉานุตปฺปติฯ>
    text <๒๒>
      text <มา เต อธิสเร มุญฺจ สุพาฬฺหมธิโกธิตํ>
      text <โกธสา หิ พหู ผีตา กุลา อกุลตํ คตาฯ>
    text <๒๓>
      text <มา ตาต อิสฺสโรมฺหีติ อนตฺถาย ปตารยิ>
      text <อิตฺถีนํ ปุริสานญฺจ มา เต อาสิ ทุขุทฺรโยฯ>
    text <๒๔>
      text <อเปตโลมหํสสฺส รญฺโญ กามานุสาริโน>
      text <สพฺเพ โภคา วินสฺสนฺติ รญฺโญ ตํ วุจฺจเต อฆํฯ>
    text <๒๕>
      text <ตตฺเถว เต วตฺตปทา เอสาว อนุสาสนี>
      text <ทกฺขสฺสุทานิ ปุญฺญกโร อโสณฺโฑ อวินาสโก>
      text <สีลวาสฺสุ มหาราช ทุสฺสีโล วินิปาติโก ฯ>
    text <๒๖>
      text <อปุจฺฉิมฺห โกสิยโคตฺตํ กุณฺฑลินิํ ตเถว จ>
      text <ตฺวํ ทานิ วเทหิ ชมฺพุก พลานํ พลมุตฺตมํฯ>
    text <๒๗>
      text <พลํ ปญฺจวิธํ โลเก ปุริสสฺมิํ มหคฺคเต>
      text <ตตฺถ พาหุพลํ นาม จริมํ วุจฺจเต พลํฯ>
    text <๒๘>
      text <โภคพลญฺจ ทีฆาวุ ทุติยํ วุจฺจเต พลํ>
      text <อมจฺจพลญฺจ ทีฆาวุ ตติยํ วุจฺจเต พลํฯ>
    text <๒๙>
      text <อภิชจฺจพลํ เจว ตํ จตุตฺถํ อสํสยํ>
      text <ยานิ เจตานิ สพฺพานิ อธิคณฺหาติ ปณฺฑิโตฯ>
    text <๓๐>
      text <ตํ พลานํ พลํ เสฏฺฐํ อคฺคํ ปญฺญาพํ พลํ>
      text <ปญฺญาพเลนุปตฺถทฺโธ อตฺถํ วินฺทติ ปณฺฑิโตฯ>
    text <๓๑>
      text <อปิ เจ ลภติ มนฺโท ผีตํ ธรณิมุตฺตมํ>
      text <อกามสฺส ปสยฺหํ วา อญฺโญ ตํ ปฏิปชฺชติฯ>
    text <๓๒>
      text <อภิชาโตปิ เจ โหติ รชฺชํ ลทฺธาน ขตฺติโย>
      text <ทุปฺปญฺโญ หิ กาสิปติ สพฺเพนปิ น ชีวติฯ>
    text <๓๓>
      text <ปญฺญาว สุตํ วินิจฺฉินี ปญฺญา กิตฺติ สิโลกวฑฺฒนี>
      text <ปญฺญาสหิโต นโร อิธ อปิ ทุกฺเข สุขานิ วินฺทติฯ>
    text <๓๔>
      text <ปญฺญญฺจ โข อสุสฺสูสํ น โกจิ อธิคจฺฉติ>
      text <พหุสฺสุตํ อนาคมฺม ธมฺมฏฺฐํ อวินิพฺภุชํฯ>
    text <๓๕>
      text <โย จ ธมฺมวิภงฺคญฺญู กาลุฏฺฐายี มตนฺทิโต>
      text <อนุฏฺฐหติ กาเลน กมฺมผลํ ตสฺส อิชฺฌติ ฯ>
    text <๓๖>
      text <อนายตน สีลสฺส อนายตน เสวิโน>
      text <น นิพฺพินฺทิยการิสฺส สมฺมทตฺโถ วิปจฺจติฯ>
    text <๓๗>
      text <อชฺฌตฺตญฺจ ปยุตฺตสฺส ตถายตนเสวิโน>
      text <อนิพฺพินฺทิยการิสฺส สมฺมทตฺโถ วิปจฺจติฯ>
    text <๓๘>
      text <โยคปฺปโยคสงฺขาตํ สมฺภตสฺสานุรกฺขณํ>
      text <ตานิ ตฺวํ ตาต เสวสฺสุ มา อกมฺมาย รนฺธยิ>
      text <อกมฺมุนา หิ ทุมฺเมโธ นฬาคารํว สีทติฯ>
    text <๓๙>
      text <ธมฺมํ จร มหาราช มาตาปิตูสุ ขตฺติย>
      text <อิธ ธมฺมํ จริตฺวาน ราช สคฺคํ คมิสฺสสิฯ>
    text <๔๐>
      text <ธมฺมํ จร มหาราช ปุตฺตทาเรสุ ขตฺติย>
      text <อิธ ธมฺมํ จริตฺวาน ราช สคฺคํ คมิสฺสสิฯ>
    text <๔๑>
      text <ธมฺมํ จร มหาราช มิตฺตามจฺเจสุ ขตฺติย>
      text <อิธ ธมฺมํ จริตฺวาน ราช สคฺคํ คมิสฺสสิฯ>
    text <๔๒>
      text <ธมฺมํ จร มหาราช วาหเนสุ พเลสุ จ>
      text <อิธ ธมฺมํ จริตฺวาน ราช สคฺคํ คมิสฺสสิฯ>
    text <๔๓>
      text <ธมฺมํ จร มหาราช คาเมสุ นิคเมสุ จ…เป …ฯ>
    text <๔๔>
      text <ธมฺมํ จร มหาราช รฏฺเฐสุ ชนปเทสุ จ…เป …ฯ>
    text <๔๕>
      text <ธมฺมํ จร มหาราช สมณ พฺราหฺมเณสุ จ…เป …ฯ>
    text <๔๖>
      text <ธมฺมํ จร มหาราช มิคปกฺขีสุ ขตฺติย>
      text <อิธ ธมฺมํ จริตฺวาน ราช สคฺคํ คมิสฺสสิฯ>
    text <๔๗>
      text <ธมฺมํ จร มหาราช ธมฺโม จิณฺโณ สุขาวโห>
      text <อิธ ธมฺมํ จริตฺวาน ราช สคฺคํ คมิสฺสสิฯ>
    text <๔๘>
      text <ธมฺมํ จร มหาราช สอินฺทา เทวา สพฺรหฺมกา>
      text <สุจิณฺเณน ทิวํ ปตฺตา มา ธมฺมํ ราช ปามโท ฯ>
    text <๔๙>
      text <ตตฺเถว เต วตฺตปทา เอสาว อนุสาสนี>
      text <สปฺปญฺญเสวี กลฺยาณี สมตฺตํ สาม ตํ วิทูติฯ>
    stand <เตสกุณชาตกํ ปฐมํฯ>
    text <  <
    text <๕๒๒ สรภงฺคชาตกํ ๒>
    text <๕๐>
      text <อลงฺกตา กุณฺฑลิโน สุวตฺถา เวฬุริยมุตฺตาถรุขคฺคพนฺธา>
      text <รเถสภา ติฏฺฐถ เก นุ ตุมฺเห กถํ โว ชานนฺติ มนุสฺสโลเกฯ>
    text <๕๑>
      text <อหมฏฺฐโก ภีมรโถ ปนายํ กาลิงฺคราชา ปน อุคฺคโตยํ>
      text <สุสญฺญตานํ อิสีนํ ทสฺสนาย อิธาคตา ปุจฺฉิตาเยมฺห ปญฺเหฯ>
    text <๕๒>
      text <เวหายสํ ติฏฺฐสิ อนฺตลิกฺเข ปถทฺธุโน ปนฺนรเสว จนฺโท>
      text <ปุจฺฉามิ ตํ ยกฺข มหานุภาว กถํ ตํ ชานนฺติ มนุสฺสโลเกฯ>
    text <๕๓>
      text <ยมาหุ เทเวสุ สุชมฺปตีติ มฆวาติ ตํ อาหุ มนุสฺสโลเก>
      text <ส เทวราชา อิทมชฺช ปตฺโต สุสญฺญตานํ อิสีนํ ทสฺสนายฯ>
    text <๕๔>
      text <ทูเร สุตา โน อิสโย สมาคตา มหิทฺธิกา อิทฺธิคุณูปปนฺนา>
      text <วนฺทามิ เต อยิเร ปสนฺนจิตฺโต เย ชีวโลเกตฺถ มนุสฺสเสฏฺฐาฯ>
    text <๕๕>
      text <คนฺโธ อิสีนํ จิรทิกฺขิตานํ กายา จุโต คจฺฉติ มาลุเตน>
      text <อิโต ปฏิกฺกมฺม สหสฺสเนตฺต คนฺโธ อิสีนํ อสุจิ เทวราชฯ>
    text <๕๖>
      text <คนฺโธ อิสีนํ จิรทิกฺขิตานํ กายา จุโต คจฺฉตุ มาลุเตน>
      text <วิจิตฺรปุปฺผํ สุรภิํว มาลํ คนฺธญฺจ เอตํ ปาฏิกงฺขาม ภนฺเต>
      text <น เหตฺถ เทวา ปฏิกฺกูลสญฺญิโนฯ>
    text <๕๗>
      text <ปุรินฺทโท ภูตปตี ยสสฺสี เทวานมินฺโท สกฺโก มฆวา สุชมฺปติ>
      text <ส เทวราชา อสุรคณปฺปมทฺทโน โอกาสมากงฺขติ ปญฺห ปุจฺฉิตุํฯ>
    text <๕๘>
      text <โก เนวิเมสํ อิธ ปณฺฑิตานํ ปญฺเห ปุฏฺโฐ นิปุเณ พฺยากริสฺสติ>
      text <ติณฺณญฺจ รญฺญํ มนุชาธิปานํ เทวานมินฺทสฺส จ วาสวสฺสฯ>
    text <๕๙>
      text <อยํ อิสิ สรภงฺโค ตปสฺสี ยโต ชาโต วิรโต เมถุนสฺมา>
      text <อาเจรปุตฺโต สุวินีตรูโป โส เนสํ ปญฺหานิ วิยากริสฺสติฯ>
    text <๖๐>
      text <โกณฺฑญฺญ ปญฺหานิ วิยากโรหิ ยาจนฺติ ตํ อิสโย สาธุรูปา>
      text <โกณฺฑญฺญ เอโส มนุเชสุ ธมฺโม ยํ วุทฺธ มาคจฺฉติ เอส ภาโรฯ>
    text <๖๑>
      text <กตาวกาสา ปุจฺฉนฺตุ โภนฺโต ยํ กิญฺจิ ปญฺหํ มนสาภิปตฺถิตํ>
      text <อหญฺหิ ตํ ตํ โว วิยากริสฺสํ ญตฺวา สยํ โลกมิมํ ปรญฺจฯ>
    text <๖๒>
      text <ตโต จ มฆวา สกฺโก อตฺถทสฺสี ปุรินฺทโท>
      text <อปุจฺฉิ ปฐมํ ปญฺหํ ยญฺจาสิ อภิปตฺถิตํฯ>
    text <๖๓>
      text <กิํ สู วธิตฺวา น กทาจิ โสจติ กิสฺสปฺปหานํ อิสโย วณฺณยนฺติ>
      text <กสฺสีธ วุตฺตํ ผรุสํ ขเมถ อกฺขาหิ เม โกณฺฑญฺญ เอตมตฺถํฯ>
    text <๖๔>
      text <โกธํ วธิตฺวา น กทาจิ โสจติ มกฺขปฺปหานํ อิสโย วณฺณยนฺติ>
      text <สพฺเพสํ วุตฺตํ ผรุสํ ขเมถ เอตํ ขนฺติํ อุตฺตมมาหุ สนฺโตฯ>
    text <๖๕>
      text <สกฺกา อุภินฺนํ วจนํ ติติกฺขิตุํ สทิสสฺส วา เสฏฺฐตรสฺส วาปิ>
      text <กถํ นุ หีนสฺส วโจ ขเมถ อกฺขาหิ เม โกณฺฑญฺญ เอตมตฺถํฯ>
    text <๖๖>
      text <ภยา หิ เสฏฺฐสฺส วโจ ขเมถ สารมฺภเหตู ปน สาทิสสฺส>
      text <โย จีธ หีนสฺส วโจ ขเมถ เอตํ ขนฺติํ อุตฺตมมาหุ สนฺโตฯ>
    text <๖๗>
      text <กถํ วิชญฺญา จตุปตฺถรูปํ เสฏฺฐํ สริกฺขํ อถวาปิ หีนํ>
      text <วิรูปรูเปน จรนฺติ สนฺโต ตสฺมา หิ สพฺเพสํ วโจ ขเมถฯ>
    text <๖๘>
      text <น เหตมตฺถํ มหตีปิ เสนา สราชิกา ยุชฺฌมานา ลเภถ>
      text <ยํ ขนฺติมา สปฺปุริโส ลเภถ ขนฺตี พลสฺสูปสมนฺติ เวราฯ>
    text <๖๙>
      text <สุภาสิตํ เต อนุโมทิยาน อญฺญํ ตํ ปุจฺฉามิ ตทิงฺฆ พฺรูหิ>
      text <ยถา อหุํ ทณฺฑกี นาฬิเกโร อถชฺชุโน กลาพุ จาปิ ราชา>
      text <เตสํ คติํ พฺรูหิ สุปาปกมฺมินํ กตฺถูปปนฺนา อิสินํ วิเหฐกาฯ>
    text <๗๐>
      text <กิสญฺหิ วจฺฉํ อวกิริย ทณฺฑกี อุจฺฉินฺนมูโล สชโน สรฏฺโฐ>
      text <กุกฺกุฬนาเม นิรยมฺหิ ปจฺจติ ตสฺส ผุลิงฺคานิ ปตนฺติ กาเยฯ>
    text <๗๑>
      text <โย สญฺญเต ปพฺพชิเต อเหฐยิ ธมฺมํ ภณนฺเต สมเณ อทูสเก>
      text <ตํ นาฬิเกรํ สุนขา ปรตฺถ สงฺคมฺม ขาทนฺติ วิผนฺทมานํฯ>
    text <๗๒>
      text <อถชฺชุโน นิรเย สตฺติสูเล อวํสิโร ปติโต อุทฺธํปาโท>
      text <องฺคีรสํ โคตมํ เหฐยิตฺวา ขนฺติํ ตปสฺสิํ จิรพฺรหฺมจาริํฯ>
    text <๗๓>
      text <โย ขณฺฑโส ปพฺพชิตํ อเฉทยิ ขนฺติํ วทนฺตํ สมณํ อทูสกํ>
      text <กลาพุวีจิํ อุปปชฺช ปจฺจติ มหาปตาปํ กฏุกํ ภยานกํฯ>
    text <๗๔>
      text <เอตานิ สุตฺวา นิรยานิ ปณฺฑิโต อญฺญานิ ปาปิฏฺฐตรานิ เจตฺถ>
      text <ธมฺมํ จเร สมณพฺราหฺมเณสุ เอวงฺกโร สคฺคมุเปติ ฐานํฯ>
    text <๗๕>
      text <สุภาสิตํ เต อนุโมทิยาน อญฺญํ ตํ ปุจฺฉามิ ตทิงฺฆ พฺรูหิ>
      text <กถํวิธํ สีลวนฺตํ วทนฺติ กถํวิธํ ปญฺญวนฺตํ วทนฺติ>
      text <กถํวิธํ สปฺปุริสํ วทนฺติ กถํวิธํ โน สิริ โน ชหาติฯ>
    text <๗๖>
      text <กาเยน วาจาย จ โยธ สญฺญโต มนสา จ กิญฺจิ น กโรติ ปาปํ>
      text <น อตฺตเหตู อลิกํ ภเณติ ตถาวิธํ สีลวนฺตํ วทนฺติฯ>
    text <๗๗>
      text <คมฺภีรปญฺหํ มนสาภิจินฺตยํ นาจฺจาหิตํ กมฺม กโรติ ลุทฺทํ>
      text <กาลาคตํ อตฺถปทํ น ริญฺจติ ตถาวิธํ ปญฺญวนฺตํ วทนฺติฯ>
    text <๗๘>
      text <โย เว กตญฺญู กตเวทิ ธีโร กลฺยาณมิตฺโต ทฬฺหภตฺติ จ โหติ>
      text <ทุขิตสฺส สกฺกจฺจ กโรติ กิจฺจํ ตถาวิธํ สปฺปุริสํ วทนฺติฯ>
    text <๗๙>
      text <เอเตหิ สพฺเพหิ คุเณหุเปโต สทฺโธ มุทู สํวิภาคี วทญฺญู>
      text <สงฺคาหกํ สขิลํ สณฺหวาจํ ตถาวิธํ โน สิริ โน ชหาติฯ>
    text <๘๐>
      text <สุภาสิตํ เต อนุโมทิยาน อญฺญํ ตํ ปุจฺฉามิ ตทิงฺฆ พฺรูหิ>
      text <สีลํ สิริญฺจาปิ สตญฺจ ธมฺมํ ปญฺญญฺจ กํ เสฏฺฐตรํ วทนฺติฯ>
    text <๘๑>
      text <ปญฺญา หิ เสฏฺฐา กุสลา วทนฺติ นกฺขตฺตราชาริว ตารกานํ>
      text <สีลํ สีรี จาปิ สตญฺจ ธมฺโม อนฺวายิกา ปญฺญวโต ภวนฺติฯ>
    text <๘๒>
      text <สุภาสิตํ เต อนุโมทิยาน อญฺญํ ตํ ปุจฺฉามิ ตทิงฺฆ พฺรูหิ>
      text <กถํกโร กินฺติกโร กิมาจรํ กิํ เสวมาโน ลภตีธ ปญฺญํ>
      text <ปญฺญาย ทานิปฺปฏิปํ วเทหิ กถํกโร ปญฺญวา โหติ มจฺโจฯ>
    text <๘๓>
      text <เสเวถ วุทฺเธ นิปุเณ พหุสฺสุเต อุคฺคาหโก จ ปริปุจฺฉโก สิยา>
      text <สุเณยฺย สกฺกจฺจ สุภาสิตานิ เอวํกโร ปญฺญวา โหติ มจฺโจฯ>
    text <๘๔>
      text <ปญฺญวา กามคุเณ อเวกฺขติ อนิจฺจโต ทุกฺขโต โรคโต จ>
      text <เอวํ วิปสฺสี ปชหาติ ฉนฺทํ ทุกฺเขสุ กาเมสุ มหพฺภเยสุฯ>
    text <๘๕>
      text <ส วีตราโค ปวิเนยฺย โทสํ เมตฺตํ จิตฺตํ ภาวเย อปฺปมาณํ>
      text <สพฺเพสุ ภูเตสุ นิธาย ทณฺฑํ อนินฺทิโต พฺรหฺมมุเปติ ฐานํฯ>
    text <๘๖>
      text <มหตฺถิยํ อาคมนํ อโหสิ ตวมฏฺฐกา ภีมรถสฺส จาปิ>
      text <กาลิงฺคราชสฺส จ อุคฺคตสฺส สพฺเพส โว กามราโค ปหีโนฯ>
    text <๘๗>
      text <เอวเมตํ ปรจิตฺตเวทิ สพฺเพส โน กามราโค ปหีโน>
      text <กโรหิ โอกาสมนุคฺคหาย ยถา คติํ เต อภิสมฺภเวมฯ>
    text <๘๘>
      text <กโรมิ โอกาสมนุคฺคหาย ตถา หิ โว กามราโค ปหีโน>
      text <ผราถ กายํ วิปุลาย ปีติยา ยถา คติํ เม อภิสมฺภเวถฯ>
    text <๘๙>
      text <สพฺพํ กริสฺสาม ตวานุสาสนิํ ยํ ยํ ตุวํ วกฺขสิ ภูริปญฺญ>
      text <ผราม กายํ วิปุลาย ปีติยา ยถา คติํ เต อภิสมฺภเวมฯ>
    text <๙๐>
      text <กตาย วจฺฉสฺส กิสสฺส ปูชา คจฺฉนฺตุ โภนฺโต อิสโย สาธุรูปา>
      text <ฌาเน รตา โหถ สทา สมาหิตา เอสา รตี ปพฺพชิตสฺส เสฏฺฐาฯ>
    text <๙๑>
      text <สุตฺวาน คาถา ปรมตฺถสํหิตา สุภาสิตา อิสินา ปณฺฑิเตน>
      text <เต เวทชาตา อนุโมทมานา ปกฺกามุ เทวา เทวปุรํ ยสสฺสิโนฯ>
    text <๙๒>
      text <คาถา อิมา อตฺถวตี สุพฺยญฺชนา สุภาสิตา อิสินา ปณฺฑิเตน>
      text <โย โกจิมา อฏฺฐิกตฺวา สุเณยฺย ลเภถ ปุพฺพาปริยํ วิเสสํ>
      text <ลทฺธาน ปุพฺพาปริยํ วิเสสํ อทสฺสนํ มจฺจุราชสฺส คจฺเฉฯ>
    text <๙๓>
      text <สาลิสฺสโร สาริปุตฺโต เมณฺฑิสฺสโร จ กสฺสโป>
      text <ปพฺพโต อนุรุทฺโธ จ กจฺจายโน จ เทวโล ฯ>
    text <๙๔>
      text <อนุสิสฺโส จ อานนฺโท กิสวจฺโฉ จ โกลิโต>
      text <นารโท อุทายี เถโร ปริสา พุทฺธปริสา>
      text <สรภงฺโค โลกนาโถ เอวํ ธาเรถ ชาตกนฺติฯ>
    stand <สรภงฺคชาตกํ ทุติยํฯ>
    text <  <
    text <๕๒๓ อลมฺพุสาชาตกํ ๓>
    text <๙๕>
      text <อถ พฺรวิ พฺรหา อินฺโท วตฺรภู ชยตํ ปิตา>
      text <เทวกญฺญํ ปราเภตฺวา สุธมฺมายํ อลมฺพุสํฯ>
    text <๙๖>
      text <มิสฺเส เทวา ตํ ยาจนฺติ ตาวติํสา สอินฺทกา>
      text <อิสิปฺปโลภเน คจฺฉ อิสิสิงฺคํ อลมฺพุเสฯ>
    text <๙๗>
      text <ปุรายํ อมฺเห อจฺเจติ วตฺตวา พฺรหฺมจริยวา>
      text <นิพฺพานาภิรโต วุทฺโธ ตสฺส มคฺคานิ อาวรฯ>
    text <๙๘>
      text <เทวราช กิเมว ตฺวํ มเมว ตุวํ สิกฺขสิ>
      text <อิสิปฺปโลภเน คจฺฉ สนฺติ อญฺญาปิ อจฺฉราฯ>
    text <๙๙>
      text <มาทิสิโย ปวรา เจว อโสเก นนฺทเน วเน>
      text <ตาสมฺปิ โหตุ ปริยาโย ตาปิ ยนฺตุ ปโลภนา ฯ>
    text <๑๐๐>
      text <อทฺธา หิ สจฺจํ ภณสิ สนฺติ อญฺญาปิ อจฺฉรา>
      text <ตาทิสิโย ปวรา เจว อโสเก นนฺทเน วเนฯ>
    text <๑๐๑>
      text <น ตา เอวํ ปชานนฺติ ปาริจริยํ ปุมํ คตา>
      text <ยาทิสํ ตฺวํ ปชานาสิ นาริ สพฺพงฺคโสภเนฯ>
    text <๑๐๒>
      text <ตฺวเมว คจฺฉ กลฺยาณิ อิตฺถีนํ ปวรา จสิ>
      text <ตเวว วณฺณรูเปน สวสมานยิสฺสสิ ฯ>
    text <๑๐๓>
      text <น วาหํ น คมิสฺสามิ เทวราเชน เปสิตา>
      text <วิเภมิ เจตํ อาสาทุํ อุคฺคเตโช หิ พฺราหฺมโณฯ>
    text <๑๐๔>
      text <อเนเก นิรยํ ปตฺตา อิสิมาสาทิยา ชนา>
      text <อาปนฺนา โมหสํสารํ ตสฺมา โลมานิ หํสเยฯ>
    text <๑๐๕>
      text <อิทํ วตฺวาน ปกฺกามิ อจฺฉรา กามวณฺณินี>
      text <มิสฺสา มิสฺสิตุ มิจฺฉนฺตี อิสิสิงฺคํ อลมฺพุสาฯ>
    text <๑๐๖>
      text <สา จ ตํ วนโมคยฺห อิสิสิงฺเคน รกฺขิตํ>
      text <พิมฺพชาลกสญฺฉนฺนํ สมนฺตา อฑฺฒโยชนํฯ>
    text <๑๐๗>
      text <ปาโตว ปาตราสมฺหิ อุทณฺหสมยํ ปติ>
      text <อคฺคิฏฺฐํ ปริมชฺชนฺตํ อิสิสิงฺคํ อุปาคมิฯ>
    text <๑๐๘>
      text <กา นุ วิชฺชุริวาภาสิ โอสธี วิย ตารกา>
      text <วิจิตฺตหตฺถาภรณา อามุตฺตมณิกุณฺฑลา ฯ>
    text <๑๐๙>
      text <อาทิจฺจวณฺณสงฺกาสา เหมจนฺทนคนฺธินี>
      text <สญฺญตูรู มหามายา กุมารี จารุทสฺสนาฯ>
    text <๑๑๐>
      text <วิลคฺคา มุทุกา สุทฺธา ปาทา เต สุปฺปติฏฺฐิตา>
      text <คมนา กามนียา เต หรนฺติเยว เม มโนฯ>
    text <๑๑๑>
      text <อนุปุพฺพาว เต อูรู นาคนาสสมูปมา>
      text <วิมฏฺฐา ตุยฺหํ สุสฺโสณี อกฺขสฺส ผลกํ ยถาฯ>
    text <๑๑๒>
      text <อุปฺปลสฺเสว กิญฺชกฺขา นาภิ เต สาธุ สณฺฐิตา>
      text <ปูรา กณฺหญฺชนสฺเสว ทูรโต ปฏิทิสฺสติฯ>
    text <๑๑๓>
      text <ทุวิธา ชาตา อุรชา อวณฺฏา สาธุ ปจฺจุทา>
      text <ปโยธรา อปติตา อฑฺฒลาพุสมา ถนาฯ>
    text <๑๑๔>
      text <ทีฆา กมฺพุตลาภาสา คีวา เอเณยฺยกา ยถา>
      text <ปณฺฑราวรณา วคฺคุ จตุตฺถมนสนฺนิภาฯ>
    text <๑๑๕>
      text <อุทฺธคฺคา จ อธคฺคา จ ทุมคฺคปริมชฺชิตา>
      text <ทุวิชา เนลสมฺภูตา ทนฺตา ตว สุทสฺสนาฯ>
    text <๑๑๖>
      text <อปณฺฑรา โลหิตนฺตา ชิญฺชูก ผลสนฺนิภา>
      text <อายตา จ วิสาลา จ เนตฺตา ตว สุทสฺสนาฯ>
    text <๑๑๗>
      text <นาติทีฆา สุสมฺมฏฺฐา กนกพฺยา สโมจิตา>
      text <อุตฺตมงฺครุหา ตุยฺหํ เกสา จนฺทนคนฺธิกาฯ>
    text <๑๑๘>
      text <ยาวตา กสิโครกฺขา วาณิชานํ จ ยา คติ>
      text <อิสีนญฺจ ปรกฺกนฺตํ สญฺญตานํ ตปสฺสินํฯ>
    text <๑๑๙>
      text <น เต สมสมํ ปสฺเส อสฺมิํ ปถวิ มณฺฑเล>
      text <โก วา ตฺวํ กสฺส วา ปุตฺโต กถํ ชาเนมุ ตํ มยํฯ>
    text <๑๒๐>
      text <น ปญฺหกาโล ภทฺทนฺเต กสฺสเปวํ คเต สติ>
      text <เอหิ สมฺม รมิสฺสาม อุโภ อสฺมากมสฺสเม>
      text <เอหิ ตํ อุปคูหิสฺสํ รตีนํ กุสโล ภวฯ>
    text <๑๒๑>
      text <อิทํ วตฺวาน ปกฺกามิ อจฺฉรา กามวณฺณินี>
      text <มิสฺสา มิสฺสิตุมิจฺฉนฺตี อิสิสิงฺคํ อลมฺพุสาฯ>
    text <๑๒๒>
      text <โส จ เวเคน นิกฺขมฺม เฉตฺวา ทนฺธปรกฺกมํ>
      text <ตมุตฺตมาสุ เวณีสุ อชฺฌปฺปตฺโต ปรามสิ>
    text <๑๒๓>
      text <ตมุทาวตฺต กลฺยาณี ปลิสฺสชิ สุโสภนา>
      text <จวิตมฺหิ พฺรหฺมจริยา ยถา ตํ อถ โตสิตาฯ>
    text <๑๒๔>
      text <มนสา อคมา อินฺทํ วสนฺตํ นนฺทเน วเน>
      text <ตสฺสา สงฺกปฺปมญฺญาย มฆวา เทวกุญฺชโรฯ>
    text <๑๒๕>
      text <ปลฺลงฺกํ ปหิณี ขิปฺปํ โสวณฺณํ โสปวาหนํ>
      text <สอุตฺตรจฺฉทปญฺญาสํ สหสฺสปฏิยตฺถตํ ฯ>
    text <๑๒๖>
      text <ตเมนํ ตตฺถ ธาเรสิ อุเร กตฺวาน โสภนา>
      text <ยถา เอกมุหุตฺตํว ตีณิ วสฺสานิ ธารยิฯ>
    text <๑๒๗>
      text <วิมโท ตีหิ วสฺเสหิ ปพุชฺฌิตฺวาน พฺราหฺมโณ>
      text <อทฺทสาสิ หริต รุกฺเข สมนฺตา อคฺคิยายนํฯ>
    text <๑๒๘>
      text <นวปตฺตวนํ ผุลฺลํ โกกิลคฺคณโฆสิตํ>
      text <สมนฺตา ปวิโลเกตฺวา รุทํ อสฺสูนิ วตฺตยิฯ>
    text <๑๒๙>
      text <น ชุเห น ชเป มนฺเต อคฺคิหุตฺตํ ปหาปิตํ>
      text <โก นุ เม ปาริจริยาย ปุพฺเพ จิตฺตํ ปโลภยิฯ>
    text <๑๓๐>
      text <อรญฺเญ เม วิหรโต โย เม เตชา ห สมฺภุตํ>
      text <นานารตฺนปริปูรํ นาวํว คณฺหิ อณฺณเวฯ>
    text <๑๓๑>
      text <อหํ เต ปาริจริยาย เทวราเชน เปสิตา>
      text <อวธิํ จิตฺตํ จิตฺเตน ปมาโท ตฺวํ น พุชฺฌสิฯ>
    text <๑๓๒>
      text <อิมานิ กิร มํ ตาโต กสฺสโป อนุสาสติ>
      text <กมลาสทิสิตฺถิโย ตาโย พุชฺเฌสิ มาณวฯ>
    text <๑๓๓>
      text <อุเร คณฺฑาโย พุชฺเฌสิ ตาโย พุชฺเฌสิ มาณว>
      text <อิจฺจานุสาสิ มํ ตาโต ยถา มํ อนุกมฺปโกฯ>
    text <๑๓๔>
      text <ตสฺสาหํ วจนํ นากํ ปิตุ วุทฺธสฺส สาสนํ>
      text <อรญฺเญ นิมฺมนุสฺสมฺหิ สฺวชฺช ฌายามิ เอกโกฯ>
    text <๑๓๕>
      text <โสหํ ตถา กริสฺสามิ ธิรตฺถุ ชีวิเตน เม>
      text <ปุน วา ตาทิโส เหสฺสํ มรณํ เม ภวิสฺสติฯ>
    text <๑๓๖>
      text <ตสฺส เตชํ วีริยญฺจ ธิติํ ญตฺวา อวฏฺฐิตํ>
      text <สิรสา อคฺคหี ปาเท อิสิสิงฺคํ อลมฺพุสาฯ>
    text <๑๓๗>
      text <มา เม กุชฺฌ มหาวีร มา เม กุชฺฌ มหาอิเส>
      text <มหา อตฺโถ มยา จิณฺโณ ติทสานํ ยสสฺสินํ>
      text <ตยา สํกมฺปิตํ อาสิ สพฺพํ เทวปุรํ ตทาฯ>
    text <๑๓๘>
      text <ตาวติํสา จ เย เทวา ติทสานญฺจ วาสโว>
      text <ตฺวญฺจ ภทฺเท สุขี โหหิ คจฺฉ กญฺเญ ยถาสุขํฯ>
    text <๑๓๙>
      text <ตสฺส ปาเท คเหตฺวาน กตฺวา จ นํ ปทกฺขิณํ>
      text <อญฺชลิํ ปคฺคเหตฺวาน ตมฺหา ฐานา อปกฺกมิฯ>
    text <๑๔๐>
      text <โย จ ตสฺสาสิ ปลฺลงฺโก โสวณฺโณ โสปวาหโน>
      text <สอุตฺตรจฺฉทปญฺญาโส สหสฺสปฏิยตฺถโต>
      text <ตเมว ปลฺลงฺกมารุยฺห อคา เทวาน สนฺติเกฯ>
    text <๑๔๑>
      text <ตโมกฺกมิว อายนฺติํ ชลนฺติํ วิชฺชุตํ ยถา>
      text <ปตีโต สุมโน วิตฺโต เทวินฺโท อททา วรํฯ>
      text <>
    text <๑๔๒>
      text <วรญฺเจ เม อโท สกฺก สพฺพภูตานมิสฺสร>
      text <นิสิปฺปโลภิกา คจฺเฉ เอตํ สกฺก วรํ วเรติฯ>
    stand <อลมฺพุสาชาตกํ ตติยํฯ>
    text <  <
    text <๕๒๔ สงฺขปาลชาตกํ ๔>
    text <๑๔๓>
      text <อริยาวกาโสสิ ปสนฺนเนตฺโต มญฺเญ ภวํ ปพฺพชิโต กุลมฺหา>
      text <กถํ นุ วิตฺตานิ ปหาย โภเค ปพฺพชิ นิกฺขมฺม ฆรา สปญฺญ ฯ>
    text <๑๔๔>
      text <สยํ วิมานํ นรเทว ทิสฺวา มหานุภาวสฺส มโหรคสฺส>
      text <ทิสฺวาน ปุญฺญาน มหาวิปากํ สทฺธายหํ ปพฺพชิโตมฺหิ ราชฯ>
    text <๑๔๕>
      text <น กามกามา น ภยา น โทสา วาจํ มุสา ปพฺพชิตา ภณนฺติ>
      text <อกฺขาหิ เม ปุจฺฉิโต เอตมตฺถํ สุตฺวาน เม ชายิหิติปฺปสาโทฯ>
    text <๑๔๖>
      text <วาณิชฺช รฏฺฐาธิป คจฺฉมาโน ปเถ อทฺทสาสิมฺหิ โภชปุตฺเต>
      text <ปวทฺธกายํ อุรคํ มหนฺตํ อาทาย คจฺฉนฺเต ปโมทมาเนฯ>
    text <๑๔๗>
      text <โสหํ สมาคมฺม ชนินฺท เตหิ ปหฏฺฐโลโม อวจมฺหิ ภีโต>
      text <กุหิํ อยํ นียติ ภีมกาโย นาเคน กิํ กาหถ โภชปุตฺตาฯ>
    text <๑๔๘>
      text <นาโค อยํ นียติ โภชนตฺถา ปวทฺธกาโย อุรโค มหนฺโต>
      text <สาทุญฺจ ถูลญฺจ มุทุญฺจ มํสํ น ตฺวํ รสญฺญาสิ วิเทหปุตฺตฯ>
    text <๑๔๙>
      text <อิโต มยํ คนฺตฺวา สกํ นิเกตํ อาทาย สตฺถานิ วิโกปยิตฺวา>
      text <มํสานิ โภกฺขาม ปโมทมานา มยญฺหิ เว สตฺตโว ปนฺนคานํฯ>
    text <๑๕๐>
      text <สเจ อยํ นียติ โภชนตฺถา ปวทฺธกาโย อุรโค มหนฺโต>
      text <ททามิ โว พลิพทฺทานิ โสฬส นาคํ อิมํ มุญฺจถ พนฺธนสฺมาฯ>
    text <๑๕๑>
      text <อทฺธา หิ โน ภกฺโข อยํ มนาโป พหู จ โน อุรคา ภุตฺตปุพฺพา>
      text <กโรม เต ตํ วจนํ อฬาร มิตฺตญฺจ โน โหหิ วิเทหปุตฺตฯ>
    text <๑๕๒>
      text <ตทสฺสุ เต พนฺธนา โมจยิํสุ ยํ นตฺถุโต ปฏิโมกฺกสฺส ปาเส>
      text <มุตฺโต จ โส พนฺธนา นาคราชา ปกฺกามิ ปาจีนมุโข มุหุตฺตํฯ>
    text <๑๕๓>
      text <คนฺตฺวาน ปาจีนมุโข มุหุตฺตํ ปุณฺเณหิ เนตฺเตหิ ปโลกยี มํ>
      text <ตทาสฺสหํ ปิฏฺฐิโต อนฺวคจฺฉิํ ทสงฺคุลิํ อญฺชลิํ ปคฺคเหตฺวาฯ>
    text <๑๕๔>
      text <คจฺเฉว โข ตฺวํ ตรมานรูโป มา ตํ อมิตฺตา ปุนรคฺคเหสุํ>
      text <ทุกฺโข หิ ลุทฺเทหิ ปุนา สมาคโม อทสฺสนํ โภชปุตฺตาน คจฺฉฯ>
    text <๑๕๕>
      text <อคมาสิ โส รหทํ วิปฺปสนฺนํ นีโลภาสํ รมณียํ สุติตฺถํ>
      text <สโมตตํ ชมฺพุหิ เวตสาหิ ปาเวกฺขิ นิตฺติณฺณภโย ปตีโตฯ>
    text <๑๕๖>
      text <โส ตํ ปวิสฺส น จิรสฺส นาโค ทิพฺเพน เม ปาตุรหุํ ชนินฺท>
      text <อุปฏฺฐหี มํ ปิตรํว ปุตฺโต หทยงฺคมํ กณฺณสุขํ ภณนฺโตฯ>
    text <๑๕๗>
      text <ตฺวํ เมสิ มาตา จ ปิตา อฬาร อพฺภนฺตโร ปาณทโท สหาโย>
      text <สกญฺจ อิทฺธิํ ปฏิลาภโกสฺมิ อฬาร ปสฺส เม นิเวสนานิ>
      text <ปหูตภกฺขํ พหุอนฺนปานํ มสกฺกสารํ วิย วาสวสฺสฯ>
    text <๑๕๘>
      text <ตํ ภูมิภาเคหิ อุเปตรูปํ อสกฺขรา เจว มุทู สุภา จ>
      text <นีจตฺติณา อปฺปรชา จ ภูมิ ปาสาทิกา ยตฺถ ชหนฺติ โสกํฯ>
    text <๑๕๙>
      text <อนาวกุลา เวฬุริยูปนีลา จตุทฺทิสํ อมฺพวนํ สุรมฺมํ>
      text <ปกฺกา จ เปสี จ ผลา สุผุลฺลา นิจฺโจตุกา ธารยนฺตี ผลานิฯ>
    text <๑๖๐>
      text <เตสํ วนานํ นรเทว มชฺเฌ นิเวสนํ ภสฺสรสนฺนิกาสํ>
      text <รชตคฺคฬํ โสวณฺณมยํ อุฬารํ โอภาสตี วิชฺชุริวนฺตลิกฺเขฯ>
    text <๑๖๑>
      text <มณีมยา โสณฺณมยา อุฬารา อเนกจิตฺตา สตตํ สุนิมฺมิตา>
      text <ปริปูรา กญฺญาหิ อลงฺกตาภิ สุวณฺณกายูรธราหิ ราชฯ>
    text <๑๖๒>
      text <โส สงฺขปาโล ตรมานรูโป ปาสาทมารุยฺห อโนมวณฺโณ>
      text <สหสฺสถมฺภํ อตุลานุภาวํ ยตฺถสฺส ภริยา มเหสี อโหสิฯ>
    text <๑๖๓>
      text <เอกา จ นารี ตรมานรูปา อาทาย เวฬุริยมยํ มหคฺฆํ>
      text <สุภํ มณิํ ชาติมนฺตูปปนฺนํ อโจทิตา อาสนมพฺภิหาสิฯ>
    text <๑๖๔>
      text <ตโต มํ อุรโค หตฺเถ คเหตฺวา นิสีทยี ปามุขอาสนสฺมิํ>
      text <อิทมาสนํ อตฺร ภวํ นิสีทตุ ภวญฺหิ เม อญฺญตโร ครูนํฯ>
    text <๑๖๕>
      text <อญฺญา จ นารี ตรมานรูปา อาทาย วาริํ อุปสงฺกมิตฺวา>
      text <ปาทานิ ปกฺขาลยี เม ชนินฺท ภริยาว ภตฺตู ปติโน ปิยสฺสฯ>
    text <๑๖๖>
      text <อปรา จ นารี ตรมานรูปา ปคฺคยฺห โสวณฺณมยาย ปาติยา>
      text <อเนกสูปํ วิวิธํ วิยญฺชนํ อุปนามยี ภตฺต มนุญฺญรูปํฯ>
    text <๑๖๗>
      text <ตุริเยหิ มํ ภารต ภุตฺตวนฺตํ อุปฏฺฐหุํ ภตฺตุ มโน วิทิตฺวา>
      text <ตตุตฺตริํ มํ นิปตี มหนฺตํ ทิพฺเพหิ กาเมหิ อนปฺปเกหิฯ>
    text <๑๖๘>
      text <ภริยา มเมตา ติสตา อฬาร สพฺพตฺตมชฺฌา ปทุมุตฺตราภา>
      text <อฬาร เอตาสฺสุ เต กามการา ททามิ เต ตา ปริจารยสฺสุฯ>
    text <๑๖๙>
      text <สํวจฺฉรํ ทิพฺพรสานุภุตฺวา ตทาสฺสุหํ อุตฺตริมชฺฌภาสิํ>
      text <นาคสฺสิทํ กินฺติ กถญฺจ ลทฺธํ กถชฺฌคมาสิ วิมานเสฏฺฐํฯ>
    text <๑๗๐>
      text <อธิจฺจ ลทฺธํ ปริณามชํ เต สยํกตํ อุทาหุ เทเวหิ ทินฺนํ>
      text <ปุจฺฉามิ ตํ นาคราเชตมตฺถํ กถชฺฌคมาสิ วิมานเสฏฺฐํฯ>
    text <๑๗๑>
      text <นาธิจฺจ ลทฺธํ น ปริณามชํ เม น สยํกตํ นาปิ เทเวหิ ทินฺนํ>
      text <สเกหิ กมฺเมหิ อปาปเกหิ ปุญฺเญหิ เม ลทฺธมิทํ วิมานํฯ>
    text <๑๗๒>
      text <กิํ เต วตํ กิํ ปน พฺรหฺมจริยํ กิสฺส สุจิณฺณสฺส อยํ วิปาโก>
      text <อกฺขาหิ เม นาคราเชตมตฺถํ กถํ นุ เต ลทฺธมิทํ วิมานํฯ>
    text <๑๗๓>
      text <ราชา อโหสิํ มคธานมิสฺสโร ทุยฺโยธโน นาม มหานุภาโว>
      text <โส อิตฺตรํ ชีวิตํ สํวิทิตฺวา อสสฺสตํ วิปริณามธมฺมํฯ>
    text <๑๗๔>
      text <อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํ>
      text <โอปานภูตํ เม ฆรํ ตทาสิ สนฺตปฺปิตา สมณพฺราหฺมณา จฯ>
    text <๑๗๕>
      text <มาลญฺจ คนฺธญฺจ วิเลปนญฺจ ปทีปิยํ ยานมุปสฺสยญฺจ>
      text <อจฺฉาทนํ เสยฺยมถนฺนปานํ สกฺกจฺจ ทานานิ อทมฺห ตตฺถ ฯ>
    text <๑๗๖>
      text <ตํ เม วตํ ตํ ปน พฺรหฺมจริยํ ตสฺส สุจิณฺณสฺส อยํ วิปาโก>
      text <เตเนว เม ลทฺธมิทํ วิมานํ ปหูตภกฺขํ พหุอนฺนปานํ>
      text <นจฺเจหิ คีเตหิ จุเปตรูปํ จิรฏฺฐิติกํ น จ สสฺสตายํฯ>
    text <๑๗๗>
      text <อปฺปานุภาวา ตํ มหานุภาวํ เตชสฺสินํ หนฺติ อเตชวนฺโต>
      text <กิเมว ทาฐาวุธ กิํ ปฏิจฺจ หตฺถตฺต มาคจฺฉิ วนิพฺพกานํ ฯ>
    text <๑๗๘>
      text <ภยํ นุ เต อนฺวคตํ มหนฺตํ เตโช นุ เต นานฺวคํ ทนฺตมูลํ>
      text <กิเมว ทาฐาวุธ กิํ ปฏิจฺจ กิเลสมาปชฺชิ วนิพฺพกานํฯ>
    text <๑๗๙>
      text <น เม ภยํ อนฺวคตํ มหนฺตํ เตโช น สกฺกา มม เตหิ หนฺตุํ>
      text <สตญฺจ ธมฺมานิ สุกิตฺติตานิ สมุทฺทเวลาว ทุรจฺจยานิฯ>
    text <๑๘๐>
      text <จาตุทฺทสิํ ปญฺจทสิํ อฬาร อุโปสถํ นิจฺจมุปาวสามิ>
      text <อถาคมุํ โสฬส โภชปุตฺตา รชฺชุํ คเหตฺวาน ทฬฺหญฺจ ปาสํฯ>
    text <๑๘๑>
      text <เภตฺวาน นาสํ อติกสฺส รชฺชุํ นยิํสุ มํ สมฺปริคยฺห ลุทฺทา>
      text <เอตาทิสํ ทุกฺขมหํ ติติกฺขํ อุโปสถํ อปฺปฏิโกปยนฺโตฯ>
    text <๑๘๒>
      text <เอกายเน ตํ ปเถ อทฺทสํสุ พเลน วณฺเณน จุเปตรูปํ>
      text <สิริยา ปญฺญาย จ ภาวิโตสิ กิํ ปตฺถยํ นาค ตโป กโรสิฯ>
    text <๑๘๓>
      text <น ปุตฺตเหตู น ธนสฺส เหตุ น อายุโน จาปิ อฬาร เหตุ>
      text <มนุสฺสโยนิํ อภิปตฺถยาโน ตสฺมา ปรกฺกมฺม ตโป กโรมิฯ>
    text <๑๘๔>
      text <ตฺวํ โลหิตกฺโข วิหตนฺตรํโส อลงฺกโต กปฺปิตเกสมสฺสุ>
      text <สุโรสิโต โลหิตจนฺทเนน คนฺธพฺพราชาว ทิสา ปภาสสิ ฯ>
    text <๑๘๕>
      text <เทวิทฺธิปตฺโตสิ มหานุภาโว สพฺเพหิ กาเมหิ สมงฺคิภูโต>
      text <ปุจฺฉามิ ตํ นาคราเชตมตฺถํ เสยฺโย อิโต เกน มนุสฺสโลโกฯ>
    text <๑๘๖>
      text <อฬาร นาญฺญตฺร มนุสฺสโลกา สุทฺธี ว สํวิชฺชติ สํยโม วา>
      text <อหญฺจ ลทฺธาน มนุสฺสโยนิํ กาหามิ ชาติมรณสฺส อนฺตํฯ>
    text <๑๘๗>
      text <สํวจฺฉโร เม วสโต ตวนฺติเก อนฺเนน ปาเนน อุปฏฺฐิโตสฺมิ>
      text <อามนฺตยิตฺวาน ปเลมิ นาค จิรปฺปวุฏฺโฐสฺมิ อหํ ชนินฺทฯ>
    text <๑๘๘>
      text <ปุตฺตา จ ทารา อนุชีวิโน จ นิจฺจานุสิฏฺฐา อุปติฏฺฐเต ตํ>
      text <กจฺจินฺนุ ตํ นาภิสปิตฺถ โกจิ ปิยญฺหิ เม ทสฺสนํ ตุยฺหํ อฬารฯ>
    text <๑๘๙>
      text <ยถาปิ มาตู จ ปิตู อคาเร ปุตฺโต ปิโย ปฏิวิหิโต วเสยฺย>
      text <ตโตปิ มยฺหํ อิธเมว เสยฺโย จิตฺตญฺหิ เต นาค มยี ปสนฺนํฯ>
    text <๑๙๐>
      text <มณี มมํ วิชฺชติ โลหิตงฺโก ธนาหโร มณิรตนํ อุฬารํ>
      text <อาทาย ตฺวํ คจฺฉ สกํ นิเกตํ ลทฺธา ธนํ ตํ มณิโมสฺสชสฺสุฯ>
    text <๑๙๑>
      text <ทิฏฺฐา มยา มานุสกาปิ กามา อสสฺสตา วิปริณามธมฺมา>
      text <อาทีนวํ กามคุเณสุ ทิสฺวา สทฺธายหํ ปพฺพชิโตมฺหิ ราชฯ>
    text <๑๙๒>
      text <ทุมปฺผลานีว ปตนฺติ มาณวา ทหรา จ วุทฺธา จ สรีรเภทา>
      text <เอตมฺปิ ทิสฺวา ปพฺพชิโตมฺหิ ราช อปณฺณกํ สามญฺญเมว เสยฺโยฯ>
    text <๑๙๓>
      text <อทฺธา หเว เสวิตพฺพา สปญฺญา พหุสฺสุตา เย พหุฐานจินฺติโน>
      text <นาคญฺจ สุตฺวาน ตวญฺจฬาร กาหามิ ปุญฺญานิ อนปฺปกานิฯ>
    text <๑๙๔>
      text <อทฺธา หเว เสวิตพฺพา สปญฺญา พหุสฺสุตา เย พหุฐานจินฺติโน>
      text <นาคญฺจ สุตฺวาน มมญฺจ ราช กโรหิ ปุญฺญานิ อนปฺปกานีติฯ>
    stand <สงฺขปาลชาตกํ จตุตฺถํฯ>
    text <  <
    text <๕๒๕ จูฬสุตโสมชาตกํ ๕>
    text <๑๙๕>
      text <อามนฺตยามิ นิคมํ มิตฺตามจฺเจ ปริสฺสเช>
      text <สิรสฺมิํ ปลิตํ ชาตํ ปพฺพชฺชํ ทานิ โรจหํฯ>
    text <๑๙๖>
      text <อภุมฺเม กถํ นุ ภณสิ สลฺลํ เม เทว อุรสิ กปฺเปสิ>
      text <สตฺตสตา เต ภริยา กถํ นุ เต ตา ภวิสฺสนฺติฯ>
    text <๑๙๗>
      text <ปญฺญายิหินฺติ เอตา ทหรา อญฺญมฺปิ ตา คมิสฺสนฺติ>
      text <สคฺคญฺจสฺส ปตฺถยาโน เตน อหํ ปพฺพชิสฺสามิฯ>
    text <๑๙๘>
      text <ทุลฺลทฺธํ เม อาสิ สุตโสม ยสฺส เต โหมหํ มาตา>
      text <ยํ เม วิลปนฺติยา อนเปกฺโข ปพฺพชสิ เทวฯ>
    text <๑๙๙>
      text <ทุลฺลทฺธํ เม อาสิ สุตโสม ยํ ตํ อหํ วิชายิสฺสํ>
      text <ยํ เม วิลปนฺติยา อนเปกฺโข ปพฺพชสิ เทวฯ>
    text <๒๐๐>
      text <โก นาเมโส ธมฺโม สุตโสม กา จ นาม ปพฺพชฺชา>
      text <ยํ โน อมฺเห ชิณฺเณ อนเปกฺโข ปพฺพชสิ เทวฯ>
    text <๒๐๑>
      text <ปุตฺตาปิ ตุยฺหํ พหโว ทหรา อปฺปตฺตโยพฺพนา>
      text <มญฺชู เตปิ ตํ อปสฺสนฺตา มญฺเญ ทุกฺขํ นิคจฺฉนฺติฯ>
    text <๒๐๒>
      text <ปุตฺเตหิ จ เม เอเตหิ ทหเรหิ อปฺปตฺตโยพฺพเนหิ>
      text <มญฺชูหิ สพฺเพหิปิ ตุมฺเหหิ จิรมฺปิ ฐตฺวา วินาสภาโว ฯ>
    text <๒๐๓>
      text <ฉินฺนํ นุ ตุยฺหํ หทยํ อทุ เต กรุณา จ นตฺถิ อมฺเหสุ>
      text <ยํ โน วิกนฺทนฺติโย อนเปกฺโข ปพฺพชสิ เทวฯ>
    text <๒๐๔>
      text <น จ มยฺหํ ฉินฺนํ หทยํ อตฺถิ กรุณาปิ มยฺหํ ตุมฺเหสุ>
      text <สคฺคญฺจ ปตฺถยาโน เตน อหํ ปพฺพชิสฺสามิฯ>
    text <๒๐๕>
      text <ทุลฺลทฺธํ เม อาสิ สุตโสม ยสฺส เต อหํ ภริยา>
      text <ยํ เม วิลปนฺติยา อนเปกฺโข ปพฺพชสิ เทวฯ>
    text <๒๐๖>
      text <ทุลฺลทฺธํ เม อาสิ สุตโสม ยสฺส เต อหํ ภริยา>
      text <ยํ เม กุจฺฉิปฏิสนฺธิํ อนเปกฺโข ปพฺพชสิ เทวฯ>
    text <๒๐๗>
      text <ปริปกฺโก เม คพฺโภ กุจฺฉิคโต ยาว นํ วิชายามิ>
      text <มาหํ เอกา วิธวา ปจฺฉา ทุกฺขานิ อทฺทกฺขิํฯ>
    text <๒๐๘>
      text <ปริปกฺโก เต คพฺโภ กุจฺฉิคโต อิงฺฆ ตฺวํ วิชายสฺสุ>
      text <ปุตฺตํ อโนมวณฺณํ ตํ หิตฺวา ปพฺพชิสฺสามิฯ>
    text <๒๐๙>
      text <มา ตฺวํ จนฺเท รุทิ มา โสจิ วนติมิรมตฺตกฺขิ>
      text <อาโรห วรปาสาทํ อนเปกฺโข อหํ คมิสฺสามิฯ>
    text <๒๑๐>
      text <โก ตํ อมฺม โกเปสิ กิํ โรทสิ เปกฺขสิ จ มํ พาฬฺหํ>
      text <กํ อวชฺฌํ ฆาเตมิ ญาตีนํ อุทิกฺขมานานํฯ>
    text <๒๑๑>
      text <น หิ โส สกฺกา หนฺตุํ วิชิตาวี โย มํ ตาต โกเปสิ>
      text <ปิตา เต มํ ตาต อวจ อนเปกฺโข อหํ คมิสฺสามิฯ>
    text <๒๑๒>
      text <โยหํ ปุพฺเพ นิยฺยามิ อุยฺยานํ มตฺตกุญฺชเร จ โยเธมิ>
      text <สุตโสเม ปพฺพชิเต กถํ นุ ทานิ กริสฺสามิฯ>
    text <๒๑๓>
      text <มาตุจฺจ เม รุทนฺตฺยา เชฏฺฐสฺส จ ภาตุโน อกามสฺส>
      text <หตฺเถปิ เต คเหสฺสํ น หิ คจฺฉสิ โน อกามานํฯ>
    text <๒๑๔>
      text <อุฏฺเฐหิ ตฺวํ ธาติ อิมํ กุมารํ รเมหิ อญฺญตฺถ>
      text <มา เม ปริปนฺถมกาสิ สคฺคํ มม ปตฺถยานสฺสฯ>
    text <๒๑๕>
      text <ยํ นูนิมํ ทเทยฺยํ ปภงฺกรํ โก นุ เม อิมินาตฺโถ>
      text <สุตโสเม ปพฺพชิเต กิํ นุ เมนํ กริสฺสามิฯ>
    text <๒๑๖>
      text <โกโส จ ตุยฺหํ วิปุโล โกฏฺฐาคารญฺจ ตุยฺหํ ปริปูรํ>
      text <ปถวี จ ตุยฺหํ วิชิตา รมสฺสุ มา ปพฺพชิ เทวฯ>
    text <๒๑๗>
      text <โกโส จ มยฺหํ วิปุโล โกฏฺฐาคารญฺจ มยฺหํ ปริปูรํ>
      text <ปถวี จ มยฺหํ วิชิตา ตํ หิตฺวา ปพฺพชิสฺสามิฯ>
    text <๒๑๘>
      text <มยฺหมฺปิ ธนํ ปหูตํ สงฺขาตุํ โนปิ เทว สกฺโกมิ>
      text <ตํ เต ททามิ สพฺพมฺปิ รมสฺสุ มา ปพฺพชิ เทวฯ>
    text <๒๑๙>
      text <ชานามิ ธนํ ปหูตํ กุลวทฺธน ปูชิโต ตยา จสฺมิ>
      text <สคฺคญฺจ ปตฺถยาโน เตน อหํ ปพฺพชิสฺสามิฯ>
    text <๒๒๐>
      text <อุกฺกณฺฐิโตสฺมิ พาฬฺหํ อรติ มํ โสมทตฺต อาวิสติ>
      text <พหุกาปิ เม อนฺตรายา อชฺเชวาหํ ปพฺพชิสฺสามิฯ>
    text <๒๒๑>
      text <อิทญฺจ ตุยฺหํ รุจิตํ สุตโสม อชฺเชว ทานิ ตฺวํ ปพฺพช>
      text <อหมฺปิ ปพฺพชิสฺสามิ น อุสฺสเห ตยา วินา อหํ ฐาตุํฯ>
    text <๒๒๒>
      text <น หิ สกฺกา ปพฺพชิตุํ นคเร น หิ ปจฺจติ ชนปเท จ>
      text <สุตโสเม ปพฺพชิเต กถํ นุ ทานิ กริสฺสามฯ>
    text <๒๒๓>
      text <อุปนียติทํ มญฺเญ ปริตฺตํ อุทกํว จงฺกวารมฺหิ>
      text <เอวํ สุปริตฺตเก ชีวิเต น จ ปมชฺชิตุํ กาโลฯ>
    text <๒๒๔>
      text <อุปนียติทํ มญฺเญ ปริตฺตํ อุทกํว จงฺกวารมฺหิ>
      text <เอวํ สุปริตฺตเก ชีวิเต อนฺธพาลา ปมชฺชนฺติฯ>
    text <๒๒๕>
      text <เต วฑฺฒยนฺติ นิรยํ ติรจฺฉานโยนิญฺจ เปตฺติวิสยญฺจ>
      text <ตณฺหาย พนฺธนพทฺธา วฑฺเฒนฺติ อสุรกายํฯ>
    text <๒๒๖>
      text <อูหญฺญเต รชคฺคํ อวิทูเร ปุพฺพกมฺหิ จ ปาสาเท>
      text <มญฺเญ โน เกสา ฉินฺนา ยสสฺสิโน ธมฺมราชสฺสฯ>
    text <๒๒๗>
      text <อยมสฺส ปาสาโท โสวณฺณ ปุปฺผมาลฺยวีติกิณฺโณ>
      text <ยหิ มนุวิจริ ราชา ปริกิณฺโณ อิตฺถาคาเรหิฯ>
    text <๒๒๘>
      text <อยมสฺส ปาสาโท โสวณฺณปุปฺผมาลฺยวีติกิณฺโณ>
      text <ยหิมนุวิจริ ราชา ปริกิณฺโณ ญาติสงฺเฆนฯ>
    text <๒๒๙>
      text <อิทมสฺส กูฏาคารํ โสวณฺณปุปฺผมาลฺยวีติกิณฺณํ>
      text <ยหิมนุวิจริ ราชา ปริกิณฺโณ อิตฺถาคาเรหิฯ>
    text <๒๓๐>
      text <อิทมสฺส กูฏาคารํ โสวณฺณ ปุปฺผมาลฺยวีติกิณฺณํ>
      text <ยหิมนุวิจริ ราชา ปริกิณฺโณ ญาติสงฺเฆนฯ>
    text <๒๓๑>
      text <อยมสฺส อโสกวนิกา สุปุปฺผิตา สพฺพกาลิกา รมฺมา>
      text <ยหิมนุวิจริ ราชา ปริกิณฺโณ อิตฺถาคาเรหิฯ>
    text <๒๓๒>
      text <อยมสฺส อโสกวนิกา สุปุปฺผิตา สพฺพกาลิกา รมฺมา>
      text <ยหิมนุวิจริ ราชา ปริกิณฺโณ ญาติสงฺเฆนฯ>
    text <๒๓๓>
      text <อิทมสฺส อุยฺยานํ สุปุปฺผิตํ สพฺพกาลิกํ รมฺมํ>
      text <ยหิมนุวิจริ ราชา ปริกิณฺโณ อิตฺถาคาเรหิฯ>
    text <๒๓๔>
      text <อิทมสฺส อุยฺยานํ สุปุปฺผิตํ สพฺพกาลิกํ รมฺมํ>
      text <ยหิมนุวิจริ ราชา ปริกิณฺโณ ญาติสงฺเฆนฯ>
    text <๒๓๕>
      text <อิทมสฺส กณิการวนํ สุปุปฺผิตํ สพฺพกาลิกํ รมฺมํ>
      text <ยหิมนุวิจริ ราชา ปริกิณฺโณ อิตฺถาคาเรหิฯ>
    text <๒๓๖>
      text <อิทมสฺส กณิการวนํ สุปุปฺผิตํ สพฺพกาลิกํ รมฺมํ>
      text <ยหิมนุวิจริ ราชา ปริกิณฺโณ ญาติสงฺเฆนฯ>
    text <๒๓๗>
      text <อิทมสฺส ปาฏลิวนํ สุปุปฺผิตํ สพฺพกาลิกํ รมฺมํ>
      text <ยหิมนุวิจริ ราชา ปริกิณฺโณ อิตฺถาคาเรหิฯ>
    text <๒๓๘>
      text <อิทมสฺส ปาฏลิวนํ สุปุปฺผิตํ สพฺพกาลิกํ รมฺมํ>
      text <ยหิมนุวิจริ ราชา ปริกิณฺโณ ญาติสงฺเฆนฯ>
    text <๒๓๙>
      text <อิทมสฺส อมฺพวนํ สุปุปฺผิตํ สพฺพกาลิกํ รมฺมํ>
      text <ยหิมนุวิจริ ราชา ปริกิณฺโณ อิตฺถาคาเรหิฯ>
    text <๒๔๐>
      text <อิทมสฺส อมฺพวนํ สุปุปฺผิตํ สพฺพกาลิกํ รมฺมํ>
      text <ยหิมนุวิจริ ราชา ปริกิณฺโณ ญาติสงฺเฆนฯ>
    text <๒๔๑>
      text <อยมสฺส โปกฺขรณี สญฺฉนฺนา อณฺฑเชหิ วีติกิณฺณา>
      text <ยหิมนุวิจริ ราชา ปริกิณฺโณ อิตฺถาคาเรหิฯ>
    text <๒๔๒>
      text <อยมสฺส โปกฺขรณี สญฺฉนฺนา อณฺฑเชหิ วีติกิณฺณา>
      text <ยหิมนุวิจริ ราชา ปริกิณฺโณ ญาติสงฺเฆนฯ>
    text <๒๔๓>
      text <ราชา โว โข ปพฺพชิโต สุตโสโม รชฺชํ อิมํ ปหตฺวาน>
      text <กาสายวตฺถวสโน นาโคว เอกโก จรติฯ>
    text <๒๔๔>
      text <มาสฺสุ ปุพฺเพ รติกีฬิตานิ หสิตานิ จ อนุสฺสริตฺถ>
      text <มา โว กามา หนิํสุ รมฺมํ หิ สุทสฺสนํ นครํฯ>
    text <๒๔๕>
      text <เมตฺตจิตฺตญฺจ ภาเวถ อปฺปมาณํ ทิวา จ รตฺโต จ>
      text <อคจฺฉิตฺถ เทวปุร อาวาสํ ปุญฺญกมฺมินนฺติ ฯ>
      text <สุวปณฺฑิตชมฺพุกกุณฺฑลิโน วรกญฺญมลมฺพุสชาตกญฺจ>
      text <ปวรุตฺตมสงฺขสิรีวฺหยโก สุตโสมอรินฺธมราชวโรฯ>
    stand <จูฬสุตโสมชาตกํ ปญฺจมํฯ>
    stand <จตฺตาลีสนิปาตํ นิฏฺฐิตํฯ>
    text <ตสฺสุทฺทานํ>
