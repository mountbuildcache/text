text <๒๐ สตฺตตินิปาโต>
  text <  <
  text <๕๓๑ กุสชาตกํ ๑>
  text <๑>
    text <อิทํ เต รฏฺฐํ สธนํ สโยคฺคํ สกายุรํ สพฺพกามูปปนฺนํ>
    text <อิทํ เต รชฺชํ อนุสาส อมฺม คจฺฉามหํ ยตฺถ ปิยา ปภาวตีฯ>
  text <๒>
    text <อนุชฺชุภูเตน หรํ มหนฺตํ ทิวา จ รตฺโต จ นิสีถกาเล>
    text <ปฏิคจฺฉ ตฺวํ ขิปฺปํ กุสาวติํ กุส นิจฺฉามิ ทุพฺพณฺณมหํ วสนฺตํฯ>
  text <๓>
    text <นาหํ คมิสฺสามิ อิโต กุสาวติํ ปภาวตี วณฺณปโลภิโต ตว>
    text <รมามิ มทฺทสฺส นิเกตรมฺเม หิตฺวาน รฏฺฐํ ตว ทสฺสเน รโตฯ>
  text <๔>
    text <ปภาวตี วณฺณปโลภิโต ตว สมฺมูฬฺหรูโป วิจรามิ เมทินิํ>
    text <ทิสํ น ชานามิ กุโตมฺหิ อาคโต ตยมฺหิ มตฺโต มิคมนฺทโลจเนฯ>
  text <๕>
    text <สุวณฺณจีรวสเน ชาตรูปสุเมขเล>
    text <สุสฺโสณิ ตว กามา หิ นาหํ รชฺเชน มตฺถิโกฯ>
  text <๖>
    text <อพฺภูติ ตสฺส โภ โหติ โย อนิจฺฉนฺตมิจฺฉติ>
    text <อกามํ ราช กาเมสิ อกนฺตํ กนฺตุ มิจฺฉสิฯ>
  text <๗>
    text <อกามํ วา สกามํ วา โย นโร ลภเต ปิยํ>
    text <ลาภเมตฺถ ปสํสาม อลาโภ ตตฺถ ปาปโกฯ>
  text <๘>
    text <ปาสาณสารํ ขณสิ กณิการสฺส ทารุนา>
    text <วาตํ ชาเลน พาเธสิ โย อนิจฺฉนฺตมิจฺฉสิฯ>
  text <๙>
    text <ปาสาโณ นูน เต หทเย โอหิโต มุทุลกฺขเณ>
    text <โย เต สาตํ น วินฺทามิ ติโรชนปทาคโตฯ>
  text <๑๐>
    text <ยทา มํ ภกุฏิํ กตฺวา ราชปุตฺตี อุทิกฺขติ>
    text <อาฬาริโก ตทา โหมิ รญฺโญ มทฺทสฺสนฺเตปุเร ฯ>
  text <๑๑>
    text <ยทา อุมฺหยมานา มํ ราชปุตฺตี อุทิกฺขติ>
    text <นาฬาริโก ตทา โหมิ ราชา โหมิ ตทา กุโสฯ>
  text <๑๒>
    text <สเจ หิ วจนํ สจฺจํ เนมิตฺตานํ ภวิสฺสติ>
    text <เนว เม ตฺวํ ปตี อสฺส กามํ ฉินฺทนฺตุ สตฺตธาฯ>
  text <๑๓>
    text <สเจ หิ วจนํ สจฺจํ อญฺเญสํ ยทิ วา มมํ>
    text <เนว ตุยฺหํ ปตี อตฺถิ อญฺโญ สีหสฺสรา กุสาฯ>
  text <๑๔>
    text <เนกฺขํ คีวํ เต กาเรสฺสํ ปตฺวา ขุชฺเช กุสาวติํ>
    text <สเจ มํ นาคนาสูรู โอโลเกยฺย ปภาวตีฯ>
  text <๑๕>
    text <เนกฺขํ คีวํ เต กาเรสฺสํ ปตฺวา ขุชฺเช กุสาวติํ>
    text <สเจ มํ นาคนาสูรู อาลเปยฺย ปภาวตีฯ>
  text <๑๖>
    text <เนกฺขํ คีวํ เต กาเรสฺสํ ปตฺวา ขุชฺเช กุสาวติํ>
    text <สเจ มํ นาคนาสูรู อุมฺหาเยยฺย ปภาวตีฯ>
  text <๑๗>
    text <เนกฺขํ คีวํ เต กาเรสฺสํ ปตฺวา ขุชฺเช กุสาวติํ>
    text <สเจ มํ นาคนาสูรู ปมฺหาเยยฺย ปภาวตีฯ>
  text <๑๘>
    text <เนกฺขํ คีวํ เต กาเรสฺสํ ปตฺวา ขุชฺเช กุสาวติํ>
    text <สเจ เม นาคนาสูรู ปาณีหิ อุปสมฺผุเสฯ>
  text <๑๙>
    text <น หิ นูนายํ ราชปุตฺตี กุเส สาตมฺปิ วินฺทติ>
    text <อาฬาริเก ภเต โปเส เวตเนน อนตฺถิเกฯ>
  text <๒๐>
    text <น หิ นูนายํ สา ขุชฺชา ลภติ ชิวฺหาย เฉทนํ>
    text <สุนิสิเตน สตฺเถน เอวํ ทุพฺภาสิตํ ภณํฯ>
  text <๒๑>
    text <มา นํ รูเปน ปาเมสิ อาโรเหน ปภาวติ>
    text <มหายโสติ กตฺวาน กรสฺสุ รุจิเร ปิยํฯ>
  text <๒๒>
    text <มา นํ รูเปน ปาเมสิ อาโรเหน ปภาวติ>
    text <มหทฺธโนติ กตฺวาน กรสฺสุ รุจิเร ปิยํฯ>
  text <๒๓>
    text <มา นํ รูเปน ปาเมสิ อาโรเหน ปภาวติ>
    text <มหพฺพโลติ กตฺวาน กรสฺสุ รุจิเร ปิยํฯ>
  text <๒๔>
    text <มา นํ รูเปน ปาเมสิ อาโรเหน ปภาวติ>
    text <มหารฏฺโฐติ กตฺวาน กรสฺสุ รุจิเร ปิยํฯ>
  text <๒๕>
    text <มา นํ รูเปน ปาเมสิ อาโรเหน ปภาวติ>
    text <มหาราชาติ กตฺวาน กรสฺสุ รุจิเร ปิยํฯ>
  text <๒๖>
    text <มา นํ รูเปน ปาเมสิ อาโรเหน ปภาวติ>
    text <สีหสฺสโรติ กตฺวาน กรสฺสุ รุจิเร ปิยํฯ>
  text <๒๗>
    text <มา นํ รูเปน ปาเมสิ อาโรเหน ปภาวติ>
    text <วคฺคุสฺสโรติ กตฺวาน กรสฺสุ รุจิเร ปิยํฯ>
  text <๒๘>
    text <มา นํ รูเปน ปาเมสิ อาโรเหน ปภาวติ>
    text <พินฺทุสฺสโรติ กตฺวาน กรสฺสุ รุจิเร ปิยํฯ>
  text <๒๙>
    text <มา นํ รูเปน ปาเมสิ อาโรเหน ปภาวติ>
    text <มญฺชุสฺสโรติ กตฺวาน กรสฺสุ รุจิเร ปิยํฯ>
  text <๓๐>
    text <มา นํ รูเปน ปาเมสิ อาโรเหน ปภาวติ>
    text <มธุสฺสโรติ กตฺวาน กรสฺสุ รุจิเร ปิยํฯ>
  text <๓๑>
    text <มา นํ รูเปน ปาเมสิ อาโรเหน ปภาวติ>
    text <สตสิปฺโปติ กตฺวาน กรสฺสุ รุจิเร ปิยํฯ>
  text <๓๒>
    text <มา นํ รูเปน ปาเมสิ อาโรเหน ปภาวติ>
    text <ขตฺติโยติปิ กตฺวาน กรสฺสุ รุจิเร ปิยํฯ>
  text <๓๓>
    text <มา นํ รูเปน ปาเมสิ อาโรเหน ปภาวติ>
    text <กุสราชาติ กตฺวาน กรสฺสุ รุจิเร ปิยํฯ>
  text <๓๔>
    text <เอเต นาคา อุปตฺถทฺธา สพฺเพ ติฏฺฐนฺติ วมฺมิตา>
    text <ปุรา มทฺทนฺติ ปาการํ อาเนนฺเตตํ ปภาวติํฯ>
  text <๓๕>
    text <สตฺต พิเล กริตฺวาน อหเมตํ ปภาวติํ>
    text <ขตฺติยานํ ปทสฺสามิ เย มํ หนฺตุํ อิธาคตาฯ>
  text <๓๖>
    text <อวุฏฺฐหิ ราชปุตฺตี สามา โกเสยฺยวาสินี>
    text <อสฺสุปุณฺเณหิ เนตฺเตหิ ทาสีคณปุรกฺขตาฯ>
  text <๓๗>
    text <ตํ นูน กกฺกูปนิเสวิตํ มุขํ อาทาสทนฺตาถรุปจฺจเวกฺขิตํ>
    text <สุภํ สุเนตฺตํ วิรชํ อนงฺคณํ ฉุทฺธํ วเน ฐสฺสติ ขตฺติเยหิฯ>
  text <๓๘>
    text <เต นูน เม อสิเต เวลฺลิตคฺเค เกเส มุทู จนฺทนสารลิตฺเต>
    text <สมากุเล สีวถิกาย มชฺเฌ ปาเทหิ คิชฺฌา ปริกฑฺฒิสฺสนฺติ ฯ>
  text <๓๙>
    text <ตา นูน เม ตมฺพนขา สุโลมา พาหา มุทู จนฺทนสารลิตฺตา>
    text <ฉินฺนา วเน อุชฺฌิตา ขตฺติเยหิ คยฺห ธงฺโก คจฺฉติ เยน กามํฯ>
  text <๔๐>
    text <เต นูน ตาลูปนิเภ อลมฺเพ นิเสวิเต กาสิกจนฺทเนน>
    text <ถเนสุ เม ลมฺพิสฺสติ สิงฺคาโล มาตูว ปุตฺโต ตรุโณ ตนูโชฯ>
  text <๔๑>
    text <ตํ นูน โสณิํ ปุถุลํ สุโกฏฺฏิตํ นิเสวิตํ กญฺจนเมขลาหิ>
    text <ฉินฺนํ วเน ขตฺติเยหี อวตฺถํ สิงฺคาลสงฺฆา ปริกฑฺฒิสฺสนฺติ ฯ>
  text <๔๒>
    text <โสณา ธงฺกา สิงฺคาลา จ เย จญฺเญ สนฺติ ทาฐิโน>
    text <อชรา นูน เหสฺสนฺติ ภกฺขยิตฺวา ปภาวติํฯ>
  text <๔๓>
    text <สเจ มํสานิ หริํสุ ขตฺติยา ทูรคามิโน>
    text <อฏฺฐีนิ อมฺม ยาจิตฺวา อนุปเถ ทหาถ นํฯ>
  text <๔๔>
    text <เขตฺตานิ อมฺม กาเรตฺวา กณิกาเรตฺถ โรปย>
    text <ยทา เต ปุปฺผิตา อสฺสุ เหมนฺตานํ หิมจฺจเย>
    text <สเรยฺยาถ มมํ อมฺม เอวํวณฺณา ปภาวตีฯ>
  text <๔๕>
    text <ตสฺสา มาตา อุทฏฺฐาสิ ขตฺติยา เทววณฺณินี>
    text <ทิสฺวา อสิญฺจ สูนญฺจ รญฺโญ มทฺทสฺสนฺเตปุเรฯ>
  text <๔๖>
    text <อิมินา นูน อสินา สุสญฺญํ ตนุมชฺฌิมํ>
    text <ธีตรํ มทฺท หนฺตฺวาน ขตฺติยานํ ปทสฺสสิ ฯ>
  text <๔๗>
    text <น เม อกาสิ วจนํ อตฺถกามาย ปุตฺติเก>
    text <สาชฺช โลหิตสญฺฉนฺนา คจฺฉสิ ยมสาธนํฯ>
  text <๔๘>
    text <เอวมาปชฺชตี โปโส ปาปิยญฺจ นิคจฺฉติ>
    text <โย เว หิตานํ วจนํ น กโรติ อตฺถทสฺสินํฯ>
  text <๔๙>
    text <สเจ จ อชฺช ธาเรสิ กุมารํ จารุทสฺสนํ>
    text <กุเสน ชาตํ ขตฺติยํ สุวณฺณมณิเมขลํ>
    text <ปูชิตํ ญาติสงฺเฆหิ น คจฺฉสิ ยมกฺขยํฯ>
  text <๕๐>
    text <ยตฺถสฺสุ เภรี นทติ กุญฺชโร จ นิกูชติ>
    text <ขตฺติยานํ กุเล ภทฺเท กิํ นุ สุขตรํ ตโตฯ>
  text <๕๑>
    text <อสฺโส จ สิสติ ทฺวาเร กุมาโร อุปโรทติ>
    text <ขตฺติยานํ กุเล ภทฺเท กิํ นุ สุขตรํ ตโตฯ>
  text <๕๒>
    text <มยูรโกญฺจาภิรุเท โกกิลาภินิกูชิเต>
    text <ขตฺติยานํ กุเล ภทฺเท กิํ นุ สุขตรํ ตโตฯ>
  text <๕๓>
    text <กหํ นุ โส สตฺตุมทฺทโน ปรรฏฺฐปฺปมทฺทโน>
    text <กุโส โสฬารปญฺญาโณ โย โน ทุกฺขา ปโมจเยฯ>
  text <๕๔>
    text <อิเธว โส สตฺตุมทฺทโน ปรรฏฺฐปฺปมทฺทโน>
    text <กุโส โสฬารปญฺญาโณ โย เต สพฺเพ วธิสฺสติ ฯ>
  text <๕๕>
    text <อุมฺมตฺติกา นุ ภณสิ อนฺธพาลา ปภาสสิ>
    text <กุโส เจ อาคโต อสฺส กิํ น ชาเนมุ ตํ มยํฯ>
  text <๕๖>
    text <เอโส อาฬาริโก โปโส กุมารีปุรมนฺตเร>
    text <ทฬฺหํ กตฺวาน สํเวลฺลิํ กุมฺภิํ โธวติ โอณโตฯ>
  text <๕๗>
    text <เวณี ตฺวมสิ จณฺฑาลี อทูสิ กุลคนฺธินี>
    text <กถํ มทฺทกุเล ชาตา ทาสํ กยิราสิ กามุกํฯ>
  text <๕๘>
    text <นมฺหิ เวณี น จณฺฑาลี น จมฺหิ กุลคนฺธินี>
    text <โอกฺกากปุตฺโต ภทฺทนฺเต ตฺวํ นุ ทาโสติ มญฺญสิฯ>
  text <๕๙>
    text <โย พฺราหฺมณสหสฺสานิ สทา โภเชติ วีสติํ>
    text <โอกฺกากปุตฺโต ภทฺทนฺเต ตฺวํ นุ ทาโสติ มญฺญสิฯ>
  text <๖๐>
    text <ยสฺส นาคสหสฺสานิ สทา โยเชนฺติ วีสติํ>
    text <โอกฺกากปุตฺโต ภทฺทนฺเต ตฺวํ นุ ทาโสติ มญฺญสิฯ>
  text <๖๑>
    text <ยสฺส อสฺสสหสฺสานิ สทา โยเชนฺติ วีสติํ>
    text <โอกฺกากปุตฺโต ภทฺทนฺเต ตฺวํ นุ ทาโสติ มญฺญสิฯ>
  text <๖๒>
    text <ยสฺส รถสหสฺสานิ สทา โยเชนฺติ วีสติํ>
    text <โอกฺกากปุตฺโต ภทฺทนฺเต ตฺวํ นุ ทาโสติ มญฺญสิฯ>
    text <ยสฺส อุสภสหสฺสานิ สทา โยเชนฺติ วีสติํ>
    text <โอกฺกากปุตฺโต ภทฺทนฺเต ตฺวํ นุ ทาโสติ มญฺญสิ ฯ>
  text <๖๓>
    text <ยสฺส เธนุสหสฺสานิ สทา ทุหนฺติ วีสติํ>
    text <โอกฺกากปุตฺโต ภทฺทนฺเต ตฺวํ นุ ทาโสติ มญฺญสิฯ>
  text <๖๔>
    text <ตคฺฆ เต ทุกฺกฏํ พาเล ยํ ขตฺติยํ มหพฺพลํ>
    text <นาคํ มณฺฑูกวณฺเณน น นํ อกฺขาสิธาคตํ ฯ>
  text <๖๕>
    text <อปราธํ มหาราช ตฺวํ โน ขม รเถสภ>
    text <ยํ ตํ อญฺญาตเวเสน นาญฺญาสิมฺหา อิธาคตํฯ>
  text <๖๖>
    text <มาทิสสฺส น ตํ ฉนฺนํ โยหํ อาฬาริโก ภเว>
    text <ตฺวญฺเญว เม ปสีทสฺสุ นตฺถิ เต เทว ทุกฺกฏํฯ>
  text <๖๗>
    text <คจฺฉ พาเล ขมาเปหิ กุสราชํ มหพฺพลํ>
    text <ขมาปิโต กุโส ราชา โส เต ทสฺสติ ชีวิตํฯ>
  text <๖๘>
    text <ปิตุสฺส วจนํ สุตฺวา เทววณฺณี ปภาวตี>
    text <สิรสา อคฺคหี ปาเท กุสราชํ มหพฺพลํฯ>
  text <๖๙>
    text <ยามา รตฺโย อติกฺกนฺตา ตามา เทว ตยา วินา>
    text <วนฺเท เต สิรสา ปาเท มา เม กุชฺฌํ รเถสภฯ>
  text <๗๐>
    text <สพฺพํ เต ปฏิชานามิ มหาราช สุโณหิ เม>
    text <น จาปิ อปฺปิยํ ตุยฺหํ กเรยฺยามิ อหํ ปุนฯ>
  text <๗๑>
    text <เอวํ เจ ยาจมานาย วจนํ เม น กาหสิ>
    text <อิทานิ มํ ตาโต หนฺตฺวา ขตฺติยานํ ปทสฺสติฯ>
  text <๗๒>
    text <เอวํ เต ยาจมานาย กิํ น กาหามิ เต วโจ>
    text <วิกุทฺโธ ตฺยสฺมิ กลฺยาณิ มา ตฺวํ ภายิ ปภาวติฯ>
  text <๗๓>
    text <สพฺพํ เต ปฏิชานามิ ราชปุตฺติ สุโณหิ เม>
    text <น จาปิ อปฺปิยํ ตุยฺหํ กเรยฺยามิ อหํ ปุนฯ>
  text <๗๔>
    text <ตว กามา หิ สุสฺโสณิ ปหุ ทุกฺขํ ติติกฺขิสํ>
    text <พหุํ มทฺทกุลํ หนฺตฺวา นยิตุํ ตํ ปภาวติฯ>
  text <๗๕>
    text <โยชยนฺตุ รเถ อสฺเส นานาจิตฺเต สมาหิเต>
    text <อถ ทกฺขถ เม เวคํ วิธมนฺตสฺส สตฺตโวฯ>
  text <๗๖>
    text <ตญฺจ ตตฺถ อุทิกฺขิํสุ รญฺโญ มทฺทสฺสนฺเตปุเร>
    text <วิชมฺภมานํ สีหํว โผเฏนฺตํ ทิคุณํ ภุชํฯ>
  text <๗๗>
    text <หตฺถิกฺขนฺธญฺจ อารุยฺห อาโรเปตฺวา ปภาวติํ>
    text <สงฺคามํ โอตริตฺวาน สีหนาทํ นที กุโสฯ>
  text <๗๘>
    text <ตสฺส ตํ นทโต สุตฺวา สีหสฺเสวิตเร มิคา>
    text <ขตฺติยา วิปลายิํสุ กุสสทฺทภยฏฺฏิตา ฯ>
  text <๗๙>
    text <หตฺถาโรหา อนีกฏฺฐา รถิกา ปตฺติการกา>
    text <อญฺญมญฺญสฺส ฉินฺทนฺติ กุสสทฺทภยฏฺฏิตาฯ>
  text <๘๐>
    text <ตสฺมิํ สงฺคามสีสสฺมิํ ปสฺสิตฺวา หฏฺฐ มานโส>
    text <กุสสฺส รญฺโญ เทวินฺโท อทา เวโรจนํ มณิํฯ>
  text <๘๑>
    text <โส ตํ วิชิตฺวา สงฺคามํ ลทฺธา เวโรจนํ มณิํ>
    text <หตฺถิกฺขนฺธคโต ราชา ปาเวกฺขิ นครํ ปุรํฯ>
  text <๘๒>
    text <ชีวคฺคาหํ คเหตฺวาน พนฺธิตฺวา สตฺต ขตฺติเย>
    text <สสุรสฺสุปนาเมสิ อิเม เต เทว สตฺตโวฯ>
  text <๘๓>
    text <สพฺเพว เต วสํ คตา อมิตฺตา วิหตา ตว>
    text <กามํ กโรหิ เต ตยา มุญฺจ วา เต หนสฺสุ วาฯ>
  text <๘๔>
    text <ตุยฺเหว สตฺตโว เอเต น หิ เต มยฺห สตฺตโว>
    text <ตฺวญฺเญว โน มหาราช มุญฺจ วา เต หนสฺสุ วาฯ>
  text <๘๕>
    text <อิมา เต ธีตโร สตฺต เทวกญฺญูปมา สุภา>
    text <ททาหิ เนสํ เอเกกํ โหนฺตุ ชามาตโร ตวฯ>
  text <๘๖>
    text <อมฺหากญฺเจว ตาสญฺจ ตฺวํ โน สพฺเพสมิสฺสโร>
    text <ตฺวญฺเญว โน มหาราช เทหิ เนสํ ยทิจฺฉสิฯ>
  text <๘๗>
    text <เอกเมกสฺส เอเกกํ อทา สีหสฺสโร กุโส>
    text <ขตฺติยานํ ตทา เตสํ รญฺโญ มทฺทสฺส ธีตโรฯ>
  text <๘๘>
    text <ปีณิตา เตน ลาเภน ตุฏฺฐา สีหสฺสเร กุเส>
    text <สกรฏฺฐานิ ปายิํสุ ขตฺติยา สตฺต ตาวเทฯ>
  text <๘๙>
    text <ปภาวติญฺจ อาทาย มณิํ เวโรจนํ สุภํ>
    text <กุสาวติํ กุโส ราชา อคมาสิ มหพฺพโลฯ>
  text <๙๐>
    text <ตฺยสฺสุ เอกรเถ ยนฺตา ปวิสนฺตา กุสาวติํ>
    text <สมานา วณฺณรูเปน นาญฺญมญฺญาติโรจิสุํ ฯ>
  text <๙๑>
    text <มาตา ปุตฺเตน สงฺคจฺฉิ อุภโย จ ชยมฺปตี>
    text <สมคฺคา เต ตทา อาสุํ ผีตํ ธรณิมาวสุนฺติฯ>
  stand <กุสชาตกํ ปฐมํฯ>
  text <  <
  text <๕๓๒ โสณนนฺทชาตกํ ๒>
  text <๙๒>
    text <เทวตา นุสิ คนฺธพฺโพ อทุ สกฺโก ปุรินฺทโท>
    text <มนุสฺสภูโต อิทฺธิมา กถํ ชาเนมุ ตํ มยํฯ>
  text <๙๓>
    text <นาปิ เทโว น คนฺธพฺโพ นาปิ สกฺโก ปุรินฺทโท>
    text <มนุสฺสภูโต อิทฺธิมา เอวํ ชานาหิ ภารธ ฯ>
  text <๙๔>
    text <กตรูปมิทํ โภโต เวยฺยาวจฺจํ อนปฺปกํ>
    text <เทวมฺหิ วสฺสมานมฺหิ อโนวสฺสํ ภวํ อกาฯ>
  text <๙๕>
    text <ตโต วาตาตเป โฆเร สีตจฺฉายํ ภวํ อกา>
    text <ตโต อมิตฺตมชฺเฌสุ สรตาณํ ภวํ อกาฯ>
  text <๙๖>
    text <ตโต ผีตานิ รฏฺฐานิ วสิโน เต ภวํ อกา>
    text <ตโต เอกสตํ ขตฺเย อนุยนฺเต ภวํ อกาฯ>
  text <๙๗>
    text <ปตีตาสฺสุ มยํ โภโต วท ตํ ภญฺช มิจฺฉสิ>
    text <หตฺถิยานํ อสฺสรถํ นาริโย จ อลงฺกตา>
    text <นิเวสนานิ รมฺมานิ มยํ โภโต ททามเสฯ>
  text <๙๘>
    text <อถ วงฺเค วา มคเธ มยํ โภโต ททามเส>
    text <อถ วา อสฺสกาวนฺตี สุมนา ทมฺม เต มยํฯ>
  text <๙๙>
    text <อุปฑฺฒํ วาปิ รชฺชสฺส มยํ โภโต ททามเส>
    text <สเจ เต อตฺโถ รชฺเชน อนุสาส ยทิจฺฉสิฯ>
  text <๑๐๐>
    text <น เม อตฺโถปิ รชฺเชน นคเรน ธเนน วา>
    text <อโถปิ ชนปเทน อตฺโถ มยฺหํ น วิชฺชติฯ>
  text <๑๐๑>
    text <โภโตว รฏฺเฐ วิชิเต อรญฺเญ อตฺถิ อสฺสโม>
    text <ปิตา มยฺหํ ชเนตฺตี จ อุโภ สมฺมนฺติ อสฺสเมฯ>
  text <๑๐๒>
    text <เตสาหํ ปุพฺพาจริเยสุ ปุญฺญํ น ลภามิ กาตเว>
    text <ภวนฺตํ อชฺฌาวรํ กตฺวา โสณํ ยาเจมุ สํวรํฯ>
  text <๑๐๓>
    text <กโรมิ เต ตํ วจนํ ยํ มํ ภณสิ พฺราหฺมณ>
    text <เอตญฺจ โข โน อกฺขาหิ กีวนฺโต โหนฺตุ ยาจกาฯ>
  text <๑๐๔>
    text <ปโรสตํ ชานปทา มหาสาลา จ พฺราหฺมณา>
    text <อิเม จ ขตฺติยา สพฺเพ อภิชาตา ยสสฺสิโน>
    text <ภวญฺจ ราชา มโนโช อลํ เหสฺสนฺติ ยาจกาฯ>
  text <๑๐๕>
    text <หตฺถี อสฺเส จ โยเชนฺตุ รถํ สนฺนยฺห สารถิ>
    text <อาพนฺธนานิ คณฺหาถ ปาทาสุสฺสารยทฺธเช>
    text <อสฺสมํ ตํ คมิสฺสามิ ยตฺถ สมฺมติ โกสิโยฯ>
  text <๑๐๖>
    text <ตโต จ ราชา ปายาสิ เสนาย จตุรงฺคินี>
    text <อคมา อสฺสมํ รมฺมํ ยตฺถ สมฺมติ โกสิโยฯ>
  text <๑๐๗>
    text <กสฺส กาทมฺพโย กาโช เวหาสํ จตุรงฺคุลํ>
    text <อํสํ อสมฺผุสํ เอติ อุทหาราย คจฺฉโตฯ>
  text <๑๐๘>
    text <อหํ โสโณ มหาราช ตาปโส สหิตพฺพโต>
    text <ภรามิ มาตาปิตโร รตฺตินฺทิวมตนฺทิโตฯ>
  text <๑๐๙>
    text <วเน ผลญฺจ มูลญฺจ อาหริตฺวา ทิสมฺปติ>
    text <โปเสมิ มาตาปิตโร ปุพฺเพ กตมนุสฺสรํฯ>
  text <๑๑๐>
    text <อิจฺฉาม อสฺสมํ คนฺตุํ ยตฺถ สมฺมติ โกสิโย>
    text <มคฺคํ โน โสณ อกฺขาหิ เยน คจฺเฉมุ อสฺสมํฯ>
  text <๑๑๑>
    text <อยํ เอกปที ราช เยเนตํ เมฆสนฺนิภํ>
    text <โกวิฬาเรหิ สญฺฉนฺนํ เอตฺถ สมฺมติ โกสิโยฯ>
  text <๑๑๒>
    text <อิทํ วตฺวาน ปกฺกามิ ตรมาโน มหาอิสิ>
    text <เวหาเส อนฺตลิกฺขสฺมิํ อนุสาสิตฺวาน ขตฺติเยฯ>
  text <๑๑๓>
    text <อสฺสมํ ปริมชฺชิตฺวา ปญฺญเปตฺวาน อาสนํ>
    text <ปณฺณสาลํ ปวิสิตฺวา ปิตรํ ปฏิโพธยิฯ>
  text <๑๑๔>
    text <อิเม อายนฺติ ราชาโน อภิชาตา ยสสฺสิโน>
    text <อสฺสมา นิกฺขมิตฺวาน นิสีท ตฺวํ มหาอิเสฯ>
  text <๑๑๕>
    text <ตสฺส ตํ วจนํ สุตฺวา ตรมาโน มหาอิสิ>
    text <อสฺสมา นิกฺขมิตฺวาน สทฺวารมฺหิ อุปาวิสิฯ>
  text <๑๑๖>
    text <ตญฺจ ทิสฺวาน อายนฺตํ ชลนฺตํริว เตชสา>
    text <ขตฺยสงฺฆปริพฺยูฬฺหํ โกสิโย เอตทพฺรวิฯ>
  text <๑๑๗>
    text <กสฺส เภรี มุทิงฺคา จ สงฺขา ปณวทินฺทิมา>
    text <ปุรโต ปฏิปนฺนานิ หาสยนฺตา รเถสภํฯ>
  text <๑๑๘>
    text <กสฺส กญฺจนปฏฺเฏน ปุถุนา วิชฺชุวณฺณินา>
    text <ยุวา กลาปสนฺนทฺโธ โก เอติ สิริยา ชลํฯ>
  text <๑๑๙>
    text <อุกฺกามุขปหฏฺฐํว ขทิรงฺคารสนฺนิภํ>
    text <มุขญฺจ รุจิรา ภาติ โก เอติ สิริยา ชลํฯ>
  text <๑๒๐>
    text <กสฺส ปคฺคหิตํ ฉตฺตํ สสลากํ มโนรมํ>
    text <อาทิจฺจรํสาวรณํ โก เอติ สิริยา ชลํฯ>
  text <๑๒๑>
    text <กสฺส องฺคํ ปริคฺคยฺห วาฬพีชนิมุตฺตมํ>
    text <จรนฺติ วรปุญฺญสฺส หตฺถิกฺขนฺเธน อายโตฯ>
  text <๑๒๒>
    text <กสฺส เสตานิ ฉตฺตานิ อาชานียา จ วมฺมิตา>
    text <สมนฺตา ปริกิเรนฺติ โก เอติ สิริยา ชลํฯ>
  text <๑๒๓>
    text <กสฺส เอกสตํ ขตฺยา อนุยนฺตา ยสสฺสิโน>
    text <สมนฺตานุปริยนฺติ โก เอติ สิริยา ชลํฯ>
  text <๑๒๔>
    text <หตฺถิ อสฺสรถ ปตฺติ เสนา จ จตุรงฺคินี>
    text <สมนฺตานุปริยนฺติ โก เอติ สิริยา ชลํฯ>
  text <๑๒๕>
    text <กสฺเสสา มหตี เสนา ปิฏฺฐิโต อนุวตฺตติ>
    text <อกฺโขภณี อปริยนฺตา สาครสฺเสว อูมิโยฯ>
  text <๑๒๖>
    text <ราชาภิราชา มโนโช อินฺโทว ชยตํ ปติ>
    text <นนฺทสฺสชฺฌาวรํ เอติ อสฺสมํ พฺรหฺมจารินํฯ>
  text <๑๒๗>
    text <ตสฺเสสา มหตี เสนา ปิฏฺฐิโต อนุวตฺตติ>
    text <อกฺโขภณี อปริยนฺตา สาครสฺเสว อูมิโยฯ>
  text <๑๒๘>
    text <อนุลิตฺตา จนฺทเนน กาสิกุตฺตมธาริโน>
    text <สพฺเพ ปญฺชลิกา หุตฺวา อิสีนํ อชฺฌุปาคมุํฯ>
  text <๑๒๙>
    text <กจฺจิ นุ โภโต กุสลํ กจฺจิ โภโต อนามยํ>
    text <กจฺจิ อุญฺเฉน ยาเปถ กจฺจิ มูลผลา พหูฯ>
  text <๑๓๐>
    text <กจฺจิ ฑํสา มกสา จ อปฺปเมว สรีสปา>
    text <วเน วาฬมิคากิณฺเณ กจฺจิ หิํสา น วิชฺชติฯ>
  text <๑๓๑>
    text <กุสลญฺเจว โน ราช อโถ ราช อนามยํ>
    text <อโถ อุญฺเฉน ยาเปม อโถ มูลผลา พหูฯ>
  text <๑๓๒>
    text <อโถ ฑํสา มกสา จ อปฺปเมว สรีสปา>
    text <วเน วาฬมิคากิณฺเณ หิํสา มยฺหํ น วิชฺชติฯ>
  text <๑๓๓>
    text <พหูนิ วสฺสปูคานิ อสฺสเม สมฺมตํ อิธ>
    text <นาภิชานามิ อุปฺปนฺนํ อาพาธํ อมโนรมํฯ>
  text <๑๓๔>
    text <สฺวาคตํ เต มหาราช อโถ เต อทุราคตํ>
    text <อิสฺสโรสิ อนุปฺปตฺโต ยํ อิธตฺถิ ปเวทยฯ>
  text <๑๓๕>
    text <ตินฺทุกานิ ปิยาลานิ มธุเก กาสุมาริโย>
    text <ผลานิ ขุทฺทกปฺปานิ ภุญฺช ราช วรํ วรํฯ>
  text <๑๓๖>
    text <อิทมฺปิ ปานียํ สีตํ อาภตํ คิริคพฺภรา>
    text <ตโต ปิว มหาราช สเจ ตฺวํ อภิกงฺขสิฯ>
  text <๑๓๗>
    text <ปฏิคฺคหิตํ ยํ ทินฺนํ สพฺพสฺส อคฺฆิยํ กตํ>
    text <นนฺทสฺสาปิ นิสาเมถ วจนํ โส ปวกฺขติฯ>
  text <๑๓๘>
    text <อชฺฌาวรมฺหา นนฺทสฺส โภโต สนฺติกมาคตา>
    text <สุณาตุ ภวํ วจนํ นนฺทสฺส ปริสาย จฯ>
  text <๑๓๙>
    text <ปโรสตํ ชานปทา มหาสาลา จ พฺราหฺมณา>
    text <อิเม จ ขตฺติยา สพฺเพ อภิชาตา ยสสฺสิโน>
    text <ภวญฺจ ราชา มโนโช อนุมญฺญนฺตุ เม วโจฯ>
  text <๑๔๐>
    text <เย จ สนฺติ สมีตาโร ยกฺขานิ อิธ มสฺสเม>
    text <อรญฺเญ ภูตภพฺยานิ สุณนฺตุ วจนํ มมฯ>
  text <๑๔๑>
    text <นโม กตฺวาน ภูตานํ อิสิํ วกฺขามิ สุพฺพตํ>
    text <โส ตฺยาหํ ทกฺขิณา พาหุ ตว โกสิย สมฺมโตฯ>
  text <๑๔๒>
    text <ปิตรํ เม ชเนตฺติญฺจ ภตฺตุกามสฺส เม สโต>
    text <วีร ปุญฺญมิทํ ฐานํ มา มํ โกสิย วารยฯ>
  text <๑๔๓>
    text <สพฺภิ เหตํ อุปญฺญาตํ มเมตํ อุปนิสฺสช>
    text <อุฏฺฐานปาริจริยาย ทีฆรตฺตํ ตยา กตํ>
    text <มาตาปิตูสุ ปุญฺญานิ มม โลกทโท ภวฯ>
  text <๑๔๔>
    text <ตเถว สนฺติ มนุชา ธมฺเม ธมฺมปทํ วิทู>
    text <มคฺโค สคฺคสฺส โลกสฺส ยถา ชานาสิ ตฺวํ อิเสฯ>
  text <๑๔๕>
    text <อุฏฺฐานปาริจริยาย มาตาปิตุสุขาวหํ>
    text <ตํ มํ ปุญฺญา นิวาเรติ อริยมคฺคาวโร นโรฯ>
  text <๑๔๖>
    text <สุณนฺตุ โภนฺโต วจนํ ภาตุรชฺฌาวรา มม>
    text <กุลวํสํ มหาราช โปราณํ ปริหาปยํ>
    text <อธมฺมจารี เชฏฺเฐสุ นิรยํ โสปปชฺชติ ฯ>
  text <๑๔๗>
    text <เย จ ธมฺมสฺส กุสลา โปราณสฺส ทิสมฺปติ>
    text <จาริตฺเตน จ สมฺปนฺนา น เต คจฺฉนฺติ ทุคฺคติํฯ>
  text <๑๔๘>
    text <มาตาปิตา จ ภาตา จ ภคินี ญาติพนฺธวา>
    text <สพฺเพ เชฏฺฐสฺส เต ภารา เอวํ ชานาหิ ภารธ ฯ>
  text <๑๔๙>
    text <อาทิยิตฺวา ครุํ ภารํ นาวิโก วิย อุสฺสเห>
    text <ธมฺมญฺจ นปฺปมชฺชามิ เชฏฺโฐ จสฺมิ รเถสภฯ>
  text <๑๕๐>
    text <อธิคมา ตเม ญาณํ ชาลํว ชาตเวทโต>
    text <เอวเมว โน ภวํ ธมฺมํ โกสิโย ปวิทํสยิฯ>
  text <๑๕๑>
    text <ยถา อุทยมาทิจฺโจ วาสุเทโว ปภงฺกโร>
    text <ปาณีนํ ปวิทํเสติ รูปํ กลฺยาณปาปกํ>
    text <เอวเมว โน ภวํ ธมฺมํ โกสิโย ปวิทํสยิฯ>
  text <๑๕๒>
    text <เอวํ เม ยาจมานสฺส อญฺชลิํ นาวพุชฺฌถ>
    text <ตว ปทฺธจโร เหสฺสํ วุฏฺฐิโต ปริจารโกฯ>
  text <๑๕๓>
    text <อทฺธา นนฺท วิชานาสิ สทฺธมฺมํ สพฺภิ เทสิตํ>
    text <อริโย อริยสมาจาโร พาฬฺหํ ตฺวํ มม รุจฺจสิฯ>
  text <๑๕๔>
    text <ภวนฺตํ วทามิ โภติญฺจ สุณาถ วจนํ มม>
    text <นายํ ภาโร ภารมโต อหุ มยฺหํ กุทาจนํฯ>
  text <๑๕๕>
    text <ตํ มํ อุปฏฺฐิตํ สนฺตํ มาตาปิตุสุขาวหํ>
    text <นนฺโท อชฺฌาวรํ กตฺวา อุปฏฺฐานาย ยาจติฯ>
  text <๑๕๖>
    text <โย เว อิจฺฉติ กาเมน สนฺตานํ พฺรหฺมจารินํ>
    text <นนฺทํ โว วรถ เอโก กํ นนฺโท อุปติฏฺฐตุฯ>
  text <๑๕๗>
    text <ตยา ตาต อนุญฺญาตา โสณ ตํ นิสฺสิตา มยํ>
    text <อุปฆาตุํ ลเภ นนฺทํ มุทฺธนิ พฺรหฺมจารินํฯ>
  text <๑๕๘>
    text <อสฺสตฺถสฺเสว ตรุณํ ปวาฬํ มาลุเตริตํ>
    text <จิรสฺสํ นนฺทํ ทิสฺวาน หทยํ เม ปเวธติฯ>
  text <๑๕๙>
    text <ยทา สุตฺตาปิ สุปิเน นนฺทํ ปสฺสามิ อาคตํ>
    text <อุทคฺคา สุมนา โหมิ นนฺโท โน อาคโต อยํฯ>
  text <๑๖๐>
    text <ยทา จ ปฏิพุชฺฌิตฺวา นนฺทํ ปสฺสามิ นาคตํ>
    text <ภิยฺโย อาวิสตี โสโก โทมนสฺสญฺจนปฺปกํฯ>
  text <๑๖๑>
    text <สาหํ อชฺช จิรสฺสมฺปิ นนฺทํ ปสฺสามิ อาคตํ>
    text <ภตฺตุจฺจ มยฺหญฺจ ปิโย นนฺโท โน ปาวิสี ฆรํฯ>
  text <๑๖๒>
    text <ปิตุปิ นนฺโท สุปฺปิโย ยํ นนฺโท นปฺปวเส ฆรา>
    text <ลภตู ตาต นนฺโท ตํ มํ นนฺโท อุปติฏฺฐตุฯ>
  text <๑๖๓>
    text <อนุกมฺปิกา ปติฏฺฐา จ ปุพฺเพ รสทที จ โน>
    text <มคฺโค สคฺคสฺส โลกสฺส มาตา ตํ วรเต อิเสฯ>
  text <๑๖๔>
    text <ปุพฺเพ รสทที โคตฺตี มาตา ปุญฺญูปสํหิตา>
    text <มคฺโค สคฺคสฺส โลกสฺส มาตา ตํ วรเต อิเสฯ>
  text <๑๖๕>
    text <อากงฺขมานา ปุตฺตผลํ เทวตาย นมสฺสติ>
    text <นกฺขตฺตานิ จ ปุจฺฉติ อุตุสํวจฺฉรานิ จฯ>
  text <๑๖๖>
    text <ตสฺสา อุตุมฺหิ นฺหาตาย โหติ คพฺภสฺส โวกฺกโม>
    text <เตน โทหฬินี โหติ สุหทา เตน วุจฺจติฯ>
  text <๑๖๗>
    text <สํวจฺฉรํ วา อูนํ วา ปริหริตฺวา วิชายติ>
    text <เตน สา ชนยนฺตีติ ชเนตฺติ เตน วุจฺจติฯ>
  text <๑๖๘>
    text <ถนขีเรน คีเตน องฺคปาวุรเณน จ>
    text <โรทนฺตํ ปุตฺตํ โตเสติ โตเสนฺตี เตน วุจฺจติฯ>
  text <๑๖๙>
    text <ตโต วาตาตเป โฆเร มมํ กตฺวา อุทิกฺขติ>
    text <ทารกํ อปฺปชานนฺตํ โปเสนฺตี เตน วุจฺจติฯ>
  text <๑๗๐>
    text <ยญฺจ มาตุธนํ โหติ ยญฺจ โหติ ปิตุทฺธนํ>
    text <อุภยมฺเปตสฺส โคเปติ อปิ ปุตฺตสฺส โน สิยาฯ>
  text <๑๗๑>
    text <เอวํ ปุตฺต อทุํ ปุตฺต อิติ มาตา วิหญฺญติ>
    text <ปมตฺตํ ปรทาเรสุ นิสีเถ ปตฺตโยพฺพเน>
    text <สายํ ปุตฺตํ อนายนฺตํ อิติ มาตา วิหญฺญติฯ>
  text <๑๗๒>
    text <เอวํ กิจฺฉา ภโต โปโส มาตุ อปริจารโก>
    text <มาตริ มิจฺฉา จริตฺวาน นิรยํ โสปปชฺชติฯ>
  text <๑๗๓>
    text <เอวํ กิจฺฉา ภโต โปโส ปิตุ อปริจารโก>
    text <ปิตริ มิจฺฉา จริตฺวาน นิรยํ โสปปชฺชติฯ>
  text <๑๗๔>
    text <ธนาปิ ธนกามานํ นสฺสติ อิติ เม สุตํ>
    text <มาตรํ อปริจริตฺวาน กิจฺฉํ วา โส นิคจฺฉติฯ>
  text <๑๗๕>
    text <ธนาปิ ธนกามานํ นสฺสติ อิติ เม สุตํ>
    text <ปิตรํ อปริจริตฺวาน กิจฺฉํ วา โส นิคจฺฉติฯ>
  text <๑๗๖>
    text <อานนฺโท จ ปโมโท จ สทา หสิตกีฬิตํ>
    text <มาตรํ ปริจริตฺวาน ลพฺภเมตํ วิชานโตฯ>
  text <๑๗๗>
    text <อานนฺโท จ ปโมโท จ สทา หสิตกีฬิตํ>
    text <ปิตรํ ปริจริตฺวาน ลพฺภเมตํ วิชานโตฯ>
  text <๑๗๘>
    text <ทานญฺจ เปยฺยวชฺชญฺจ อตฺถจริยา จ ยา อิธ>
    text <สมานตฺตตา จ ธมฺเมสุ ตตฺถ ตตฺถ ยถารหํ>
    text <เอเต โข สงฺคหา โลเก รถสฺสาณีว ยายโตฯ>
  text <๑๗๙>
    text <เอเต จ สงฺคหา นาสฺสุ น มาตา ปุตฺตการณา>
    text <ลเภถ มานํ ปูชํ วา ปิตา วา ปุตฺตการณาฯ>
  text <๑๘๐>
    text <ยสฺมา จ สงฺคหา เอเต สมฺมเปกฺขนฺติ ปณฺฑิตา>
    text <ตสฺมา มหตฺตํ ปปฺโปนฺติ ปาสํสา จ ภวนฺติ เตฯ>
  text <๑๘๑>
    text <พฺรหฺมาติ มาตาปิตโร ปุพฺพาจริยาติ วุจฺจเร>
    text <อาหุเนยฺยา จ ปุตฺตานํ ปชาย อนุกมฺปกาฯ>
  text <๑๘๒>
    text <ตสฺมา หิ เน นมสฺเสยฺย สกฺกเรยฺย จ ปณฺฑิโต>
    text <อนฺเนน อโถ ปาเนน วตฺเถน สยเนน จ>
    text <อุจฺฉาทเนน นฺหาปเนน ปาทานํ โธวเนน จฯ>
  text <๑๘๓>
    text <ตาย นํ ปาริจริยาย มาตาปิตูสุ ปณฺฑิตา>
    text <อิเธว นํ ปสํสนฺติ เปจฺจ สคฺเค ปโมทตีติฯ>
    text <อถ สตฺตติมมฺหิ นิปาตวเร สภาวนฺตุ กุสาวติราชวโร>
    text <อถ โสณสุนนฺทวโร จ ปุน อภิวาสิตสตฺตติมมฺหิ สุเตติฯ>
  stand <โสณนนฺทชาตกํ ทุติยํฯ>
  stand <สตฺตตินิปาตํ นิฏฺฐิตํฯ>
  text <ตสฺสุทฺทานํ>
