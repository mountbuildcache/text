text <๑๘ ปณฺณาสนิปาโต>
  text <  <
  text <๕๒๖ นิฬินิกาชาตกํ ๑>
  text <๑>
    text <อุทฺทยฺหเต ชนปโท รฏฺฐญฺจาปิ วินสฺสติ>
    text <เอหิ นิฬินิเก คจฺฉ ตํ เม พฺราหฺมณมานยฯ>
  text <๒>
    text <นาหํ ทุกฺขกฺขมา ราช นาหํ อทฺธานโกวิทา>
    text <กถํ อหํ คมิสฺสามิ วนํ กุญฺชรเสวิตํฯ>
  text <๓>
    text <ผีตํ ชนปทํ คนฺตฺวา หตฺถินา จ รเถน จ>
    text <ทารุสงฺฆาฏยาเนน เอวํ คจฺฉ นิฬินิเกฯ>
  text <๔>
    text <หตฺถิอสฺสรเถ ปตฺตี คจฺเฉวาทาย ขตฺติเย>
    text <ตเวว วณฺณรูเปน วสํ ตมานยิสฺสสิฯ>
  text <๕>
    text <กทลีธชปญฺญาโณ อาภุชีปริวาริโต>
    text <เอโส ปทิสฺสติ รมฺโม อิสิสิงฺคสฺส อสฺสโมฯ>
  text <๖>
    text <เอโส อคฺคิสฺส สงฺขาโต เอโส ธูโม ปทิสฺสติ>
    text <มญฺเญ โน อคฺคิํ หาเปติ อิสิสิงฺโค มหิทฺธิโกฯ>
  text <๗>
    text <ตญฺจ ทิสฺวาน อายนฺติํ อามุตฺตมณิกุณฺฑลํ>
    text <อิสิสิงฺโค ปาวิสิ ภีโต อสฺสมํ ปณฺณฉาทนํฯ>
  text <๘>
    text <อสฺสมสฺส จ สา ทฺวาเร เคณฺฑุเกนสฺส กีฬติ>
    text <วิทํสยนฺตี องฺคานิ คุยฺหํ ปกาสิตานิ จฯ>
  text <๙>
    text <ตญฺจ ทิสฺวาน กีฬนฺติํ ปณฺณสาลคโต ชฏี>
    text <อสฺสมา นิกฺขมิตฺวาน อิทํ วจนมพฺรวิฯ>
  text <๑๐>
    text <อมฺโภ โก นาม โส รุกฺโข ยสฺส เตวํคตํ ผลํ>
    text <ทูเรปิ ขิตฺตํ ปจฺเจติ น ตํ โอหาย คจฺฉติฯ>
  text <๑๑>
    text <อสฺสมสฺส มม พฺรหฺเม สมีเป คนฺธมาทเน>
    text <พหโว ตาทิสา รุกฺขา ยสฺส เตวํคตํ ผลํ>
    text <ทูเรปิ ขิตฺตํ ปจฺเจติ น มํ โอหาย คจฺฉติฯ>
  text <๑๒>
    text <เอตู ภวํ อสฺสมิมํ อเทตุ ปชฺชญฺจ ภกฺขญฺจ ปฏิจฺฉ ทมฺมิ>
    text <อิทมาสนํ อตฺร ภวํ นิสีทตุ อิโต ภวํ มูลผลานิ ภุญฺชตุ ฯ>
  text <๑๓>
    text <กิํ เต อิทํ อูรูนมนฺตรสฺมิํ สุปิจฺฉิตํ กณฺหริวปฺปกาสติ>
    text <อกฺขาหิ เม ปุจฺฉิโต เอตมตฺถํ โกเส นุ เต อุตฺตมงฺคํ ปวิฏฺฐํฯ>
  text <๑๔>
    text <อหํ วเน มูลผเลสนํ จรํ อาสาทยิํ อจฺฉํ สุโฆรรูปํ>
    text <โส มํ ปติตฺวา สหสาชฺฌปตฺโต ปนุชฺช มํ อพฺพหิ อุตฺตมงฺคํฯ>
  text <๑๕>
    text <สฺวายํ วโณ ขชฺชติ กณฺฑุวายติ สพฺพญฺจ กาลํ น ลภามิ สาตํ>
    text <ปโห ภวํ กณฺฑุมิมํ วิเนตุํ กุรุตํ ภวํ ยาจิโต พฺราหฺมณตฺถํฯ>
  text <๑๖>
    text <คมฺภีรรูโป เต วโณ สโลหิโต อปูติโก วณคนฺโธ มหา จ>
    text <กโรมิ เต กิญฺจิ กสายโยคํ ยถา ภวํ ปรมสุขี ภเวยฺยฯ>
  text <๑๗>
    text <น มนฺตโยคา น กสายโยคา น โอสธา พฺรหฺมจาริ กมนฺติ>
    text <ฆฏฺเฏ มุทุเกน วิเนหิ กณฺฑุํ ยถา อหํ ปรมสุขี ภเวยฺยํฯ>
  text <๑๘>
    text <อิโต นุ โภโต กตเมน อสฺสโม กจฺจิ ภวํ อภิรมสิ อรญฺเญ>
    text <กจฺจิ นุ เต มูลผลํ ปหูตํ กจฺจิ ภวนฺตํ น วิหิํสนฺติ วาฬาฯ>
  text <๑๙>
    text <อิโต อุชุํ อุตฺตรายํ ทิสายํ เขมานที หิมวตา ปภาวี>
    text <ตสฺสา ตีเร อสฺสโม มยฺห รมฺโม อโห ภวํ อสฺสมํ มยฺหํ ปสฺเสฯ>
  text <๒๐>
    text <อมฺพา จ สาลา ติลกา จ ชมฺพุโย อุทฺทาลกา ปาฏลิโย จ ผุลฺลา>
    text <สมนฺตโต กิมฺปุริสาภิคีตํ อโห ภวํ อสฺสมํ มยฺหํ ปสฺเสฯ>
  text <๒๑>
    text <ตาลา จ มูลา จ ผลา จ เมตฺถ วณฺเณน คนฺเธน อุเปตรูปํ>
    text <ตํ ภูมิภาเคหิ อุเปตรูปํ อโห ภวํ อสฺสมํ มยฺหํ ปสฺเสฯ>
  text <๒๑>
    text <ผลา จ มูลา จ ปหูตเมตฺถ วณฺเณน คนฺเธน รเสนุเปตา>
    text <อายนฺติ จ ลุทฺทกา ตํ ปเทสํ มา เม ตโต มูลผลํ อหาสุํฯ>
  text <๒๓>
    text <ปิตา มมํ มูลผเลสนํ คโต อิทานิ อาคจฺฉติ สายกาเล>
    text <อุโภว คจฺฉามเส อสฺสมํ ตํ ยาว ปิตา มูลผลโต เอตุฯ>
  text <๒๔>
    text <อญฺเญ พหู อิสโย สาธุรูปา ราชีสโย อนุมคฺเค วสนฺติ>
    text <เต เยว ปุจฺเฉสิ มมสฺสมํ ตํ เต ตํ นยิสฺสนฺติ มมํ สกาเสฯ>
  text <๒๕>
    text <น เต กฏฺฐานิ ภินฺนานิ น เต อุทกมาภตํ>
    text <อคฺคีปิ เต น หาปิโต กิํ นุ มนฺโทว ฌายสิฯ>
  text <๒๖>
    text <ภินฺนานิ กฏฺฐานิ หุโต จ อคฺคิ ตปนีปิ เต สมิตา พฺรหฺมจารี>
    text <ปีฐญฺจ มยฺหํ อุทกญฺจ โหติ รมสิ ตุวํ พฺรหฺมภูโต ปุรตฺถาฯ>
  text <๒๗>
    text <อภินฺนกฏฺโฐสิ อนาภโตทโก อหาปิตคฺคีสิ อสิทฺธโภชโน>
    text <น เม ตุวํ อาลปสี มมชฺช นฏฺฐํ นุ กิํ เจตสิกญฺจ ทุกฺขํฯ>
  text <๒๘>
    text <อิธาคมา ชฏิโล พฺรหฺมจารี สุทสฺสเนยฺโย สุตนู วิเนติ>
    text <เนวาติทีโฆ น ปนาติรสฺโส สุกณฺหกณฺหจฺฉทเนหิ โภโตฯ>
  text <๒๙>
    text <อมสฺสุชาโต อปุราณวณฺณี อาธารรูปญฺจ ปนสฺส กณฺเฐ>
    text <ทฺเว ยมา คณฺฑา อุเรสุ ชาตา สุวณฺณตินฺทุกนิภา ปภสฺสราฯ>
  text <๓๐>
    text <มุขญฺจ ตสฺส ภุสทสฺสเนยฺยํ กณฺเณสุ ลมฺพนฺติ จ กุญฺจิตคฺคา>
    text <เต โชตเร จรโต มาณวสฺส สุตฺตญฺจ ยํ สํยมนํ ชฏานํฯ>
  text <๓๑>
    text <อญฺญา จ ตสฺส สํยมานิ จตสฺโส นีลา ปีตา โลหิติกา จ เสตา>
    text <ตา ปิํสเร จรโต มาณวสฺส ติริฏิ สงฺฆาริว ปาวุสมฺหิฯ>
  text <๓๒>
    text <น มิขลํ มุญฺชมยํ ธาเรติ น สนฺถเร โน ปน ปพฺพชสฺส>
    text <ตา โชตเร ชฆนนฺตเร วิลคฺคา สเตรตา วิชฺชุริวนฺตลิกฺเขฯ>
  text <๓๓>
    text <อขีลกานิ จ อวณฺฏกานิ เหฏฺฐา นภฺยา กฏิสโมหิตานิ>
    text <อฆฏฺฏิตา นิจฺจกีฬํ กโรนฺติ หํ ตาต กิํรุกฺขผลานิ ตานิฯ>
  text <๓๔>
    text <ชฏา จ ตสฺส ภุสทสฺสเนยฺยา ปโรสตํ เวลฺลิตคฺคา สุคนฺธา>
    text <ทฺเวธา สิโร สาธุ วิภตฺตรูโป อโห นุ โข มยฺห ตถา ชฏาสฺสุฯ>
  text <๓๕>
    text <ยทา จ โส ปกิรติ ตา ชฏาโย วณฺเณน คนฺเธน อุเปตรูปา>
    text <นีลุปฺปลํ วาตสเมริตํว ตเถว สํวาติ ปนสฺสโม อยํฯ>
  text <๓๖>
    text <ปงฺโก จ ตสฺส ภุสทสฺสเนยฺโย เนตาทิโส ยาทิโส มยฺหํ กาเย>
    text <โส วายตี เอริโต มาลุเตน วนํ ยถา อคฺคคิมฺเห สุผุลฺลํฯ>
  text <๓๗>
    text <นิหนฺติ โส รุกฺขผลํ ปถพฺยา สุจิตฺตรูปํ รุจิรํ ทสฺสเนยฺยํ>
    text <ขิตฺตญฺจ ตสฺส ปุนเรติ หตฺถํ หํ ตาต กิํรุกฺขผลํ นุ โข ตํฯ>
  text <๓๘>
    text <ทนฺตา จ ตสฺส ภุสทสฺสเนยฺยา สุทฺธา สมา สงฺขวรูปปนฺนา>
    text <มโน ปสาเทนฺติ วิวริยมานา น หิ นูน โส สากมขาทิ เตหิฯ>
  text <๓๙>
    text <อกกฺกสํ อคฺคฬิตํ มุหุํ มุทุํ อุชุํ อนุทฺธตํ อจปลมสฺส ภาสิตํ>
    text <รุทํ มนุญฺญํ กรวีกสุสฺสรํ หทยงฺคมํ รญฺชยเตว เม มโนฯ>
  text <๔๐>
    text <พินฺทุสฺสโร นาติวิสฏฺฐวากฺโย น นูน สชฺฌายมติปฺปยุตฺโต>
    text <อิจฺฉามิ โภ ตํ ปุนเทว ทฏฺฐุํ มิตฺโต หิ เม มาณโวหุ ปุรตฺถาฯ>
  text <๔๑>
    text <สุสนฺธิ สพฺพตฺถ วิมฏฺฐิมํ วณํ ปุถู สุชาตํ ขรปตฺตสนฺนิภํ>
    text <เตเนว มํ อุตฺตริยาน มาณโว วิวริตํ อูรุํ ชฆเนน ปีฬยิฯ>
  text <๔๒>
    text <ตปนฺติ อาภนฺติ วิโรจเร จ สเตรตา วิชฺชุริวนฺตลิกฺเข>
    text <พาหา มุทู อญฺชนโลมสาทิสา วิจิตฺรวฏฺฏงฺคุลิกาสฺส โสภเรฯ>
  text <๔๓>
    text <อกกฺกสงฺโค น จ ทีฆโลโม นขาสฺส ทีฆา อปิ โลหิตคฺคา>
    text <มุทูหิ พาหาหิ ปลิสฺสชนฺโต กลฺยาณรูโป รมยํ อุปฏฺฐหิฯ>
  text <๔๔>
    text <ทุมสฺส ตูลูปนิภา ปภสฺสรา สุวณฺณกมฺพุตลวฏฺฏสุจฺฉวี>
    text <หตฺถา มุทู เตหิ มํ สํผุสิตฺวา อิโต คโต เตน มํ ทหนฺติ ตาตฯ>
  text <๔๕>
    text <น นูน โส ขาริวิธํ อหาสิ น นูน โส กฏฺฐานิ สยํ อภญฺชิ>
    text <น นูน โส หนฺติ ทุเม กุฐาริยา น หิสฺส หตฺเถสุ ขิลานิ อตฺถิฯ>
  text <๔๖>
    text <อจฺโฉ จ โข ตสฺส วณํ อกาสิ โส มํพฺรวิ สุขิตํ มํ กโรหิ>
    text <ตาหํ กริํ เตน มมาสิ โสขฺยํ โส จพฺรวิ สุขิโตสฺมีติ พฺรหฺเมฯ>
  text <๔๗>
    text <อยญฺจ เต มาลุวปณฺณสนฺถตา วิกิณฺณรูปาว มยา จ เตน จ>
    text <กิลนฺตรูปา อุทเก รมิตฺวา ปุนปฺปุนํ ปณฺณกุฏิํ วชามฯ>
  text <๔๘>
    text <น มชฺช มนฺตา ปฏิภนฺติ ตาต น อคฺคิหุตฺตํ นปิ ยญฺญตนฺตํ>
    text <น จาปิ เต มูลผลานิ ภุญฺเช ยาว น ปสฺสามิ ตํ พฺรหฺมจาริํฯ>
  text <๔๙>
    text <อทฺธา ปชานาสิ ตุวมฺปิ ตาต ยสฺสํ ทิสํ วสเต พฺรหฺมจารี>
    text <ตํ มํ ทิสํ ปาปย ตาต ขิปฺปํ มา เต อหํ อมริมสฺสมมฺหิฯ>
  text <๕๐>
    text <วิจิตฺรผุลฺลํ หิ วนํ สุตํ มยา ทิชาภิฆุฏฺฐํ ทิชสงฺฆเสวิตํ>
    text <ตํ มํ วนํ ปาปย ตาต ขิปฺปํ ปุรา เต ปาณํ วิชหามิ อสฺสเมฯ>
  text <๕๑>
    text <อิมสฺมาหํ โชติรเส วนมฺหิ คนฺธพฺพเทวจฺฉรสงฺฆเสวิเต>
    text <อิสีนมาวาเส สนนฺตนมฺหิ เนตาทิสํ อรติํ ปาปุเณถฯ>
  text <๕๒>
    text <ภวนฺติ มิตฺตานิ อโถ น โหนฺติ ญาตีสุ มิตฺเตสุ กโรนฺติ เปมํ>
    text <อยญฺจ ชมฺโม กิสฺส วา นิวิฏฺโฐ โย เนว ชานาติ กุโตมฺหิ อาคโตฯ>
  text <๕๓>
    text <สํวาเสน หิ มิตฺตานิ สนฺธิยนฺติ ปุนปฺปุนํ>
    text <สฺเวว มิตฺโต อสํคนฺตุ อสํวาเสน ชีรติฯ>
  text <๕๔>
    text <สเจ ตุวํ ทกฺขสิ พฺรหฺมจาริํ สเจ ตุวํ สลฺลเป พฺรหฺมจารินา>
    text <สมฺปนฺนสสฺสํว มโหทเกน ตโปคุณํ ขิปฺปมิมํ ปหิสฺสสิ ฯ>
  text <๕๕>
    text <ปุนปิ เจ ทกฺขสิ พฺรหฺมจาริํ ปุนปิ เจ สลฺลเป พฺรหฺมจารินา>
    text <สมฺปนฺนสสฺสํว มโหทเกน อุสฺมาคตํ ขิปฺปมิมํ ปหิสฺสสิฯ>
  text <๕๖>
    text <ภูตานิ เหตานิ จรนฺติ ตาต วิรูปรูเปน มนุสฺสโลเก>
    text <น ตานิ เสเวถ นโร สปญฺโญ อาสชฺช นํ นสฺสติ พฺรหฺมจารีติฯ>
  stand <นิฬินิกาชาตกํ ปฐมํฯ>
  text <  <
  text <๕๒๗ อุมฺมาทนฺตีชาตกํ ๒>
  text <๕๗>
    text <นิเวสนํ กสฺส นุทํ สุนนฺท ปากาเรน ปณฺฑุมเยน คุตฺตํ>
    text <กา ทิสฺสติ อคฺคิสิขาว ทูเร เวหายสํ ปพฺพตคฺเคว อจฺจิฯ>
  text <๕๘>
    text <ธีตา นฺวยํ กสฺส สุนนฺท โหติ สุณิสา นฺวยํ กสฺส อโถปิ ภริยา>
    text <อกฺขาหิ เม ขิปฺปมิเธว ปุฏฺโฐ อวาวฏา ยทิ วา อตฺถิ ภตฺตาฯ>
  text <๕๙>
    text <อหญฺหิ ชานามิ ชนินฺท เอตํ มตฺยา จ เปตฺยา จ อโถปิ อสฺสา>
    text <ตเวว โส ปุริโส ภูมิปาล รตฺตินฺทิวํ อปฺปมตฺโต ตวตฺเถฯ>
  text <๖๐>
    text <อิทฺโธ จ ผีโต จ สุวฑฺฒิโต จ อมจฺโจ จ เต อญฺญตโร ชนินฺท>
    text <ตสฺเสสา ภริยาภิปารกสฺส อุมฺมาทนฺตี นามเธยฺเยน ราชฯ>
  text <๖๑>
    text <อมฺโภ อมฺโภ นามมิทํ อิมิสฺสา มตฺยา จ เปตฺยา จ กตํ สุสาธุ>
    text <ตทา หิ มยฺหํ อวโลกยนฺตี อุมฺมตฺตกํ อุมฺมทนฺตี อกาสิฯ>
  text <๖๒>
    text <ยา ปุณฺณมาเส มิคมนฺทโลจนา อุปาวิสิ ปุณฺฑรีกตฺตจงฺคี>
    text <ทฺเว ปุณฺณมาโย ตทหู อมญฺญหํ ทิสฺวาน ปาราวตรตฺตวาสินิํฯ>
  text <๖๓>
    text <อฬารปมฺเหหิ สุเภหิ วคฺคุภิ ปโลภยนฺตี มํ ยทา อุทิกฺขติ>
    text <วิชมฺภมานา หรเตว เม มโน ชาตา วเน กิมฺปุริสีว ปพฺพเตฯ>
  text <๖๔>
    text <ตทา หิ พฺรหตี สามา อามุตฺตมณิกุณฺฑลา>
    text <เอกจฺจวสนา นารี มิคี ภนฺตาวุทิกฺขติฯ>
  text <๖๕>
    text <กทาสฺสุ มํ ตมฺพนขา สุโลมา พาหามุทู จนฺทนสารลิตฺตา>
    text <วฏฺฏงฺคุลี สนฺนตธีรกุตฺติยา นารี อุปญฺญิสฺสติ สีสโต สุภาฯ>
  text <๖๖>
    text <กทาสฺสุ มํ กญฺจนชาลุรจฺฉทา ธีตา ติรีฏิสฺส วิลคฺคมชฺฌา>
    text <มุทูหิ พาหาหิ ปลิสฺสชิสฺสติ พฺรหาวเน ชาตทุมํว มาลุวาฯ>
  text <๖๗>
    text <กทาสฺสุ ลาขารสรตฺตสุจฺฉวี พินฺทุตฺถนี ปุณฺฑรีกตฺตจงฺคี>
    text <มุขํ มุเขน อุปนามยิสฺสติ โสณฺโฑว โสณฺฑสฺส สุราย ถาลํฯ>
  text <๖๘>
    text <ยทาทฺทสํ ตํ ติฏฺฐนฺติํ สพฺพภทฺทํ มโนรมํ>
    text <ตโต สกสฺส จิตฺตสฺส นาวโพธามิ กญฺจินํ ฯ>
  text <๖๙>
    text <อุมฺมาทนฺติมหํ ทฏฺฐา อามุตฺตมณิกุณฺฑลํ>
    text <น สุปามิ ทิวารตฺติํ สหสฺสํว ปราชิโตฯ>
  text <๗๐>
    text <สกฺโก เจ เม วรํ ทชฺชา โส จ ลพฺเภถ เม วโร>
    text <เอกรตฺตํ ทฺวิรตฺตํ วา ภเวยฺยํ อภิปารโก>
    text <อุมฺมาทนฺตฺยา รมิตฺวาน สิวิราชา ตโต สิยํ ฯ>
  text <๗๑>
    text <ภูตานิ เม ภูตปตี นมสฺสโต อาคมฺม ยกฺโข อิทเมตทพฺรวิ>
    text <รญฺโญ มโน อุมฺมทนฺตฺยา นิวิฏฺโฐ ททามิ เต ตํ ปริจารยสฺสุฯ>
  text <๗๒>
    text <ปุญฺญา วิธํเส อมโร น จมฺหิ ชโน จ เม ปาปมิทญฺจ ชญฺญา>
    text <ภุโส จ ตฺยสฺส มนโส วิฆาโต ทตฺวา ปิยํ อุมฺมทนฺติํ อทฏฺฐาฯ>
  text <๗๓>
    text <ชนินฺท นาญฺญตฺร ตยา มยา วา สพฺพาปิ กมฺมสฺส กตสฺส ชญฺญา>
    text <ยํ เต มยา อุมฺมทนฺตี ปทินฺนา ภุเสหิ ราชา วนถํ สชาหิฯ>
  text <๗๔>
    text <โย ปาปกํ กมฺม กรํ มนุสฺโส โส มญฺญติ มายิท มญฺญิํสุ อญฺเญ>
    text <ปสฺสนฺติ ภูตานิ กโรนฺตเมตํ ยุตฺตา จ เย โหนฺติ นรา ปถพฺยาฯ>
  text <๗๕>
    text <อญฺโญ นุ เต โกจิ นโร ปถพฺยา สทฺเธยฺย โลกสฺมิ น เม ปิยาติ>
    text <ภุโส จ ตฺยสฺส มนโส วิฆาโต ทตฺวา ปิยํ อุมฺมทนฺติํ อทฏฺฐาฯ>
  text <๗๖>
    text <อทฺธา ปิยา มยฺห ชนินฺท เอสา น สา มมํ อปฺปิยา ภูมิปาล>
  text <คจฺเฉว ตฺวํ อุมฺมทนฺติํ ภทนฺเต สีโหว เสลสฺส คุหํ อุเปติฯ>
  text <๗๗>
    text <น ปีฬิตา อตฺตทุเขน ธีรา สุขปฺผลํ กมฺม ปริจฺจชนฺติ>
    text <สมฺโมหิตา วาปิ สุเขน มตฺตา น ปาปกมฺมญฺจ สมาจรนฺติฯ>
  text <๗๘>
    text <ตุวญฺหิ มาตา จ ปิตา จ มยฺหํ ภตฺตา ปตี โปสโก เทวตา จ>
    text <ทาโส อหํ ตุยฺห สปุตฺตทาโร ยถาสุขํ สามิ กโรหิ กามํฯ>
  text <๗๙>
    text <โย อิสฺสโรมฺหีติ กโรติ ปาปํ กตฺวา จ โส นุตฺตสเต ปเรสํ>
    text <น เตน โส ชีวติ ทีฆมายุ เทวาปิ ปาเปน สเมกฺขเร นํฯ>
  text <๘๐>
    text <อญฺญาตกํ สามิเกหี ปทินฺนํ ธมฺเม ฐิตา เย ปฏิจฺฉนฺติ ทานํ>
    text <ปฏิจฺฉกา ทายกา จาปิ ตตฺถ สุขปฺผลญฺเญว กโรนฺติ กมฺมํฯ>
  text <๘๑>
    text <อญฺโญ นุ เต โกจิ นโร ปถพฺยา สทฺเธยฺย โลกสฺมิ น เม ปิยาติ>
    text <ภุโส จ ตฺยสฺส มนโส วิฆาโต ทตฺวา ปิยํ อุมฺมทนฺติํ อทฏฺฐาฯ>
  text <๘๒>
    text <อทฺธา ปิยา มยฺห ชนินฺท เอสา น สา มมํ อปฺปิยา ภูมิปาล>
    text <ยํ เต มยา อุมฺมทนฺตี ปทินฺนา ภุเสหิ ราชา วนถํ สชาหิฯ>
  text <๘๓>
    text <โย อตฺตทุกฺเขน ปรสฺส ทุกฺขํ สุเขน วา อตฺตสุขํ ทหาติ>
    text <ยเถวิทํ มยฺห ตถา ปเรสํ โย เอวํ ชานาติ ส เวทิ ธมฺมํฯ>
  text <๘๔>
    text <อญฺโญ นุ เต โกจิ นโร ปถพฺยา สทฺเธยฺย โลกสฺมิ น เม ปิยาติ>
    text <ภุโส จ ตฺยสฺส มนโส วิฆาโต ทตฺวา ปิยํ อุมฺมทนฺติํ อทฏฺฐาฯ>
  text <๘๕>
    text <ชนินฺท ชานาสิ ปิยา มเมสา น สา มมํ อปฺปิยา ภูมิปาล>
    text <ปิเยน เต ทมฺมิ ปิยํ ชนินฺท ปิยทายิโน เทว ปิยํ ลภนฺติฯ>
  text <๘๖>
    text <โส นูนาหํ วธิสฺสามิ อตฺตานํ กามเหตุกํ>
    text <น หิ ธมฺมํ อธมฺเมน อหํ วธิตุมุสฺสเหฯ>
  text <๘๗>
    text <สเจ ตุวํ มยฺห สติํ ชนินฺท น กามยาสิ นรวีร เสฏฺฐ>
    text <จชามิ นํ สพฺพชนสฺส สิพฺยา มยา ปมุตฺตํ ตโต อวฺหเยสิ นํฯ>
  text <๘๘>
    text <อทูสิยํ เจ อภิปารก ตฺวํ จชาสิ กตฺเต อหิตาย ตฺยสฺส>
    text <มหา จ เต อุปวาโทปิ อสฺส น จาปิ ตฺยสฺส นครมฺหิ ปกฺโขฯ>
  text <๘๙>
    text <อหํ สหิสฺสํ อุปวาทเมตํ นินฺทํ ปสํสํ ครหญฺจ สพฺพํ>
    text <มเมตมาคจฺฉตุ ภูมิปาล ยถาสุขํ สิวิ กโรหิ กามํฯ>
  text <๙๐>
    text <โย เนว นินฺทํ น ปนปฺปสํสํ อาทิยติ ครหํ โนปิ ปูชํ>
    text <สิรี จ ลกฺขี จ อเปติ ตมฺหา อาโป สุวุฏฺฐีว ยถา ถลมฺหาฯ>
  text <๙๑>
    text <ยํ กิญฺจิ ทุกฺขญฺจ สุขญฺจ เอตฺโต ธมฺมาติสารญฺจ มโนวิฆาตํ>
    text <อุรสา อหํ ปจฺจุตฺตริสฺสามิ สพฺพํ ปถวี ยถา ถาวรานํ ตสานํฯ>
  text <๙๒>
    text <ธมฺมาติสารญฺจ มโนวิฆาตํ ทุกฺขญฺจ นิจฺฉามิ อหํ ปเรสํ>
    text <เอโกวิมํ หารยิสฺสามิ ภารํ ธมฺเม ฐิโต กิญฺจิ อหาปยนฺโตฯ>
  text <๙๓>
    text <สคฺคูปคํ ปุญฺญกมฺมํ ชนินฺท มา เม ตุวํ อนฺตรายํ อกาสิ>
    text <ททามิ เต อุมฺมทนฺติํ ปสนฺโน ราชาว ยญฺเญ ธนํ พฺราหฺมณานํฯ>
  text <๙๔>
    text <อทฺธา ตุวํ กตฺเต หิเตสิ มยฺหํ สขา มมํ อุมฺมทนฺตี ตุวญฺจ>
    text <นินฺเทยฺยุ เทวา ปิตโร จ สพฺเพ ปาปญฺจ ปสฺสํ อภิสมฺปรายํฯ>
  text <๙๕>
    text <น เหตธมฺมํ สิวิราช วชฺชุํ สเนคมา ชานปทา จ สพฺเพ>
    text <ยํ เต มยา อุมฺมทนฺตี ปทินฺนา ภุเสหิ ราชา วนถํ สชาหิฯ>
  text <๙๖>
    text <อทฺธา ตุวํ กตฺเต หิเตสิ มยฺหํ สขา มมํ อุมฺมทนฺตี ตุวญฺจ>
    text <สตญฺจ ธมฺมานิ สุกิตฺติตานิ สมุทฺทเวลาว ทุรจฺจยานิฯ>
  text <๙๗>
    text <อาหุเนยฺโย เมสิ หิตานุกมฺปี ธาตา วิธาตา จสิ กามปาโล>
    text <ตยี หุตา ราช มหปฺผลา หิ กาเมน เม อุมฺมทนฺติํ ปฏิจฺฉฯ>
  text <๙๘>
    text <อทฺธา หิ สพฺพํ อภิปารก ตฺวํ ธมฺมํ อจารี มม กตฺตุปุตฺต>
    text <อญฺโญ นุ เต โก อิธ โสตฺถิกตฺตา ทฺวิปโท นโร อรุเณ ชีวโลเกฯ>
  text <๙๙>
    text <ตุวํ นุ เสฏฺโฐ ตฺวมนุตฺตโรสิ ตฺวํ ธมฺมคู ธมฺมวิทู สุเมโธ>
    text <โส ธมฺมคุตฺโต จิรเมว ชีว ธมฺมญฺจ เม เทสย ธมฺมปาลฯ>
  text <๑๐๐>
    text <ตทิงฺฆ อภิปารก สุโณหิ วจนํ มม>
    text <ธมฺมํ เต เทสยิสฺสามิ สตํ อาเสวิตํ อหํฯ>
  text <๑๐๑>
    text <สาธุ ธมฺมรุจิ ราชา สาธุ ปญฺญาณวา นโร>
    text <สาธุ มิตฺตานมทฺทุพฺโภ ปาปสฺสากรณํ สุขํฯ>
  text <๑๐๒>
    text <อกฺโกธนสฺส วิชิเต ฐิตธมฺมสฺส ราชิโน>
    text <สุขํ มนุสฺสา อาเสถ สีตจฺฉายาย สงฺฆเรฯ>
  text <๑๐๓>
    text <น จาหเมตํ อภิโรจยามิ กมฺมํ อสเมกฺขกตํ อสาธุ>
    text <เย วาปิ ญตฺวาน สยํ กโรนฺติ อุปมา อิมา มยฺหํ ตุวํ สุโณหิฯ>
  text <๑๐๔>
    text <ควํ เจ ตรมานานํ ชิมฺหํ คจฺฉติ ปุงฺคโว>
    text <สพฺพา ตา ชิมฺหํ คจฺฉนฺติ เนตฺเต ชิมฺหํ คเต สติฯ>
  text <๑๐๕>
    text <เอวเมว มนุสฺเสสุ โย โหติ เสฏฺฐสมฺมโต>
    text <โส เจ อธมฺมํ จรติ ปเคว อิตรา ปชา>
    text <สพฺพํ รฏฺฐํ ทุขํ เสติ ราชา เจ โหติ อธมฺมิโกฯ>
  text <๑๐๖>
    text <ควํ เจ ตรมานานํ อุชุํ คจฺฉติ ปุงฺคโว>
    text <สพฺพา คาวี อุชุํ ยนฺติ เนตฺเต อุชุํ คเต สติฯ>
  text <๑๐๗>
    text <เอวเมว มนุสฺเสสุ โย โหติ เสฏฺฐสมฺมโต>
    text <โส สเจ ธมฺมํ จรติ ปเคว อิตรา ปชา>
    text <สพฺพํ รฏฺฐํ สุขํ เสติ ราชา เจ โหติ ธมฺมิโกฯ>
  text <๑๐๘>
    text <น จาปาหํ อธมฺเมน อมรตฺตมภิปตฺถเย>
    text <อิมํ วา ปถวิํ สพฺพํ วิเชตุํ อภิปารกฯ>
  text <๑๐๙>
    text <ยญฺหิ กิญฺจิ มนุสฺเสสุ รตนํ อิธ วิชฺชติ>
    text <คาโว ทาโส หิรญฺญญฺจ วตฺถิยํ หริจนฺทนํฯ>
  text <๑๑๐>
    text <อสฺสิตฺถิโย รตนํ มณิกญฺจ ยญฺจาปิ เม จนฺทสูริยา อภิปาลยนฺติ>
    text <น ตสฺส เหตุ วิสมํ จเรยฺยํ มชฺเฌ สิวีนํ อุสโภมฺหิ ชาโตฯ>
  text <๑๑๑>
    text <เนตา หิตา อุคฺคโต รฏฺฐปาโล ธมฺมํ สิวีนํ อปจายมาโน>
    text <โส ธมฺมเมวานุวิจินฺตยนฺโต ตสฺมา สเก จิตฺตวเส น วตฺโตฯ>
  text <๑๑๒>
    text <อทฺธา ตุวํ มหาราช นิจฺจํ อพฺยสนํ สิวํ>
    text <กริสฺสสิ จิรํ รชฺชํ ปญฺญา หิ ตว ตาทิสีฯ>
  text <๑๑๓>
    text <เอตํ เต อนุโมทาม ยํ ธมฺมํ นปฺปมชฺชสิ>
    text <ธมฺมํ ปมชฺช ขตฺติโย รฏฺฐา จวติ อิสฺสโรฯ>
  text <๑๑๔>
    text <ธมฺมํ จร มหาราช มาตาปิตูสุ ขตฺติย>
    text <อิธ ธมฺมํ จริตฺวาน ราช สคฺคํ คมิสฺสสิฯ>
  text <๑๑๕>
    text <ธมฺมํ จร มหาราช ปุตฺตทาเรสุ ขตฺติย…เป …ฯ>
  text <๑๑๖>
    text <ธมฺมํ จร มหาราช มิตฺตามจฺเจสุ ขตฺติย…เป …ฯ>
  text <๑๑๗>
    text <ธมฺมํ จร มหาราช วาหเนสุ พเลสุ จ…เป …ฯ>
  text <๑๑๘>
    text <ธมฺมํ จร มหาราช คาเมสุ นิคเมสุ จ…เป …ฯ>
  text <๑๑๙>
    text <ธมฺมํ จร มหาราช รฏฺเฐสุ ชนปเทสุ จ…เป …ฯ>
  text <๑๒๐>
    text <ธมฺมํ จร มหาราช สมณพฺราหฺมเณสุ จ…เป …ฯ>
  text <๑๒๑>
    text <ธมฺมํ จร มหาราช มิคปกฺขีสุ ขตฺติย…เป …ฯ>
  text <๑๒๒>
    text <ธมฺมํ จร มหาราช ธมฺโม จิณฺโณ สุขาวโห>
    text <อิธ ธมฺมํ จริตฺวาน ราช สคฺคํ คมิสฺสสิฯ>
  text <๑๒๓>
    text <ธมฺมํ จร มหาราช สอินฺทา เทวา สพฺรหฺมกา>
    text <สุจิณฺเณน ทิวํ ปตฺตา มา ธมฺมํ ราช ปามโทติฯ>
  stand <อุมฺมาทนฺตีชาตกํ ทุติยํฯ>
  text <  <
  text <๕๒๘ มหาโพธิชาตกํ ๓>
  text <๑๒๔>
    text <กิํ นุ ทณฺฑํ กิมชินํ กิํ ฉตฺตํ กิมุปาหนํ>
    text <กิมงฺกุสญฺจ ปตฺตญฺจ สงฺฆาฏิญฺจาปิ พฺราหฺมณ>
    text <ตรมานรูโปหาสิ กิํ นุ ปตฺถยเส ทิสํฯ>
  text <๑๒๕>
    text <ทฺวาทเสตานิ วสฺสานิ วุสิตานิ ตวนฺติเก>
    text <นาภิชานามิ โสเณน ปิงฺคเลนาภิกูชิตํฯ>
  text <๑๒๖>
    text <สฺวายํ ทิตฺโตว นทติ สุกฺกทาฐํ วิทํสยํ>
    text <ตว สุตฺวา สภริยสฺส วีตสทฺธสฺส มํ ปติฯ>
  text <๑๒๗>
    text <อหุ เอส กโต โทโส ยถา ภาสสิ พฺราหฺมณ>
    text <เอส ภิยฺโย ปสีทามิ วส พฺราหฺมณ มาคมาฯ>
  text <๑๒๘>
    text <สพฺพเสโต ปุเร อาสิ ตโตปิ สพโล อหุ>
    text <สพฺพโลหิตโก ทานิ กาโล ปกฺกมิตุํ มมฯ>
  text <๑๒๙>
    text <อพฺภนฺตรํ ปุเร อาสิ ตโต มชฺเฌ ตโต พหิ>
    text <ปุรา นิทฺธมนา โหติ สยเมว วชามหํฯ>
  text <๑๓๐>
    text <วีตสทฺธํ น เสเวยฺย อุทปานํวโนทกํ>
    text <สเจปิ นํ อนุขเณ วาริ กทฺทมคนฺธิกํฯ>
  text <๑๓๑>
    text <ปสนฺนเมว เสเวยฺย อปฺปสนฺนํ วิวชฺชเย>
    text <ปสนฺนํ ปยิรุปาเสยฺย รหทํ วุทกตฺถิโกฯ>
  text <๑๓๒>
    text <ภเช ภชนฺตํ ปุริสํ อภชนฺตํ น ภชฺชเย>
    text <อสปฺปุริสธมฺโม โส โย ภชนฺตํ น ภชฺชติ ฯ>
  text <๑๓๓>
    text <โย ภชนฺตํ น ภชติ เสวมานํ น เสวติ>
    text <ส เว มนุสฺสปาปิฏฺโฐ มิโค สาขสฺสิโต ยถาฯ>
  text <๑๓๔>
    text <อจฺจาภิกฺขณสํสคฺคา อสโมสรเณน จ>
    text <เอเตน มิตฺตา ชีรนฺติ อกาเล ยาจนาย จฯ>
  text <๑๓๕>
    text <ตสฺมา นาภิกฺขณํ คจฺเฉ น จ คจฺเฉ จิราจิรํ>
    text <กาเลน ยาจํ ยาเจยฺย เอวํ มิตฺตา น ชียเร ฯ>
  text <๑๓๖>
    text <อติจิรํ นิวาเสน ปิโย ภวติ อปฺปิโย>
    text <อามนฺต โข ตํ คจฺฉาม ปุรา เต โหม อปฺปิยาฯ>
  text <๑๓๗>
    text <เอวํ เจ ยาจมานานํ อญฺชลิํ นาวพุชฺฌสิ>
    text <ปริจารกานํ สตํ วจนํ น กโรสิ โน>
    text <เอวํ ตํ อภิยาจาม ปุน กยิราสิ ปริยายํฯ>
  text <๑๓๘>
    text <เอวํ เจ โน วิหรตํ อนฺตราโย น เหสฺสติ>
    text <ตุยฺหํ วาปิ มหาราช มยฺหํ วา รฏฺฐวทฺธน>
    text <อปฺเปว นาม ปสฺเสม อโหรตฺตานมจฺจเยฯ>
  text <๑๓๙>
    text <อุทีรณา เจ สํคตฺยา ภาวาย มนุวตฺตติ>
    text <อกามา อกรณียํ วา กรณียํ วาปิ กุพฺพติ>
    text <อากามากรณียมฺหิ กฺวิธ ปาเปน ลิปฺปติ ฯ>
  text <๑๔๐>
    text <โส เจ อตฺโถ จ ธมฺโม จ กลฺยาโณ น จ ปาปโก>
    text <โภโต เจ วจนํ สจฺจํ สุหโต วานโร มยาฯ>
  text <๑๔๑>
    text <อตฺตโน เจ หิ วาทสฺส อปราธํ วิชานิยา>
    text <น มํ ตฺวํ ครเหยฺยาสิ โภโต วาโท หิ ตาทิโสฯ>
  text <๑๔๒>
    text <อิสฺสโร สพฺพโลกสฺส สเจ กปฺเปติ ชีวิตํ>
    text <อิทฺธิํ พฺยสนภาวญฺจ กมฺมํ กลฺยาณปาปกํ>
    text <นิทฺเทสการี ปุริโส อิสฺสโร เตน ลิปฺปติฯ>
  text <๑๔๓>
    text <โส เจ อตฺโถ จ ธมฺโม จ กลฺยาโณ น จ ปาปโก>
    text <โภโต เจ วจนํ สจฺจํ สุหโต วานโร มยาฯ>
  text <๑๔๔>
    text <อตฺตโน เจ หิ วาทสฺส อปราธํ วิชานิยา>
    text <น มํ ตฺวํ ครเหยฺยาสิ โภโต วาโท หิ ตาทิโสฯ>
  text <๑๔๕>
    text <สเจ ปุพฺเพกตเหตุ สุขทุกฺขํ นิคจฺฉติ>
    text <โปราณกํ กตํ ปาปํ ตเมโส มุจฺจเต อิณํ>
    text <โปราณกอิณโมกฺโข กฺวิธ ปาเปน ลิปฺปติฯ>
  text <๑๔๖>
    text <โส เจ อตฺโถ จ ธมฺโม จ กลฺยาโณ น จ ปาปโก>
    text <โภโต เจ วจนํ สจฺจํ สุหโต วานโร มยาฯ>
  text <๑๔๗>
    text <อตฺตโน เจ หิ วาทสฺส อปราธํ วิชานิยา>
    text <น มํ ตฺวํ ครเหยฺยาสิ โภโต วาโท หิ ตาทิโสฯ>
  text <๑๔๘>
    text <จตุนฺนํเยวุปาทาย รูปํ สมฺโภติ ปาณินํ>
    text <ยโต จ รูปํ สมฺโภติ ตตฺเถวานุปคจฺฉติ>
    text <อิเธว ชีวติ ชีโว เปจฺจ เปจฺจ วินสฺสติฯ>
  text <๑๔๙>
    text <อุจฺฉิชฺชติ อยํ โลโก เย พาลา เย จ ปณฺฑิตา>
    text <อุจฺฉิชฺชมาเน โลกสฺมิํ กฺวิธ ปาเปน ลิปฺปติฯ>
  text <๑๕๐>
    text <โส เจ อตฺโถ จ ธมฺโม จ กลฺยาโณ น จ ปาปโก>
    text <โภโต เจ วจนํ สจฺจํ สุหโต วานโร มยาฯ>
  text <๑๕๑>
    text <อตฺตโน เจ หิ วาทสฺส อปราธํ วิชานิยา>
    text <น มํ ตฺวํ ครเหยฺยาสิ โภโต วาโท หิ ตาทิโสฯ>
  text <๑๕๒>
    text <อาหุ ขตฺตวิทา โลเก พาลา ปณฺฑิตมานิโนฯ>
    text <มาตรํ ปิตรํ หญฺเญ อโถ เชฏฺฐมฺปิ ภาตรํ>
    text <หเนยฺย ปุตฺต ทาเร จ อตฺโถ เจ ตาทิโส สิยาฯ>
  text <๑๕๓>
    text <ยสฺส รุกฺขสฺส ฉายาย นิสีเทยฺย สเยยฺย วา>
    text <น ตสฺส สาขํ ภญฺเชยฺย มิตฺตทุพฺโภ หิ ปาปโกฯ>
  text <๑๕๔>
    text <อถ อตฺเถ สมุปฺปนฺเน สมูลมปิ อพฺพเห>
    text <อตฺโถ เม สมฺพเลนาปิ สุหโต วานโร มยาฯ>
  text <๑๕๕>
    text <โส เจ อตฺโถ จ ธมฺโม จ กลฺยาโณ น จ ปาปโก>
    text <โภโต เจ วจนํ สจฺจํ สุหโต วานโร มยา ฯ>
  text <๑๕๖>
    text <อตฺตโน เจ หิ วาทสฺส อปราธํ วิชานิยา>
    text <น มํ ตฺวํ ครเหยฺยาสิ โภโต วาโท หิ ตาทิโสฯ>
  text <๑๕๗>
    text <อเหตุวาโท ปุริโส โย จ อิสฺสรกุตฺติโก>
    text <ปุพฺเพกตี จ อุจฺเฉที โย จ ขตฺตวิโท นโรฯ>
  text <๑๕๘>
    text <เอเต อสปฺปุริสา โลเก พาลา ปณฺฑิตมานิโน>
    text <กเรยฺย ตาทิโส ปาปํ อโถ อญฺญมฺปิ การเย>
    text <อสปฺปุริสสํสคฺโค ทุกฺขนฺโต กฏุกุทฺรโยฯ>
  text <๑๕๙>
    text <อุรพฺภรูเปน วกสฺสุ ปุพฺเพ อสํกิโต อชยูถํ อุเปติ>
    text <หนฺตฺวา อุรณิํ อชิกํ อชญฺจ อุตฺราสยิตฺวา เยน กามํ ปเลติฯ>
  text <๑๖๐>
    text <ตถาวิเธเก สมณพฺราหฺมณาเส ฉทนํ กตฺวา วญฺจยนฺติ มนุสฺเส>
    text <อนาสกา ถณฺฑิลเสยฺยกา จ รโชชลฺลํ อุกฺกุฏิกปฺปธานํ>
    text <ปริยายภตฺตญฺจ อปานกตฺตา ปาปาจารา อรหนฺโต วทานาฯ>
  text <๑๖๑>
    text <เอเต อสปฺปุริสา โลเก พาลา ปณฺฑิตมานิโน>
    text <กเรยฺย ตาทิโส ปาปํ อโถ อญฺญมฺปิ การเย>
    text <อสปฺปุริสสํสคฺโค ทุกฺขนฺโต กฏุกุทฺรโยฯ>
  text <๑๖๒>
    text <ยมาหุ นตฺถิ วีริยนฺติ อเหตุญฺจ ปวทนฺติ เย>
    text <ปรการํ อตฺตการญฺจ เย ตุจฺฉํ สมวณฺณยุํฯ>
  text <๑๖๓>
    text <เอเต อสปฺปุริสา โลเก พาลา ปณฺฑิตมานิโน>
    text <กเรยฺย ตาทิโส ปาปํ อโถ อญฺญมฺปิ การเย>
    text <อสปฺปุริสสํสคฺโค ทุกฺขนฺโต กฏุกุทฺรโยฯ>
  text <๑๖๔>
    text <สเจ หิ วีริยํ นาสฺส กมฺมํ กลฺยาณปาปกํ>
    text <น ภเร วฑฺฒกิํ ราชา นปิ ยนฺตานิ การเยฯ>
  text <๑๖๕>
    text <ยสฺมา จ วีริยํ อตฺถิ กมฺมํ กลฺยาณปาปกํ>
    text <ตสฺมา ยนฺตานิ กาเรติ ราชา ภรติ วฑฺฒกิํฯ>
  text <๑๖๖>
    text <ยทิ วสฺสสตํ เทโว น วสฺเส น หิมํ ปเต>
    text <อุจฺฉิชฺเชยฺย อยํ โลโก วินสฺเสยฺย อยํ ปชาฯ>
  text <๑๖๗>
    text <ยสฺมา จ วสฺสตี เทโว หิมญฺจานุผุสายติ>
    text <ตสฺมา สสฺสานิ ปจฺจนฺติ รฏฺฐญฺจ ปาลิเต จิรํฯ>
  text <๑๖๘>
    text <ควํ เจ ตรมานานํ ชิมฺหํ คจฺฉติ ปุงฺคโว>
    text <สพฺพา ตา ชิมฺหํ คจฺฉนฺติ เนตฺเต ชิมฺหํ คเต สติฯ>
  text <๑๖๙>
    text <เอวเมว มนุสฺเสสุ โย โหติ เสฏฺฐสมฺมโต>
    text <โส เจ อธมฺมํ จรติ ปเคว อิตรา ปชา>
    text <สพฺพํ รฏฺฐํ ทุขํ เสติ ราชา เจ โหติ อธมฺมิโกฯ>
  text <๑๗๐>
    text <ควํ เจ ตรมานานํ อุชุํ คจฺฉติ ปุงฺคโว>
    text <สพฺพา คาวี อุชุํ ยนฺติ เนตฺเต อุชุํ คเต สติฯ>
  text <๑๗๑>
    text <เอวเมว มนุสฺเสสุ โย โหติ เสฏฺฐสมฺมโต>
    text <โส สเจ ธมฺมํ จรติ ปเคว อิตรา ปชา>
    text <สพฺพํ รฏฺฐํ สุขํ เสติ ราชา เจ โหติ ธมฺมิโกฯ>
  text <๑๗๒>
    text <มหารุกฺขสฺส ผลิโน อามํ ฉินฺทติ โย ผลํ>
    text <รสญฺจสฺส น ชานาติ พีชญฺจสฺส วินสฺสติฯ>
  text <๑๗๓>
    text <มหารุกฺขูปมํ รฏฺฐํ อธมฺเมน ปสาสติ>
    text <รสญฺจสฺส น ชานาติ รฏฺฐญฺจสฺส วินสฺสติฯ>
  text <๑๗๔>
    text <มหารุกฺขสฺส ผลิโน ปกฺกํ ฉินฺทติ โย ผลํ>
    text <รสญฺจสฺส วิชานาติ พีชญฺจสฺส น นสฺสติฯ>
  text <๑๗๕>
    text <มหารุกฺขูปมํ รฏฺฐํ ธมฺเมน โย ปสาสติ>
    text <รสญฺจสฺส วิชานาติ รฏฺฐญฺจสฺส น นสฺสติฯ>
  text <๑๗๖>
    text <โย จ ราชา ชนปทํ อธมฺเมน ปสาสติ>
    text <สพฺโพสธีหิ โส ราชา วิรุทฺโธ โหติ ขตฺติโยฯ>
  text <๑๗๗>
    text <ตเถว เนคเม หิํสํ เย ยุตฺตา กยวิกฺกเย>
    text <โอชทานพลีกาเร ส โกเสน วิรุชฺฌติฯ>
  text <๑๗๘>
    text <ปหารวรเขตฺตญฺญู สงฺคาเม กตนิสฺสเม>
    text <อุสฺสิเต หิํสยํ ราชา ส พเลน วิรุชฺฌติฯ>
  text <๑๗๙>
    text <ตเถว อิสโย หิํสํ สญฺญเต พฺรหฺมจาริโย>
    text <อธมฺมจารี ขตฺติโย โส สคฺเคน วิรุชฺฌติฯ>
  text <๑๘๐>
    text <โย จ ราชา อธมฺมฏฺโฐ ภริยํ หนฺติ อทูสิกํ>
    text <ลุทฺทํ ปสวเต ฐานํ ปุตฺเตหิ จ วิรุชฺฌติฯ>
  text <๑๘๑>
    text <ธมฺมํ จเร ชานปเท เนคเมสุ พเลสุ จ>
    text <อิสโย จ น หิํเสยฺย ปุตฺตทาเร สมํ จเรฯ>
  text <๑๘๒>
    text <ส ตาทิโส ภูมิปติ รฏฺฐปาโล อโกธโน>
    text <สปตฺเต สมฺปกมฺเปติ อินฺโทว อสุราธิโปติฯ>
    text <สนิฬีนิกมวฺหยโน ปฐโม ทุติโย ปน สอุมฺมทนฺติวโร>
    text <ตติโย ปน โพธิสิรีวฺหยโน กถิตา ปน ตีณิ ชิเนน สุภาติฯ>
  stand <มหาโพธิชาตกํ ตติยํฯ>
  stand <ปณฺณาสนิปาตํ นิฏฺฐิตํฯ>
  text <ตสฺสุทฺทานํ>
