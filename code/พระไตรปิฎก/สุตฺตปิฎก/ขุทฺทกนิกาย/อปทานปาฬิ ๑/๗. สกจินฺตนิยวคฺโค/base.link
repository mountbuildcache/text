text <๗ สกจินฺตนิยวคฺโค>
  text <๑ สกจินฺตนิยตฺเถรอปทานํ>
    text <๑>
      text <ปวนํ กานนํ ทิสฺวา อปฺปสทฺทมนฺนาวิลํ>
      text <อิสีนํ อนุจิณฺณํว อาหุตีนํ ปฏิคฺคหํฯ>
    text <๒>
      text <ถูปํ กตฺวาน ปุลินํ นานาปุปฺผํ สโมกิริํ>
      text <สมฺมุขา วิย สมฺพุทฺธํ นิมฺมิตํ อภิวนฺทหํฯ>
    text <๓>
      text <สตฺตรตนสมฺปนฺโน ราชา รฏฺฐมฺหิ อิสฺสโร>
      text <สกกมฺมาภิรทฺโธหํ ปุปฺผปูชายิทํ ผลํฯ>
    text <๔>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๕>
      text <อสีติกปฺเปนนฺตยโส จกฺกวตฺตี อโหสหํ>
      text <สตฺตรตนสมฺปนฺโน จตุทีปมฺหิ อิสฺสโรฯ>
    text <๖>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา สกจินฺตนิโย เถโร อิมา คาถาโย อภาสิตฺถาติฯ>
    stand <สกจินฺตนิยตฺเถรสฺสาปทานํ ปฐมํฯ>
  text <๒ อโวปุปฺผิยตฺเถรอปทานํ>
    text <๗>
      text <วิหารา อภินิกฺขมฺม อพฺภุฏฺฐหิย จงฺกเม>
      text <จตุสจฺจํ ปกาสนฺโต เทเสติ อมตํ ปทํฯ>
    text <๘>
      text <สิขิสฺส คิรมญฺญาย พุทฺธเสฏฺฐสฺส ตาทิโน>
      text <นานาปุปฺผํ คเหตฺวาน อากาสมฺหิ สโมกิริํฯ>
    text <๙>
      text <เตน กมฺเมน ทฺวิปทินฺท โลกเชฏฺฐ นราสภ>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๑๐>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๑๑>
      text <อิโต วีสติกปฺปมฺหิ สุเมโธ นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๑๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อโวปุปฺผิโย เถโร อิมา คาถาโย อภาสิตฺถาติฯ>
    stand <อโวปุปฺผิยตฺเถรสฺสาปทานํ ทุติยํฯ>
  text <๓ ปจฺจาคมนิยตฺเถรอปทานํ>
    text <๑๓>
      text <สินฺธุยา นทิยา ตีเร จกฺกวาโก อหํ ตทา>
      text <สุทฺธเสวาลภกฺโขหํ ปาเปสุ จ สุสญฺญโตฯ>
    text <๑๔>
      text <อทฺทสํ วิรชํ พุทฺธํ คจฺฉนฺตํ อนิลญฺชเส>
      text <ตุณฺเฑน สาลํ ปคฺคยฺห วิปสฺสิสฺสาภิโรปยิํฯ>
    text <๑๕>
      text <ยสฺส สทฺธา ตถาคเต อจลา สุปติฏฺฐิตา>
      text <เตน จิตฺตปฺปสาเทน ทุคฺคติํ โส น คจฺฉติฯ>
    text <๑๖>
      text <สฺวาคตํ วต เม อาสิ พุทฺธเสฏฺฐสฺส สนฺติเก>
      text <วิหงฺคเมน สนฺเตน สุพีชํ โรปิตํ มยาฯ>
    text <๑๗>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๘>
      text <สุจารุทสฺสนา นาม อฏฺเฐเต เอกนามกา>
      text <กปฺเป สตฺตรเส อาสุํ จกฺกวตฺตี มหพฺพลาฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปจฺจาคมนิโย เถโร อิมา คาถาโย อภาสิตฺถาติฯ>
    stand <ปจฺจาคมนิยตฺเถรสฺสาปทานํ ตติยํฯ>
  text <๔ ปรปฺปสาทกตฺเถรอปทานํ>
    text <๒๐>
      text <อุสภํ ปวรํ วีรํ มเหสิํ วิชิตาวินํ>
      text <สุวณฺณวณฺณํ สมฺพุทฺธํ โก ทิสฺวา นปฺปสีทติฯ>
    text <๒๑>
      text <หิมวาวาปริเมยฺโย สาคโรว ทุรุตฺตโร>
      text <ตเถว ฌานํ พุทฺธสฺส โก ทิสฺวา นปฺปสีทติฯ>
    text <๒๒>
      text <วสุธา ยถาปฺปเมยฺยา จิตฺตา วนวฏํสกา>
      text <ตเถว สีลํ พุทฺธสฺส โก ทิสฺวา นปฺปสีทติฯ>
    text <๒๓>
      text <อนิลญฺชสาสงฺขุพฺโภ ยถากาโส อสงฺขิโย>
      text <ตเถว ญาณํ พุทฺธสฺส โก ทิสฺวา นปฺปสีทติฯ>
    text <๒๔>
      text <อิมาหิ จตุคาถาหิ พฺราหฺมโณ เสนสวฺหโย>
      text <พุทฺธเสฏฺฐํ ถวิตฺวาน สิทฺธตฺถํ อปราชิตํฯ>
    text <๒๕>
      text <จตุนฺนวุติกปฺปานิ ทุคฺคติํ นุปปชฺชถ>
      text <สุคติํ สุขสมฺปตฺติํ อนุโภสิมนปฺปกํฯ>
    text <๒๖>
      text <จตุนฺนวุติโต กปฺเป ถวิตฺวา โลกนายกํ>
      text <ทุคฺคติํ นาภิชานามิ โถมนาย อิทํ ผลํฯ>
    text <๒๗>
      text <จาตุทฺทสมฺหิ กปฺปมฺหิ จตุโร อาสุมุคฺคตา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๒๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปรปฺปสาทโก เถโร อิมา คาถาโย อภาสิตฺถาติฯ>
    stand <ปรปฺปสาทกตฺเถรสฺสาปทานํ จตุตฺถํฯ>
  text <๕ ภิสทายกตฺเถรอปทานํ>
    text <๒๙>
      text <เวสฺสภู นาม นาเมน อิสีนํ ตติโย อหุ>
      text <กานนํ วนโมคยฺห วิหาสิ ปุริสุตฺตโมฯ>
    text <๓๐>
      text <ภิสมุฬาลํ คณฺหิตฺวา อคมํ พุทฺธสนฺติกํ>
      text <ตญฺจ พุทฺธสฺส ปาทาสิํ ปสนฺโน เสหิ ปาณิภิฯ>
    text <๓๑>
      text <กเรน จ ปรามฏฺโฐ เวสฺสภูวรพุทฺธินา>
      text <สุขาหํ นาภิชานามิ สมํ เตน กุโตตฺตริํฯ>
    text <๓๒>
      text <จริโม วตฺตเต มยฺหํ ภวา สพฺเพ สมูหตา>
      text <หตฺถินาเคน สนฺเตน กุสลํ โรปิตํ มยา ฯ>
    text <๓๓>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ภิสทานสฺสิทํ ผลํฯ>
    text <๓๔>
      text <สโมธานา จ ราชาโน โสฬส มนุชาธิปา>
      text <กปฺปมฺหิ จุทฺทเส อาสุํ จกฺกวตฺตี มหพฺพลาฯ>
    text <๓๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ภิสทายโก เถโร อิมา คาถาโย อภาสิตฺถาติฯ>
    stand <ภิสทายกตฺเถรสฺสาปทานํ ปญฺจมํฯ>
  text <๖ สุจินฺติตตฺเถรอปทานํ>
    text <๓๖>
      text <คิริทุคฺคจโร อาสิํ อภิชาโตว เกสรี>
      text <มิคสงฺฆํ วธิตฺวาน ชีวามิ ปพฺพตนฺตเรฯ>
    text <๓๗>
      text <อตฺถทสฺสี ตุ ภควา สพฺพญฺญู วทตํ วโร>
      text <มมุทฺธริตุกาโม โส อาคจฺฉิ ปพฺพตุตฺตมํฯ>
    text <๓๘>
      text <ปสทญฺจ มิคํ หนฺตฺวา ภกฺขิตุํ สมุปาคมิํ>
      text <ภควา ตมฺหิ สมเย ภิกฺขมาโน อุปาคมิฯ>
    text <๓๙>
      text <วรมํสานิ ปคฺคยฺห อทาสิํ ตสฺส สตฺถุโน>
      text <อนุโมทิ มหาวีโร นิพฺพาเปนฺโต มมํ ตทาฯ>
    text <๔๐>
      text <เตน จิตฺตปฺปสาเทน คิริทุคฺคํ ปวิสิํ อหํ>
      text <ปีติํ อุปฺปาทยิตฺวาน ตตฺถ กาลงฺกโต อหํฯ>
    text <๔๑>
      text <เอเตน มํสทาเนน จิตฺตสฺส ปณิธีหิ จ>
      text <ปนฺนรเส กปฺปสเต เทวโลเก รมิํ อหํฯ>
    text <๔๒>
      text <อวเสเสสุ กปฺเปสุ กุสลํ จินฺติตํ มยา>
      text <เตเนว มํสทาเนน พุทฺธานุสฺสรเณน จฯ>
    text <๔๓>
      text <อฏฺฐตฺติํสมฺหิ กปฺปมฺหิ อฏฺฐ ทีฆายุนามกา>
      text <สฏฺฐิมฺหิโต กปฺปสเต ทุเว วรุณนามกา ฯ>
    text <๔๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุจินฺติโต เถโร อิมา คาถาโย อภาสิตฺถาติฯ>
    stand <สุจินฺติตตฺเถรสฺสาปทานํ ฉฏฺฐํฯ>
  text <๗ วตฺถทายกตฺเถรอปทานํ>
    text <๔๕>
      text <ปกฺขิชาโต ตทา อาสิํ สุปณฺโณ ครุฬาธิโป>
      text <อทฺทสํ วิรชํ พุทฺธํ คจฺฉนฺตํ คนฺธมาทนํฯ>
    text <๔๖>
      text <ชหิตฺวา ครุฬวณฺณํ มาณวกํ อธารยิํ>
      text <เอกํ วตฺถํ มยา ทินฺนํ ทฺวิปทินฺทสฺส ตาทิโนฯ>
    text <๔๗>
      text <ตญฺจ ทุสฺสํ ปฏิคฺคยฺห พุทฺโธ โลกคฺคนายโก>
      text <อนฺตลิกฺเข ฐิโต สตฺถา อิมา คาถา อภาสถฯ>
    text <๔๘>
      text <อิมินา วตฺถทาเนน จิตฺตสฺส ปณิธีหิ จ>
      text <ปหาย ครุฬํ โยนิํ เทวโลเก รมิสฺสติฯ>
    text <๔๙>
      text <อตฺถทสฺสี ตุ ภควา โลกเชฏฺโฐ นราสโภ>
      text <วตฺถทานํ ปสํสิตฺวา ปกฺกามิ อุตฺตรามุโขฯ>
    text <๕๐>
      text <ภเว นิพฺพตฺตมานมฺหิ โหนฺติ เม วตฺถสมฺปทา>
      text <อากาเส ฉทนํ โหติ วตฺถทานสฺสิทํ ผลํฯ>
    text <๕๑>
      text <อรุณวา สตฺต ชนา จกฺกวตฺตี มหพฺพลา>
      text <ฉตฺติํสติมฺหิ อาสิํสุ กปฺปมฺหิ มนุชาธิปาฯ>
    text <๕๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา วตฺถทายโก เถโร อิมา คาถาโย อภาสิตฺถาติฯ>
    stand <วตฺถทายกตฺเถรสฺสาปทานํ สตฺตมํฯ>
  text <๘ อมฺพทายกตฺเถรอปทานํ>
    text <๕๓>
      text <อโนมทสฺสี ภควา นิสินฺโน ปพฺพตนฺตเร>
      text <เมตฺตาย อผริ โลเก อปฺปมาเณ นิรูปธิฯ>
    text <๕๔>
      text <กปิ อหํ ตทา อาสิํ หิมวนฺเต นคุตฺตเม>
      text <ทิสฺวา อโนมทสฺสิํ ตํ พุทฺเธ จิตฺตํ ปสาทยิํฯ>
    text <๕๕>
      text <อวิทูเร หิมวนฺตสฺส อมฺพาสุํ ผลิโน ตทา>
      text <ตโต ปกฺกํ คเหตฺวาน อมฺพํ สมธุกํ อทํฯ>
    text <๕๖>
      text <ตํ เม พุทฺโธ วิยากาสิ อโนมทสฺสี มหามุนิ>
      text <อิมินา มธุทาเนน อมฺพทาเนน จูภยํฯ>
    text <๕๗>
      text <สตฺตปญฺญาสกปฺปมฺหิ เทวโลเก รมิสฺสติ>
      text <อวเสเสสุ กปฺเปสุ โวกิณฺณํ สํสริสฺสติฯ>
    text <๕๘>
      text <เขเปตฺวา ปาปกํ กมฺมํ ปริปกฺกาย พุทฺธิยา>
      text <วินิปาตมคนฺตฺวาน กิเลเส ฌาปยิสฺสติฯ>
    text <๕๙>
      text <ทเมน อุตฺตเมนาหํ ทมิโตมฺหิ มเหสินา>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๖๐>
      text <สตฺตสตฺตติกปฺปสเต อมฺพฏฺฐชสนามกา>
      text <จตุทฺทส เต ราชาโน จกฺกวตฺตี มหพฺพลาฯ>
    text <๖๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อมฺพทายโก เถโร อิมา คาถาโย อภาสิตฺถาติฯ>
    stand <อมฺพทายกตฺเถรสฺสาปทานํ อฏฺฐมํฯ>
  text <๙ สุมนตฺเถรอปทานํ>
    text <๖๒>
      text <สุมโน นาม นาเมน มาลากาโร อหํ ตทา>
      text <อทฺทสํ วิรชํ พุทฺธํ โลกาหุติปฏิคฺคหํฯ>
    text <๖๓>
      text <อุโภ หตฺเถหิ ปคฺคยฺห สุมนํ ปุปฺผมุตฺตมํ>
      text <พุทฺธสฺส อภิโรเปสิํ สิขิโน โลกพนฺธุโนฯ>
    text <๖๔>
      text <อิมาย ปุปฺผปูชาย เจตนาปณิธีหิ จ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๖๕>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๖๖>
      text <ฉพฺพีสติมฺหิ กปฺปมฺหิ จตฺตาโรสุํ มหายสา>
      text <สตฺตรตนสมฺปนฺนา ราชาโน จกฺกวตฺติโนฯ>
    text <๖๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุมโน เถโร อิมา คาถาโย อภาสิตฺถาติฯ>
    stand <สุมนตฺเถรสฺสาปทานํ นวมํฯ>
  text <๑๐ ปุปฺผจงฺโกฏิยตฺเถรอปทานํ>
    text <๖๘>
      text <อภีตรูปํ สีหํว ครุฬคฺคํว ปกฺขินํ>
      text <พฺยคฺฆูสภํว ปวรํ อภิชาตํว เกสริํฯ>
    text <๖๙>
      text <สิขิํ ติโลกสรณํ อเนชํ อปราชิตํ>
      text <นิสินฺนํ สมณานคฺคํ ภิกฺขุสงฺฆปุรกฺขตํฯ>
    text <๗๐>
      text <จงฺโกฏเก ฐเปตฺวาน อโนชํ ปุปฺผมุตฺตมํ>
      text <สห จงฺโกฏเกเนว พุทฺธเสฏฺฐํ สโมกิริํฯ>
    text <๗๑>
      text <เตน จิตฺตปฺปสาเทน ทฺวิปทินฺท นราสภ>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๗๒>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๗๓>
      text <สมฺปุณฺเณ ติํสกปฺปมฺหิ เทวภูติสนามกา>
      text <สตฺตรตนสมฺปนฺนา ปญฺจาสุํ จกฺกวตฺติโนฯ>
    text <๗๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <สกจินฺตี อโวปุปฺผี สปจฺจาคมเนน จ>
      text <ปรปฺปสาที ภิสโท สุจินฺติ วตฺถทายโกฯ>
      text <อมฺพทายี จ สุมโน ปุปฺผจงฺโกฏกีปิ จ>
      text <คาเถกสตฺตติ วุตฺตา คณิตา อตฺถทสฺสิภิฯ>
    text <อิตฺถํ สุทํ อายสฺมา ปุปฺผจงฺโกฏิโย เถโร อิมา คาถาโย อภาสิตฺถาติฯ>
    stand <ปุปฺผจงฺโกฏิยตฺเถรสฺสาปทานํ ทสมํฯ>
    stand <สกจินฺตนิยวคฺโค สตฺตโมฯ>
    text <ตสฺสุทฺทานํ>
