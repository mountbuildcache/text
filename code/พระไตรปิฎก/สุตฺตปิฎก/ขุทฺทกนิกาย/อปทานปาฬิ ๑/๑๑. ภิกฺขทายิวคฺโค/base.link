text <๑๑ ภิกฺขทายิวคฺโค>
  text <๑ ภิกฺขทายกตฺเถรอปทานํ>
    text <๑>
      text <สุวณฺณวณฺณํ สมฺพุทฺธํ อาหุตีนํ ปฏิคฺคหํ>
      text <ปวรา อภินิกฺขนฺตํ วนา นิพฺพนมาคตํ ฯ>
    text <๒>
      text <กฏจฺฉุภิกฺขํ ปาทาสิํ สิทฺธตฺถสฺส มเหสิโน>
      text <ปญฺญาย อุปสนฺตสฺส มหาวีรสฺส ตาทิโนฯ>
    text <๓>
      text <ปเทนานุปทายนฺตํ นิพฺพาเปนฺเต มหาชนํ>
      text <อุฬารา วิตฺติ เม ชาตา พุทฺเธ อาทิจฺจพนฺธุเน ฯ>
    text <๔>
      text <จตุนฺนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ ภิกฺขาทานสฺสิทํ ผลํฯ>
    text <๕>
      text <สตฺตาสีติมฺหิโต กปฺเป มหาเรณุ สนามกา>
      text <สตฺตรตนสมฺปนฺนา สตฺเตเต จกฺกวตฺติโนฯ>
    text <๖>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ภิกฺขทายโก เถโร อิมา คาถาโย อภาสิตฺถาติฯ>
    stand <ภิกฺขทายกตฺเถรสฺสาปทานํ ปฐมํฯ>
  text <๒ ญาณสญฺญิกตฺเถรอปทานํ>
    text <๗>
      text <สุวณฺณวณฺณํ สมฺพุทฺธํ นิสภาชานิยํ ยถา>
      text <ติธาปภินฺนํ มาตงฺคํ กุญฺชรํว มเหสินํฯ>
    text <๘>
      text <โอภาเสนฺตํ ทิสา สพฺพา อุฬุราชํว ปูริตํ>
      text <รถิยํ ปฏิปชฺชนฺตํ โลกเชฏฺฐํ อปสฺสหํฯ>
    text <๙>
      text <ญาเณ จิตฺตํ ปสาเทตฺวา ปคฺคเหตฺวาน อญฺชลิํ>
      text <ปสนฺนจิตฺโต สุมโน สิทฺธตฺถมภิวาทยิํฯ>
    text <๑๐>
      text <จตุนฺนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ญาณสญฺญายิทํ ผลํฯ>
    text <๑๑>
      text <เตสตฺตติมฺหิโต กปฺเป โสฬสาสุํ นรุตฺตมา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ญาณสญฺญิโก เถโร อิมา คาถาโย อภาสิตฺถาติฯ>
    stand <ญาณสญฺญิกตฺเถรสฺสาปทานํ ทุติยํฯ>
  text <๓ อุปฺปลหตฺถิยตฺเถรอปทานํ>
    text <๑๓>
      text <ติวรายํ นิวาสีหํ อโหสิํ มาลิโก ตทา>
      text <อทฺทสํ วิรชํ พุทฺธํ สิทฺธตฺถํ โลกปูชิตํ ฯ>
    text <๑๔>
      text <ปสนฺนจิตฺโต สุมโน ปุปฺผหตฺถมทาสหํ>
      text <ยตฺถ ยตฺถุปปชฺชามิ ตสฺส กมฺมสฺส วาหสาฯ>
    text <๑๕>
      text <อนุโภมิ ผลํ อิฏฺฐํ ปุพฺเพ สุกตมตฺตโน>
      text <ปริกฺขิตฺโต สุมลฺเลหิ ปุปฺผทานสฺสิทํ ผลํฯ>
    text <๑๖>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๑๗>
      text <จตุนฺนวุตุปาทาย ฐเปตฺวา วตฺตมานกํ>
      text <ปญฺจราชสตา ตตฺถ นชฺชสมสนามกา ฯ>
    text <๑๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุปฺปลหตฺถิโย เถโร อิมา คาถาโย อภาสิตฺถาติฯ>
    stand <อุปฺปลหตฺถิยตฺเถรสฺสาปทานํ ตติยํฯ>
  text <๔ ปทปูชกตฺเถรอปทานํ>
    text <๑๙>
      text <สิทฺธตฺถสฺส ภควโต ชาติปุปฺผมทาสหํ>
      text <ปาเทสุ สตฺต ปุปฺผานิ หาเสโนกิริตานิ เมฯ>
    text <๒๐>
      text <เตน กมฺเมนหํ อชฺช อภิโภมิ นรามเร>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๒๑>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๒๒>
      text <สมนฺตคนฺธนามาสุํ เตรส จกฺกวตฺติโน>
      text <อิโต ปญฺจมเก กปฺเป จาตุรนฺตา ชนาธิปาฯ>
    text <๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปทปูชโก เถโร อิมา คาถาโย อภาสิตฺถาติฯ>
    stand <ปทปูชกตฺเถรสฺสาปทานํ จตุตฺถํฯ>
  text <๕ มุฏฺฐิปุปฺผิยตฺเถรอปทานํ>
    text <๒๔>
      text <สุทสฺสโนติ นาเมน มาลากาโร อหํ ตทา>
      text <อทฺทสํ วิรชํ พุทฺธํ โลกเชฏฺฐํ นราสภํฯ>
    text <๒๕>
      text <ชาติปุปฺผํ คเหตฺวาน ปูชยิํ ปทุมุตฺตรํ>
      text <วิสุทฺธจกฺขุ สุมโน ทิพฺพจกฺขุํ สมชฺฌคํฯ>
    text <๒๖>
      text <เอติสฺสา ปุปฺผปูชาย จิตฺตสฺส ปณิธีหิ จ>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๒๗>
      text <โสฬสาสิํสุ ราชาโน เทวุตฺตรสนามกา>
      text <ฉตฺติํสมฺหิ อิโต กปฺเป จกฺกวตฺตี มหพฺพลาฯ>
    text <๒๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มุฏฺฐิปุปฺผิโย เถโร อิมา คาถาโย อภาสิตฺถาติฯ>
    stand <มุฏฺฐิปุปฺผิยตฺเถรสฺสาปทานํ ปญฺจมํฯ>
  text <๖ อุทกปูชกตฺเถรอปทานํ>
    text <๒๙>
      text <สุวณฺณวณฺณํ สมฺพุทฺธํ คจฺฉนฺตํ อนิลญฺชเส>
      text <ฆตาสนํว ชลิตํ อาทิตฺตํว หุตาสนํฯ>
    text <๓๐>
      text <ปาณินา อุทกํ คยฺห อากาเส อุกฺขิปิํ อหํ>
      text <สมฺปฏิจฺฉิ มหาวีโร พุทฺโธ การุณิโก อิสิ ฯ>
    text <๓๑>
      text <อนฺตลิกฺเข ฐิโต สตฺถา ปทุมุตฺตรนามโก>
      text <มม สงฺกปฺปมญฺญาย อิมํ คาถํ อภาสถฯ>
    text <๓๒>
      text <อิมินา ทกทาเนน ปีติอุปฺปาทเนน จ>
      text <กปฺปสตสหสฺสมฺปิ ทุคฺคติํ นุปปชฺชติ ฯ>
    text <๓๓>
      text <เตน กมฺเมน ทฺวิปทินฺท โลกเชฏฺฐ นราสภ>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๓๔>
      text <สหสฺสราชนาเมน ตโย เต จกฺกวตฺติโน>
      text <ปญฺจสฏฺฐิกปฺปสเต จาตุรนฺตา ชนาธิปาฯ>
    text <๓๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุทกปูชโก เถโร อิมา คาถาโย อภาสิตฺถาติฯ>
    stand <อุทกปูชกตฺเถรสฺสาปทานํ ฉฏฺฐํฯ>
  text <๗ นฬมาลิยตฺเถรอปทานํ>
    text <๓๖>
      text <ปทุมุตฺตรพุทฺธสฺส โลกเชฏฺฐสฺส ตาทิโน>
      text <ติณตฺถเร นิสินฺนสฺส อุปสนฺตสฺส ตาทิโนฯ>
    text <๓๗>
      text <นฬมาลํ คเหตฺวาน พนฺธิตฺวา พีชนิํ อหํ>
      text <พุทฺธสฺส อุปนาเมสิํ ทฺวิปทินฺทสฺส ตาทิโนฯ>
    text <๓๘>
      text <ปฏิคฺคเหตฺวา สพฺพญฺญู พีชนิํ โลกนายโก>
      text <มม สงฺกปฺปมญฺญาย อิมํ คาถํ อภาสถฯ>
    text <๓๙>
      text <ยถา เม กาโย นิพฺพาติ ปริฬาโห น วิชฺชติ>
      text <ตเถว ติวิธคฺคีหิ จิตฺตํ ตว วิมุจฺจตุฯ>
    text <๔๐>
      text <สพฺเพ เทวา สมาคจฺฉุํ เย เกจิ วนนิสฺสิตา>
      text <โสสฺสาม พุทฺธวจนํ หาสยนฺตญฺจ ทายกํฯ>
    text <๔๑>
      text <นิสินฺโน ภควา ตตฺถ เทวสงฺฆปุรกฺขโต>
      text <ทายกํ สมฺปหํเสนฺโต อิมา คาถา อภาสถฯ>
    text <๔๒>
      text <อิมินา พีชนิทาเนน จิตฺตสฺส ปณิธีหิ จ>
      text <สุพฺพโต นาม นาเมน จกฺกวตฺตี ภวิสฺสติฯ>
    text <๔๓>
      text <เตน กมฺมาวเสเสน สุกฺกมูเลน โจทิโต>
      text <มาลุโต นาม นาเมน จกฺกวตฺตี ภวิสฺสติฯ>
    text <๔๔>
      text <อิมินา พีชนิทาเนน สมฺมานวิปุเลน จ>
      text <กปฺปสตสหสฺสมฺปิ ทุคฺคติํ นุปปชฺชติฯ>
    text <๔๕>
      text <ติํสกปฺปสหสฺสมฺหิ สุพฺพตา อฏฺฐติํส เต>
      text <เอกูนติํสสหสฺเส อฏฺฐ มาลุตนามกาฯ>
    text <๔๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นฬมาลิโย เถโร อิมา คาถาโย อภาสิตฺถาติฯ>
    stand <นฬมาลิยตฺเถรสฺสาปทานํ สตฺตมํฯ>
    stand <สตฺตมภาณวารํฯ>
  text <๘ อาสนุปฏฺฐาหกตฺเถรอปทานํ>
    text <๔๗>
      text <กานนํ วนโมคยฺห อปฺปสทฺทํ นิรากุลํ>
      text <สีหาสนํ มยา ทินฺนํ อตฺถทสฺสิสฺส ตาทิโนฯ>
    text <๔๘>
      text <มาลาหตฺถํ คเหตฺวาน กตฺวา จ นํ ปทกฺขิณํ>
      text <สตฺถารํ ปยิรุปาสิตฺวา ปกฺกามิํ อุตฺตรามุโขฯ>
    text <๔๙>
      text <เตน กมฺเมน ทฺวิปทินฺท โลกเชฏฺฐ นราสภ>
      text <สนฺนิพฺพาเปมิ อตฺตานํ ภวา สพฺเพ สมูหตาฯ>
    text <๕๐>
      text <อฏฺฐารสกปฺปสเต ยํ ทานมททิํ ตทา>
      text <ทุคฺคติํ นาภิชานามิ สีหาสนสฺสิทํ ผลํฯ>
    text <๕๑>
      text <อิโต สตฺตกปฺปสเต สนฺนิพฺพาปก ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อาสนุปฏฺฐาหโก เถโร อิมา คาถาโย อภาสิตฺถาติฯ>
    stand <อาสนุปฏฺฐาหกตฺเถรสฺสาปทานํ อฏฺฐมํฯ>
  text <๙ พิฬาลิทายกตฺเถรอปทานํ>
    text <๕๓>
      text <หิมวนฺตสฺสาวิทูเร วสามิ ปณฺณสนฺถเร>
      text <ฆาเสสุ เคธมาปนฺโน เสยฺยสีโล จหํ ตทาฯ>
    text <๕๔>
      text <ขณนฺตาลุ กลมฺพานิ พิฬาลิตกฺกลานิ จ>
      text <โกลํ ภลฺลาตกํ พิลฺลํ อาหตฺวา ปฏิยาทิตํฯ>
    text <๕๕>
      text <ปทุมุตฺตโร โลกวิทู อาหุตีนํ ปฏิคฺคโห>
      text <มม สงฺกปฺปมญฺญาย อาคจฺฉิ มม สนฺติกํฯ>
    text <๕๖>
      text <อุปาคตํ มหานาคํ เทวเทวํ นราสภํ>
      text <พิฬาลิํ ปคฺคเหตฺวาน ปตฺตมฺหิ โอกิริํ อหํฯ>
    text <๕๗>
      text <ปริภุญฺชิ มหาวีโร โตสยนฺโต มมํ ตทา>
      text <ปริภุญฺชิตฺวาน สพฺพญฺญู อิมํ คาถํ อภาสถฯ>
    text <๕๘>
      text <สกํ จิตฺตํ ปสาเทตฺวา พิฬาลิํ เม อทา ตุวํ>
      text <กปฺปานํ สตสหสฺสํ ทุคฺคติํ นุปปชฺชสิฯ>
    text <๕๙>
      text <จริมํ วตฺตเต มยฺหํ ภวา สพฺเพ สมูหตา>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๖๐>
      text <จตุปญฺญาสิโต กปฺเป สุเมขลิยสวฺหโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๖๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา พิฬาลิทายโก เถโร อิมา คาถาโย อภาสิตฺถาติฯ>
    stand <พิฬาลิทายกตฺเถรสฺสาปทานํ นวมํฯ>
  text <๑๐ เรณุปูชกตฺเถรอปทานํ>
    text <๖๒>
      text <สุวณฺณวณฺณํ สมฺพุทฺธํ สตรํสิํว ภาณุมํ>
      text <โอภาเสนฺตํ ทิสา สพฺพา อุฬุราชํว ปูริตํฯ>
    text <๖๓>
      text <ปุรกฺขตํ สาวเกหิ สาคเรเหว เมทนิํ>
      text <นาคํ ปคฺคยฺห เรณูหิ วิปสฺสิสฺสาภิโรปยิํฯ>
    text <๖๔>
      text <เอกนวุติโต กปฺเป ยํ เรณุมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๖๕>
      text <ปณฺณตาลีสิโต กปฺเป เรณุ นามาสิ ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๖๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ภิกฺขทายี ญาณสญฺญี หตฺถิโย ปทปูชโก>
      text <มุฏฺฐิปุปฺผี อุทกโท นฬมาลิ อุปฏฺฐโก>
      text <พิฬาลิทายี เรณุ จ คาถาโย ฉ จ สฏฺฐิ จฯ>
    text <อิตฺถํ สุทํ อายสฺมา เรณุปูชโก เถโร อิมา คาถาโย อภาสิตฺถาติฯ>
    stand <เรณุปูชกตฺเถรสฺสาปทานํ ทสมํฯ>
    stand <ภิกฺขทายิวคฺโค เอกาทสโมฯ>
    text <ตสฺสุทฺทานํ>
