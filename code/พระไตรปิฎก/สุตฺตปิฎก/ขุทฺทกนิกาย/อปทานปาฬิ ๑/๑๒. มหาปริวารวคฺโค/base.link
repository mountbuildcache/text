text <๑๒ มหาปริวารวคฺโค>
  text <๑ มหาปริวารกตฺเถรอปทานํ>
    text <๑>
      text <วิปสฺสี นาม ภควา โลกเชฏฺโฐ นราสโภ>
      text <อฏฺฐสฏฺฐิสหสฺเสหิ ปาวิสิ พนฺธุมํ ตทาฯ>
    text <๒>
      text <นครา อภินิกฺขมฺม อคมํ ทีปเจติยํ>
      text <อทฺทสํ วิรชํ พุทฺธํ อาหุตีนํ ปฏิคฺคหํฯ>
    text <๓>
      text <จุลฺลาสีติสหสฺสานิ ยกฺขา มยฺหํ อุปนฺติเก>
      text <อุปฏฺฐหนฺติ สกฺกจฺจํ อินฺทํว ติทสา คณาฯ>
    text <๔>
      text <ภวนา อภินิกฺขมฺม ทุสฺสํ ปคฺคยฺหหํ ตทา>
      text <สิรสา อภิวาเทสิํ ตญฺจาทาสิํ มเหสิโนฯ>
    text <๕>
      text <อโห พุทฺโธ อโห ธมฺโม อโห โน สตฺถุ สมฺปทา>
      text <พุทฺธสฺส อานุภาเวน วสุธายํ ปกมฺปถฯ>
    text <๖>
      text <ตญฺจ อจฺฉริยํ ทิสฺวา อพฺภุตํ โลมหํสนํ>
      text <พุทฺเธ จิตฺตํ ปสาเทมิ ทฺวิปทินฺทมฺหิ ตาทิเนฯ>
    text <๗>
      text <โสหํ จิตฺตํ ปสาเทตฺวา ทุสฺสํ ทตฺวาน สตฺถุโน>
      text <สรณญฺจ อุปาคจฺฉิํ สามจฺโจ สปริชฺชโนฯ>
    text <๘>
      text <เอกนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๙>
      text <อิโต ปนฺนรเส กปฺเป โสฬสาสุํ สุวาหนา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๐>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา มหาปริวารโก เถโร อิมา คาถาโย อภาสิตฺถาติฯ>
    stand <มหาปริวารกตฺเถรสฺสาปทานํ ปฐมํฯ>
  text <๒ สุมงฺคลตฺเถรอปทานํ>
    text <๑๑>
      text <อตฺถทสฺสี ชินวโร โลกเชฏฺโฐ นราสโภ>
      text <วิหารา อภินิกฺขมฺม ตฬากํ อุปสงฺกมิฯ>
    text <๑๒>
      text <นฺหตฺวา ปิตฺวา จ สมฺพุทฺโธ อุตฺตริตฺเวกจีวโร>
      text <อฏฺฐาสิ ภควา ตตฺถ วิโลเกนฺโต ทิโสทิสํฯ>
    text <๑๓>
      text <ภวเน อุปวิฏฺโฐหํ อทฺทสํ โลกนายกํ>
      text <หฏฺโฐ หฏฺเฐน จิตฺเตน อปฺโผเฏสิํ อหํ ตทาฯ>
    text <๑๔>
      text <สตรํสิํว โชตนฺตํ ปภาสนฺตํว กญฺจนํ>
      text <นจฺจคีเต ปยุตฺโตหํ ปญฺจงฺคตูริยมฺหิ จฯ>
    text <๑๕>
      text <ยํ ยํ โยนุปปชฺชามิ เทวตฺตํ อถ มานุสํ>
      text <สพฺเพ สตฺเต อภิโภมิ วิปุโล โหติ เม ยโส ฯ>
    text <๑๖>
      text <นโม เต ปุริสาชญฺญ นโม เต ปุริสุตฺตม>
      text <อตฺตานํ โตสยิตฺวาน ปเร โตเสสิ ตฺวํ มุนิฯ>
    text <๑๗>
      text <ปริคฺคเห นิสีทิตฺวา หาสํ กตฺวาน สุพฺพเต>
      text <อุปฏฺฐหิตฺวา สมฺพุทฺธํ ตุสิตํ อุปปชฺชหํฯ>
    text <๑๘>
      text <โสฬเสโต กปฺปสเต ทฺวินวเอกจินฺติตา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุมงฺคโล เถโร อิมา คาถาโย อภาสิตฺถาติฯ>
    stand <สุมงฺคลตฺเถรสฺสาปทานํ ทุติยํฯ>
  text <๓ สรณคมนิยตฺเถรอปทานํ>
    text <๒๐>
      text <อุภินฺนํ เทวราชูนํ สงฺคาโม สมุปฏฺฐิโต>
      text <อโหสิ สมุปพฺยูฬฺโห มหาโฆโส อวตฺตถ ฯ>
    text <๒๑>
      text <ปทุมุตฺตโร โลกวิทู อาหุตีนํ ปฏิคฺคโห>
      text <อนฺตลิกฺเข ฐิโต สตฺถา สํเวเชสิ มหาชนํฯ>
    text <๒๒>
      text <สพฺเพ เทวา อตฺตมนา นิกฺขิตฺตกวจาวุธา>
      text <สมฺพุทฺธํ อภิวาเทตฺวา เอกคฺคาสิํสุ ตาวเทฯ>
    text <๒๓>
      text <มยฺหํ สงฺกปฺปมญฺญาย วาจาสภิมุทีรยิ>
      text <อนุกมฺปโก โลกวิทู นิพฺพาเปสิ มหาชนํฯ>
    text <๒๔>
      text <ปทุฏฺฐจิตฺโต มนุโช เอกปาณํ วิเหฐยํ>
      text <เตน จิตฺตปฺปโทเสน อปายํ อุปปชฺชติฯ>
    text <๒๕>
      text <สงฺคามสีเส นาโคว พหู ปาเณ วิเหฐยํ>
      text <นิพฺพาเปถ สกํ จิตฺตํ มา หญฺญิตฺโถ ปุนปฺปุนํฯ>
    text <๒๖>
      text <ทฺวินฺนมฺปิ ยกฺขราชูนํ เสนา สา วิมฺหิตา อหุ>
      text <สรณญฺจ อุปาคจฺฉุํ โลกเชฏฺฐํ สุตาทินํฯ>
    text <๒๗>
      text <สญฺญาเปตฺวาน ชนตํ ปทมุทฺธริ จกฺขุมา>
      text <เปกฺขมาโนว เทเวหิ ปกฺกามิ อุตฺตรามุโขฯ>
    text <๒๘>
      text <ปฐมํ สรณํ คจฺฉิํ ทฺวิปทินฺทสฺส ตาทิโน>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๒๙>
      text <มหาทุนฺทุภินามา จ โสฬสาสุํ รเถสภา>
      text <ติํสกปฺปสหสฺสมฺหิ ราชาโน จกฺกวตฺติโนฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สรณคมนิโย เถโร อิมา คาถาโย อภาสิตฺถาติฯ>
    stand <สรณคมนิยตฺเถรสฺสาปทานํ ตติยํฯ>
  text <๔ เอกาสนิยตฺเถรอปทานํ>
    text <๓๑>
      text <วรุโณ นาม นาเมน เทวราชา อหํ ตทา>
      text <อุปฏฺฐเหสิํ สมฺพุทฺธํ สโยคฺคพลวาหโนฯ>
    text <๓๒>
      text <นิพฺพุเต โลกนาถมฺหิ อตฺถทสฺสีนรุตฺตเม>
      text <ตูริยํ สพฺพมาทาย อคมํ โพธิมุตฺตมํฯ>
    text <๓๓>
      text <วาทิเตน จ นจฺเจน สมฺมตาฬสมาหิโต>
      text <สมฺมุขา วิย สมฺพุทฺธํ อุปฏฺฐิํ โพธิมุตฺตมํฯ>
    text <๓๔>
      text <อุปฏฺฐหิตฺวา ตํ โพธิํ ธรณีรุหปาทปํ>
      text <ปลฺลงฺกํ อาภุชิตฺวาน ตตฺถ กาลงฺกโต อหํฯ>
    text <๓๕>
      text <สกกมฺมาภิรทฺโธหํ ปสนฺโน โพธิมุตฺตเม>
      text <เตน จิตฺตปฺปสาเทน นิมฺมานํ อุปปชฺชหํฯ>
    text <๓๖>
      text <สฏฺฐิตูริยสหสฺสานิ ปริวาเรนฺติ มํ สทา>
      text <มนุสฺเสสุ จ เทเวสุ วตฺตมานํ ภวาภเวฯ>
    text <๓๗>
      text <ติวิธคฺคี นิพฺพุตา มยฺหํ ภวา สพฺเพ สมูหตา>
      text <ธาเรมิ อนฺติมํ เทหํ สมฺมาสมฺพุทฺธสาสเน ฯ>
    text <๓๘>
      text <สุพาหู นาม นาเมน จตุตฺติํสาสุ ขตฺติยา>
      text <สตฺตรตนสมฺปนฺนา ปญฺจกปฺปสเต อิโตฯ>
    text <๓๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกาสนิโย เถโร อิมา คาถาโย อภาสิตฺถาติฯ>
    stand <เอกาสนิยตฺเถรสฺสาปทานํ จตุตฺถํฯ>
  text <๕ สุวณฺณปุปฺผิยตฺเถรอปทานํ>
    text <๔๐>
      text <วิปสฺสี นาม ภควา โลกเชฏฺโฐ นราสโภ>
      text <นิสินฺโน ชนกายสฺส เทเสสิ อมตํ ปทํฯ>
    text <๔๑>
      text <ตสฺสาหํ ธมฺมํ สุตฺวาน ทฺวิปทินฺทสฺส ตาทิโน>
      text <โสณฺณปุปฺผานิ จตฺตาริ พุทฺธสฺส อภิโรปยิํฯ>
    text <๔๒>
      text <สุวณฺณจฺฉทนํ อาสิ ยาวตา ปริสา ตทา>
      text <พุทฺธาภา จ สุวณฺณาภา อาโลโก วิปุโล อหุฯ>
    text <๔๓>
      text <อุทคฺคจิตฺโต สุมโน เวทชาโต กตญฺชลี>
      text <วิตฺติสญฺชนโน เตสํ ทิฏฺฐธมฺมสุขาวโหฯ>
    text <๔๔>
      text <อายาจิตฺวาน สมฺพุทฺธํ วนฺทิตฺวาน จ สุพฺพตํ>
      text <ปาโมชฺชํ ชนยิตฺวาน สกํ ภวนุปาคมิํฯ>
    text <๔๕>
      text <ภวเน อุปวิฏฺโฐหํ พุทฺธเสฏฺฐํ อนุสฺสริํ>
      text <เตน จิตฺตปฺปสาเทน ตุสิตํ อุปปชฺชหํฯ>
    text <๔๖>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๗>
      text <โสฬสาสิํสุ ราชาโน เนมิสมฺมตนามกา>
      text <เตตาลีเส อิโต กปฺเป จกฺกวตฺตี มหพฺพลาฯ>
    text <๔๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุวณฺณปุปฺผิโย เถโร อิมา คาถาโย อภาสิตฺถาติฯ>
    stand <สุวณฺณปุปฺผิยตฺเถรสฺสาปทานํ ปญฺจมํฯ>
  text <๖ จิตกปูชกตฺเถรอปทานํ>
    text <๔๙>
      text <วสามิ ราชายตเน สามจฺโจ สปริชฺชโน>
      text <ปรินิพฺพุเต ภควติ สิขิโน โลกพนฺธุโนฯ>
    text <๕๐>
      text <ปสนฺนจิตฺโต สุมโน จิตกํ อคมาสหํ>
      text <ตูริยํ ตตฺถ วาเทตฺวา คนฺธมาลํ สโมกิริํฯ>
    text <๕๑>
      text <จิตมฺหิ ปูชํ กตฺวาน วนฺทิตฺวา จิตกํ อหํ>
      text <ปสนฺนจิตฺโต สุมโน สกํ ภวนุปาคมิํฯ>
    text <๕๒>
      text <ภวเน อุปวิฏฺโฐหํ จิตปูชํ อนุสฺสริํ>
      text <เตน กมฺเมน ทฺวิปทินฺท โลกเชฏฺฐ นราสภฯ>
    text <๕๓>
      text <อนุโภตฺวาน สมฺปตฺติํ เทเวสุ มานุเสสุ จ>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๕๔>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ จิตปูชายิทํ ผลํฯ>
    text <๕๕>
      text <เอกูนติํสกปฺปมฺหิ อิโต โสฬส ราชาโน>
      text <อุคฺคตา นาม นาเมน จกฺกวตฺตี มหพฺพลาฯ>
    text <๕๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ>
    stand <จิตกปูชกตฺเถรสฺสาปทานํ ฉฏฺฐํฯ>
  text <๗ พุทฺธสญฺญกตฺเถรอปทานํ>
    text <๕๗>
      text <ยทา วิปสฺสี โลกคฺโค อายุสงฺขารโมสฺสชิ>
      text <ปถวี สมฺปกมฺปิตฺถ เมทนี ชลเมขลาฯ>
    text <๕๘>
      text <โอตตํ วิตฺถตํ มยฺหํ สุวิจิตฺตวฏํสกํ>
      text <ภวนมฺปิ ปกมฺปิตฺถ พุทฺธสฺส อายุสงฺขเยฯ>
    text <๕๙>
      text <ตาโส มยฺหํ สมุปฺปนฺโน ภวเน สมฺปกมฺปิเต>
      text <อุปฺปาโท นุ กิมตฺถาย อาโลโก วิปุโล อหุฯ>
    text <๖๐>
      text <เวสฺสวโณ อิธาคมฺม นิพฺพาเปสิ มหาชนํ>
      text <ปาณภูเต ภยํ นตฺถิ เอกคฺคา โหถ สํวุตา ฯ>
    text <๖๑>
      text <อโห พุทฺโธ อโห ธมฺโม อโห โน สตฺถุ สมฺปทา>
      text <ยสฺมิํ อุปฺปชฺชมานมฺหิ ปถวี สมฺปกมฺปติฯ>
    text <๖๒>
      text <พุทฺธานุภาวํ กิตฺเตตฺวา กปฺปํ สคฺคมฺหิ โมทหํ>
      text <อวเสเสสุ กปฺเปสุ กุสลํ จริตํ มยาฯ>
    text <๖๓>
      text <เอกนวุติโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๖๔>
      text <อิโต จุทฺทสกปฺปมฺหิ ราชา อาสิํ ปตาปวา>
      text <สมิโต นาม นาเมน จกฺกวตฺตี มหพฺพโลฯ>
    text <๖๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา พุทฺธสญฺญโก เถโร อิมา คาถาโย อภาสิตฺถาติฯ>
    stand <พุทฺธสญฺญกตฺเถรสฺสาปทานํ สตฺตมํฯ>
  text <๘ มคฺคสญฺญกตฺเถรอปทานํ>
    text <๖๖>
      text <ปทุมุตฺตรพุทฺธสฺส สาวกา วนจาริโน>
      text <วิปฺปนฏฺฐา พฺรหารญฺเญ อนฺธาว อนุสุยฺยเร ฯ>
    text <๖๗>
      text <อนุสฺสริตฺวา สมฺพุทฺธํ ปทุมุตฺตรนายกํ>
      text <ตสฺส เต มุนิโน ปุตฺตา วิปฺปนฏฺฐา มหาวเนฯ>
    text <๖๘>
      text <ภวนา โอรุหิตฺวาน อคมิํ ภิกฺขุสนฺติกํ>
      text <เตสํ มคฺคญฺจ อาจิกฺขิํ โภชนญฺจ อทาสหํฯ>
    text <๖๙>
      text <เตน กมฺเมน ทฺวิปทินฺท โลกเชฏฺฐ นราสภ>
      text <ชาติยา สตฺตวสฺโสหํ อรหตฺตมปาปุณิํฯ>
    text <๗๐>
      text <สจกฺขู นาม นาเมน ทฺวาทส จกฺกวตฺติโน>
      text <สตฺตรตนสมฺปนฺนา ปญฺจกปฺปสเต อิโตฯ>
    text <๗๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มคฺคสญฺญโก เถโร อิมา คาถาโย อภาสิตฺถาติฯ>
    stand <มคฺคสญฺญกตฺเถรสฺสาปทานํ อฏฺฐมํฯ>
  text <๙ ปจฺจุปฏฺฐานสญฺญกตฺเถรอปทานํ>
    text <๗๒>
      text <อตฺถทสฺสิมฺหิ สุคเต นิพฺพุเต สมนนฺตรา>
      text <ยกฺขโยนิํ อุปปชฺชิํ ยสํ ปตฺโต จหํ ตทาฯ>
    text <๗๓>
      text <ทุลฺลทฺธํ วต เม อาสิ ทุปฺปภาตํ ทุรุฏฺฐิตํ>
      text <ยํ เม โภเค วิชฺชมาเน ปรินิพฺพายิ จกฺขุมาฯ>
    text <๗๔>
      text <มม สงฺกปฺปมญฺญาย สาคโร นาม สาวโก>
      text <มมุทฺธริตุกาโม โส อาคจฺฉิ มม สนฺติกํฯ>
    text <๗๕>
      text <กิํ นุ โสจสิ มา ภายิ จร ธมฺมํ สุเมธส>
      text <อนุปฺปทินฺนา พุทฺเธน สพฺเพสํ พีชสมฺปทาฯ>
    text <๗๖>
      text <โส เจ ปูเชยฺย สมฺพุทฺธํ ติฏฺฐนฺตํ โลกนายกํ>
      text <ธาตุํ สาสปมตฺตมฺปิ นิพฺพุตสฺสาปิ ปูชเยฯ>
    text <๗๗>
      text <สเม จิตฺตปฺปสาทมฺหิ สมํ ปุญฺญํ มหคฺคตํ>
      text <ตสฺมา ถูปํ กริตฺวาน ปูเชหิ ชินธาตุโยฯ>
    text <๗๘>
      text <สาครสฺส วโจ สุตฺวา พุทฺธถูปํ อกาสหํ>
      text <ปญฺจวสฺเส ปริจริํ มุนิโน ถูปมุตฺตมํฯ>
    text <๗๙>
      text <เตน กมฺเมน ทฺวิปทินฺท โลกเชฏฺฐ นราสภ>
      text <สมฺปตฺติํ อนุโภตฺวาน อรหตฺตมปาปุณิํฯ>
    text <๘๐>
      text <ภูริปญฺญา จ จตฺตาโร สตฺตกปฺปสเต อิโต>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๘๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปจฺจุปฏฺฐานสญฺญโก เถโร อิมา คาถาโย อภาสิตฺถาติฯ>
    stand <ปจฺจุปฏฺฐานสญฺญกตฺเถรสฺสาปทานํ นวมํฯ>
  text <๑๐ ชาติปูชกตฺเถรอปทานํ>
    text <๘๒>
      text <ชายนฺตสฺส วิปสฺสิสฺส อาโลโก วิปุโล อหุ>
      text <ปถวี จ ปกมฺปิตฺถ สสาครา สปพฺพตาฯ>
    text <๘๓>
      text <เนมิตฺตา จ วิยากํสุ พุทฺโธ โลเก ภวิสฺสติ>
      text <อคฺโค จ สพฺพสตฺตานํ ชนตํ อุทฺธริสฺสติฯ>
    text <๘๔>
      text <เนมิตฺตานํ สุณิตฺวาน ชาติปูชมกาสหํ>
      text <เอทิสา ปูชนา นตฺถิ ยาทิสา ชาติปูชนาฯ>
    text <๘๕>
      text <สงฺขริตฺวาน>
      text <ชาติปูชํ กริตฺวาน ตตฺถ กาลงฺกโต อหํฯ>
    text <กุสลํ สกํ จิตฺตํ ปสาทยิํฯ>
    text <๘๖>
      text <ยํ ยํ โยนุปปชฺชามิ เทวตฺตํ อถ มานุสํ>
      text <สพฺเพ สตฺเต อภิโภมิ ชาติปูชายิทํ ผลํฯ>
    text <๘๗>
      text <ธาติโย มํ อุปฏฺฐนฺติ มม จิตฺตวสานุคา>
      text <น ตา สกฺโกนฺติ โกเปตุํ ชาติปูชายิทํ ผลํฯ>
    text <๘๘>
      text <เอกนวุติโต กปฺเป ยํ ปูชมกริํ ตทา>
      text <ทุคฺคติํ นาภิชานามิ ชาติปูชายิทํ ผลํฯ>
    text <๘๙>
      text <สุปาริจริยา นาม จตุตฺติํส ชนาธิปา>
      text <อิโต ตติยกปฺปมฺหิ จกฺกวตฺตี มหพฺพลาฯ>
    text <๙๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ปริวารสุมงฺคลา สรณาสนปุปฺผิยา>
      text <จิตปูชี พุทฺธสญฺญี มคฺคุปฏฺฐานชาตินา>
      text <คาถาโย นวุติ วุตฺตา คณิตาโย วิภาวิหิฯ>
    text <อิตฺถํ สุทํ อายสฺมา ชาติปูชโก เถโร อิมา คาถาโย อภาสิตฺถาติฯ>
    stand <ชาติปูชกตฺเถรสฺสาปทานํ ทสมํฯ>
    stand <มหาปริวารวคฺโค ทฺวาทสโมฯ>
    text <ตสฺสุทฺทานํ>
