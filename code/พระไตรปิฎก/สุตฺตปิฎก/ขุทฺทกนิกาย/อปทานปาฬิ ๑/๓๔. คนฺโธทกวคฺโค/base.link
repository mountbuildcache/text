text <๓๔ คนฺโธทกวคฺโค>
  text <๑ คนฺธธูปิยตฺเถรอปทานํ>
    text <๑>
      text <สิทฺธตฺถสฺส ภควโต คนฺธธูปํ อทาสหํ>
      text <สุมเนหิ ปฏิจฺฉนฺนํ พุทฺธานุจฺฉวิกญฺจ ตํฯ>
    text <๒>
      text <กญฺจนคฺฆิยสงฺกาสํ พุทฺธํ โลกคฺคนายกํ>
      text <อินฺทีวรํว ชลิตํ อาทิตฺตํว หุตาสนํฯ>
    text <๓>
      text <พฺยคฺฆุสภํว ปวรํ อภิชาตํว เกสริํ>
      text <นิสินฺนํ สมณานคฺคํ ภิกฺขุสงฺฆปุรกฺขตํฯ>
    text <๔>
      text <ทิสฺวา จิตฺตํ ปสาเทตฺวา ปคฺคเหตฺวาน อญฺชลิํ>
      text <วนฺทิตฺวา สตฺถุโน ปาเท ปกฺกามิํ อุตฺตรามุโขฯ>
    text <๕>
      text <จตุนฺนวุติโต กปฺเป ยํ คนฺธมททิํ ตทา>
      text <ทุคฺคติํ นาภิชานามิ คนฺธปูชายิทํ ผลํฯ>
    text <๖>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา คนฺธธูปิโย เถโร อิมา คาถาโย อภาสิตฺถาติฯ>
    stand <คนฺธธูปิยตฺเถรสฺสาปทานํ ปฐมํฯ>
  text <๒ อุทกปูชกตฺเถรอปทานํ>
    text <๗>
      text <สุวณฺณวณฺณํ สมฺพุทฺธํ คจฺฉนฺตํ อนิลญฺชเส>
      text <ฆตาสนํว ชลิตํ อาทิตฺตํว หุตาสนํฯ>
    text <๘>
      text <ปาณินา อุทกํ คยฺห อากาเส อุกฺขิปิํ อหํ>
      text <สมฺปฏิจฺฉิ มหาวีโร พุทฺโธ การุณิโก อิสิฯ>
    text <๙>
      text <อนฺตลิกฺเข ฐิโต สตฺถา ปทุมุตฺตรนามโก>
      text <มม สงฺกปฺปมญฺญาย อิมํ คาถมภาสถฯ>
    text <๑๐>
      text <อิมินา ทกทาเนน ปีติอุปฺปาทเนน จ>
      text <กปฺปสตสหสฺสมฺปิ ทุคฺคติํ นุปปชฺชสิฯ>
    text <๑๑>
      text <เตน กมฺเมน ทฺวิปทินฺท โลกเชฏฺฐ นราสภ>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๑๒>
      text <สหสฺสราชนาเมน ตโย จ จกฺกวตฺติโน>
      text <ปญฺจสฏฺฐิกปฺปสเต จาตุรนฺตา ชนาธิปาฯ>
    text <๑๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุทกปูชโก เถโร อิมา คาถาโย อภาสิตฺถาติฯ>
    stand <อุทกปูชกตฺเถรสฺสาปทานํ ทุติยํฯ>
  text <๓ ปุนฺนาคปุปฺผิยตฺเถรอปทานํ>
    text <๑๔>
      text <กานนํ วนโมคยฺห วสามิ ลุทฺทโก อหํ>
      text <ปุนฺนาคํ ปุปฺผิตํ ทิสฺวา พุทฺธเสฏฺฐํ อนุสฺสริํฯ>
    text <๑๕>
      text <ตํ ปุปฺผํ โอจินิตฺวาน สุคนฺธํ คนฺธิตํ สุภํ>
      text <ถูปํ กตฺวาน ปุลิเน พุทฺธสฺส อภิโรปยิํฯ>
    text <๑๖>
      text <ทฺเวนวุเต อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๗>
      text <เอกมฺหิ นวุเต กปฺเป เอโก อาสิํ ตโมนุโท>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๑๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุนฺนาคปุปฺผิโย เถโร อิมา คาถาโย อภาสิตฺถาติฯ>
    stand <ปุนฺนาคปุปฺผิยตฺเถรสฺสาปทานํ ตติยํฯ>
  text <๔ เอกทุสฺสทายกตฺเถรอปทานํ>
    text <๑๙>
      text <นคเร หํสวติยา อโหสิํ ติณหารโก>
      text <ติณหาเรน ชีวามิ เตน โปเสมิ ทารเกฯ>
    text <๒๐>
      text <ปทุมุตฺตโร นาม ชิโน สพฺพธมฺมาน ปารคู>
      text <ตมนฺธการํ นาเสตฺวา อุปฺปชฺชิ โลกนายโกฯ>
    text <๒๑>
      text <สเก ฆเร นิสีทิตฺวา เอวํ จินฺเตสหํ ตทา>
      text <พุทฺโธ โลเก สมุปฺปนฺโน เทยฺยธมฺโม จ นตฺถิ เมฯ>
    text <๒๒>
      text <อิทํ เม สาฏกํ เอกํ นตฺถิ เม โกจิ ทายโก>
      text <ทุกฺโข นิรยสมฺผสฺโส โรปยิสฺสามิ ทกฺขิณํฯ>
    text <๒๓>
      text <เอวาหํ จินฺตยิตฺวาน สกํ จิตฺตํ ปสาทยิํ>
      text <เอกํ ทุสฺสํ คเหตฺวาน พุทฺธเสฏฺฐสฺสทาสหํฯ>
    text <๒๔>
      text <เอกํ ทุสฺสํ ททิตฺวาน อุกฺกุฏฺฐิํ สมฺปวตฺตยิํ>
      text <ยทิ พุทฺโธ ตุวํ วีร ตาเรหิ มํ มหามุนิฯ>
    text <๒๕>
      text <ปทุมุตฺตโร โลกวิทู อาหุตีนํ ปฏิคฺคโห>
      text <มม ทานํ ปกิตฺเตนฺโต อกา เม อนุโมทนํฯ>
    text <๒๖>
      text <อิมินา เอกทุสฺเสน เจตนาปณิธีหิ จ>
      text <กปฺปสตสหสฺสานิ วินิปาตํ น คจฺฉติฯ>
    text <๒๗>
      text <ฉตฺติํสกฺขตฺตุํ เทวินฺโท เทวรชฺชํ กริสฺสติ>
      text <เตตฺติํสกฺขตฺตุํ ราชา จ จกฺกวตฺตี ภวิสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๒๘>
      text <เทวโลเก มนุสฺเส วา สํสรนฺโต ตุวํ ภเว>
      text <รูปวา คุณสมฺปนฺโน อนวกฺกนฺตเทหวา>
      text <อกฺโขภํ อมิตํ ทุสฺสํ ลภิสฺสสิ ยทิจฺฉกํฯ>
    text <๒๙>
      text <อิทํ วตฺวาน สมฺพุทฺโธ ชลชุตฺตมนามโก>
      text <นภํ อพฺภุคฺคมี ธีโร หํสราชาว อมฺพเรฯ>
    text <๓๐>
      text <ยํ ยํ โยนุปปชฺชามิ เทวตฺตํ อถ มานุสํ>
      text <โภเค เม อูนตา นตฺถิ เอกทุสฺสสฺสิทํ ผลํฯ>
    text <๓๑>
      text <ปทุทฺธาเร ปทุทฺธาเร ทุสฺสํ นิพฺพตฺตเต มมํ>
      text <เหฏฺฐา ทุสฺสมฺหิ ติฏฺฐามิ อุปริ ฉทนํ มมฯ>
    text <๓๒>
      text <จกฺกวาฬมุปาทาย สกานนํ สปพฺพตํ>
      text <อิจฺฉมาโน จหํ อชฺช ทุสฺเสหิ ฉาทเยยฺยหํฯ>
    text <๓๓>
      text <เตเนว เอกทุสฺเสน สํสรนฺโต ภวาภเว>
      text <สุวณฺณวณฺโณ หุตฺวาน สํสรามิ ภวาภเวฯ>
    text <๓๔>
      text <วิปากํ เอกทุสฺสสฺส นชฺฌคํ กตฺถจิกฺขยํ>
      text <อยํ เม อนฺติมา ชาติ วิปจฺจติ อิธาปิ เมฯ>
    text <๓๕>
      text <สตสหสฺสิโต กปฺเป ยํ ทุสฺสมททิํ ตทา>
      text <ทุคฺคติํ นาภิชานามิ เอกทุสฺสสฺสิทํ ผลํฯ>
    text <๓๖>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๓๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกทุสฺสทายโก เถโร อิมา คาถาโย อภาสิตฺถาติฯ>
    stand <เอกทุสฺสทายกตฺเถรสฺสาปทานํ จตุตฺถํฯ>
  text <๕ ผุสิตกมฺปิยตฺเถรอปทานํ>
    text <๓๘>
      text <วิปสฺสี นาม>
      text <ขีณาสเวหิ สหิโต สงฺฆาราเม วสี ตทาฯ>
    text <สมฺพุทฺโธ โลกเชฏฺโฐ นราสโภฯ>
    text <๓๙>
      text <อารามทฺวารา นิกฺขมฺม วิปสฺสี โลกนายโก>
      text <สห สตสหสฺเสหิ อฏฺฐ ขีณาสเวหิ โสฯ>
    text <๔๐>
      text <อชิเนน นิวตฺโถหํ วากจีรธโรปิ จ>
      text <กุสุโมทกมาทาย สมฺพุทฺธํ อุปสงฺกมิํฯ>
    text <๔๑>
      text <สกํ จิตฺตํ ปสาเทตฺวา เวทชาโต กตญฺชลี>
      text <กุสุโมทกมาทาย พุทฺธมพฺภุกฺกิริํ อหํฯ>
    text <๔๒>
      text <เตน กมฺเมน สมฺพุทฺโธ ชลชุตฺตมนามโก>
      text <มม กมฺมํ ปกิตฺเตตฺวา อคมา เยน ปตฺถิตํฯ>
    text <๔๓>
      text <ผุสิตา ปญฺจสหสฺสา เยหิ ปูเชสหํ ชินํ>
      text <อฑฺฒเตยฺยสหสฺเสหิ เทวรชฺชํ อการยิํฯ>
    text <๔๔>
      text <อฑฺฒเตยฺยสหสฺเสหิ จกฺกวตฺตี อโหสหํ>
      text <อวเสเสน กมฺเมน อรหตฺตมปาปุณิํฯ>
    text <๔๕>
      text <เทวราชา ยทา โหมิ มนุชาธิปตี ยทา>
      text <ตเมว นามเธยฺยํ เม ผุสิโต นาม โหมหํฯ>
    text <๔๖>
      text <เทวภูตสฺส สนฺตสฺส อถาปิ มานุสสฺส วา>
      text <สมนฺตา พฺยามโต มยฺหํ ผุสิตํว ปวสฺสติฯ>
    text <๔๗>
      text <ภวา อุคฺฆาฏิตา มยฺหํ กิเลสา ฌาปิตา มม>
      text <สพฺพาสวปริกฺขีโณ ผุสิตสฺส อิทํ ผลํฯ>
    text <๔๘>
      text <จนฺทนสฺเสว เม กายา ตถา คนฺโธ ปวายติ>
      text <สรีรโต มม คนฺโธ อฑฺฒโกเส ปวายติฯ>
    text <๔๙>
      text <ทิพฺพคนฺธํ สมฺปวนฺตํ ปุญฺญกมฺมสมงฺคินํ>
      text <คนฺธํ ฆตฺวาน ชานนฺติ ผุสิโต อาคโต อิธฯ>
    text <๕๐>
      text <สาขาปลาสกฏฺฐานิ ติณานิปิ จ สพฺพโส>
      text <มม สงฺกปฺปมญฺญาย คนฺโธ สมฺปชฺชเต ขเณฯ>
    text <๕๑>
      text <สตสหสฺสิโต กปฺเป จนฺทนํ อภิปูชยิํ>
      text <ทุคฺคติํ นาภิชานามิ ผุสิตสฺส อิทํ ผลํฯ>
    text <๕๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ผุสิตกมฺปิโย เถโร อิมา คาถาโย อภาสิตฺถาติฯ>
    stand <ผุสิตกมฺปิยตฺเถรสฺสาปทานํ ปญฺจมํฯ>
  text <๖ ปภงฺกรตฺเถรอปทานํ>
    text <๕๓>
      text <ปทุมุตฺตรภควโต โลกเชฏฺฐสฺส ตาทิโน>
      text <วิปิเน เจติยํ อาสิ วาฬมิคสมากุเลฯ>
    text <๕๔>
      text <น โกจิ วิสหิ คนฺตุํ เจติยํ อภิวนฺทิตุํ>
      text <ติณกฏฺฐลโตนทฺธํ ปลุคฺคํ อาสิ เจติยํฯ>
    text <๕๕>
      text <วนกมฺมิโก ตทา อาสิํ ปิตุมาตุมเตนหํ>
      text <อทฺทสํ วิปิเน ถูปํ ลุคฺคํ ติณลตากุลํฯ>
    text <๕๖>
      text <ทิสฺวานาหํ พุทฺธถูปํ ครุจิตฺตํ อุปฏฺฐหิํ>
      text <พุทฺธเสฏฺฐสฺส ถูโปยํ ปลุคฺโค อจฺฉตี วเนฯ>
    text <๕๗>
      text <นจฺฉนฺนํ นปฺปติรูปํ ชานนฺตสฺส คุณาคุณํ>
      text <พุทฺธถูปํ อโสเธตฺวา อญฺญํ กมฺมํ ปโยชเยฯ>
    text <๕๘>
      text <ติณกฏฺฐญฺจ วลฺลิญฺจ โสธยิตฺวาน เจติเย>
      text <วนฺทิตฺวา อฏฺฐ วารานิ ปฏิกุฏิโก อคจฺฉหํฯ>
    text <๕๙>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๖๐>
      text <ตตฺถ เม สุกตํ พฺยมฺหํ โสวณฺณํ สปภสฺสรํ>
      text <สฏฺฐิโยชนมุพฺพิทฺธํ ติํสโยชนวิตฺถตํฯ>
    text <๖๑>
      text <ติสตานิ จ วารานิ เทวรชฺชมการยิํ>
      text <ปญฺจวีสติกฺขตฺตุญฺจ จกฺกวตฺตี อโหสหํฯ>
    text <๖๒>
      text <ภวาภเว สํสรนฺโต มหาโภคํ ลภามหํ>
      text <โภเค เม อูนตา นตฺถิ โสธนาย อิทํ ผลํฯ>
    text <๖๓>
      text <สิวิกา หตฺถิขนฺเธน วิปิเน คจฺฉโต มม>
      text <ยํ ยํ ทิสาหํ คจฺฉามิ สรณํ สมฺปเต วนํฯ>
    text <๖๔>
      text <ขาณุํ วา กณฺฏกํ วาปิ นาหํ ปสฺสามิ จกฺขุนา>
      text <ปุญฺญกมฺเมน สํยุตฺโต สยเมวาปนียเรฯ>
    text <๖๕>
      text <กุฏฺฐํ คณฺโฑ กิลาโส จ อปมาโร วิตจฺฉิกา>
      text <ททฺทุ กจฺฉุ จ เม นตฺถิ โสธนาย อิทํ ผลํฯ>
    text <๖๖>
      text <อญฺญมฺปิ เม อจฺฉริยํ พุทฺธถูปสฺส โสธเน>
      text <นาภิชานามิ เม กาเย ชาตํ ปิฬกพินฺทุกํฯ>
    text <๖๗>
      text <อญฺญมฺปิ เม อจฺฉริยํ พุทฺธถูปมฺหิ โสธิเต>
      text <ทุเว ภเว สํสรามิ เทวตฺเต อถ มานุเสฯ>
    text <๖๘>
      text <อญฺญมฺปิ เม อจฺฉริยํ พุทฺธถูปมฺหิ โสธิเต>
      text <สุวณฺณวณฺโณ สพฺพตฺถ สปฺปภาโส ภวามหํฯ>
    text <๖๙>
      text <อญฺญมฺปิ เม อจฺฉริยํ พุทฺธถูปมฺหิ โสธิเต>
      text <อมนาปํ วิวชฺชติ มนาปํ อุปติฏฺฐติฯ>
    text <๗๐>
      text <อญฺญมฺปิ เม อจฺฉริยํ พุทฺธถูปมฺหิ โสธิเต>
      text <วิสุทฺธํ โหติ เม จิตฺตํ เอกคฺคํ สุสมาหิตํฯ>
    text <๗๑>
      text <อญฺญมฺปิ เม อจฺฉริยํ พุทฺธถูปมฺหิ โสธิเต>
      text <เอกาสเน นิสีทิตฺวา อรหตฺตมปาปุณิํฯ>
    text <๗๒>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ โสธนาย อิทํ ผลํฯ>
    text <๗๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปภงฺกโร เถโร อิมา คาถาโย อภาสิตฺถาติฯ>
    stand <ปภงฺกรตฺเถรสฺสาปทานํ ฉฏฺฐํฯ>
  text <๗ ติณกุฏิทายกตฺเถรอปทานํ>
    text <๗๔>
      text <นคเร พนฺธุมติยา อโหสิํ ปรกมฺมิโก>
      text <ปรกมฺมายเน ยุตฺโต ปรภตฺตํ อปสฺสิโตฯ>
    text <๗๕>
      text <รโหคโต นิสีทิตฺวา เอวํ จินฺเตสหํ ตทา>
      text <พุทฺโธ โลเก สมุปฺปนฺโน อธิกาโร จ นตฺถิ เมฯ>
    text <๗๖>
      text <กาโล เม คติํ โสเธตุํ ขโณ เม ปฏิปาทิโต>
      text <ทุกฺโข นิรยสมฺผสฺโส อปุญฺญานญฺหิ ปาณินํฯ>
    text <๗๗>
      text <เอวาหํ จินฺตยิตฺวาน กมฺมสามิํ อุปาคมิํ>
      text <เอกาหํ กมฺมํ ยาจิตฺวา วิปินํ ปาวิสิํ อหํฯ>
    text <๗๘>
      text <ติณกฏฺฐญฺจ วลฺลิญฺจ อาหริตฺวานหํ ตทา>
      text <ติทณฺฑเก ฐเปตฺวาน อกํ ติณกุฏิํ อหํฯ>
    text <๗๙>
      text <สงฺฆสฺสตฺถาย กุฏิกํ นิยฺยาเทตฺวาน ตํ อหํ>
      text <ตทเหเยว อาคนฺตฺวา กมฺมสามิํ อุปาคมิํฯ>
    text <๘๐>
      text <เตน กมฺเมน สุกเตน ตาวติํสมคจฺฉหํ>
      text <ตตฺถ เม สุกตํ พฺยมฺหํ กุฏิกาย สุนิมฺมิตํ ฯ>
    text <๘๑>
      text <สหสฺสกณฺฑํ สตเภณฺฑุ ธชาลุ หริตามยํ>
      text <สตสหสฺสนิยฺยูหา พฺยมฺเห ปาตุภวิํสุ เมฯ>
    text <๘๒>
      text <ยํ ยํ โยนุปปชฺชามิ เทวตฺตํ อถ มานุสํ>
      text <มม สงฺกปฺปมญฺญาย ปาสาโท อุปติฏฺฐติฯ>
    text <๘๓>
      text <ภยํ วา ฉมฺภิตตฺตํ วา โลมหํโส น วิชฺชติ>
      text <ตาสํ มม น ชานามิ ติณกุฏิกายิทํ ผลํฯ>
    text <๘๔>
      text <สีหพฺยคฺฆา จ ทีปี จ อจฺฉโกกตรจฺฉกา>
      text <สพฺเพ มํ ปริวชฺเชนฺติ ติณกุฏิกายิทํ ผลํฯ>
    text <๘๕>
      text <สรีสปา จ ภูตา จ อหี กุมฺภณฺฑรกฺขสา>
      text <เตปิ มํ ปริวชฺเชนฺติ ติณกุฏิกายิทํ ผลํฯ>
    text <๘๖>
      text <น ปาปสุปินสฺสาปิ สรามิ ทสฺสนํ มม>
      text <อุปฏฺฐิตา สติ มยฺหํ ติณกุฏิกายิทํ ผลํฯ>
    text <๘๗>
      text <ตาเยว ติณกุฏิกาย อนุโภตฺวาน สมฺปทา>
      text <โคตมสฺส ภควโต ธมฺมํ สจฺฉิกริํ อหํฯ>
    text <๘๘>
      text <เอกนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ติณกุฏิกายิทํ ผลํฯ>
    text <๘๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติณกุฏิทายโก เถโร อิมา คาถาโย อภาสิตฺถาติฯ>
    stand <ติณกุฏิทายกตฺเถรสฺสาปทานํ สตฺตมํฯ>
  text <๘ อุตฺตเรยฺยทายกตฺเถรอปทานํ>
    text <๙๐>
      text <นคเร หํสวติยา อโหสิํ พฺราหฺมโณ ตทา>
      text <อชฺฌายโก มนฺตธโร ติณฺณํ เวทาน ปารคูฯ>
    text <๙๑>
      text <ปุรกฺขโต สสิสฺเสหิ ชาติมา จ สุสิกฺขิโต>
      text <โตยาภิเสจนตฺถาย นครา นิกฺขมิํ ตทาฯ>
    text <๙๒>
      text <ปทุมุตฺตโร นาม ชิโน สพฺพธมฺมาน ปารคู>
      text <ขีณาสวสหสฺเสหิ ปาวิสี นครํ ชิโนฯ>
    text <๙๓>
      text <สุจารุรูปํ ทิสฺวาน อาเนญฺชการิตํ วิย>
      text <ปริวุตํ อรหนฺเตหิ ทิสฺวา จิตฺตํ ปสาทยิํฯ>
    text <๙๔>
      text <สิรสฺมิํ อญฺชลิํ กตฺวา นมสฺสิตฺวาน สุพฺพตํ>
      text <ปสนฺนจิตฺโต สุมโน อุตฺตรียมทาสหํฯ>
    text <๙๕>
      text <อุโภ หตฺเถหิ ปคฺคยฺห สาฏกํ อุกฺขิปิํ อหํ>
      text <ยาวตา พุทฺธปริสา ตาว ฉาเทสิ สาฏโกฯ>
    text <๙๖>
      text <ปิณฺฑจารํ จรนฺตสฺส มหาภิกฺขุคณาทิโน>
      text <ฉทํ กโรนฺโต อฏฺฐาสิ หาสยนฺโต มมํ ตทาฯ>
    text <๙๗>
      text <ฆรโต นิกฺขมนฺตสฺส สยมฺภู อคฺคปุคฺคโล>
      text <วีถิยํว ฐิโต สตฺถา อกา เม อนุโมทนํฯ>
    text <๙๘>
      text <ปสนฺนจิตฺโต สุมโน โย เม อทาสิ สาฏกํ>
      text <ตมหํ กิตฺตยิสฺสามิ สุโณถ มม ภาสโตฯ>
    text <๙๙>
      text <ติํสกปฺปสหสฺสานิ เทวโลเก รมิสฺสติ>
      text <ปญฺญาสกฺขตฺตุํ เทวินฺโท เทวรชฺชํ กริสฺสติฯ>
    text <๑๐๐>
      text <เทวโลเก วสนฺตสฺส ปุญฺญกมฺมสมงฺคิโน>
      text <สมนฺตา โยชนสตํ ทุสฺสจฺฉนฺนํ ภวิสฺสติฯ>
    text <๑๐๑>
      text <ฉตฺติํสกฺขตฺตุํ ราชา จ จกฺกวตฺตี ภวิสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๑๐๒>
      text <ภเว สํสรมานสฺส ปุญฺญกมฺมสมงฺคิโน>
      text <มนสา ปตฺถิตํ สพฺพํ นิพฺพตฺติสฺสติ ตาวเทฯ>
    text <๑๐๓>
      text <โกเสยฺยกมฺพลิยานิ โขมกปฺปาสิกานิ จ>
      text <มหคฺฆานิ จ ทุสฺสานิ ปฏิลจฺฉติยํ นโรฯ>
    text <๑๐๔>
      text <มนสา ปตฺถิตํ สพฺพํ ปฏิลจฺฉติยํ นโร>
      text <เอกทุสฺสสฺส วิปากํ อนุโภสฺสติ สพฺพทาฯ>
    text <๑๐๕>
      text <โส ปจฺฉา ปพฺพชิตฺวาน สุกฺกมูเลน โจทิโต>
      text <โคตมสฺส ภควโต ธมฺมํ สจฺฉิกริสฺสติฯ>
    text <๑๐๖>
      text <อโห เม สุกตํ กมฺมํ สพฺพญฺญุสฺส มเหสิโน>
      text <เอกาหํ สาฏกํ ทตฺวา ปตฺโตมฺหิ อมตํ ปทํฯ>
    text <๑๐๗>
      text <มณฺฑเป รุกฺขมูเล วา วสโต สุญฺญเก ฆเร>
      text <ธาเรติ ทุสฺสฉทนํ สมนฺตา พฺยามโต มมฯ>
    text <๑๐๘>
      text <อวิญฺญตฺตํ นิวาเสมิ จีวรํ ปจฺจยญฺจหํ>
      text <ลาภี อนฺนสฺส ปานสฺส อุตฺตเรยฺยสฺสิทํ ผลํฯ>
    text <๑๐๙>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ วตฺถทานสฺสิทํ ผลํฯ>
    text <๑๑๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุตฺตเรยฺยทายโก เถโร อิมา คาถาโย อภาสิตฺถาติฯ>
    stand <อุตฺตเรยฺยทายกตฺเถรสฺสาปทานํ อฏฺฐมํฯ>
  text <๙ ธมฺมสวนิยตฺเถรอปทานํ>
    text <๑๑๑>
      text <ปทุมุตฺตโร นาม ชิโน สพฺพธมฺมาน ปารคู>
      text <จตุสจฺจํ ปกาเสนฺโต สนฺตาเรสิ พหุํ ชนํฯ>
    text <๑๑๒>
      text <อหํ เตน สมเยน ชฏิโล อุคฺคตาปโน>
      text <ธุนนฺโต วากจีรานิ คจฺฉามิ อมฺพเร ตทาฯ>
    text <๑๑๓>
      text <พุทฺธเสฏฺฐสฺส อุปริ คนฺตุํ น วิสหามหํ>
      text <ปกฺขีว เสลมาสชฺช คมนํ น ลภามหํฯ>
    text <๑๑๔>
      text <น เม อิทํ ภูตปุพฺพํ อิริยสฺส วิโกปนํ>
      text <ทเก ยถา อุมฺมุชฺชิตฺวา เอวํ คจฺฉามิ อมฺพเรฯ>
    text <๑๑๕>
      text <อุฬารภูโต มนุโช เหฏฺฐาสีโน ภวิสฺสติ>
      text <หนฺท เมนํ คเวสิสฺสํ อปิ อตฺถํ ลเภยฺยหํฯ>
    text <๑๑๖>
      text <โอโรหนฺโต อนฺตลิกฺขา สทฺทมสฺโสสิ สตฺถุโน>
      text <อนิจฺจตํ กเถนฺตสฺส ตมหํ อุคฺคหิํ ตทาฯ>
    text <๑๑๗>
      text <อนิจฺจสญฺญมุคฺคยฺห อคมาสิํ มมสฺสมํ>
      text <ยาวตายุํ วสิตฺวาน ตตฺถ กาลงฺกโต อหํฯ>
    text <๑๑๘>
      text <จริเม วตฺตมานมฺหิ ตํ ธมฺมสวนํ สริํ>
      text <เตน กมฺเมน สุกเตน ตาวติํสมคจฺฉหํฯ>
    text <๑๑๙>
      text <ติํสกปฺปสหสฺสานิ เทวโลเก รมิํ อหํ>
      text <เอกปญฺญาสกฺขตฺตุญฺจ เทวรชฺชมการยิํฯ>
    text <๑๒๐>
      text <เอกสตฺตติกฺขตฺตุญฺจ จกฺกวตฺตี อโหสหํ>
      text <ปเทสรชฺชํ วิปุลํ คณนาโต อสงฺขิยํฯ>
    text <๑๒๑>
      text <ปิตุเคเห นิสีทิตฺวา สมโณ ภาวิตินฺทฺริโย>
      text <คาถาย ปริทีเปนฺโต อนิจฺจตมุทาหริ ฯ>
    text <๑๒๒>
      text <อนุสฺสรามิ ตํ สญฺญํ สํสรนฺโต ภวาภเว>
      text <น โกฏิํ ปฏิวิชฺฌามิ นิพฺพานํ อจฺจุตํ ปทํ ฯ>
    text <๑๒๓>
      text <อนิจฺจา วต สงฺขารา อุปฺปาทวยธมฺมิโน>
      text <อุปฺปชฺชิตฺวา นิรุชฺฌนฺติ เตสํ วูปสโม สุโขฯ>
    text <๑๒๔>
      text <สห คาถํ สุณิตฺวาน ปุพฺพกมฺมํ อนุสฺสริํ>
      text <เอกาสเน นิสีทิตฺวา อรหตฺตมปาปุณิํฯ>
    text <๑๒๕>
      text <ชาติยา สตฺตวสฺโสหํ อรหตฺตมปาปุณิํ>
      text <อุปสมฺปาทยิ พุทฺโธ คุณมญฺญาย จกฺขุมาฯ>
    text <๑๒๖>
      text <ทารโกว อหํ สนฺโต กรณียํ สมาปยิํ>
      text <กิํ เม กรณียํ อชฺช สกฺยปุตฺตสฺส สาสเนฯ>
    text <๑๒๗>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ สทฺธมฺมสวเน ผลํฯ>
    text <๑๒๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ธมฺมสวนิโย เถโร อิมา คาถาโย อภาสิตฺถาติฯ>
    stand <ธมฺมสวนิยตฺเถรสฺสาปทานํ นวมํฯ>
  text <๑๐ อุกฺขิตฺตปทุมิยตฺเถรอปทานํ>
    text <๑๒๙>
      text <นคเร หํสวติยา อโหสิํ มาลิโก ตทา>
      text <โอคาเหตฺวา ปทุมสรํ สตปตฺตํ โอจินามหํฯ>
    text <๑๓๐>
      text <ปทุมุตฺตโร นาม ชิโน สพฺพธมฺมาน ปารคู>
      text <สห สตสหสฺเสหิ สนฺตจิตฺเตหิ ตาทิภิฯ>
    text <๑๓๑>
      text <ขีณาสเวหิ สุทฺเธหิ ฉฬภิญฺเญหิ ฌายิภิ>
      text <มม วุทฺธิํ สมนฺเวสํ อาคจฺฉิ มม สนฺติกํ ฯ>
    text <๑๓๒>
      text <ทิสฺวานหํ เทวเทวํ สยมฺภุํ โลกนายกํ>
      text <วณฺเฏ เฉตฺวา สตปตฺตํ อุกฺขิปิมมฺพเร ตทาฯ>
    text <๑๓๓>
      text <ยทิ พุทฺโธ ตุวํ วีร โลกเชฏฺโฐ นราสโภ>
      text <สยํ คนฺตฺวา สตปตฺตา มตฺถเก ธารยนฺตุ เตฯ>
    text <๑๓๔>
      text <อธิฏฺฐหิ มหาวีโร โลกเชฏฺโฐ นราสโภ>
      text <พุทฺธสฺส อานุภาเวน มตฺถเก ธารยิํสุ เตฯ>
    text <๑๓๕>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๑๓๖>
      text <ตตฺถ เม สุกตํ พฺยมฺหํ สตปตฺตนฺติ วุจฺจติ>
      text <สฏฺฐิโยชนมุพฺพิทฺธํ ติํสโยชนวิตฺถตํฯ>
    text <๑๓๗>
      text <สหสฺสกฺขตฺตุํ เทวินฺโท เทวรชฺชมการยิํ>
      text <ปญฺจสตฺตติกฺขตฺตุญฺจ จกฺกวตฺตี อโหสหํฯ>
    text <๑๓๘>
      text <ปเทสรชฺชํ วิปุลํ คณนาโต อสงฺขิยํ>
      text <อนุโภมิ สกํ กมฺมํ ปุพฺเพ สุกตมตฺตโนฯ>
    text <๑๓๙>
      text <เตเนเวกปทุเมน อนุโภตฺวาน สมฺปทา>
      text <โคตมสฺส ภควโต ธมฺมํ สจฺฉิกริํ อหํฯ>
    text <๑๔๐>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๑๔๑>
      text <สตสหสฺสิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ เอกปทุมสฺสิทํ ผลํฯ>
    text <๑๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <คนฺธธูโป อุทกญฺจ ปุนฺนาค เอกทุสฺสกา>
      text <ผุสิโต จ ปภงฺกโร กุฏิโท อุตฺตรียโกฯ>
      text <สวนี เอกปทุมี คาถาโย สพฺพปิณฺฑิตา>
      text <เอกํ คาถาสตญฺเจว จตุตาลีสเมว จฯ>
    text <อิตฺถํ สุทํ อายสฺมา อุกฺขิตฺตปทุมิโย เถโร อิมา คาถาโย อภาสิตฺถาติฯ>
    stand <อุกฺขิตฺตปทุมิยตฺเถรสฺสาปทานํ ทสมํฯ>
    stand <คนฺโธทกวคฺโค จตุติํสติโมฯ>
    text <ตสฺสุทฺทานํ>
