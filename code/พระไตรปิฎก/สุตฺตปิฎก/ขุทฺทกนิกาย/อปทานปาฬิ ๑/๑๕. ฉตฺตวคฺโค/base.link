text <๑๕ ฉตฺตวคฺโค>
  text <๑ อติฉตฺติยตฺเถรอปทานํ>
    text <๑>
      text <ปรินิพฺพุเต ภควติ อตฺถทสฺสีนรุตฺตเม>
      text <ฉตฺตาติฉตฺตํ กาเรตฺวา ถูปมฺหิ อภิโรปยิํฯ>
    text <๒>
      text <กาเลน กาลมาคนฺตฺวา นมสฺสิํ โลกนายกํ>
      text <ปุปฺผจฺฉทนํ กตฺวาน ฉตฺตมฺหิ อภิโรปยิํฯ>
    text <๓>
      text <สตฺตรเส กปฺปสเต เทวรชฺชมการยิํ>
      text <มนุสฺสตฺตํ น คจฺฉามิ ถูปปูชายิทํ ผลํฯ>
    text <๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา อติฉตฺติโย เถโร อิมา คาถาโย อภาสิตฺถาติฯ>
    stand <อติฉตฺติยตฺเถรสฺสาปทานํ ปฐมํฯ>
  text <๒ ถมฺภาโรปกตฺเถรอปทานํ>
    text <๕>
      text <นิพฺพุเต โลกนาถมฺหิ ธมฺมทสฺสีนราสเภ>
      text <อาโรเปสิํ ธชตฺถมฺภํ พุทฺธเสฏฺฐสฺส เจติเยฯ>
    text <๖>
      text <นิสฺเสณิํ มาปยิตฺวาน ถูปเสฏฺฐํ สมารุหิํ>
      text <ชาติปุปฺผํ คเหตฺวาน ถูปมฺหิ อภิโรปยิํฯ>
    text <๗>
      text <อโห พุทฺโธ อโห ธมฺโม อโห โน สตฺถุ สมฺปทา>
      text <ทุคฺคติํ นาภิชานามิ ถูปปูชายิทํ ผลํฯ>
    text <๘>
      text <จตุนฺนวุติโต กปฺเป ถูปสีขสนามกา>
      text <โสฬสาสิํสุ ราชาโน จกฺกวตฺตี มหพฺพลาฯ>
    text <๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ถมฺภาโรปโก เถโร อิมา คาถาโย อภาสิตฺถาติฯ>
    stand <ถมฺภาโรปกตฺเถรสฺสาปทานํ ทุติยํฯ>
  text <๓ เวทิการกตฺเถรอปทานํ>
    text <๑๐>
      text <นิพฺพุเต โลกนาถมฺหิ ปิยทสฺสีนรุตฺตเม>
      text <ปสนฺนจิตฺโต สุมโน มุตฺตาเวทิมกาสหํฯ>
    text <๑๑>
      text <มณีหิ ปริวาเรตฺวา อกาสิํ เวทิมุตฺตมํ>
      text <เวทิกาย มหํ กตฺวา ตตฺถ กาลงฺกโต อหํฯ>
    text <๑๒>
      text <ยํ ยํ โยนุปปชฺชามิ เทวตฺตํ อถ มานุสํ>
      text <มณี ธาเรนฺติ อากาเส ปุญฺญกมฺมสฺสิทํ ผลํฯ>
    text <๑๓>
      text <โสฬสิโต กปฺปสเต มณิปฺปภาสนามกา>
      text <ฉตฺติํสาสิํสุ ราชาโน จกฺกวตฺตี มหพฺพลาฯ>
    text <๑๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เวทิการโก เถโร อิมา คาถาโย อภาสิตฺถาติฯ>
    stand <เวทิการกตฺเถรสฺสาปทานํ ตติยํฯ>
  text <๔ สปริวาริยตฺเถรอปทานํ>
    text <๑๕>
      text <ปทุมุตฺตโร นาม ชิโน โลกเชฏฺโฐ นราสโภ>
      text <ชลิตฺวา อคฺคิกฺขนฺโธว สมฺพุทฺโธ ปรินิพฺพุโตฯ>
    text <๑๖>
      text <นิพฺพุเต จ มหาวีเร ถูโป วิตฺถาริโก อหุ>
      text <ทูรโตว อุปฏฺเฐนฺติ ธาตุเคหวรุตฺตเมฯ>
    text <๑๗>
      text <ปสนฺนจิตฺโต สุมโน อกํ จนฺทนเวทิกํ>
      text <ทิสฺสติ ถูปขนฺโธ จ ถูปานุจฺฉวิโก ตทาฯ>
    text <๑๘>
      text <ภเว นิพฺพตฺตมานมฺหิ เทวตฺเต อถ มานุเส>
      text <โอมตฺตํ เม น ปสฺสามิ ปุพฺพกมฺมสฺสิทํ ผลํฯ>
    text <๑๙>
      text <ปญฺจทสกปฺปสเต อิโต อฏฺฐ ชนา อหุํ>
      text <สพฺเพ สมตฺตนามา เต จกฺกวตฺตี มหพฺพลาฯ>
    text <๒๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สปริวาริโย เถโร อิมา คาถาโย อภาสิตฺถาติฯ>
    stand <สปริวาริยตฺเถรสฺสาปทานํ จตุตฺถํฯ>
  text <๕ อุมาปุปฺผิยตฺเถรอปทานํ>
    text <๒๑>
      text <นิพฺพุเต โลกมหิเต อาหุตีนํ ปฏิคฺคเห>
      text <สิทฺธตฺถมฺหิ ภควติ มหาถูปมโห อหุฯ>
    text <๒๒>
      text <มเห ปวตฺตมานมฺหิ สิทฺธตฺถสฺส มเหสิโน>
      text <อุมาปุปฺผํ คเหตฺวาน ถูปมฺหิ อภิโรปยิํฯ>
    text <๒๓>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ถูปปูชายิทํ ผลํฯ>
    text <๒๔>
      text <อิโต จ นวเม กปฺเป โสมเทวสนามกา>
      text <ปญฺจาสีติสุ ราชาโน จกฺกวตฺตี มหพฺพลาฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุมาปุปฺผิโย เถโร อิมา คาถาโย อภาสิตฺถาติฯ>
    stand <อุมาปุปฺผิยตฺเถรสฺสาปทานํ ปญฺจมํฯ>
  text <๖ อนุเลปทายกตฺเถรอปทานํ>
    text <๒๖>
      text <อโนมทสฺสีมุนิโน โพธิเวทิมกาสหํ>
      text <สุธาย ปิณฺฑํ ทตฺวาน ปาณิกมฺมํ อกาสหํฯ>
    text <๒๗>
      text <ทิสฺวา ตํ สุกตํ กมฺมํ อโนมทสฺสี นรุตฺตโม>
      text <ภิกฺขุสงฺเฆ ฐิโต สตฺถา อิมํ คาถํ อภาสถฯ>
    text <๒๘>
      text <อิมินา สุธกมฺเมน เจตนาปณิธีหิ จ>
      text <สมฺปตฺติํ อนุโภตฺวาน ทุกฺขสฺสนฺตํ กริสฺสติฯ>
    text <๒๙>
      text <ปสนฺนมุขวณฺโณมฺหิ เอกคฺโค สุสมาหิโต>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๓๐>
      text <อิโต กปฺปสเต อาสิํ ปริปุณฺเณ อนูนเก>
      text <ราชา สพฺพฆโน นาม จกฺกวตฺตี มหพฺพโลฯ>
    text <๓๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อนุเลปทายโก เถโร อิมา คาถาโย อภาสิตฺถาติฯ>
    stand <อนุเลปทายกตฺเถรสฺสาปทานํ ฉฏฺฐํฯ>
  text <๗ มคฺคทายกตฺเถรอปทานํ>
    text <๓๒>
      text <อุตฺตริตฺวาน นทิกํ วนํ คจฺฉติ จกฺขุมา>
      text <ตมทฺทสาสิํ สมฺพุทฺธํ สิทฺธตฺถํ วรลกฺขณํฯ>
    text <๓๓>
      text <กุทาล ปิฏกมาทาย สมํ กตฺวาน ตํ ปถํ>
      text <สตฺถารํ อภิวาเทตฺวา สกํ จิตฺตํ ปสาทยิํฯ>
    text <๓๔>
      text <จตุนฺนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ มคฺคทานสฺสิทํ ผลํฯ>
    text <๓๕>
      text <สตฺตปญฺญาสกปฺปมฺหิ เอโก อาสิํ ชนาธิโป>
      text <นาเมน สุปฺปพุทฺโธติ นายโก โส นริสฺสโรฯ>
    text <๓๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มคฺคทายโก เถโร อิมา คาถาโย อภาสิตฺถาติฯ>
    stand <มคฺคทายกตฺเถรสฺสาปทานํ สตฺตมํฯ>
  text <๘ ผลกทายกตฺเถรอปทานํ>
    text <๓๗>
      text <ยานกาโร ปุเร อาสิํ ทารุกมฺเม สุสิกฺขิโต>
      text <จนฺทนํ ผลกํ กตฺวา อทาสิํ โลกพนฺธุโนฯ>
    text <๓๘>
      text <ปภาสติ อิทํ พฺยมฺหํ สุวณฺณสฺส สุนิมฺมิตํ>
      text <หตฺถิยานํ อสฺสยานํ ทิพฺพยานํ อุปฏฺฐิตํฯ>
    text <๓๙>
      text <ปาสาทา สิวิกา เจว นิพฺพตฺตนฺติ ยทิจฺฉกํ>
      text <อกฺขุพฺภํ รตนํ มยฺหํ ผลกสฺส อิทํ ผลํฯ>
    text <๔๐>
      text <เอกนวุติโต กปฺเป ผลกํ ยมหํ ททิํ>
      text <ทุคฺคติํ นาภิชานามิ ผลกสฺส อิทํ ผลํฯ>
    text <๔๑>
      text <สตฺตปญฺญาสกปฺปมฺหิ จตุโร นิมฺมิตาวฺหยา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ผลกทายโก เถโร อิมา คาถาโย อภาสิตฺถาติฯ>
    stand <ผลกทายกตฺเถรสฺสาปทานํ อฏฺฐมํฯ>
  text <๙ วฏํสกิยตฺเถรอปทานํ>
    text <๔๓>
      text <สุเมโธ นาม นาเมน สยมฺภู อปราชิโต>
      text <วิเวกมนุพฺรูหนฺโต อชฺโฌคหิ มหาวนํฯ>
    text <๔๔>
      text <สฬลํ ปุปฺผิตํ ทิสฺวา คนฺถิตฺวาน วฏํสกํ>
      text <พุทฺธสฺส อภิโรเปสิํ สมฺมุขา โลกนายกํฯ>
    text <๔๕>
      text <ติํสกปฺปสหสฺสมฺหิ ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๖>
      text <อูนวีเส กปฺปสเต โสฬสาสุํ สุนิมฺมิตา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๔๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา วฏํสกิโย เถโร อิมา คาถาโย อภาสิตฺถาติฯ>
    stand <วฏํสกิยตฺเถรสฺสาปทานํ นวมํฯ>
  text <๑๐ ปลฺลงฺกทายกตฺเถรอปทานํ>
    text <๔๘>
      text <สุเมธสฺส ภควโต โลกเชฏฺฐสฺส ตาทิโน>
      text <ปลฺลงฺโก หิ มยา ทินฺโน สอุตฺตรสปจฺฉโทฯ>
    text <๔๙>
      text <สตฺตรตนสมฺปนฺโน ปลฺลงฺโก อาสิ โส ตทา>
      text <มม สงฺกปฺปมญฺญาย นิพฺพตฺตติ สทา มมฯ>
    text <๕๐>
      text <ติํสกปฺปสหสฺสมฺหิ ปลฺลงฺกมททิํ ตทา>
      text <ทุคฺคติํ นาภิชานามิ ปลฺลงฺกสฺส อิทํ ผลํฯ>
    text <๕๑>
      text <วีสกปฺปสหสฺสมฺหิ สุวณฺณาภา ตโย ชนา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๕๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ฉตฺตํ ถมฺโภ จ เวทิ จ ปริวารุมปุปฺผิโย>
      text <อนุเลโป จ มคฺโค จ ผลโก จ วฏํสโก>
      text <ปลฺลงฺกทายี จ คาถาโย ฉปฺปญฺญาส ปกิตฺติตาติฯ>
    text <อิตฺถํ สุทํ อายสฺมา ปลฺลงฺกทายโก เถโร อิมา คาถาโย อภาสิตฺถาติฯ>
    stand <ปลฺลงฺกทายกตฺเถรสฺสาปทานํ ทสมํฯ>
    stand <ฉตฺตวคฺโค ปนฺนรสโมฯ>
    text <ตสฺสุทฺทานํ>
