text <๑๔ โสภิตวคฺโค>
  text <๑ โสภิตตฺเถรอปทานํ>
    text <๑>
      text <ปทุมุตฺตโร นาม ชิโน โลกเชฏฺโฐ นราสโภ>
      text <มหโต ชนกายสฺส เทเสติ อมตํ ปทํฯ>
    text <๒>
      text <ตสฺสาหํ วจนํ สุตฺวา วาจาสภิมุทีริตํ>
      text <อญฺชลิํ ปคฺคเหตฺวาน เอกคฺโค อาสหํ ตทาฯ>
    text <๓>
      text <ยถา สมุทฺโท อุทธีนมคฺโค เนรู นคานํ ปวโร สิลุจฺจโย>
      text <ตเถว เย จิตฺตวเสน วตฺตเร น พุทฺธญาณสฺส กลํ อุเปนฺติ เตฯ>
    text <๔>
      text <ธมฺมวิธิํ ฐเปตฺวาน พุทฺโธ การุณิโก อิสิ>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๕>
      text <โย โส ญาณํ ปกิตฺเตสิ พุทฺธมฺหิ โลกนายเก>
      text <กปฺปานํ สตสหสฺสํ ทุคฺคติํ น คมิสฺสติฯ>
    text <๖>
      text <กิเลเส ฌาปยิตฺวาน เอกคฺโค สุสมาหิโต>
      text <โสภิโต นาม นาเมน เหสฺสติ สตฺถุ สาวโกฯ>
    text <๗>
      text <ปญฺญาเส กปฺปสหสฺเส สตฺเตวาสุํ ยสุคฺคตา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๘>
      text <กิเลสา ฌาปิตา มยฺหํ ภวา สพฺเพ สมูหตา>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๙>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา โสภิโต เถโร อิมา คาถาโย อภาสิตฺถาติฯ>
    stand <โสภิตตฺเถรสฺสาปทานํ ปฐมํฯ>
  text <๒ สุทสฺสนตฺเถรอปทานํ>
    text <๑๐>
      text <วินตา นทิยา ตีเร ปิลกฺขุ ผลิโต อหุ>
      text <ตาหํ รุกฺขํ คเวสนฺโต อทฺทสํ โลกนายกํฯ>
    text <๑๑>
      text <เกตกํ ปุปฺผิตํ ทิสฺวา วณฺเฏ เฉตฺวานหํ ตทา>
      text <พุทฺธสฺส อภิโรเปสิํ สิขิโน โลกพนฺธุโนฯ>
    text <๑๒>
      text <เยน ญาเณน ปตฺโตสิ อจฺจุตํ อมตํ ปทํ>
      text <ตํ ญาณํ อภิปูเชมิ พุทฺธเสฏฺฐ มหามุนิฯ>
    text <๑๓>
      text <ญาณมฺหิ ปูชํ กตฺวาน ปิลกฺขุมทฺทสํ อหํ>
      text <ปฏิลทฺโธมฺหิ ตํ ปญฺญํ ญาณปูชายิทํ ผลํฯ>
    text <๑๔>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ญาณปูชายิทํ ผลํฯ>
    text <๑๕>
      text <อิโต เตรสกปฺปมฺหิ ทฺวาทสาสุํ ผลุคฺคตา>
      text <สตฺตรตนสมฺปนฺนา จกฺกวตฺตี มหปฺผลาฯ>
    text <๑๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุทสฺสโน เถโร อิมา คาถาโย อภาสิตฺถาติฯ>
    stand <สุทสฺสนตฺเถรสฺสาปทานํ ทุติยํฯ>
  text <๓ จนฺทนปูชนกตฺเถรอปทานํ>
    text <๑๗>
      text <จนฺทภาคานทีตีเร อโหสิํ กินฺนโร ตทา>
      text <ปุปฺผภกฺโข จหํ อาสิํ ปุปฺผานิวสโน ตถา ฯ>
    text <๑๘>
      text <อตฺถทสฺสี ตุ ภควา โลกเชฏฺโฐ นราสโภ>
      text <วิปินคฺเคน นิยฺยาสิ หํสราชาว อมฺพเรฯ>
    text <๑๙>
      text <นโม เต ปุริสาชญฺญ จิตฺตํ เต สุวิโสธิตํ>
      text <ปสนฺนมุขวณฺโณสิ วิปฺปสนฺนมุขินฺทฺริโยฯ>
    text <๒๐>
      text <โอโรหิตฺวาน อากาสา ภูริปญฺโญ สุเมธโส>
      text <สงฺฆาฏิํ ปตฺถริตฺวาน ปลฺลงฺเกน อุปาวิสิฯ>
    text <๒๑>
      text <วิลีนํ จนฺทนาทาย อคมาสิํ ชินนฺติกํ>
      text <ปสนฺนจิตฺโต สุมโน พุทฺธสฺส อภิโรปยิํฯ>
    text <๒๒>
      text <อภิวาเทตฺวาน สมฺพุทฺธํ โลกเชฏฺฐํ นราสภํ>
      text <ปาโมชฺชํ ชนยิตฺวาน ปกฺกามิํ อุตฺตรามุโขฯ>
    text <๒๓>
      text <อฏฺฐารเส กปฺปสเต จนฺทนํ ยํ อปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๔>
      text <จตุทฺทเส กปฺปสเต อิโต อาสิํสุ เต ตโย>
      text <โรหณี นาม นาเมน จกฺกวตฺตี มหพฺพลาฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา จนฺทนปูชนโก เถโร อิมา คาถาโย อภาสิตฺถาติ>
    stand <จนฺทนปูชนกตฺเถรสฺสาปทานํ ตติยํฯ>
    stand <อฏฺฐมภาณวารํฯ>
  text <๔ ปุปฺผจฺฉทนิยตฺเถรอปทานํ>
    text <๒๖>
      text <สุนนฺโท นาม นาเมน พฺราหฺมโณ มนฺตปารคู>
      text <อชฺฌายโก ยาจโยโค วาชเปยฺยํ อยาชยิฯ>
    text <๒๗>
      text <ปทุมุตฺตโร โลกวิทู อคฺโค การุณิโก อิสิ>
      text <ชนตํ อนุกมฺปนฺโต อมฺพเร จงฺกมี ตทาฯ>
    text <๒๘>
      text <จงฺกมิตฺวาน สมฺพุทฺโธ สพฺพญฺญู โลกนายโก>
      text <เมตฺตาย อผริ สตฺเต อปฺปมาเณ นิรูปธิฯ>
    text <๒๙>
      text <วณฺเฏ เฉตฺวาน ปุปฺผานิ พฺราหฺมโณ มนฺตปารคู>
      text <สพฺเพ สิสฺเส สมาเนตฺวา อากาเส อุกฺขิปาปยิฯ>
    text <๓๐>
      text <ยาวตา นครํ อาสิ ปุปฺผานํ ฉทนํ ตทา>
      text <พุทฺธสฺส อานุภาเวน สตฺตาหํ น วิคจฺฉถฯ>
    text <๓๑>
      text <เตเนว สุกฺกมูเลน อนุโภตฺวาน สมฺปทา>
      text <สพฺพาสเว ปริญฺญาย ติณฺโณ โลเก วิสตฺติกํฯ>
    text <๓๒>
      text <เอการเส กปฺปสเต ปญฺจติํสาสุ ขตฺติยา>
      text <อมฺพรํสสนามา เต จกฺกวตฺตี มหพฺพลาฯ>
    text <๓๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุปฺผจฺฉทนิโย เถโร อิมา คาถาโย อภาสิตฺถาติฯ>
    stand <ปุปฺผจฺฉทนิยตฺเถรสฺสาปทานํ จตุตฺถํฯ>
  text <๕ รโหสญฺญกตฺเถรอปทานํ>
    text <๓๔>
      text <หิมวนฺตสฺสาวิทูเร วสโภ นาม ปพฺพโต>
      text <ตสฺมิํ ปพฺพตปาทมฺหิ อสฺสโม อาสิ มาปิโตฯ>
    text <๓๕>
      text <ตีณิ สิสฺสสหสฺสานิ วาเจสิํ พฺราหฺมโณ ตทา>
      text <สํหริตฺวาน เต สิสฺเส เอกมนฺตํ อุปาวิสิํฯ>
    text <๓๖>
      text <เอกมนฺตํ นิสีทิตฺวา พฺราหฺมโณ มนฺตปารคู>
      text <พุทฺธเวทํ คเวสนฺโต ญาเณ จิตฺตํ ปสาทยิํฯ>
    text <๓๗>
      text <ตตฺถ จิตฺตํ ปสาเทตฺวา นิสีทิํ ปณฺณสนฺถเร>
      text <ปลฺลงฺกํ อาภุชิตฺวาน ตตฺถ กาลงฺกโต อหํฯ>
    text <๓๘>
      text <เอกตฺติํเส อิโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ ญาณสญฺญายิทํ ผลํฯ>
    text <๓๙>
      text <สตฺตวีสติกปฺปมฺหิ ราชา สิริธโร อหุ>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา รโหสญฺญโก เถโร อิมา คาถาโย อภาสิตฺถาติฯ>
    stand <รโหสญฺญกตฺเถรสฺสาปทานํ ปญฺจมํฯ>
  text <๖ จมฺปกปุปฺผิยตฺเถรอปทานํ>
    text <๔๑>
      text <กณิการํว โชตนฺตํ นิสินฺนํ ปพฺพตนฺตเร>
      text <โอภาเสนฺตํ ทิสา สพฺพา โอสธิํ วิย ตารกํ ฯ>
    text <๔๒>
      text <ตโย มาณวกา อาสุํ สเก สิปฺเป สุสิกฺขิตา>
      text <ขาริภารํ คเหตฺวาน อนฺเวนฺติ มม ปจฺฉโตฯ>
    text <๔๓>
      text <ปุฏเก สตฺต ปุปฺผานิ นิกฺขิตฺตานิ ตปสฺสินา>
      text <คเหตฺวา ตานิ ญาณมฺหิ เวสฺสภุสฺสาภิโรปยิํฯ>
    text <๔๔>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ญาณปูชายิทํ ผลํฯ>
    text <๔๕>
      text <เอกูนติํสกปฺปมฺหิ วิปุลาภ สนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา จมฺปกปุปฺผิโย เถโร อิมา คาถาโย อภาสิตฺถาติ>
    stand <จมฺปกปุปฺผิยตฺเถรสฺสาปทานํ ฉฏฺฐํฯ>
  text <๗ อตฺถสนฺทสฺสกตฺเถรอปทานํ>
    text <๔๗>
      text <วิสาลมาเฬ อาสีโน อทฺทสํ โลกนายกํ>
      text <ขีณาสวํ พลปฺปตฺตํ ภิกฺขุสงฺฆปุรกฺขตํฯ>
    text <๔๘>
      text <สตสหสฺสา เตวิชฺชา ฉฬภิญฺญา มหิทฺธิกา>
      text <ปริวาเรนฺติ สมฺพุทฺธํ โก ทิสฺวา นปฺปสีทติฯ>
    text <๔๙>
      text <ญาเณ อุปนิธา ยสฺส น วิชฺชติ สเทวเก>
      text <อนนฺตญาณํ สมฺพุทฺธํ โก ทิสฺวา นปฺปสีทติฯ>
    text <๕๐>
      text <ธมฺมกายญฺจ ทีเปนฺตํ เกวลํ รตนากรํ>
      text <วิกปฺเปตุํ น สกฺโกนฺติ โก ทิสฺวา นปฺปสีทติฯ>
    text <๕๑>
      text <อิมาหิ ตีหิ คาถาหิ นารโทวฺหยวจฺฉโล>
      text <ปทุมุตฺตรํ ถวิตฺวาน สมฺพุทฺธํ อปราชิตํฯ>
    text <๕๒>
      text <เตน จิตฺตปฺปสาเทน พุทฺธสนฺถวเนน จ>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๕๓>
      text <อิโต ติํสกปฺปสเต สุมิตฺโต นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อตฺถสนฺทสฺสโก เถโร อิมา คาถาโย อภาสิตฺถาติฯ>
    stand <อตฺถสนฺทสฺสกตฺเถรสฺสาปทานํ สตฺตมํฯ>
  text <๘ เอกปสาทนิยตฺเถรอปทานํ>
    text <๕๕>
      text <นารโท อิติ เม นามํ เกสโว อิติ มํ วิทู>
      text <กุสลากุสลํ เอสํ อคมํ พุทฺธสนฺติกํฯ>
    text <๕๖>
      text <เมตฺตจิตฺโต การุณิโก อตฺถทสฺสี มหามุนิ>
      text <อสฺสาสยนฺโต สตฺเต โส ธมฺมํ เทเสติ จกฺขุมาฯ>
    text <๕๗>
      text <สกํ จิตฺตํ ปสาเทตฺวา สิเร กตฺวาน อญฺชลิํ>
      text <สตฺถารํ อภิวาเทตฺวา ปกฺกามิํ ปาจินามุโขฯ>
    text <๕๘>
      text <สตฺตรเส กปฺปสเต ราชา อาสิ มหีปติ>
      text <อมิตฺตตาปโน นาม จกฺกวตฺตี มหพฺพโลฯ>
    text <๕๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกปสาทนิโย เถโร อิมา คาถาโย อภาสิตฺถาติฯ>
    stand <เอกปสาทนิยตฺเถรสฺสาปทานํ อฏฺฐมํฯ>
  text <๙ สาลปุปฺผทายกตฺเถรอปทานํ>
    text <๖๐>
      text <มิคราชา ตทา อาสิํ อภิชาโต สุเกสรี>
      text <คิริทุคฺคํ คเวสนฺโต อทฺทสํ โลกนายกํฯ>
    text <๖๑>
      text <อยํ นุ โข มหาวีโร นิพฺพาเปติ มหาชนํ>
      text <ยํนูนาหํ อุปาเสยฺยํ เทวเทวํ นราสภํฯ>
    text <๖๒>
      text <สาขํ สาลสฺส ภญฺชิตฺวา สโกสํ ปุปฺผมาหริํ>
      text <อุปคนฺตฺวาน สมฺพุทฺธํ อทาสิํ ปุปฺผมุตฺตมํฯ>
    text <๖๓>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ปุปฺผทานสฺสิทํ ผลํฯ>
    text <๖๔>
      text <อิโต จ นวเม กปฺเป วิโรจนสนามกา>
      text <ตโย อาสิํสุ ราชาโน จกฺกวตฺตี มหพฺพลาฯ>
    text <๖๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สาลปุปฺผทายโก เถโร อิมา คาถาโย อภาสิตฺถาติฯ>
    stand <สาลปุปฺผทายกตฺเถรสฺสาปทานํ นวมํฯ>
  text <๑๐ ปิยาลผลทายกตฺเถรอปทานํ>
    text <๖๖>
      text <ปาราวโต ตทา อาสิํ ปรํ อนุปโรธโก>
      text <ปพฺภาเร เสยฺยํ กปฺเปมิ อวิทูเร สิขิสตฺถุโนฯ>
    text <๖๗>
      text <สายํ ปาตญฺจ ปสฺสามิ พุทฺธํ โลกคฺคนายกํ>
      text <เทยฺยธมฺโม จ เม นตฺถิ ทฺวิปทินฺทสฺส ตาทิโนฯ>
    text <๖๘>
      text <ปิยาลผลมาทาย อคมํ พุทฺธสนฺติกํ>
      text <ปฏิคฺคเหสิ ภควา โลกเชฏฺโฐ นราสโภฯ>
    text <๖๙>
      text <ตโต ปรํ อุปาทาย ปริจาริํ วินายกํ>
      text <เตน จิตฺตปฺปสาเทน ตตฺถ กาลงฺกโต อหํฯ>
    text <๗๐>
      text <เอกตฺติํเส อิโต กปฺเป ยํ ผลํ อททิํ อหํ>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๗๑>
      text <อิโต ปนฺนรเส กปฺเป ตโย อาสุํ ปิยาลิโน>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๗๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <โสภิตสุทสฺสโน จ จนฺทโน ปุปฺผฉทโน>
      text <รโห จมฺปกปุปฺผี จ อตฺถสนฺทสฺสเกน จฯ>
      text <เอกปสาที สาลทโท ทสโม ผลทายโก>
      text <คาถาโย สตฺตติ ทฺเว จ คณิตาโย วิภาวิภิฯ>
    text <อิตฺถํ สุทํ อายสฺมา ปิยาลผลทายโก เถโร อิมา คาถาโย อภาสิตฺถาติฯ>
    stand <ปิยาลผลทายกตฺเถรสฺสาปทานํ ทสมํฯ>
    stand <โสภิตวคฺโค จุทฺทสโมฯ>
    text <ตสฺสุทฺทานํ>
