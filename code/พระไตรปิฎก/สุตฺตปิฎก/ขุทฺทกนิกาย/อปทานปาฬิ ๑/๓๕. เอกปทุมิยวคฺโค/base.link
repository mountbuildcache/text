text <๓๕ เอกปทุมิยวคฺโค>
  text <๑ เอกปทุมิยตฺเถรอปทานํ>
    text <๑>
      text <ปทุมุตฺตโร นาม ชิโน สพฺพธมฺมาน ปารคู>
      text <ภวาภเว วิภาเวนฺโต ตาเรสิ ชนตํ พหุํฯ>
    text <๒>
      text <หํสราชา ตทา โหมิ ทิชานํ ปวโร อหํ>
      text <ชาตสฺสรํ สโมคยฺห กีฬามิ หํสกีฬิตํฯ>
    text <๓>
      text <ปทุมุตฺตโร โลกวิทู อาหุตีนํ ปฏิคฺคโห>
      text <ชาตสฺสรสฺส อุปริ อาคจฺฉิ ตาวเท ชิโนฯ>
    text <๔>
      text <ทิสฺวานหํ เทวเทวํ สยมฺภุํ โลกนายกํ>
      text <วณฺเฏ เฉตฺวาน ปทุมํ สตปตฺตํ มโนรมํฯ>
    text <๕>
      text <มุขตุณฺเฑน ปคฺคยฺห ปสนฺโน โลกนายเก>
      text <อุกฺขิปิตฺวาน คคเณ พุทฺธเสฏฺฐํ อปูชยิํฯ>
    text <๖>
      text <ปทุมุตฺตโร โลกวิทู อาหุตีนํ ปฏิคฺคโห>
      text <อนฺตลิกฺเข ฐิโต สตฺถา อกา เม อนุโมทนํฯ>
    text <๗>
      text <อิมินา เอกปทุเมน เจตนาปณิธีหิ จ>
      text <กปฺปานํ สตสหสฺสํ วินิปาตํ น คจฺฉสิฯ>
    text <๘>
      text <อิทํ วตฺวาน สมฺพุทฺโธ ชลชุตฺตมนามโก>
      text <มม กมฺมํ ปกิตฺเตตฺวา อคมา เยน ปตฺถิตํฯ>
    text <๙>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๐>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกปทุมิโย เถโร อิมา คาถาโย อภาสิตฺถาติฯ>
    stand <เอกปทุมิยตฺเถรสฺสาปทานํ ปฐมํฯ>
  text <๒ ตีณุปฺปลมาลิยตฺเถรอปทานํ>
    text <๑๑>
      text <จนฺทภาคานทีตีเร อโหสิํ วานโร ตทา>
      text <อทฺทสํ วิรชํ พุทฺธํ นิสินฺนํ ปพฺพตนฺตเรฯ>
    text <๑๒>
      text <โอภาเสนฺตํ ทิสา สพฺพา สาลราชํว ผุลฺลิตํ>
      text <ลกฺขณพฺยญฺชนูเปตํ ทิสฺวา อตฺตมโน อหุํฯ>
    text <๑๓>
      text <อุทคฺคจิตฺโต สุมโน ปีติยา หฏฺฐมานโส>
      text <ตีณิ อุปฺปลปุปฺผานิ มตฺถเก อภิโรปยิํฯ>
    text <๑๔>
      text <ปุปฺผานิ อภิโรเปตฺวา วิปสฺสิสฺส มเหสิโน>
      text <สคารโว ภวิตฺวาน ปกฺกามิํ อุตฺตรามุโขฯ>
    text <๑๕>
      text <คจฺฉนฺโต ปฏิกุฏิโก วิปฺปสนฺเนน เจตสา>
      text <เสลนฺตเร ปติตฺวาน ปาปุณิํ ชีวิตกฺขยํฯ>
    text <๑๖>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๑๗>
      text <สตานํ ตีณิกฺขตฺตุญฺจ เทวรชฺชํ อการยิํ>
      text <สตานํ ปญฺจกฺขตฺตุญฺจ จกฺกวตฺตี อโหสหํฯ>
    text <๑๘>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ตีณุปฺปลมาลิโย เถโร อิมา คาถาโย อภาสิตฺถาติฯ>
    stand <ตีณุปฺปลมาลิยตฺเถรสฺสาปทานํ ทุติยํฯ>
  text <๓ ธชทายกตฺเถรอปทานํ>
    text <๒๐>
      text <ติสฺโส นาม อหุ สตฺถา โลกเชฏฺโฐ นราสโภ>
      text <ตโยปธิกฺขเย ทิสฺวา ธชํ อาโรปิตํ มยาฯ>
    text <๒๑>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๒๒>
      text <สตานํ ตีณิกฺขตฺตุญฺจ เทวรชฺชํ อการยิํ>
      text <สตานํ ปญฺจกฺขตฺตุญฺจ จกฺกวตฺตี อโหสหํฯ>
    text <๒๓>
      text <ปเทสรชฺชํ วิปุลํ คณนาโต อสงฺขิยํ>
      text <อนุโภมิ สกํ กมฺมํ ปุพฺเพ สุกตมตฺตโนฯ>
    text <๒๔>
      text <ทฺเวนวุเต อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ธชทานสฺสิทํ ผลํฯ>
    text <๒๕>
      text <อิจฺฉมาโน จหํ อชฺช สกานนํ สปพฺพตํ>
      text <โขมทุสฺเสน ฉาเทยฺยํ ตทา มยฺหํ กเต ผลํฯ>
    text <๒๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ธชทายโก เถโร อิมา คาถาโย อภาสิตฺถาติฯ>
    stand <ธชทายกตฺเถรสฺสาปทานํ ตติยํฯ>
  text <๔ ติกิงฺกณิปูชกตฺเถรอปทานํ>
    text <๒๗>
      text <หิมวนฺตสฺสาวิทูเร ภูตคโณ นาม ปพฺพโต>
      text <ตตฺถทฺทสํ ปํสุกูลํ ทุมคฺคมฺหิ วิลคฺคิตํฯ>
    text <๒๘>
      text <ตีณิ กิงฺกณิปุปฺผานิ โอจินิตฺวานหํ ตทา>
      text <หฏฺโฐ หฏฺเฐน จิตฺเตน ปํสุกูลํ อปูชยิํฯ>
    text <๒๙>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ติณฺณํ ปุปฺผานิทํ ผลํฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติกิงฺกณิปูชโก เถโร อิมา คาถาโย อภาสิตฺถาติฯ>
    stand <ติกิงฺกณิปูชกตฺเถรสฺสาปทานํ จตุตฺถํฯ>
  text <๕ นฬาคาริกตฺเถรอปทานํ>
    text <๓๑>
      text <หิมวนฺตสฺสาวิทูเร หาริโต นาม ปพฺพโต>
      text <สยมฺภู นารโท นาม รุกฺขมูเล วสี ตทาฯ>
    text <๓๒>
      text <นฬาคารํ กริตฺวาน ติเณน ฉาทยิํ อหํ>
      text <จงฺกมํ โสธยิตฺวาน สยมฺภุสฺส อทาสหํฯ>
    text <๓๓>
      text <จตุทฺทสสุ กปฺเปสุ เทวโลเก รมิํ อหํ>
      text <จตุสตฺตติกฺขตฺตุญฺจ เทวรชฺชํ อการยิํฯ>
    text <๓๔>
      text <จตุสตฺตติ กฺขตฺตุญฺจ จกฺกวตฺตี อโหสหํ>
      text <ปเทสรชฺชํ วิปุลํ คณนาโต อสงฺขิยํฯ>
    text <๓๕>
      text <อุพฺพิทฺธํ ภวนํ มยฺหํ อินฺทลฏฺฐีว อุคฺคตํ>
      text <สหสฺสถมฺภํ อตุลํ วิมานํ สปภสฺสรํฯ>
    text <๓๖>
      text <ทฺเว สมฺปตฺตี อนุโภตฺวา สุกฺกมูเลน โจทิโต>
      text <โคตมสฺส ภควโต สาสเน ปพฺพชิํ อหํฯ>
    text <๓๗>
      text <ปธานปหิตตฺโตมฺหิ อุปสนฺโต นิรูปธิ>
      text <นาโคว พนฺธนํ เฉตฺวา วิหรามิ อนาสโวฯ>
    text <๓๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นฬาคาริโก เถโร อิมา คาถาโย อภาสิตฺถาติฯ>
    stand <นฬาคาริกตฺเถรสฺสาปทานํ ปญฺจมํฯ>
  text <๖ จมฺปกปุปฺผิยตฺเถรอปทานํ>
    text <๓๙>
      text <หิมวนฺตสฺสาวิทูเร ชาปโล นาม ปพฺพโต>
      text <พุทฺโธ สุทสฺสโน นาม วิหาสิ ปพฺพตนฺตเรฯ>
    text <๔๐>
      text <ปุปฺผํ เหมวนฺตํ คยฺห คจฺฉํ เวหายเสนหํ>
      text <อทฺทสํ วิรชํ พุทฺธํ โอฆติณฺณมนาสวํฯ>
    text <๔๑>
      text <สตฺต จมฺปกปุปฺผานิ สีเส กตฺวานหํ ตทา>
      text <พุทฺธสฺส อภิโรเปสิํ สยมฺภุสฺส มเหสิโนฯ>
    text <๔๒>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา จมฺปกปุปฺผิโย เถโร อิมา คาถาโย อภาสิตฺถาติฯ>
    stand <จมฺปกปุปฺผิยตฺเถรสฺสาปทานํ ฉฏฺฐํฯ>
  text <๗ ปทุมปูชกตฺเถรอปทานํ>
    text <๔๔>
      text <หิมวนฺตสฺสาวิทูเร โรมโส นาม ปพฺพโต>
      text <พุทฺโธปิ สมฺภโว นาม อพฺโภกาเส วสี ตทาฯ>
    text <๔๕>
      text <ภวนา นิกฺขมิตฺวาน ปทุมํ ธารยิํ อหํ>
      text <เอกาหํ ธารยิตฺวาน ปุน ภวนุปาคมิํฯ>
    text <๔๖>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปทุมปูชโก เถโร อิมา คาถาโย อภาสิตฺถาติฯ>
    stand <ปทุมปูชกตฺเถรสฺสาปทานํ สตฺตมํฯ>
    stand <เตรสมํ ภาณวารํฯ>
  text <๘ ติณมุฏฺฐิทายกตฺเถรอปทานํ>
    text <๔๘>
      text <หิมวนฺตสฺสาวิทูเร ลมฺพโก นาม ปพฺพโต>
      text <อุปติสฺโส นาม สมฺพุทฺโธ อพฺโภกาสมฺหิ จงฺกมิฯ>
    text <๔๙>
      text <มิคลุทฺโท ตทา อาสิํ อรญฺเญ กานเน อหํ>
      text <ทิสฺวาน ตํ เทวเทวํ สยมฺภุํ อปราชิตํฯ>
    text <๕๐>
      text <วิปฺปสนฺเนน จิตฺเตน ตทา ตสฺส มเหสิโน>
      text <นิสีทนตฺถํ พุทฺธสฺส ติณมุฏฺฐิมทาสหํฯ>
    text <๕๑>
      text <ทตฺวาน เทวเทวสฺส ภิยฺโย จิตฺตํ ปสาทยิํ>
      text <สมฺพุทฺธํ อภิวาเทตฺวา ปกฺกามิํ อุตฺตรามุโขฯ>
    text <๕๒>
      text <อจิรํ คตมตฺตํ มํ มิคราชา อโปถยิ>
      text <สีเหน โปถิโต สนฺโต ตตฺถ กาลงฺกโต อหํฯ>
    text <๕๓>
      text <อาสนฺเน เม กตํ กมฺมํ พุทฺธเสฏฺเฐ อนาสเว>
      text <สุมุตฺโต สรเวโคว เทวโลกํ อคญฺฉหํฯ>
    text <๕๔>
      text <ยูโป ตตฺถ สุโภ อาสิ ปุญฺญกมฺมาภินิมฺมิโต>
      text <สหสฺสกณฺโฑ สตเภณฺฑุ ธชาลุ หริตามโยฯ>
    text <๕๕>
      text <ปภา นิทฺธาวเต ตสฺส สตรํสีว อุคฺคโต>
      text <อากิณฺโณ เทวกญฺญาหิ อาโมทิํ กามกามหํฯ>
    text <๕๖>
      text <เทวโลกา จวิตฺวาน สุกฺกมูเลน โจทิโต>
      text <อาคนฺตฺวาน มนุสฺสตฺตํ ปตฺโตมฺหิ อาสวกฺขยํฯ>
    text <๕๗>
      text <จตุนฺนวุติโต กปฺเป นิสีทนมทาสหํ>
      text <ทุคฺคติํ นาภิชานามิ ติณมุฏฺฐิยิทํ ผลํฯ>
    text <๕๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติณมุฏฺฐิทายโก เถโร อิมา คาถาโย อภาสิตฺถาติฯ>
    stand <ติณมุฏฺฐิทายกตฺเถรสฺสาปทานํ อฏฺฐมํฯ>
  text <๙ ตินฺทุกผลทายกตฺเถรอปทานํ>
    text <๕๙>
      text <กณิการํว โชตนฺตํ นิสินฺนํ ปพฺพตนฺตเร>
      text <อทฺทสํ วิรชํ พุทฺธํ โอฆติณฺณมนาสวํฯ>
    text <๖๐>
      text <ตินฺทุกํ สผลํ ทิสฺวา ภินฺทิตฺวาน สโกสกํ>
      text <ปสนฺนจิตฺโต สุมโน สยมฺภุสฺส มทาสหํ ฯ>
    text <๖๑>
      text <เอกนวุติโต กปฺเป ยํ ผลมททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๖๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ตินฺทุกผลทายโก เถโร อิมา คาถาโย อภาสิตฺถาติฯ>
    stand <ตินฺทุกผลทายกตฺเถรสฺสาปทานํ นวมํฯ>
  text <๑๐ เอกญฺชลิยตฺเถรอปทานํ>
    text <๖๓>
      text <โรมโส นาม สมฺพุทฺโธ นทีกูเล วสี ตทา>
      text <อทฺทสํ วิรชํ พุทฺธํ ปีตรํสิํว ภาณุมํฯ>
    text <๖๔>
      text <อุกฺกามุขปหฏฺฐํว ขทิรงฺคารสนฺนิภํ>
      text <โอสธิํว วิโรจนฺตํ เอกญฺชลิมกาสหํฯ>
    text <๖๕>
      text <จตุนฺนวุติโต กปฺเป ยํ อญฺชลิมกาสหํ>
      text <ทุคฺคติํ นาภิชานามิ อญฺชลิยา อิทํ ผลํฯ>
    text <๖๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ปทุมี อุปฺปลมาลี ธโช กิงฺกณิกํ นฬํ>
      text <จมฺปโก ปทุโม มุฏฺฐิ ตินฺทุเกกญฺชลี ตถา>
      text <ฉ จ สฏฺฐิ จ คาถาโย คณิตาโย วิภาวิภิฯ>
    text <อิตฺถํ สุทํ อายสฺมา เอกญฺชลิโย เถโร อิมา คาถาโย อภาสิตฺถาติฯ>
    stand <เอกญฺชลิยตฺเถรสฺสาปทานํ ทสมํฯ>
    stand <เอกปทุมิยวคฺโค ปญฺจติํสติโมฯ>
    text <ตสฺสุทฺทานํ>
