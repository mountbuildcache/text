text <๘ นาคสมาลวคฺโค>
  text <๑ นาคสมาลตฺเถรอปทานํ>
    text <๑>
      text <อปาฏลิํ อหํ ปุปฺผํ อุชฺฌิตํ สุมหาปเถ>
      text <ถูปมฺหิ อภิโรเปสิํ สิขิโน โลกพนฺธุโนฯ>
    text <๒>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ถูปปูชายิทํ ผลํฯ>
    text <๓>
      text <อิโต ปนฺนรเส กปฺเป ภูมิโย นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา นาคสมาโล เถโร อิมา คาถาโย อภาสิตฺถาติฯ>
    stand <นาคสมาลตฺเถรสฺสาปทานํ ปฐมํฯ>
  text <๒ ปทสญฺญกตฺเถรอปทานํ>
    text <๕>
      text <อกฺกนฺตญฺจ ปทํ ทิสฺวา ติสฺสสฺสาทิจฺจพนฺธุโน>
      text <หฏฺโฐ หฏฺเฐน จิตฺเตน ปเท จิตฺตํ ปสาทยิํฯ>
    text <๖>
      text <ทฺเวนวุเต อิโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ ปทสญฺญายิทํ ผลํฯ>
    text <๗>
      text <อิโต สตฺตมเก กปฺเป สุเมโธ นาม ขตฺติโย>
      text <สตฺตรตนสมฺปนฺโน จกฺกวตี มหพฺพโลฯ>
    text <๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปทสญฺญโก เถโร อิมา คาถาโย อภาสิตฺถาติฯ>
    stand <ปทสญฺญกตฺเถรสฺสาปทานํ ทุติยํฯ>
  text <๓ พุทฺธสญฺญกตฺเถรอปทานํ>
    text <๙>
      text <ทุมคฺเค ปํสุกูลิกํ ลคฺคํ ทิสฺวาน สตฺถุโน>
      text <ตโต ตมญฺชลิํ กตฺวา ปํสุกูลํ อวนฺทหํฯ>
    text <๑๐>
      text <ทฺเวนวุเต อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๑๑>
      text <อิโต จตุตฺถเก กปฺเป ทุมสาโรสิ ขตฺติโย>
      text <จาตุรนฺโต วิชิตาวี จกฺกวตฺตี มหพฺพโลฯ>
    text <๑๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา พุทฺธสญฺญโก เถโร อิมา คาถาโย อภาสิตฺถาติฯ>
    stand <พุทฺธสญฺญกตฺเถรสฺสาปทานํ ตติยํฯ>
  text <๔ ภิสาลุวทายกตฺเถรอปทานํ>
    text <๑๓>
      text <กานนํ วนโมคยฺห วสามิ วิปิเน อหํ>
      text <วิปสฺสิํ อทฺทสํ พุทฺธํ อาหุตีนํ ปฏิคฺคหํฯ>
    text <๑๔>
      text <ภิสาลุวญฺจ ปาทาสิํ อุทกํ หตฺถโธวนํ>
      text <วนฺทิตฺวา สิรสา ปาเท ปกฺกามิ อุตฺตรามุโขฯ>
    text <๑๕>
      text <เอกนวุติโต กปฺเป ภิสาลุวมทํ ตทา>
      text <ทุคฺคติํ นาภิชานามิ ปุญฺญกมฺมสฺสิทํ ผลํฯ>
    text <๑๖>
      text <อิโต ตติยเก กปฺเป ภิสสมฺมตขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๑๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ภิสาลุวทายโก เถโร อิมา คาถาโย อภาสิตฺถาติฯ>
    stand <ภิสาลุวทายกตฺเถรสฺสาปทานํ จตุตฺถํฯ>
    stand <ฉฏฺฐภาณวารํฯ>
  text <๕ เอกสญฺญกตฺเถรอปทานํ>
    text <๑๘>
      text <ขณฺโฑ นามาสิ นาเมน วิปสฺสิสฺสคฺคสาวโก>
      text <เอกา ภิกฺขา มยา ทินฺนา โลกาหุติปฏิคฺคเหฯ>
    text <๑๙>
      text <เตน จิตฺตปฺปสาเทน ทฺวิปทินฺท นราสภ>
      text <ทุคฺคติํ นาภิชานามิ เอกภิกฺขายิทํ ผลํฯ>
    text <๒๐>
      text <จตฺตาลีสมฺหิโต กปฺเป วรุโณ นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๒๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกสญฺญโก เถโร อิมา คาถาโย อภาสิตฺถาติฯ>
    stand <เอกสญฺญกตฺเถรสฺสาปทานํ ปญฺจมํฯ>
  text <๖ ติณสนฺถรทายกตฺเถรอปทานํ>
    text <๒๒>
      text <หิมวนฺตสฺสาวิทูเร มหาชาตสฺสโร อหุ>
      text <สตปตฺเตหิ สญฺฉนฺโน นานาสกุณมาลโยฯ>
    text <๒๓>
      text <ตมฺหิ นฺหตฺวา จ ปิตฺวา จ อวิทูเร วสามหํ>
      text <อทฺทสํ สมณานคฺคํ คจฺฉนฺตํ อนิลญฺชเสฯ>
    text <๒๔>
      text <มม สงฺกปฺปมญฺญาย สตฺถา โลเก อนุตฺตโร>
      text <อพฺภโต โอรุหิตฺวาน ภูมิยํฐาสิ ตาวเทฯ>
    text <๒๕>
      text <วิสาเณน ติณํ คยฺห นิสีทนมทาสหํ>
      text <นิสีทิ ภควา ตตฺถ ติสฺโส โลกคฺคนายโกฯ>
    text <๒๖>
      text <สกํ จิตฺตํ ปสาเทตฺวา อวนฺทิ โลกนายกํ>
      text <ปฏิกุฏิโก อปสกฺกิํ นิชฺฌายนฺโต มหามุนิํฯ>
    text <๒๗>
      text <เตน จิตฺตปฺปสาเทน นิมฺมานํ อุปปชฺชหํ>
      text <ทุคฺคติํ นาภิชานามิ สนฺถรสฺส อิทํ ผลํฯ>
    text <๒๘>
      text <อิโต ทุติยเก กปฺเป มิค สมฺมตขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติณสนฺถรทายโก เถโร อิมา คาถาโย อภาสิตฺถาติฯ>
    stand <ติณสนฺถรทายกตฺเถรสฺสาปทานํ ฉฏฺฐํฯ>
  text <๗ สูจิทายกตฺเถรอปทานํ>
    text <๓๐>
      text <ติํสกปฺปสหสฺสมฺหิ สมฺพุทฺโธ โลกนายโก>
      text <สุเมโธ นาม นาเมน พาตฺติํสวรลกฺขโณฯ>
    text <๓๑>
      text <ตสฺส กญฺจนวณฺณสฺส ทฺวิปทินฺทสฺส ตาทิโน>
      text <ปญฺจ สูจี มยา ทินฺนา สิพฺพนตฺถาย จีวรํฯ>
    text <๓๒>
      text <เตเนว สูจิทาเนน นิปุณตฺถวิปสฺสกํ>
      text <ติกฺขํ ลหุญฺจ ผาสุญฺจ ญาณํ เม อุทปชฺชถฯ>
    text <๓๓>
      text <กิเลสา ฌาปิตา มยฺหํ ภวา สพฺเพ สมูหตา>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๓๔>
      text <ทฺวิปทาธิปตี นาม ราชาโน จตุโร อหุํ>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๓๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สูจิทายโก เถโร อิมา คาถาโย อภาสิตฺถาติฯ>
    stand <สูจิทายกตฺเถรสฺสาปทานํ สตฺตมํฯ>
  text <๘ ปาฏลิปุปฺผิยตฺเถรอปทานํ>
    text <๓๖>
      text <สุวณฺณวณฺณํ สมฺพุทฺธํ คจฺฉนฺตํ อนฺตราปเณ>
      text <กญฺจนคฺฆิยสงฺกาสํ พาตฺติํสวรลกฺขณํฯ>
    text <๓๗>
      text <เสฏฺฐิปุตฺโต ตทา อาสิํ สุขุมาโล สุเขธิโต>
      text <อุจฺฉงฺเค ปาฏลิปุปฺผํ กตฺวาน อภิสํหริํฯ>
    text <๓๘>
      text <หฏฺโฐ หฏฺเฐน จิตฺเตน ปุปฺเผหิ อภิปูชยิํ>
      text <ติสฺสํ โลกวิทุํ นาถํ นรเทวํ นมสฺสหํฯ>
    text <๓๙>
      text <ทฺเวนวุเต อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๔๐>
      text <อิโต เตสฏฺฐิกปฺปมฺหิ อภิสมฺมตนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปาฏลิปุปฺผิโย เถโร อิมา คาถาโย อภาสิตฺถาติฯ>
    stand <ปาฏลิปุปฺผิยตฺเถรสฺสาปทานํ อฏฺฐมํฯ>
  text <๙ ฐิตญฺชลิยตฺเถรอปทานํ>
    text <๔๒>
      text <มิคลุทฺโท ปุเร อาสิํ อรญฺเญ กานเน อหํ>
      text <ตตฺถ อทฺทสํ สมฺพุทฺธํ พาตฺติํสวรลกฺขณํฯ>
    text <๔๓>
      text <ตตฺถาหํ อญฺชลิํ กตฺวา ปกฺกามิํ ปาจินามุโข>
      text <อวิทูเร นิสินฺนสฺส นิยเก ปณฺณสนฺถเรฯ>
    text <๔๔>
      text <ตโต เม อสนีปาโต มตฺถเก นิปตี ตทา>
      text <โสหํ มรณกาลมฺหิ อกาสิํ ปุนรญฺชลิํฯ>
    text <๔๕>
      text <ทฺเวนวุเต อิโต กปฺเป อญฺชลิํ อกริํ ตทา>
      text <ทุคฺคติํ นาภิชานามิ อญฺชลิสฺส อิทํ ผลํฯ>
    text <๔๖>
      text <จตุปณฺณาสกปฺปมฺหิ มิคเกตุสนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ฐิตญฺชลิโย เถโร อิมา คาถาโย อภาสิตฺถาติฯ>
    stand <ฐิตญฺชลิยตฺเถรสฺสาปทานํ นวมํฯ>
  text <๑๐ ติปทุมิยตฺเถรอปทานํ>
    text <๔๘>
      text <ปทุมุตฺตโร นาม ชิโน สพฺพธมฺมาน ปารคู>
      text <ทนฺโต ทนฺตปริวุโต นครา นิกฺขมี ตทาฯ>
    text <๔๙>
      text <นคเร หํสวติยํ อโหสิํ มาลิโก ตทา>
      text <ยํ ตตฺถ อุตฺตมํ โตณิ ปทฺมปุปฺผานิ อคฺคหิํฯ>
    text <๕๐>
      text <อทฺทสํ วิรชํ พุทฺธํ ปฏิมคฺคนฺตราปเณ>
      text <สห ทิสฺวาน สมฺพุทฺธํ เอวํ จินฺเตสหํ ตทาฯ>
    text <๕๑>
      text <กิํ เม อิเมหิ ปุปฺเผหิ รญฺโญ อุปนิเตหิ เม>
      text <คามํ วา คามเขตฺตํ วา สหสฺสํ วา ลเภยฺยหํฯ>
    text <๕๒>
      text <อทนฺตทมนํ วีรํ สพฺพสตฺตสุขาวหํ>
      text <โลกนาถํ ปูชยิตฺวา ลจฺฉามิ อมตํ ธนํฯ>
    text <๕๓>
      text <เอวาหํ จินฺตยิตฺวาน สกํ จิตฺตํ ปสาทยิํ>
      text <ตีณิ โลหิตเก คยฺห อากาเส อุกฺขิปิํ ตทาฯ>
    text <๕๔>
      text <มยา อุกฺขิตฺตมตฺตมฺหิ อากาเส ปตฺถริํสุ เต>
      text <ธาริํสุ มตฺถเก ตตฺถ อุทฺธํวณฺฏา อโธมุขาฯ>
    text <๕๕>
      text <เย เกจิ มนุชา ทิสฺวา อุกฺกุฏฺฐิํ สมฺปวตฺตยุํ>
      text <เทวตา อนฺตลิกฺขมฺหิ สาธุการํ ปวตฺตยุํฯ>
    text <๕๖>
      text <อจฺเฉรํ โลเก อุปฺปนฺนํ พุทฺธเสฏฺฐสฺส วาหสา>
      text <สพฺเพ ธมฺมํ สุณิสฺสาม ปุปฺผานํ วาหสา มยํฯ>
    text <๕๗>
      text <ปทุมุตฺตโร โลกวิทู อาหุตีนํ ปฏิคฺคโห>
      text <วีถิยญฺหิ ฐิโต สนฺโต อิมา คาถา อภาสถฯ>
    text <๕๘>
      text <โย โส พุทฺธํ อปูเชสิ รตฺตปทฺเมหิ มาณโว>
      text <ตมหํ กิตฺตยิสฺสามิ สุณาถ มม ภาสโตฯ>
    text <๕๙>
      text <ติํสกปฺปสหสฺสานิ เทวโลเก รมิสฺสติ>
      text <ติํสกปฺปานิ เทวินฺโท เทวรชฺชํ กริสฺสติฯ>
    text <๖๐>
      text <มหาวิตฺถาริกํ นาม พฺยมฺหํ เหสฺสติ ตาวเท>
      text <ติโยชนสตุพฺพิทฺธํ ทิยฑฺฒสตวิตฺถตํฯ>
    text <๖๑>
      text <จตฺตาริสตสหสฺสานิ นิยฺยูหา จ สุมาปิตา>
      text <กูฏาคารวรูเปตา มหาสยนมณฺฑิตาฯ>
    text <๖๒>
      text <โกฏิสตสหสฺสิโย ปริวาเรสฺสนฺติ อจฺฉรา>
      text <กุสลา นจฺจคีตสฺส วาทิเตปิ ปทกฺขิณาฯ>
    text <๖๓>
      text <เอตาทิเส พฺยมฺหวเร นารีคณสมากุเล>
      text <วสฺสิสฺสติ ปุปฺผวสฺโส ทิพฺโพ โลหิตโก สทาฯ>
    text <๖๔>
      text <ภิตฺติขีเล นาคทนฺเต ทฺวารพาหาย โตรเณ>
      text <จกฺกมตฺตา โลหิตกา โอลมฺพิสฺสนฺติ ตาวเทฯ>
    text <๖๕>
      text <ปตฺเตน ปตฺตสญฺฉนฺเน อนฺโตพฺยมฺหวเร อิมํ>
      text <อตฺถริตฺวา ปารุปิตฺวา ตุวฏฺฏิสฺสนฺติ ตาวเทฯ>
    text <๖๖>
      text <ภวนํ ปริวาเรตฺวา สมนฺตา สตโยชเน>
      text <เตปิ ปทฺมา โลหิตกา ทิพฺพคนฺธํ ปวายเรฯ>
    text <๖๗>
      text <ปญฺจสตฺตติกฺขตฺตุญฺจ จกฺกวตฺตี ภวิสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๖๘>
      text <สมฺปตฺติโย ทุเว ภุตฺวา อนีติ อนุปทฺทโว>
      text <สมฺปตฺเต ปริโยสาเน นิพฺพานํ ปาปุณิสฺสติ ฯ>
    text <๖๙>
      text <สุทิฏฺโฐ วต เม พุทฺโธ วาณิชฺชํ สุปโยชิตํ>
      text <ปทฺมานิ ตีณิ ปูเชตฺวา อนุโภสิํ ติสมฺปทา ฯ>
    text <๗๐>
      text <อชฺช เม ธมฺมปฺปตฺตสฺส วิปฺปมุตฺตสฺส สพฺพโส>
      text <สุปุปฺผิตํ โลหิตกํ ธารยิสฺสติ มตฺถเกฯ>
    text <๗๑>
      text <มม กมฺมํ กเถนฺตสฺส ปทุมุตฺตรสตฺถุโน>
      text <สตปาณสหสฺสานํ ธมฺมาภิสมโย อหุฯ>
    text <๗๒>
      text <สตสหสฺสิโต กปฺเป ยํ พุทฺธมภิปูชยิํ>
      text <ทุคฺคติํ นาภิชานามิ ติปทุมานิทํ ผลํฯ>
    text <๗๓>
      text <กิเลสา ฌาปิตา มยฺหํ ภวา สพฺเพ สมูหตา>
      text <สพฺพาสวา ปริกฺขีณา นตฺถิ ทานิ ปุนพฺภโวฯ>
    text <๗๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <นาคสมาโล ปทสญฺญี สญฺญกาลุวทายโก>
      text <เอกสญฺญี ติณสนฺถาโร สูจิปาฏลิปุปฺผิโย>
      text <ฐิตญฺชลี ติปทุมี คาถาโย ปญฺจสตฺตติฯ>
    text <อิตฺถํ สุทํ อายสฺมา ติปทุมิโย เถโร อิมา คาถาโย อภาสิตฺถาติฯ>
    stand <ติปทุมิยตฺเถรสฺสาปทานํ ทสมํฯ>
    stand <นาคสมาลวคฺโค อฏฺฐโมฯ>
    text <ตสฺสุทฺทานํ>
