text <๕ อุปาลิวคฺโค>
  text <๑ ภาคิเนยฺยุปาลิตฺเถรอปทานํ>
    text <๑>
      text <ขีณาสวสหสฺเสหิ ปริวุโต โลกนายโก>
      text <วิเวกมนุยุตฺโต โส คจฺฉเต ปฏิสลฺลิตุํฯ>
    text <๒>
      text <อชิเนน นิวตฺโถหํ ติทณฺฑปริธารโก>
      text <ภิกฺขุสงฺฆปริพฺยูฬฺหํ อทฺทสํ โลกนายกํฯ>
    text <๓>
      text <เอกํสํ อชินํ กตฺวา สิเร กตฺวาน อญฺชลิํ>
      text <สมฺพุทฺธํ อภิวาเทตฺวา สนฺถวิํ โลกนายกํฯ>
    text <๔>
      text <ยถาณฺฑชา จ สํเสทา โอปปาตี ชลาพุชา>
      text <กากาทิปกฺขิโน สพฺเพ อนฺตลิกฺขจรา สทาฯ>
    text <๕>
      text <เย เกจิ ปาณภูตตฺถิ สญฺญิโน วา อสญฺญิโน>
      text <สพฺเพ เต ตว ญาณมฺหิ อนฺโต โหนฺติ สโมคธาฯ>
    text <๖>
      text <คนฺธา จ ปพฺพเตยฺยา เย หิมวนฺตนคุตฺตเม>
      text <สพฺเพ เต ตว สีลมฺหิ กลายปิ น ยุชฺชเรฯ>
    text <๗>
      text <โมหนฺธการปกฺขนฺโท อยํ โลโก สเทวโก>
      text <ตว ญาณมฺหิ โชตนฺเต อนฺธการา วิธํสิตาฯ>
    text <๘>
      text <ยถา อตฺถงฺคเต สูริเย โหนฺติ สตฺตา ตโมคตา>
      text <เอวํ พุทฺเธ อนุปฺปนฺเน โหติ โลโก ตโมคโตฯ>
    text <๙>
      text <ยโถทยนฺโต อาทิจฺโจ วิโนเทติ ตมํ สทา>
      text <ตเถว ตฺวํ พุทฺธเสฏฺฐ วิทฺธํเสสิ ตมํ สทาฯ>
    text <๑๐>
      text <ปธานปหิตตฺโตสิ พุทฺโธ โลเก สเทวเก>
      text <ตว กมฺมาภิรทฺเธน โตเสสิ ชนตํ พหุํฯ>
    text <๑๑>
      text <ตํ สพฺพํ อนุโมทิตฺวา ปทุมุตฺตโร มหามุนิ>
      text <นภํ อพฺภุคฺคมี ธีโร หํสราชาว อมฺพเรฯ>
    text <๑๒>
      text <อพฺภุคฺคนฺตฺวาน สมฺพุทฺโธ มเหสิ ปทุมุตฺตโร>
      text <อนฺตลิกฺเข ฐิโต สตฺถา อิมา คาถา อภาสถฯ>
    text <๑๓>
      text <เยนิทํ ถวิตํ ญาณํ โอปมฺเมหิ สมายุตํ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๑๔>
      text <อฏฺฐารสญฺจ ขตฺตุํ โส เทวราชา ภวิสฺสติ>
      text <ปถพฺยา รชฺชํ ติสตํ วสุธํ อาวสิสฺสติฯ>
    text <๑๕>
      text <ปญฺจวีสติกฺขตฺตุญฺจ จกฺกวตฺตี ภวิสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๑๖>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๑๗>
      text <ตุสิตา หิ จวิตฺวาน สุกฺกมูเลน โจทิโต>
      text <หีโนว ชาติยา สนฺโต อุปาลิ นาม เหสฺสติฯ>
    text <๑๘>
      text <โส ปจฺฉา ปพฺพชิตฺวาน วิราเชตฺวาน ปาปกํ>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๑๙>
      text <ตุฏฺโฐ จ โคตโม พุทฺโธ สกฺยปุตฺโต มหายโส>
      text <วินยาธิคตํ ตสฺส เอตทคฺเค ฐเปสฺสติฯ>
    text <๒๐>
      text <สทฺธายาหํ ปพฺพชิโต กตกิจฺโจ อนาสโว>
      text <สพฺพาสเว ปริญฺญาย วิหรามิ อนาสโวฯ>
    text <๒๑>
      text <ภควา จานุกมฺปี มํ วินเยหํ วิสารโท>
      text <สกกมฺมาภิรทฺโธ จ วิหรามิ อนาสโวฯ>
    text <๒๒>
      text <สํวุโต ปาติโมกฺขมฺหิ อินฺทฺริเยสุ จ ปญฺจสุ>
      text <ธาเรมิ วินยํ สพฺพํ เกวลํ รตนากรํ ฯ>
    text <๒๓>
      text <มมญฺจ คุณมญฺญาย สตฺถา โลเก อนุตฺตโร>
      text <ภิกฺขุสงฺเฆ นิสีทิตฺวา เอตทคฺเค ฐเปสิ มํฯ>
    text <๒๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา อุปาลิเถโร อิมา คาถาโย อภาสิตฺถาติฯ>
    stand <ภาคิเนยฺยุปาลิตฺเถรสฺสาปทานํ ปฐมํฯ>
  text <๒ โสณโกฬิวิสตฺเถรอปทานํ>
    text <๒๕>
      text <อโนมทสฺสิสฺส มุนิโน โลกเชฏฺฐสฺส ตาทิโน>
      text <สุธาย เลปนํ กตฺวา จงฺกมํ การยิํ อหํฯ>
    text <๒๖>
      text <นานาวเณหิ ปุปฺเผหิ จงฺกมํ สนฺถริํ อหํ>
      text <อากาเส วิตานํ กตฺวา โภชยิํ พุทฺธมุตฺตมํฯ>
    text <๒๗>
      text <อญฺชลิํ ปคฺคเหตฺวาน อภิวาเทตฺวาน สุพฺพตํ>
      text <ทีฆสาลํ ภควโต นิยฺยาเทสิมหํ ตทาฯ>
    text <๒๘>
      text <มม สงฺกปฺปมญฺญาย สตฺถา โลเก อนุตฺตโร>
      text <ปฏิคฺคเหสิ ภควา อนุกมฺปาย จกฺขุมาฯ>
    text <๒๙>
      text <ปฏิคฺคเหตฺวาน สมฺพุทฺโธ ทกฺขิเณยฺโย สเทวเก>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๓๐>
      text <โย โส หฏฺเฐน จิตฺเตน ทีฆสาลํ อทาสิ เม>
      text <ตมหํ กิตฺตยิสฺสามิ สุณาถ มม ภาสโตฯ>
    text <๓๑>
      text <อิมสฺส มจฺจุกาลมฺหิ ปุญฺญกมฺมสมงฺคิโน>
      text <สหสฺสยุตฺตสฺสรโถ อุปฏฺฐิสฺสติ ตาวเทฯ>
    text <๓๒>
      text <เตน ยาเนนยํ โปโส เทวโลกํ คมิสฺสติ>
      text <อนุโมทิสฺสเร เทวา สมฺปตฺเต กุสลพฺภเว ฯ>
    text <๓๓>
      text <มหารหํ พฺยมฺหํ เสฏฺฐํ รตนมตฺติกเลปนํ>
      text <กูฏาคารวรูเปตํ พฺยมฺหํ อชฺฌาวสิสฺสติฯ>
    text <๓๔>
      text <ติํสกปฺปสหสฺสานิ เทวโลเก รมิสฺสติ>
      text <ปญฺจวีสติ กปฺปานิ เทวราชา ภวิสฺสติฯ>
    text <๓๕>
      text <สตฺตสตฺตติกฺขตฺตุญฺจ จกฺกวตฺตี ภวิสฺสติ>
      text <ยโสธรสนามา เต สพฺเพปิ เอกนามกาฯ>
    text <๓๖>
      text <ทฺเว สมฺปตฺตี อนุโภตฺวา วฑฺเฒตฺวา ปุญฺญสญฺจยํ>
      text <อฏฺฐวีสติกปฺปมฺหิ จกฺกวตฺตี ภวิสฺสติฯ>
    text <๓๗>
      text <ตตฺราปิ พฺยมฺหํ ปวรํ วิสฺสกมฺเมน มาปิตํ>
      text <ทสสทฺทาวิวิตฺตํ ตํ ปุรมชฺฌาวสิสฺสติฯ>
    text <๓๘>
      text <อปริเมยฺเย อิโต กปฺเป ภูมิปาโล มหิทฺธิโก>
      text <โอกฺกาโก นาม นาเมน ราชา รฏฺเฐ ภวิสฺสติฯ>
    text <๓๙>
      text <โสฬสิตฺถิสหสฺสานํ สพฺพาสํ ปวรา จ สา>
      text <อภิชาตา ขตฺติยานี นว ปุตฺเต ชเนสฺสติฯ>
    text <๔๐>
      text <นว ปุตฺเต ชเนตฺวาน ขตฺติยานี มริสฺสติ>
      text <ตรุณี จ ปิยา กญฺญา มเหสิตฺตํ กริสฺสติฯ>
    text <๔๑>
      text <โอกฺกากํ โตสยิตฺวาน วรํ กญฺญา ลภิสฺสติ>
      text <วรํ ลทฺธาน สา กญฺญา ปุตฺเต ปพฺพาชยิสฺสติฯ>
    text <๔๒>
      text <ปพฺพาชิตา จ เต สพฺเพ คมิสฺสนฺติ นคุตฺตมํ>
      text <ชาติเภทภยา สพฺเพ ภคินีหิ วสิสฺสเร ฯ>
    text <๔๓>
      text <เอกา จ กญฺญา พฺยาธีหิ ภวิสฺสติ ปริกฺขตา>
      text <มา โน ชาติ ปภิชฺชีติ นิขณิสฺสนฺติ ขตฺติยาฯ>
    text <๔๔>
      text <ขตฺติโย นีหริตฺวาน ตาย สทฺธิํ วสิสฺสติ>
      text <ภวิสฺสติ ตทา เภโท โอกฺกากกุลสมฺภโวฯ>
    text <๔๕>
      text <เตสํ ปชา ภวิสฺสนฺติ โกฬิยา นาม ชาติยา>
      text <ตตฺถ มานุสกํ โภคํ อนุโภสฺสตินปฺปกํฯ>
    text <๔๖>
      text <ตมฺหา กายา จวิตฺวาน เทวโลกํ คมิสฺสติ>
      text <ตตฺราปิ ปวรํ พฺยมฺหํ ลภิสฺสติ มโนรมํฯ>
    text <๔๗>
      text <เทวโลกา จวิตฺวาน สุกฺกมูเลน โจทิโต>
      text <อาคนฺตฺวาน มนุสฺสตฺตํ โสโณ นาม ภวิสฺสติฯ>
    text <๔๘>
      text <อารทฺธวีริโย ปหิตตฺโต ปทหํ สตฺถุ สาสเน>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๔๙>
      text <อนนฺตทสฺสี ภควา โคตโม สกฺยปุงฺคโว>
      text <วิเสสญฺญู มหาวีโร อคฺคฏฺฐาเน ฐเปสฺสติฯ>
    text <๕๐>
      text <วุฏฺฐมฺหิ เทเว จตุรงฺคุลมฺหิ ติเณ อนิเลริตองฺคณมฺหิ>
      text <ฐตฺวาน โยคสฺส ปยุตฺตตาทิโน ตโตตฺตริํ ปารมตา น วิชฺชติฯ>
    text <๕๑>
      text <อุตฺตเม ทมเถ ทนฺโต จิตฺตํ เม สุปณีหิตํ>
      text <ภาโร เม โอหิโต สพฺโพ นิพฺพุโตมฺหิ อนาสโวฯ>
    text <๕๒>
      text <องฺคีรโส มหานาโค อภิชาโตว เกสรี>
      text <ภิกฺขุสงฺเฆ นิสีทิตฺวา เอตทคฺเค ฐเปสิ มํฯ>
    text <๕๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โสโณ โกฬิวิโส เถโร อิมา คาถาโย อภาสิตฺถาติฯ>
    stand <โสณโกฬิวิสตฺเถรสฺสาปทานํ ทุติยํฯ>
  text <๓ กาฬิโคธาปุตฺตภทฺทิยตฺเถรอปทานํ>
    text <๕๔>
      text <ปทุมุตฺตรสมฺพุทฺธํ เมตฺตจิตฺตํ มหามุนิํ>
      text <อุเปติ ชนตา สพฺพา สพฺพโลกคฺคนายกํฯ>
    text <๕๕>
      text <สตฺตุกญฺจ พทฺธกญฺจ อามิสํ ปานโภชนํ>
      text <ททนฺติ สตฺถุโน สพฺเพ ปุญฺญกฺเขตฺเต อนุตฺตเรฯ>
    text <๕๖>
      text <อหมฺปิ ทานํ ทสฺสามิ เทวเทวสฺส ตาทิโน>
      text <พุทฺธเสฏฺฐํ นิมนฺเตตฺวา สงฺฆมฺปิ จ อนุตฺตรํฯ>
    text <๕๗>
      text <อุยฺโยชิตา มยา เจเต นิมนฺเตสุํ ตถาคตํ>
      text <เกวลํ ภิกฺขุสงฺฆญฺจ ปุญฺญกฺเขตฺตํ อนุตฺตรํฯ>
    text <๕๘>
      text <สตสหสฺสปลฺลงฺกํ โสวณฺณํ โคนกตฺถตํ>
      text <ตูลิกาปฏลิกาย โขมกปฺปาสิเกหิ จ>
      text <มหารหํ ปญฺญาปยิํ อาสนํ พุทฺธยุตฺตกํฯ>
    text <๕๙>
      text <ปทุมุตฺตโร โลกวิทู เทวเทโว นราสโภ>
      text <ภิกฺขุสงฺฆปริพฺยูฬฺโห มม ทฺวารมุปาคมิฯ>
    text <๖๐>
      text <ปจฺจุคฺคนฺตฺวาน สมฺพุทฺธํ โลกนาถํ ยสสฺสินํ>
      text <ปสนฺนจิตฺโต สุมโน อภินามยิํ สงฺฆรํ ฯ>
    text <๖๑>
      text <ภิกฺขูนํ สตสหสฺสํ พุทฺธญฺจ โลกนายกํ>
      text <ปสนฺนจิตฺโต สุมโน ปรมนฺเนน ตปฺปยิํฯ>
    text <๖๒>
      text <ปทุมุตฺตโร โลกวิทู อาหุตีนํ ปฏิคฺคโห>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๖๓>
      text <เยนิทํ อาสนํ ทินฺนํ โสวณฺณํ โคนกตฺถตํ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๖๔>
      text <จตุสตฺตติกฺขตฺตุํ โส เทวรชฺชํ กริสฺสติ>
      text <อนุโภสฺสติ สมฺปตฺติํ อจฺฉราหิ ปุรกฺขโตฯ>
    text <๖๕>
      text <ปเทสรชฺชํ สหสฺสํ วสุธํ อาวสิสฺสติ>
      text <เอกปญฺญาสกฺขตฺตุญฺจ จกฺกวตฺตี ภวิสฺสติฯ>
    text <๖๖>
      text <สพฺพาสุ ภวโยนีสุ อุจฺจากุลี ภวิสฺสติ>
      text <โส จ ปจฺฉา ปพฺพชิตฺวา สุกฺกมูเลน โจทิโต>
      text <ภทฺทิโย นาม นาเมน เหสฺสติ สตฺถุ สาวโกฯ>
    text <๖๗>
      text <วิเวกมนุยุตฺโตมฺหิ ปนฺตเสนนิวาสหํ>
      text <ผลญฺจาธิคตํ สพฺพํ จตฺตกฺเลโสมฺหิ อชฺชหํฯ>
    text <๖๘>
      text <มม สพฺพํ อภิญฺญาย สพฺพญฺญู โลกนายโก>
      text <ภิกฺขุสงฺเฆ นิสีทิตฺวา เอตทคฺเค ฐเปสิ มํฯ>
    text <๖๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ภทฺทิโย กาฬิโคธาย ปุตฺโต เถโร อิมา คาถาโย อภาสิตฺถาติฯ>
    stand <ภทฺทิยสฺส กาฬิโคธาย ปุตฺตตฺเถรสฺสาปทานํ ตติยํฯ>
  text <๔ สนฺนิฏฺฐาปกตฺเถรอปทานํ>
    text <๗๐>
      text <อรญฺเญ กุฏิกํ กตฺวา วสามิ ปพฺพตนฺตเร>
      text <ลาภาลาเภน สนฺตุฏฺโฐ ยเสน อยเสน จฯ>
    text <๗๑>
      text <ปทุมุตฺตโร โลกวิทู อาหุตีนํ ปฏิคฺคโห>
      text <วสีสตสหสฺเสหิ อาคจฺฉิ มม สนฺติกํฯ>
    text <๗๒>
      text <อุปาคตํ มหานาคํ ชลชุตฺตมนามกํ>
      text <ติณสนฺถรํ ปญฺญาเปตฺวา อทาสิํ สตฺถุโน อหํฯ>
    text <๗๓>
      text <ปสนฺนจิตฺโต สุมโน อามณฺฑํ ปานียญฺจหํ>
      text <อทาสิํ อุชุภูตสฺส วิปฺปสนฺเนน เจตสาฯ>
    text <๗๔>
      text <สตสหสฺสิโต กปฺเป ยํ ทานมททิํ ตทา>
      text <ทุคฺคติํ นาภิชานามิ อามณฺฑสฺส อิทํ ผลํฯ>
    text <๗๕>
      text <เอกตาลีสกปฺปมฺหิ เอโก อาสิํ อรินฺทโม>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๗๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สนฺนิฏฺฐาปโก เถโร อิมา คาถาโย อภาสิตฺถาติฯ>
    stand <สนฺนิฏฺฐาปกตฺเถรสฺสาปทานํ จตุตฺถํฯ>
  text <๕ ปญฺจหตฺถิยตฺเถรอปทานํ>
    text <๗๗>
      text <สุเมโธ นาม สมฺพุทฺโธ คจฺฉเต อนฺตราปเณ>
      text <โอกฺขิตฺตจกฺขุ มิตภาณี สติมา สํวุตินฺทฺริโยฯ>
    text <๗๘>
      text <ปญฺจ อุปฺปลหตฺถานิ อาเวฬตฺถํ อหํสุ เม>
      text <เตน พุทฺธํ อปูเชสิํ ปสนฺโน เสหิ ปาณิภิฯ>
    text <๗๙>
      text <อาโรปิตา จ เต ปุปฺผา ฉทนํ อสฺสุ สตฺถุโน>
      text <สมาธิํสุ มหานาคํ สิสฺสา อาจริยํ ยถาฯ>
    text <๘๐>
      text <ติํสกปฺปสหสฺสมฺหิ ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๘๑>
      text <อิโต วีสกปฺปสเต อเหสุํ ปญฺจ ขตฺติยา>
      text <หตฺถิยา นาม นาเมน จกฺกวตฺตี มหพฺพลาฯ>
    text <๘๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปญฺจหตฺถิโย เถโร อิมา คาถาโย อภาสิตฺถาติฯ>
    stand <ปญฺจหตฺถิยตฺเถรสฺสาปทานํ ปญฺจมํฯ>
  text <๖ ปทุมจฺฉทนิยตฺเถรอปทานํ>
    text <๘๓>
      text <นิพฺพุเต โลกนาถมฺหิ วิปสฺสิมฺหคฺคปุคฺคเล>
      text <สุผุลฺลปทุมํ คยฺห จิตมาโรปยิํ อหํฯ>
    text <๘๔>
      text <อาโรปิเต จ จิตเก เวหาสํ นภมุคฺคมิ>
      text <อากาเส ฉทนํ กตฺวา จิตกมฺหิ อธารยิฯ>
    text <๘๕>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๘๖>
      text <สตฺตตาลีสิโต กปฺเป ปทุมิสฺสรนามโก>
      text <จาตุรนฺโต วิชิตาวี จกฺกวตฺตี มหพฺพโลฯ>
    text <๘๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา ปทุมจฺฉทนิโย เถโร อิมา คาถาโย อภาสิตฺถาติ>
    stand <ปทุมจฺฉทนิยตฺเถรสฺสาปทานํ ฉฏฺฐํฯ>
  text <๗ สยนทายกตฺเถรอปทานํ>
    text <๘๘>
      text <สิทฺธตฺถสฺส ภควโต เมตฺตจิตฺตสฺส ตาทิโน>
      text <สยนคฺคํ มยา ทินฺนํ ทุสฺสภณฺเฑหิ อตฺถตํฯ>
    text <๘๙>
      text <ปฏิคฺคเหสิ ภควา กปฺปิยํ สยนาสนํ>
      text <อุฏฺฐาย สยนา ตมฺหา เวหาสํ อุคฺคมี ชิโนฯ>
    text <๙๐>
      text <จตุนฺนวุติโต กปฺเป ยํ สยนมทาสหํ>
      text <ทุคฺคติํ นาภิชานามิ สยนสฺส อิทํ ผลํฯ>
    text <๙๑>
      text <เอกปญฺญาสิโต กปฺเป วรโก เทวสวฺหโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๙๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สยนทายโก เถโร อิมา คาถาโย อภาสิตฺถาติฯ>
    stand <สยนทายกตฺเถรสฺสาปทานํ สตฺตมํฯ>
  text <๘ จงฺกมนทายกตฺเถรอปทานํ>
    text <๙๓>
      text <อตฺถทสฺสิสฺส มุนิโน โลกเชฏฺฐสฺส ตาทิโน>
      text <อิฏฺฐกาหิ จินิตฺวาน จงฺกมํ การยิํ อหํฯ>
    text <๙๔>
      text <อุจฺจโต ปญฺจรตนํ จงฺกมํ สาธุมาปิตํ>
      text <อายามโต หตฺถสตํ ภาวนียฺยํ มโนรมํฯ>
    text <๙๕>
      text <ปฏิคฺคเหสิ ภควา อตฺถทสฺสี นรุตฺตโม>
      text <หตฺเถน ปุลินํ คยฺห อิมา คาถา อภาสถฯ>
    text <๙๖>
      text <อิมินา ปุลินทาเนน จงฺกมํ สุกเตน จ>
      text <สตฺตรตนสมฺปนฺนํ ปุลินํ อนุโภสฺสติฯ>
    text <๙๗>
      text <ตีณิ กปฺปานิ เทเวสุ เทวรชฺชํ กริสฺสติ>
      text <อนุโภสฺสติ สมฺปตฺติํ อจฺฉราหิ ปุรกฺขโตฯ>
    text <๙๘>
      text <มนุสฺสโลกมาคนฺตฺวา ราชา รฏฺเฐ ภวิสฺสติ>
      text <ติกฺขตฺตุํ จกฺกวตฺตี จ มหิยา โส ภวิสฺสติฯ>
    text <๙๙>
      text <อฏฺฐารเส กปฺปสเต ยํ กมฺมมกริํ ตทา>
      text <ทุคฺคติํ นาภิชานามิ จงฺกมสฺส อิทํ ผลํฯ>
    text <๑๐๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา จงฺกมนทายโก เถโร อิมา คาถาโย อภาสิตฺถาติฯ>
    stand <จงฺกมนทายกตฺเถรสฺสาปทานํ อฏฺฐมํฯ>
  text <๙ สุภทฺทตฺเถรอปทานํ>
    text <๑๐๑>
      text <ปทุมุตฺตโร โลกวิทู อาหุตีนํ ปฏิคฺคโห>
      text <ชนตํ อุทฺธริตฺวาน นิพฺพายติ มหายโสฯ>
    text <๑๐๒>
      text <นิพฺพายนฺเต จ สมฺพุทฺเธ ทสสหสฺสิ กมฺปถ>
      text <ชนกาโย มหา อาสิ เทวา สนฺนิปตุํ ตทาฯ>
    text <๑๐๓>
      text <จนฺทนํ ปูรยิตฺวาน ตครามลฺลิกาหิ จ>
      text <หฏฺโฐ หฏฺเฐน จิตฺเตน อาโรปยิํ นรุตฺตมํฯ>
    text <๑๐๔>
      text <มม สงฺกปฺปมญฺญาย สตฺถา โลเก อนุตฺตโร>
      text <นิปนฺนโกว สมฺพุทฺโธ อิมา คาถา อภาสถฯ>
    text <๑๐๕>
      text <โย เม ปจฺฉิมเก กาเล คนฺธมาเลน ฉาทยิ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๑๐๖>
      text <อิโต จุโต อยํ โปโส ตุสิตกายํ คมิสฺสติ>
      text <ตตฺถ รชฺชํ กริตฺวาน นิมฺมานํ โส คมิสฺสติฯ>
    text <๑๐๗>
      text <เอเตเนว อุปาเยน ทตฺวา มาลํ วรุตฺตมํ>
      text <สกกมฺมาภิรทฺโธ โส สมฺปตฺติํ อนุโภสฺสติฯ>
    text <๑๐๘>
      text <ปุนาปิ ตุสิเต กาเย นิพฺพตฺติสฺสติยํ นโร>
      text <ตมฺหา กายา จวิตฺวาน มนุสฺสตฺตํ คมิสฺสติฯ>
    text <๑๐๙>
      text <สกฺยปุตฺโต มหานาโค อคฺโค โลเก สเทวเก>
      text <โพธยิตฺวา พหู สตฺเต นิพฺพายิสฺสติ จกฺขุมาฯ>
    text <๑๑๐>
      text <ตทา โสปคโต สนฺโต สุกฺกมูเลน โจทิโต>
      text <อุปสงฺกมฺม สมฺพุทฺธํ ปญฺหํ ปุจฺฉิสฺสติ ตทาฯ>
    text <๑๑๑>
      text <หาสยิตฺวาน สมฺพุทฺโธ สพฺพญฺญู โลกนายโก>
      text <ปุญฺญกมฺมํ ปริญฺญาย สจฺจานิ วิวริสฺสติฯ>
    text <๑๑๒>
      text <อารทฺโธ จ อยํ ปญฺโห ตุฏฺโฐ เอกคฺคมานโส>
      text <สตฺถารํ อภิวาเทตฺวา ปพฺพชฺชํ ยาจยิสฺสติฯ>
    text <๑๑๓>
      text <ปสนฺนมานสํ ทิสฺวา สกกมฺเมน โตสิตํ>
      text <ปพฺพาเชสฺสติ โส พุทฺโธ อคฺคมคฺคสฺส โกวิโทฯ>
    text <๑๑๔>
      text <วายมิตฺวานยํ โปโส สมฺมาสมฺพุทฺธสาสเน>
      text <สพฺพาสเว ปริญฺญาย นิพฺพายิสฺสตินาสโวฯ>
    stand <ปญฺจมภาณวารํฯ>
    text <๑๑๕>
      text <ปุพฺพกมฺเมน สํยุตฺโต เอกคฺโค สุสมาหิโต>
      text <พุทฺธสฺส โอรโส ปุตฺโต ธมฺมโชมฺหิ สุนิมฺมิโตฯ>
    text <๑๑๖>
      text <ธมฺมราชํ อุปคมฺม อปุจฺฉิํ ปญฺหมุตฺตมํ>
      text <กถยนฺโต จ เม ปญฺหํ ธมฺมโสตํ อุปานยิฯ>
    text <๑๑๗>
      text <ตสฺสาหํ ธมฺมมญฺญาย วิหาสิํ สาสเน รโต>
      text <สพฺพาสเว ปริญฺญาย วิหรามิ อนาสโวฯ>
    text <๑๑๘>
      text <สตสหสฺสิโต กปฺเป ชลชุตฺตมนายโก>
      text <นิพฺพายิ อนุปาทาโน ทีโปว เตลสงฺขยาฯ>
    text <๑๑๙>
      text <สตฺตโยชนิกํ อาสิ ถูปญฺจ รตนามยํ>
      text <ธชํ ตตฺถ อปูเชสิํ สพฺพภทฺทํ มโนรมํฯ>
    text <๑๒๐>
      text <กสฺสปสฺส จ พุทฺธสฺส ติสฺโส นามคฺคสาวโก>
      text <ปุตฺโต เม โอรโส อาสิ ทายาโท ชินสาสเนฯ>
    text <๑๒๑>
      text <ตสฺส หีเนน มนสา วาจํ ภาสิํ อภทฺทกํ>
      text <เตน กมฺมวิปาเกน ปจฺฉา เม อาสิ ภทฺทกํ ฯ>
    text <๑๒๒>
      text <อุปวตฺตเน สาลวเน ปจฺฉิเม สยเน มุนิ>
      text <ปพฺพาเชสิ มหาวีโร หิโต การุณิโก ชิโนฯ>
    text <๑๒๓>
      text <อชฺเชว ทานิ ปพฺพชฺชา อชฺเชว อุปสมฺปทา>
      text <อชฺเชว ปรินิพฺพานํ สมฺมุขา ทฺวิปทุตฺตเมฯ>
    text <๑๒๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุภทฺโท เถโร อิมา คาถาโย อภาสิตฺถาติฯ>
    stand <สุภทฺทตฺเถรสฺสาปทานํ นวมํฯ>
  text <๑๐ จุนฺทตฺเถรอปทานํ>
    text <๑๒๕>
      text <สิทฺธตฺถสฺส ภควโต โลกเชฏฺฐสฺส ตาทิโน>
      text <อคฺฆิยํ การยิตฺวาน ชาติปุปฺเผหิ ฉาทยิํฯ>
    text <๑๒๖>
      text <นิฏฺฐาเปตฺวาน ตํ ปุปฺผํ พุทฺธสฺส อุปนามยิํ>
      text <ปุปฺผาวเสสํ ปคฺคยฺห พุทฺธสฺส อภิโรปยิํฯ>
    text <๑๒๗>
      text <กญฺจนคฺฆิยสงฺกาสํ พุทฺธํ โลกคฺคนายกํ>
      text <ปสนฺนจิตฺโต สุมโน ปุปฺผคฺฆิยมุปานยิํฯ>
    text <๑๒๘>
      text <วิติณฺณกงฺโข สมฺพุทฺโธ ติณฺโณเฆหิ ปุรกฺขโต>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๑๒๙>
      text <ทิพฺพคนฺธํ ปวายนฺตํ โย เม ปุปฺผคฺฆิยํ อทา>
      text <ตมหํ กิตฺตยิสฺสามิ สุณาถ มม ภาสโตฯ>
    text <๑๓๐>
      text <อิโต จุโต อยํ โปโส เทวสงฺฆปุรกฺขโต>
      text <ชาติปุปฺเผหิ ปริกิณฺโณ เทวโลกํ คมิสฺสติฯ>
    text <๑๓๑>
      text <อุพฺพิทฺธํ ภวนํ ตสฺส โสวณฺณญฺจ มณีมยํ>
      text <พฺยมฺหํ ปาตุภวิสฺสติ ปุญฺญกมฺมปฺปภาวิตํฯ>
    text <๑๓๒>
      text <จตุสตฺตติกฺขตฺตุํ โส เทวรชฺชํ กริสฺสติ>
      text <อนุโภสฺสติ สมฺปตฺติํ อจฺฉราหิ ปุรกฺขโตฯ>
    text <๑๓๓>
      text <ปถพฺยา รชฺชํ ติสตํ วสุธํ อาวสิสฺสติ>
      text <ปญฺจสตฺตติกฺขตฺตุญฺจ จกฺกวตฺตี ภวิสฺสติฯ>
    text <๑๓๔>
      text <ทุชฺชโย นาม นาเมน เหสฺสติ มนุชาธิโป>
      text <อนุโภตฺวาน ตํ ปุญฺญํ สกกมฺมํ อปสฺสิโต ฯ>
    text <๑๓๕>
      text <วินิปาตํ อคนฺตฺวาน มนุสฺสตฺตํ คมิสฺสติ>
      text <หิรญฺญํ ตสฺส นิจิตํ โกฏิสตมนปฺปกํฯ>
    text <๑๓๖>
      text <นิพฺพตฺติสฺสติ โยนิมฺหิ พฺราหฺมเณ โส ภวิสฺสติ>
      text <วงฺคนฺตสฺส สุโต ธีมา สาริยา โอรโส ปิโยฯ>
    text <๑๓๗>
      text <โส จ ปจฺฉา ปพฺพชิตฺวา องฺคีรสสฺส สาสเน>
      text <จูฬจุนฺโทติ นาเมน เหสฺสติ สตฺถุ สาวโกฯ>
    text <๑๓๘>
      text <สามเณโรว โส สนฺโต ขีณาสโว ภวิสฺสติ>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๑๓๙>
      text <อุปฏฺฐหิํ มหาวีรํ อญฺเญ จ เปสเล พหู>
      text <ภาตรํ เม จุปฏฺฐาสิํ อุตฺตมตฺถสฺส ปตฺติยาฯ>
    text <๑๔๐>
      text <ภาตรํ เม อุปฏฺฐิตฺวา ธาตุํ ปตฺตมฺหิ โอหิย>
      text <สมฺพุทฺธํ อุปนาเมสิํ โลกเชฏฺฐํ นราสภํฯ>
    text <๑๔๑>
      text <อุโภ หตฺเถหิ ปคฺคยฺห พุทฺโธ โลเก สเทวเก>
      text <สนฺทสฺสยนฺโต ตํ ธาตุํ กิตฺตยิ อคฺคสาวกํฯ>
    text <๑๔๒>
      text <จิตฺตญฺจ สุวิมุตฺตํ เม สทฺธา มยฺหํ ปติฏฺฐิตา>
      text <สพฺพาสเว ปริญฺญาย วิหรามิ อนาสโวฯ>
    text <๑๔๓>
      text <ปฏิสมฺภิทานุปฺปตฺตา วิโมกฺขาปิ จ ผสฺสิตา>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
      text <อุปาลิ โสโณ ภทฺทิโย สนฺนิฏฺฐาปกหตฺถิโย>
      text <ฉทนํ เสยฺยจงฺกมํ สุภทฺโท จุนฺทสวฺหโย>
      text <คาถาสตํ สตาลีสํ จตสฺโส จ ตทุตฺตริฯ>
    text <อิตฺถํ สุทํ อายสฺมา จุนฺโท เถโร อิมา คาถาโย อภาสิตฺถาติฯ>
    stand <จุนฺทตฺเถรสฺสาปทานํ ทสมํฯ>
    stand <อุปาลิวคฺโค ปญฺจโมฯ>
    text <ตสฺสุทฺทานํ>
