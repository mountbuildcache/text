text <๙ ติมิรวคฺโค>
  text <๑ ติมิรปุปฺผิยตฺเถรอปทานํ>
    text <๑>
      text <จนฺทภาคานทีตีเร อนุโสตํ วชามหํ>
      text <นิสินฺนํ สมณํ ทิสฺวา วิปฺปสนฺนมนาวิลํฯ>
    text <๒>
      text <ตตฺถ จิตฺตํ ปสาเทตฺวา เอวํ จินฺเตสหํ ตทา>
      text <ตารยิสฺสติ ติณฺโณยํ ทนฺโตยํ ทมยิสฺสติฯ>
    text <๓>
      text <อสฺสาสิสฺสติ อสฺสตฺโถ สนฺโต จ สมยิสฺสติ>
      text <โมจยิสฺสติ มุตฺโต จ นิพฺพาเปสฺสติ นิพฺพุโตฯ>
    text <๔>
      text <เอวาหํ จินฺตยิตฺวาน สิทฺธตฺถสฺส มเหสิโน>
      text <คเหตฺวา ติมิรปุปฺผํ มตฺถเก โอกิริํ อหํ ฯ>
    text <๕>
      text <อญฺชลิํ ปคฺคเหตฺวาน กตฺวา จ นํ ปทกฺขิณํ>
      text <วนฺทิตฺวา สตฺถุโน ปาเท ปกฺกามิํ อปรํ ทิสํฯ>
    text <๖>
      text <อจิรํ คตมตฺตํ มํ มิคราชา วิเหฐยิ>
      text <ปปาตมนุคจฺฉนฺโต ตตฺเถว ปปติํ อหํฯ>
    text <๗>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๘>
      text <ฉปฺปญฺญาสมฺหิ กปฺปมฺหิ สตฺเตวาสุํ มหายสา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๙>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ติมิรปุปฺผิโย เถโร อิมา คาถาโย อภาสิตฺถาติฯ>
    stand <ติมิรปุปฺผิยตฺเถรสฺสาปทานํ ปฐมํฯ>
  text <๒ คตสญฺญกตฺเถรอปทานํ>
    text <๑๐>
      text <ชาติยา สตฺตวสฺโสหํ ปพฺพชิํ อนคาริยํ>
      text <อวนฺทิํ สตฺถุโน ปาเท วิปฺปสนฺเนน เจตสาฯ>
    text <๑๑>
      text <สตฺตนงฺคลกีปุปฺเผ อากาเส อุกฺขิปิํ อหํ>
      text <ติสฺสํ พุทฺธํ สมุทฺทิสฺส อนนฺตคุณสาครํฯ>
    text <๑๒>
      text <สุคตานุคตํ มคฺคํ ปูเชตฺวา หฏฺฐมานโส>
      text <อญฺชลิญฺจ ตทากาสิํ ปสนฺโน เสหิ ปาณิภิฯ>
    text <๑๓>
      text <ทฺเวนวุเต อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๔>
      text <อิโต อฏฺฐมเก กปฺเป ตโย อคฺคิสิขา อหุ>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา คตสญฺญโก เถโร อิมา คาถาโย อภาสิตฺถาติฯ>
    stand <คตสญฺญกตฺเถรสฺสาปทานํ ทุติยํฯ>
  text <๓ นิปนฺนญฺชลิกตฺเถรอปทานํ>
    text <๑๖>
      text <รุกฺขมูเล นิสินฺโนหํ พฺยาธิโต ปรเมน จ>
      text <ปรมการุญฺญปตฺโตมฺหิ อรญฺเญ กานเน อหํฯ>
    text <๑๗>
      text <อนุกมฺปํ อุปาทาย ติสฺโส สตฺถา อุเปสิ มํ>
      text <โสหํ นิปนฺนโก สนฺโต สิเร กตฺวาน อญฺชลิํฯ>
    text <๑๘>
      text <ปสนฺนจิตฺโต สุมโน สพฺพสตฺตานมุตฺตมํ>
      text <สมฺพุทฺธํ อภิวาเทตฺวา ตตฺถ กาลงฺกโต อหํฯ>
    text <๑๙>
      text <ทฺเวนวุเต อิโต กปฺเป ยํ วนฺทิํ ปุริสุตฺตมํ>
      text <ทุคฺคติํ นาภิชานามิ วนฺทนาย อิทํ ผลํฯ>
    text <๒๐>
      text <อิโต ปญฺจมเก กปฺเป ปญฺเจวาสุํ มหาสิขา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๒๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นิปนฺนญฺชลิโก เถโร อิมา คาถาโย อภาสิตฺถาติฯ>
    stand <นิปนฺนญฺชลิกตฺเถรสฺสาปทานํ ตติยํฯ>
  text <๔ อโธปุปฺผิยตฺเถรอปทานํ>
    text <๒๒>
      text <อภิภู นาม โส ภิกฺขุ สิขิโน อคฺคสาวโก>
      text <มหานุภาโว เตวิชฺโช หิมวนฺตํ อุปาคมิฯ>
    text <๒๓>
      text <อหมฺปิ หิมวนฺตมฺหิ รมณียสฺสเม อิสิ>
      text <วสามิ อปฺปมญฺญาสุ อิทฺธีสุ จ ตทา วสีฯ>
    text <๒๔>
      text <ปกฺขิชาโต วิยากาเส ปพฺพตํ อธิวตฺตยิํ>
      text <อโธปุปฺผํ คเหตฺวาน อาคจฺฉิํ ปพฺพตํ อหํฯ>
    text <๒๕>
      text <สตฺต ปุปฺผานิ คณฺหิตฺวา มตฺถเก โอกิริํ อหํ>
      text <อาโลกิเต จ วีเรน ปกฺกามิํ ปาจินามุโขฯ>
    text <๒๖>
      text <อาวาสํ อภิสมฺโภสิํ ปตฺวาน อสฺสมํ อหํ>
      text <ขาริภารํ คเหตฺวาน ปายาสิํ ปพฺพตนฺตรํฯ>
    text <๒๗>
      text <อชคโร มํ ปีเฬสิ โฆรรูโป มหพฺพโล>
      text <ปุพฺพกมฺมํ สริตฺวาน ตตฺถ กาลงฺกโต อหํฯ>
    text <๒๘>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อโธปุปฺผิโย เถโร อิมา คาถาโย อภาสิตฺถาติฯ>
    stand <อโธปุปฺผิยตฺเถรสฺสาปทานํ จตุตฺถํฯ>
  text <๕ รํสิสญฺญกตฺเถรอปทานํ>
    text <๓๐>
      text <ปพฺพเต หิมวนฺตมฺหิ วาสํ กปฺเปสหํ ปุเร>
      text <อชินุตฺตรวาโสหํ วสามิ ปพฺพตนฺตเรฯ>
    text <๓๑>
      text <สุวณฺณวณฺณํ สมฺพุทฺธํ สตรํสิํว ภาณุมํ>
      text <วนนฺตรคตํ ทิสฺวา สาลราชํว ปุปฺผิตํฯ>
    text <๓๒>
      text <รํสฺยา จิตฺตํ ปสาเทตฺวา วิปสฺสิสฺส มเหสิโน>
      text <ปคฺคยฺห อญฺชลิํ วนฺทิํ สิรสา อุกฺกุฏี อหํฯ>
    text <๓๓>
      text <เอกนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ รํสิสญฺญายิทํ ผลํฯ>
    text <๓๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา รํสิสญฺญโก เถโร อิมา คาถาโย อภาสิตฺถาติฯ>
    stand <รํสิสญฺญกตฺเถรสฺสาปทานํ ปญฺจมํฯ>
  text <๖ ทุติยรํสิสญฺญกตฺเถรอปทานํ>
    text <๓๕>
      text <ปพฺพเต หิมวนฺตมฺหิ วากจีรธโร อหํ>
      text <จงฺกมญฺจ สมารูฬฺโห นิสีทิํ ปาจินามุโขฯ>
    text <๓๖>
      text <ปพฺพเต สุคตํ ทิสฺวา ผุสฺสํ ฌานรตํ ตทา>
      text <อญฺชลิํ ปคฺคเหตฺวาน รํสฺยา จิตฺตํ ปสาทยิํฯ>
    text <๓๗>
      text <ทฺเวนวุเต อิโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ รํสิสญฺญายิทํ ผลํฯ>
    text <๓๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา รํสิสญฺญโก เถโร อิมา คาถาโย อภาสิตฺถาติฯ>
    stand <ทุติยรํสิสญฺญกตฺเถรสฺสาปทานํ ฉฏฺฐํฯ>
  text <๗ ผลทายกตฺเถรอปทานํ>
    text <๓๙>
      text <ปพฺพเต หิมวนฺตมฺหิ ขราชินธโร อหํ>
      text <ผุสฺสํ ชินวรํ ทิสฺวา ผลหตฺโถ ผลํ อทํฯ>
    text <๔๐>
      text <ยมหํ ผลมทาสิํ วิปฺปสนฺเนน เจตสา>
      text <ภเว นิพฺพตฺตมานมฺหิ ผลํ นิพฺพตฺตเต มมฯ>
    text <๔๑>
      text <ทฺเวนวุเต อิโต กปฺเป ยํ ผลํ อททิํ อหํ>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ผลทายโก เถโร อิมา คาถาโย อภาสิตฺถาติฯ>
    stand <ผลทายกตฺเถรสฺสาปทานํ สตฺตมํฯ>
  text <๘ สทฺทสญฺญกตฺเถรอปทานํ>
    text <๔๓>
      text <ปพฺพเต หิมวนฺตมฺหิ วสามิ ปณฺณสนฺถเร>
      text <ผุสฺสสฺส ธมฺมํ ภณโต สทฺเท จิตฺตํ ปสาทยิํฯ>
    text <๔๔>
      text <ทฺเวนวุเต อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ปุญฺญกมฺมสฺสิทํ ผลํฯ>
    text <๔๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ>
    stand <สทฺทสญฺญกตฺเถรสฺสาปทานํ อฏฺฐมํฯ>
  text <๙ โพธิสิญฺจกตฺเถรอปทานํ>
    text <๔๖>
      text <วิปสฺสิสฺส ภควโต มหาโพธิมโห อหุ>
      text <ปพฺพชฺชุปคโต สนฺโต อุปคจฺฉิํ อหํ ตทาฯ>
    text <๔๗>
      text <กุสุโมทกมาทาย โพธิยา โอกิริํ อหํ>
      text <โมจยิสฺสติ โน มุตฺโต นิพฺพาเปสฺสติ นิพฺพุโตฯ>
    text <๔๘>
      text <เอกนวุติโต กปฺเป ยํ โพธิมภิสิญฺจยิํ>
      text <ทุคฺคติํ นาภิชานามิ โพธิสิญฺจายิทํ ผลํฯ>
    text <๔๙>
      text <เตตฺติํเส วตฺตมานมฺหิ กปฺเป อาสุํ ชนาธิปา>
      text <อุทกเสจนา นาม อฏฺเฐเต จกฺกวตฺติโนฯ>
    text <๕๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โพธิสิญฺจโก เถโร อิมา คาถาโย อภาสิตฺถาติฯ>
    stand <โพธิสิญฺจกตฺเถรสฺสาปทานํ นวมํฯ>
  text <๑๐ ปทุมปุปฺผิยตฺเถรอปทานํ>
    text <๕๑>
      text <โปกฺขรวนํ ปวิฏฺโฐ ภญฺชนฺโต ปทุมานิหํ>
      text <ตตฺถทฺทสํ ผุสฺสํ พุทฺธํ พาตฺติํสวรลกฺขณํฯ>
    text <๕๒>
      text <ปทุมปุปฺผํ คเหตฺวาน อากาเส อุกฺขิปิํ อหํ>
      text <ปาปกมฺมํ สริตฺวาน ปพฺพชิํ อนคาริยํฯ>
    text <๕๓>
      text <ปพฺพชิตฺวาน กาเยน มนสา สํวุเตน จ>
      text <วจีทุจฺจริตํ หิตฺวา อาชีวํ ปริโสธยิํฯ>
    text <๕๔>
      text <ทฺเวนวุเต อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๕๕>
      text <ปทุมาภาสนามา จ อฏฺฐารส มหีปตี>
      text <อฏฺฐารเสสุ กปฺเปสุ อฏฺฐตาลีสมาสิสุํฯ>
    text <๕๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา ปทุมปุปฺผิโย เถโร อิมา คาถาโย อภาสิตฺถาติ>
      text <ติมิรนงฺคลีปุปฺผ นิปฺปนฺนญฺชลิโก อโธ>
      text <ทฺเว รํสิสญฺญี ผลโท สทฺทสญฺญี จ เสจโก>
      text <ปทฺมปุปฺผี จ คาถาโย ฉปฺปญฺญาส ปกิตฺติตาฯ>
    stand <ปทุมปุปฺผิยตฺเถรสฺสาปทานํ ทสมํฯ>
    stand <ติมิรวคฺโค นวโมฯ>
    text <ตสฺสุทฺทานํ>
