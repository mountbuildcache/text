text <๓๗ มนฺทารวปุปฺผิยวคฺโค>
  text <๑ มนฺทารวปุปฺผิยตฺเถรอปทานํ>
    text <๑>
      text <ตาวติํสา อิธาคนฺตฺวา มงฺคโล นาม มาณโว>
      text <มนฺทารวํ คเหตฺวาน วิปสฺสิสฺส มเหสิโนฯ>
    text <๒>
      text <สมาธินา นิสินฺนสฺส มตฺถเก ธารยิํ อหํ>
      text <สตฺตาหํ ธารยิตฺวาน เทวโลกํ ปุนาคมิํฯ>
    text <๓>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา มนฺทารวปุปฺผิโย เถโร อิมา คาถาโย อภาสิตฺถาติฯ>
    stand <มนฺทารวปุปฺผิยตฺเถรสฺสาปทานํ ปฐมํฯ>
  text <๒ กกฺการุปุปฺผิยตฺเถรอปทานํ>
    text <๕>
      text <ยามา เทวา อิธาคนฺตฺวา โคตมํ สิริวจฺฉสํ>
      text <กกฺการุมาลํ ปคฺคยฺห พุทฺธสฺส อภิโรปยิํฯ>
    text <๖>
      text <ทฺเวนวุเต อิโต กปฺเป ยํ พุทฺธมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กกฺการุปุปฺผิโย เถโร อิมา คาถาโย อภาสิตฺถาติฯ>
    stand <กกฺการุปุปฺผิยตฺเถรสฺสาปทานํ ทุติยํฯ>
  text <๓ ภิสมุฬาลทายกตฺเถรอปทานํ>
    text <๘>
      text <ผุสฺโส นามาสิ สมฺพุทฺโธ สพฺพธมฺมาน ปารคู>
      text <วิเวกกาโม สพฺพญฺญู อาคญฺฉิ มม สนฺติเกฯ>
    text <๙>
      text <ตสฺมิํ จิตฺตํ ปสาเทตฺวา มหาการุณิเก ชิเน>
      text <ภิสมุฬาลํ ปคฺคยฺห พุทฺธเสฏฺฐสฺสทาสหํฯ>
    text <๑๐>
      text <ทฺเวนวุเต อิโต กปฺเป ยํ ภิสมททิํ ตทา>
      text <ทุคฺคติํ นาภิชานามิ ภิสทานสฺสิทํ ผลํฯ>
    text <๑๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ภิสมุฬาลทายโก เถโร อิมา คาถาโย อภาสิตฺถาติฯ>
    stand <ภิสมุฬาลทายกตฺเถรสฺสาปทานํ ตติยํฯ>
  text <๔ เกสรปุปฺผิยตฺเถรอปทานํ>
    text <๑๒>
      text <วิชฺชาธโร ตทา อาสิํ หิมวนฺตมฺหิ ปพฺพเต>
      text <อทฺทสํ วิรชํ พุทฺธํ จงฺกมนฺตํ มหายสํฯ>
    text <๑๓>
      text <ตีณิ เกสรปุปฺผานิ สีเส กตฺวานหํ ตทา>
      text <อุปสงฺกมฺม สมฺพุทฺธํ เวสฺสภุํ อภิปูชยิํฯ>
    text <๑๔>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เกสรปุปฺผิโย เถโร อิมา คาถาโย อภาสิตฺถาติฯ>
    stand <เกสรปุปฺผิยตฺเถรสฺสาปทานํ จตุตฺถํฯ>
  text <๕ องฺโกลปุปฺผิยตฺเถรอปทานํ>
    text <๑๖>
      text <ปทุโม นาม สมฺพุทฺโธ จิตฺตกูเฏ วสี ตทา>
      text <ทิสฺวาน ตํ อหํ พุทฺธํ สยมฺภุํ อปราชิตํ ฯ>
    text <๑๗>
      text <องฺโกลํ ปุปฺผิตํ ทิสฺวา โอจินิตฺวานหํ ตทา>
      text <อุปคนฺตฺวาน สมฺพุทฺธํ ปูชยิํ ปทุมํ ชินํฯ>
    text <๑๘>
      text <เอกตฺติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา องฺโกลปุปฺผิโย เถโร อิมา คาถาโย อภาสิตฺถาติฯ>
    stand <องฺโกลปุปฺผิยตฺเถรสฺสาปทานํ ปญฺจมํฯ>
  text <๖ กทมฺพปุปฺผิยตฺเถรอปทานํ>
    text <๒๐>
      text <สุวณฺณวณฺณํ สมฺพุทฺธํ คจฺฉนฺตํ อนฺตราปเณ>
      text <กญฺจนคฺฆิยสงฺกาสํ พาตฺติํสวรลกฺขณํฯ>
    text <๒๑>
      text <นิสชฺช ปาสาทวเร อทฺทสํ โลกนายกํ>
      text <กทมฺพปุปฺผํ ปคฺคยฺห วิปสฺสิํ อภิปูชยิํฯ>
    text <๒๒>
      text <เอกนวุติโต กปฺเป ยํ พุทฺธมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กทมฺพปุปฺผิโย เถโร อิมา คาถาโย อภาสิตฺถาติฯ>
    stand <กทมฺพปุปฺผิยตฺเถรสฺสาปทานํ ฉฏฺฐํฯ>
  text <๗ อุทฺทาลกปุปฺผิยตฺเถรอปทานํ>
    text <๒๔>
      text <อโนโม นาม สมฺพุทฺโธ คงฺคากูเล วสี ตทา>
      text <อุทฺทาลกํ คเหตฺวาน ปูชยิํ อปราชิตํฯ>
    text <๒๕>
      text <เอกตฺติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุทฺทาลกปุปฺผิโย เถโร อิมา คาถาโย อภาสิตฺถาติฯ>
    stand <อุทฺทาลกปุปฺผิยตฺเถรสฺสาปทานํ สตฺตมํฯ>
  text <๘ เอกจมฺปกปุปฺผิยตฺเถรอปทานํ>
    text <๒๗>
      text <อุปสนฺโต จ สมฺพุทฺโธ วสตี ปพฺพตนฺตเร>
      text <เอกจมฺปกมาทาย อุปคจฺฉิํ นรุตฺตมํฯ>
    text <๒๘>
      text <ปสนฺนจิตฺโต สุมโน ปจฺเจกมุนิมุตฺตมํ>
      text <อุโภหตฺเถหิ ปคฺคยฺห ปูชยิํ อปราชิตํฯ>
    text <๒๙>
      text <ปญฺจสฏฺฐิมฺหิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกจมฺปกปุปฺผิโย เถโร อิมา คาถาโย อภาสิตฺถาติฯ>
    stand <เอกจมฺปกปุปฺผิยตฺเถรสฺสาปทานํ อฏฺฐมํฯ>
  text <๙ ติมิรปุปฺผิยตฺเถรอปทานํ>
    text <๓๑>
      text <จนฺทภาคานทีตีเร อนุโสตํ วชามหํ>
      text <อทฺทสํ วิรชํ พุทฺธํ สาลราชํว ผุลฺลิตํฯ>
    text <๓๒>
      text <ปสนฺนจิตฺโต สุมโน ปจฺเจกมุนิมุตฺตมํ>
      text <คเหตฺวา ติมิรํ ปุปฺผํ มตฺถเก โอกิริํ อหํฯ>
    text <๓๓>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติมิรปุปฺผิโย เถโร อิมา คาถาโย อภาสิตฺถาติฯ>
    stand <ติมิรปุปฺผิยตฺเถรสฺสาปทานํ นวมํฯ>
  text <๑๐ สฬลปุปฺผิยตฺเถรอปทานํ>
    text <๓๕>
      text <จนฺทภาคานทีตีเร อโหสิํ กินฺนโร ตทา>
      text <ตตฺถทฺทสํ เทวเทวํ จงฺกมนฺตํ นราสภํฯ>
    text <๓๖>
      text <โอจินิตฺวาน สฬลํ ปุปฺผํ พุทฺธสฺสทาสหํ>
      text <อุปสิงฺฆิ มหาวีโร สฬลํ เทวคนฺธิกํฯ>
    text <๓๗>
      text <ปฏิคฺคเหตฺวา สมฺพุทฺโธ วิปสฺสี โลกนายโก>
      text <อุปสิงฺฆิ มหาวีโร เปกฺขมานสฺส เม สโตฯ>
    text <๓๘>
      text <ปสนฺนจิตฺโต สุมโน วนฺทิตฺวา ทฺวิปทุตฺตมํ>
      text <อญฺชลิํ ปคฺคเหตฺวาน ปุน ปพฺพตมารุหิํฯ>
    text <๓๙>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <มนฺทารวญฺจ กกฺการุ ภิสเกสรปุปฺผิโย>
      text <องฺโกลโก กทมฺพี จ อุทฺทาลี เอกจมฺปโก>
      text <ติมิรํ สฬลญฺเจว คาถา ตาลีสเมว จฯ>
    text <อิตฺถํ สุทํ อายสฺมา สฬลปุปฺผิโย เถโร อิมา คาถาโย อภาสิตฺถาติฯ>
    stand <สฬลปุปฺผิยตฺเถรสฺสาปทานํ ทสมํฯ>
    stand <มนฺทารวปุปฺผิยวคฺโค สตฺตติํสติโมฯ>
    text <ตสฺสุทฺทานํ>
