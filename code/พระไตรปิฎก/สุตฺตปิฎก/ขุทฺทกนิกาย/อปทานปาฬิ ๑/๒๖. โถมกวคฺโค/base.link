text <๒๖ โถมกวคฺโค>
  text <๑ โถมกตฺเถรอปทานํ>
    text <๑>
      text <เทวโลเก ฐิโต สนฺโต วิปสฺสิสฺส มเหสิโน>
      text <ธมฺมํ สุณิตฺวา มุทิโต อิมํ วาจํ อภาสหํฯ>
    text <๒>
      text <นโม เต ปุริสาชญฺญ นโม เต ปุริสุตฺตม>
      text <พหุชฺชนํ ตารยสิ เทเสนฺโต อมตํ ปทํฯ>
    text <๓>
      text <เอกนวุติโต กปฺเป ยํ วาจมภณิํ ตทา>
      text <ทุคฺคติํ นาภิชานามิ โถมนาย อิทํ ผลํฯ>
    text <๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา โถมโก เถโร อิมา คาถาโย อภาสิตฺถาติฯ>
    stand <โถมกตฺเถรสฺสาปทานํ ปฐมํฯ>
  text <๒ เอกาสนทายกตฺเถรอปทานํ>
    text <๕>
      text <วิชหิตฺวา เทววณฺณํ สภริโย อิธาคมิํ>
      text <อธิการํ กตฺตุกาโม พุทฺธเสฏฺฐสฺส สาสเนฯ>
    text <๖>
      text <เทวโล นาม นาเมน ปทุมุตฺตรสาวโก>
      text <ตสฺส ภิกฺขา มยา ทินฺนา วิปฺปสนฺเนน เจตสาฯ>
    text <๗>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ปิณฺฑปาตสฺสิทํ ผลํฯ>
    text <๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกาสนทายโก เถโร อิมา คาถาโย อภาสิตฺถาติฯ>
    stand <เอกาสนทายกตฺเถรสฺสาปทานํ ทุติยํฯ>
  text <๓ จิตกปูชกตฺเถรอปทานํ>
    text <๙>
      text <อานนฺโท นาม สมฺพุทฺโธ สยมฺภู อปราชิโต>
      text <อรญฺเญ ปรินิพฺพายิ อมนุสฺสมฺหิ กานเนฯ>
    text <๑๐>
      text <เทวโลกา อิธาคนฺตฺวา จิตํ กตฺวานหํ ตทา>
      text <สรีรํ ตตฺถ ฌาเปสิํ สกฺการญฺจ อกาสหํฯ>
    text <๑๑>
      text <เอกนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ>
    stand <จิตกปูชกตฺเถรสฺสาปทานํ ตติยํฯ>
  text <๔ ติจมฺปกปุปฺผิยตฺเถรอปทานํ>
    text <๑๓>
      text <หิมวนฺตสฺสาวิทูเร วิกโต นาม ปพฺพโต>
      text <ตสฺส เวมชฺเฌ วสติ สมโณ ภาวิตินฺทฺริโยฯ>
    text <๑๔>
      text <ทิสฺวาน ตสฺโสปสมํ วิปฺปสนฺเนน เจตสา>
      text <ตีณิ จมฺปกปุปฺผานิ คเหตฺวาน สโมกิริํฯ>
    text <๑๕>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติจมฺปกปุปฺผิโย เถโร อิมา คาถาโย อภาสิตฺถาติฯ>
    stand <ติจมฺปกปุปฺผิยตฺเถรสฺสาปทานํ จตุตฺถํฯ>
  text <๕ สตฺตปาฏลิยตฺเถรอปทานํ>
    text <๑๗>
      text <กณิการํว โชตนฺตํ นิสินฺนํ ปพฺพตนฺตเร>
      text <สตฺต ปาฏลิปุปฺผานิ พุทฺธสฺส อภิโรปยิํฯ>
    text <๑๘>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สตฺตปาฏลิโย เถโร อิมา คาถาโย อภาสิตฺถาติฯ>
    stand <สตฺตปาฏลิยตฺเถรสฺสาปทานํ ปญฺจมํฯ>
  text <๖ อุปาหนทายกตฺเถรอปทานํ>
    text <๒๐>
      text <อโหสิํ จนฺทโน นาม สมฺพุทฺธสฺสตฺรโช ตทา>
      text <เอโกปาหโน มยา ทินฺโน โพธิํ สมฺปชฺช เม ตุวํฯ>
    text <๒๑>
      text <เอกนวุติโต กปฺเป ยํ ปานธิํ ททิํ ตทา>
      text <ทุคฺคติํ นาภิชานามิ อุปาหนสฺสิทํ ผลํฯ>
    text <๒๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุปาหนทายโก เถโร อิมา คาถาโย อภาสิตฺถาติฯ>
    stand <อุปาหนทายกตฺเถรสฺสาปทานํ ฉฏฺฐํฯ>
  text <๗ มญฺชริปูชกตฺเถรอปทานํ>
    text <๒๓>
      text <มญฺชริกํ กริตฺวาน รถิยํ ปฏิปชฺชหํ>
      text <อทฺทสํ สมณานคฺคํ ภิกฺขุสงฺฆปุรกฺขตํฯ>
    text <๒๔>
      text <ปสนฺนจิตฺโต สุมโน ปรมาย จ ปีติยา>
      text <อุโภ หตฺเถหิ ปคฺคยฺห พุทฺธสฺส อภิโรปยิํฯ>
    text <๒๕>
      text <ทฺเวนวุเต อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๒๖>
      text <อิโต เตสตฺตติกปฺเป เอโก อาสิํ มหีปติ>
      text <โชติโย นาม นาเมน จกฺกวตฺตี มหพฺพโลฯ>
    text <๒๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มญฺชริปูชโก เถโร อิมา คาถาโย อภาสิตฺถาติฯ>
    stand <มญฺชริปูชกตฺเถรสฺสาปทานํ สตฺตมํฯ>
  text <๘ ปณฺณทายกตฺเถรอปทานํ>
    text <๒๘>
      text <ปพฺพเต หิมวนฺตมฺหิ วากจีรธโร อหํ>
      text <อโลณปณฺณภกฺโขมฺหิ นิยเมสุ จ สํวุโตฯ>
    text <๒๙>
      text <ปาตราเส อนุปฺปตฺเต สิทฺธตฺโถ อุปคจฺฉิ มํ>
      text <ตาหํ พุทฺธสฺส ปาทาสิํ ปสนฺโน เสหิ ปาณิภิฯ>
    text <๓๐>
      text <จตุนฺนวุติโต กปฺเป ยํ ปณฺณมททิํ ตทา>
      text <ทุคฺคติํ นาภิชานามิ ปณฺณทานสฺสิทํ ผลํฯ>
    text <๓๑>
      text <สตฺตวีสติกปฺปมฺหิ ราชา อาสิํ สทตฺถิโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๓๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปณฺณทายโก เถโร อิมา คาถาโย อภาสิตฺถาติฯ>
    stand <ปณฺณทายกตฺเถรสฺสาปทานํ อฏฺฐมํฯ>
  text <๙ กุฏิทายกตฺเถรอปทานํ>
    text <๓๓>
      text <วิปินจารี สมฺพุทฺโธ รุกฺขมูเล วสี ตทา>
      text <ปณฺณสาลํ กริตฺวาน อทาสิํ อปราชิเตฯ>
    text <๓๔>
      text <เอกนวุติโต กปฺเป ยํ ปณฺณกุฏิกํ อทํ>
      text <ทุคฺคติํ นาภิชานามิ กุฏิทานสฺสิทํ ผลํฯ>
    text <๓๕>
      text <อฏฺฐวีเส อิโต กปฺเป โสฬสาสิํสุ ราชาโน>
      text <สพฺพตฺถ อภิวสฺสีติ วุจฺจเร จกฺกวตฺติโนฯ>
    text <๓๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กุฏิทายโก เถโร อิมา คาถาโย อภาสิตฺถาติฯ>
    stand <กุฏิทายกตฺเถรสฺสาปทานํ นวมํฯ>
  text <๑๐ อคฺคปุปฺผิยตฺเถรอปทานํ>
    text <๓๗>
      text <สุวณฺณวณฺณํ สมฺพุทฺธํ นิสินฺนํ ปพฺพตนฺตเร>
      text <โอภาสยนฺตํ รํเสน สิขินํ สิขินํ ยถาฯ>
    text <๓๘>
      text <อคฺคชํ ปุปฺผมาทาย อุปาคจฺฉิํ นรุตฺตมํ>
      text <ปสนฺนจิตฺโต สุมโน พุทฺธสฺส อภิโรปยิํฯ>
    text <๓๙>
      text <เอกตฺติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๐>
      text <ปญฺจวีสติกปฺปมฺหิ อโหสิ อมิโตคโต>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <โถมเกกาสนจิตกํ จมฺปโก สตฺตปาฏลิ>
      text <ปานธิ มญฺชรี ปณฺณํ กุฏิโท อคฺคปุปฺผิโย>
      text <คาถาโย คณิตา เจตฺถ เอกตาลีสเมว จาติฯ>
    text <อิตฺถํ สุทํ อายสฺมา อคฺคปุปฺผิโย เถโร อิมา คาถาโย อภาสิตฺถาติฯ>
    stand <อคฺคปุปฺผิยตฺเถรสฺสาปทานํ ทสมํฯ>
    stand <โถมกวคฺโค ฉพฺพีสติโมฯ>
    text <ตสฺสุทฺทานํ>
