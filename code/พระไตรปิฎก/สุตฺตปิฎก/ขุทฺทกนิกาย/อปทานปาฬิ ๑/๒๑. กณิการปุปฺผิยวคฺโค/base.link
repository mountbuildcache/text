text <๒๑ กณิการปุปฺผิยวคฺโค>
  text <๑ กณิการปุปฺผิยตฺเถรอปทานํ>
    text <๑>
      text <กณิการํ ปุปฺผิตํ ทิสฺวา โอจินิตฺวานหํ ตทา>
      text <ติสฺสสฺส อภิโรเปสิํ โอฆติณฺณสฺส ตาทิโนฯ>
    text <๒>
      text <ทฺเวนวุเต อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓>
      text <ปญฺจตฺติํเส อิโต กปฺเป อรุณปาณีติ วิสฺสุโต>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา กณิการปุปฺผิโย เถโร อิมา คาถาโย อภาสิตฺถาติฯ>
    stand <กณิการปุปฺผิยตฺเถรสฺสาปทานํ ปฐมํฯ>
  text <๒ มิเนลปุปฺผิยตฺเถรอปทานํ>
    text <๕>
      text <สุวณฺณวณฺโณ ภควา สตรํสี ปตาปวา>
      text <จงฺกมนํ สมารูฬฺโห เมตฺตจิตฺโต สิขีสโภฯ>
    text <๖>
      text <ปสนฺนจิตฺโต สุมโน วนฺทิตฺวา ญาณมุตฺตมํ>
      text <มิเนลปุปฺผํ ปคฺคยฺห พุทฺธสฺส อภิโรปยิํฯ>
    text <๗>
      text <เอกตฺติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๘>
      text <เอกูนติํสกปฺปมฺหิ สุเมฆฆนนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มิเนลปุปฺผิโย เถโร อิมา คาถาโย อภาสิตฺถาติฯ>
    stand <มิเนลปุปฺผิยตฺเถรสฺสาปทานํ ทุติยํฯ>
  text <๓ กิงฺกณิปุปฺผิยตฺเถรอปทานํ>
    text <๑๐>
      text <กญฺจนคฺฆิยสงฺกาโส สพฺพญฺญู โลกนายโก>
      text <โอทกํ ทหโมคฺคยฺห สินายิ โลกนายโกฯ>
    text <๑๑>
      text <ปคฺคยฺห กิงฺกณิํ ปุปฺผํ วิปสฺสิสฺสาภิโรปยิํ>
      text <อุทคฺคจิตฺโต สุมโน ทฺวิปทินฺทสฺส ตาทิโนฯ>
    text <๑๒>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๓>
      text <สตฺตวีสติกปฺปมฺหิ ราชา ภีมรโถ อหุ>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๑๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กิงฺกณิปุปฺผิโย เถโร อิมา คาถาโย อภาสิตฺถาติฯ>
    stand <กิงฺกณิปุปฺผิยตฺเถรสฺสาปทานํ ตติยํฯ>
  text <๔ ตรณิยตฺเถรอปทานํ>
    text <๑๕>
      text <อตฺถทสฺสี ตุ ภควา ทฺวิปทินฺโท นราสโภ>
      text <ปุรกฺขโต สาวเกหิ คงฺคาตีรมุปาคมิฯ>
    text <๑๖>
      text <สมติตฺติ กากเปยฺยา คงฺคา อาสิ ทุรุตฺตรา>
      text <อุตฺตารยิํ ภิกฺขุสงฺฆํ พุทฺธญฺจ ทฺวิปทุตฺตมํฯ>
    text <๑๗>
      text <อฏฺฐารเส กปฺปสเต ยํ กมฺมมกริํ ตทา>
      text <ทุคฺคติํ นาภิชานามิ ตรณาย อิทํ ผลํฯ>
    text <๑๘>
      text <เตรเสโต กปฺปสเต ปญฺจ สพฺโพภวา อหุํ>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๙>
      text <ปจฺฉิเม จ ภเว อสฺมิํ ชาโตหํ พฺราหฺมเณ กุเล>
      text <สทฺธิํ ตีหิ สหาเยหิ ปพฺพชิํ สตฺถุ สาสเนฯ>
    text <๒๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา ตรณิโย เถโร อิมา คาถาโย อภาสิตฺถาติ>
    stand <ตรณิยตฺเถรสฺสาปทานํ จตุตฺถํฯ>
  text <๕ นิคฺคุณฺฑิปุปฺผิยตฺเถรอปทานํ>
    text <๒๑>
      text <วิปสฺสิสฺส ภควโต อาสิมารามิโก อหํ>
      text <นิคฺคุณฺฑิปุปฺผํ ปคฺคยฺห พุทฺธสฺส อภิโรปยิํฯ>
    text <๒๒>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๓>
      text <ปญฺจวีเส อิโต กปฺเป เอโก อาสิํ ชนาธิโป>
      text <มหาปตาปนาเมน จกฺกวตฺตี มหพฺพโลฯ>
    text <๒๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นิคฺคุณฺฑิปุปฺผิโย เถโร อิมา คาถาโย อภาสิตฺถาติฯ>
    stand <นิคฺคุณฺฑิปุปฺผิยตฺเถรสฺสาปทานํ ปญฺจมํฯ>
  text <๖ อุทกทายกตฺเถรอปทานํ>
    text <๒๕>
      text <ภุญฺชนฺตํ สมณํ ทิสฺวา วิปฺปสนฺนมนาวิลํ>
      text <ฆเฏโนทกมาทาย สิทฺธตฺถสฺส อทาสหํฯ>
    text <๒๖>
      text <นิมฺมโล โหมหํ อชฺช วิมโล ขีณสํสโย>
      text <ภเว นิพฺพตฺตมานมฺหิ ผลํ นิพฺพตฺตเต มม ฯ>
    text <๒๗>
      text <จตุนฺนวุติโต กปฺเป อุทกํ ยมทาสหํ>
      text <ทุคฺคติํ นาภิชานามิ ทกทานสฺสิทํ ผลํฯ>
    text <๒๘>
      text <เอกสฏฺฐิมฺหิโต กปฺเป เอโกว วิมโล อหุ>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุทกทายโก เถโร อิมา คาถาโย อภาสิตฺถาติฯ>
    stand <อุทกทายกตฺเถรสฺสาปทานํ ฉฏฺฐํฯ>
  text <๗ สลลมาลิยตฺเถรอปทานํ>
    text <๓๐>
      text <กณิการํว โชตนฺตํ นิสินฺนํ ปพฺพตนฺตเร>
      text <โอภาเสนฺตํ ทิสา สพฺพา สิทฺธตฺถํ นรสารถิํฯ>
    text <๓๑>
      text <ธนุํ อทฺเวชฺฌํ กตฺวาน อุสุํ สนฺนยฺหหํ ตทา>
      text <ปุปฺผํ สวณฺฏํ เฉตฺวาน พุทฺธสฺส อภิโรปยิํฯ>
    text <๓๒>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓๓>
      text <เอกปญฺญาสิโต กปฺเป เอโก อาสิํ ชุตินฺธโร>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๓๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สลลมาลิโย เถโร อิมา คาถาโย อภาสิตฺถาติฯ>
    stand <สลลมาลิยตฺเถรสฺสาปทานํ สตฺตมํฯ>
  text <๘ โกรณฺฑปุปฺผิยตฺเถรอปทานํ>
    text <๓๕>
      text <อกฺกนฺตญฺจ ปทํ ทิสฺวา จกฺกาลงฺการภูสิตํ>
      text <ปเทนานุปทํ ยนฺโต วิปสฺสิสฺส มเหสิโนฯ>
    text <๓๖>
      text <โกรณฺฑํ ปุปฺผิตํ ทิสฺวา สมูลํ ปูชิตํ มยา>
      text <หฏฺโฐ หฏฺเฐน จิตฺเตน อวนฺทิํ ปทมุตฺตมํฯ>
    text <๓๗>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓๘>
      text <สตฺตปญฺญาสกปฺปมฺหิ เอโก วีตมโล อหุํ>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๓๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โกรณฺฑปุปฺผิโย เถโร อิมา คาถาโย อภาสิตฺถาติฯ>
    stand <โกรณฺฑปุปฺผิยตฺเถรสฺสาปทานํ อฏฺฐมํฯ>
  text <๙ อาธารทายกตฺเถรอปทานํ>
    text <๔๐>
      text <อาธารกํ มยา ทินฺนํ สิขิโน โลกพนฺธุโน>
      text <ธาเรมิ ปถวิํ สพฺพํ เกวลํ วสุธํ อิมํฯ>
    text <๔๑>
      text <กิเลสา ฌาปิตา มยฺหํ ภวา สพฺเพ สมูหตา>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๔๒>
      text <สตฺตวีเส อิโต กปฺเป อเหสุํ จตุโร ชนา>
      text <สมนฺตวรณา นาม จกฺกวตฺตี มหพฺพลาฯ>
    text <๔๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อาธารทายโก เถโร อิมา คาถาโย อภาสิตฺถาติฯ>
    stand <อาธารทายกตฺเถรสฺสาปทานํ นวมํฯ>
  text <๑๐ ปาปนิวาริยตฺเถรอปทานํ>
    text <๔๔>
      text <ติสฺสสฺส ตุ ภควโต เทวเทวสฺส ตาทิโน>
      text <เอกจฺฉตฺตํ มยา ทินฺนํ วิปฺปสนฺเนน เจตสาฯ>
    text <๔๕>
      text <นิวุตํ โหติ เม ปาปํ กุสลสฺสุปสมฺปทา>
      text <อากาเส ฉตฺตํ ธาเรนฺติ ปุพฺพกมฺมสฺสิทํ ผลํฯ>
    text <๔๖>
      text <จริมํ วตฺตเต มยฺหํ ภวา สพฺเพ สมูหตา>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๔๗>
      text <ทฺเวนวุเต อิโต กปฺเป ยํ ฉตฺตมททิํ ตทา>
      text <ทุคฺคติํ นาภิชานามิ ฉตฺตทานสฺสิทํ ผลํฯ>
    text <๔๘>
      text <ทฺเวสตฺตติมฺหิโต กปฺเป อฏฺฐาสิํสุ ชนาธิปา>
      text <มหานิทานนาเมน ราชาโน จกฺกวตฺติโนฯ>
    text <๔๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา ปาปนิวาริโย เถโร อิมา คาถาโย อภาสิตฺถาติ>
      text <กณิกาโร มิเนลญฺจ กิงฺกณิ ตรเณน จ>
      text <นิคฺคุณฺฑิปุปฺผี ทกโท สลโล จ กุรณฺฑโก>
      text <อาธารโก ปาปวารี อฏฺฐตาลีส คาถกาติฯ>
    stand <ปาปนิวาริยตฺเถรสฺสาปทานํ ทสมํฯ>
    stand <กณิการปุปฺผิยวคฺโค เอกวีสติโมฯ>
    text <ตสฺสุทฺทานํ>
