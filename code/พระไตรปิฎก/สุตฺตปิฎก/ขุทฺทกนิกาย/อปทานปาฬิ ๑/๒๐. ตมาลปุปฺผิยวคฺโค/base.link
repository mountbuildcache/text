text <๒๐ ตมาลปุปฺผิยวคฺโค>
  text <๑ ตมาลปุปฺผิยตฺเถรอปทานํ>
    text <๑>
      text <จุลฺลาสีติสหสฺสานิ ถมฺภา โสวณฺณยา อหู>
      text <เทวลฏฺฐิปฏิภาคํ วิมานํ เม สุนิมฺมิตํฯ>
    text <๒>
      text <ตมาลปุปฺผํ ปคฺคยฺห วิปฺปสนฺเนน เจตสา>
      text <พุทฺธสฺส อภิโรปยิํ สิขิโน โลกพนฺธุโนฯ>
    text <๓>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔>
      text <อิโต วีสติเม กปฺเป จนฺทติตฺโตติ เอกโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ตมาลปุปฺผิโย เถโร อิมา คาถาโย อภาสิตฺถาติฯ>
    stand <ตมาลปุปฺผิยตฺเถรสฺสาปทานํ ปฐมํฯ>
  text <๒ ติณสนฺถารกตฺเถรอปทานํ>
    text <๖>
      text <ยทา วนวาสี อิสิ ติณํ ลายติ สตฺถุโน>
      text <สพฺเพ ปทกฺขิณาวฏฺฏา ปถพฺยา นิปติํสุ เตฯ>
    text <๗>
      text <ตมหํ ติณมาทาย สนฺถริํ ธรณุตฺตเม>
      text <ตีเณว ตาลปตฺตานิ อาหริตฺวานหํ ตทาฯ>
    text <๘>
      text <ติเณน ฉทนํ กตฺวา สิทฺธตฺถสฺส อทาสหํ>
      text <สตฺตาหํ ธารยุํ ตสฺส เทวมานุสสตฺถุโนฯ>
    text <๙>
      text <จตุนฺนวุติโต กปฺเป ยํ ติณํ อททิํ ตทา>
      text <ทุคฺคติํ นาภิชานามิ ติณทานสฺสิทํ ผลํฯ>
    text <๑๐>
      text <ปญฺจสฏฺฐิมฺหิโต กปฺเป จตฺตาโรสุํ มหทฺธนา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติณสนฺถารโก เถโร อิมา คาถาโย อภาสิตฺถาติฯ>
    stand <ติณสนฺถารกตฺเถรสฺสาปทานํ ทุติยํฯ>
  text <๓ ขณฺฑปุลฺลิยตฺเถรอปทานํ>
    text <๑๒>
      text <ผุสฺสสฺส โข ภควโต ถูโป อาสิ มหาวเน>
      text <กุญฺชเรหิ ตทา ภินฺโน ปรูฬฺโห ปาทโป ตหิํฯ>
    text <๑๓>
      text <วิสมญฺจ สมํ กตฺวา สุธาปิณฺฑํ อทาสหํ>
      text <ติโลกครุโน ตสฺส คุเณหิ ปริโตสิโต ฯ>
    text <๑๔>
      text <ทฺเวนวุเต อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ สุธาปิณฺฑสฺสิทํ ผลํฯ>
    text <๑๕>
      text <สตฺตสตฺตติกปฺปมฺหิ ชิตเสนาสุํ โสฬส>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ขณฺฑผุลฺลิโย เถโร อิมา คาถาโย อภาสิตฺถาติฯ>
    stand <ขณฺฑปุลฺลิยตฺเถรสฺสาปทานํ ตติยํฯ>
  text <๔ อโสกปูชกตฺเถรอปทานํ>
    text <๑๗>
      text <ติวรายํ ปุเร รมฺเม ราชุยฺยานํ อหุ ตทา>
      text <อุยฺยานปาโล ตตฺถาสิํ รญฺโญ พทฺธจโร อหํฯ>
    text <๑๘>
      text <ปทุโม นาม นาเมน สยมฺภู สปฺปโภ อหุ>
      text <นิสินฺนํ ปุณฺฑรีกมฺหิ ฉายา น ชหิ ตํ มุนิํฯ>
    text <๑๙>
      text <อโสกํ ปุปฺผิตํ ทิสฺวา ปิณฺฑิภารํ สุทสฺสนํ>
      text <พุทฺธสฺส อภิโรเปสิํ ชลชุตฺตมนามิโนฯ>
    text <๒๐>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๑>
      text <สตฺตติํสมฺหิโต กปฺเป โสฬส อรณญฺชหา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๒๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อโสกปูชโก เถโร อิมา คาถาโย อภาสิตฺถาติฯ>
    stand <อโสกปูชกตฺเถรสฺสาปทานํ จตุตฺถํฯ>
  text <๕ องฺโกลกตฺเถรอปทานํ>
    text <๒๓>
      text <องฺโกลํ ปุปฺผิตํ ทิสฺวา มาลาวรํ สโกสกํ>
      text <โอจินิตฺวาน ตํ ปุปฺผํ อคมํ พุทฺธสนฺติกํฯ>
    text <๒๔>
      text <สิทฺธตฺโถ ตมฺหิ สมเย ปติลีโน มหามุนิ>
      text <มุหุตฺตํ ปฏิมาเนตฺวา คุหายํ ปุปฺผโมกิริํฯ>
    text <๒๕>
      text <จตุนฺนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ ปุปฺผทานสฺสิทํ ผลํฯ>
    text <๒๖>
      text <ฉตฺติํสมฺหิ อิโต กปฺเป อาเสโก เทวคชฺชิโต>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๒๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา องฺโกลโก เถโร อิมา คาถาโย อภาสิตฺถาติฯ>
    stand <องฺโกลกตฺเถรสฺสาปทานํ ปญฺจมํฯ>
  text <๖ กิสลยปูชกตฺเถรอปทานํ>
    text <๒๘>
      text <นคเร ทฺวารวติยา มาลาวจฺโฉ มมํ อหุ>
      text <อุทปาโน จ ตตฺเถว ปาทปานํ วิโรหโนฯ>
    text <๒๙>
      text <สพเลน อุปตฺถทฺโธ สิทฺธตฺโถ อปราชิโต>
      text <มมานุกมฺปมาโน โส คจฺฉเต อนิลญฺชเสฯ>
    text <๓๐>
      text <อญฺญํ กิญฺจิ น ปสฺสามิ ปูชาโยคฺคํ มเหสิโน>
      text <อโสกํ ปลฺลวํ ทิสฺวา อากาเส อุกฺขิปิํ อหํฯ>
    text <๓๑>
      text <พุทฺธสฺส เต กิสลยา คจฺฉโต ยนฺติ ปจฺฉโต>
      text <ตาหํ ทิสฺวาน สํวิชิํ อโห พุทฺธสฺสุฬารตาฯ>
    text <๓๒>
      text <จตุนฺนวุติโต กปฺเป ปลฺลวํ อภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓๓>
      text <สตฺตติํเส อิโต กปฺเป เอโก เอกิสฺสโร อหุ>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๓๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กิสลยปูชโก เถโร อิมา คาถาโย อภาสิตฺถาติฯ>
    stand <กิสลยปูชกตฺเถรสฺสาปทานํ ฉฏฺฐํฯ>
  text <๗ ตินฺทุกทายกตฺเถรอปทานํ>
    text <๓๕>
      text <คิริทุคฺคจโร อาสิํ มกฺกโฏ ถามเวคิโก>
      text <ผลินํ ตินฺทุกํ ทิสฺวา พุทฺธเสฏฺฐํ อนุสฺสริํฯ>
    text <๓๖>
      text <นิกฺขมิตฺวา กติปาหํ วิจินิํ โลกนายกํ>
      text <ปสนฺนจิตฺโต สุมโน สิทฺธตฺถํ ติภวนฺตคุํฯ>
    text <๓๗>
      text <มม สงฺกปฺปมญฺญาย สตฺถา โลเก อนุตฺตโร>
      text <ขีณาสวสหสฺเสหิ อาคจฺฉิ มม สนฺติกํฯ>
    text <๓๘>
      text <ปาโมชฺชํ ชนยิตฺวาน ผลหตฺโถ อุปาคมิํ>
      text <ปฏิคฺคเหสิ ภควา สพฺพญฺญู วทตํ วโรฯ>
    text <๓๙>
      text <จตุนฺนวุติโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๔๐>
      text <สตฺตปญฺญาสกปฺปมฺหิ อุปนนฺทสนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ตินฺทุกทายโก เถโร อิมา คาถาโย อภาสิตฺถาติฯ>
    stand <ตินฺทุกทายกตฺเถรสฺสาปทานํ สตฺตมํฯ>
  text <๘ มุฏฺฐิปูชกตฺเถรอปทานํ>
    text <๔๒>
      text <สุเมโธ นาม ภควา โลกเชฏฺโฐ นราสโภ>
      text <ปจฺฉิเม อนุกมฺปาย ปธานํ ปทหี ชิโนฯ>
    text <๔๓>
      text <ตสฺส จงฺกมมานสฺส ทฺวิปทินฺทสฺส ตาทิโน>
      text <คิริเนลสฺส ปุปฺผานํ มุฏฺฐิํ พุทฺธสฺส โรปยิํฯ>
    text <๔๔>
      text <เตน จิตฺตปฺปสาเทน สุกฺกมูเลน โจทิโต>
      text <ติํสกปฺปสหสฺสานิ ทุคฺคติํ นุปปชฺชหํฯ>
    text <๔๕>
      text <เตวีสติกปฺปสเต สุเนโล นาม ขตฺติโย>
      text <สตฺตรตนสมฺปนฺโน เอโก อาสิํ มหพฺพโลฯ>
    text <๔๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มุฏฺฐิปูชโก เถโร อิมา คาถาโย อภาสิตฺถาติฯ>
    stand <มุฏฺฐิปูชกตฺเถรสฺสาปทานํ อฏฺฐมํฯ>
  text <๙ กิํกณิกปุปฺผิยตฺเถรอปทานํ>
    text <๔๗>
      text <สุมงฺคโลติ นาเมน สยมฺภู อปราชิโต>
      text <ปวนา นิกฺขมิตฺวาน นครํ ปาวิสี ชิโนฯ>
    text <๔๘>
      text <ปิณฺฑจารํ จริตฺวาน นิกฺขมฺม นครา มุนิ>
      text <กตกิจฺโจว สมฺพุทฺโธ โส วสี วนมนฺตเรฯ>
    text <๔๙>
      text <กิํกณิปุปฺผํ ปคฺคยฺห พุทฺธสฺส อภิโรปยิํ>
      text <ปสนฺนจิตฺโต สุมโน สยมฺภุสฺส มเหสิโนฯ>
    text <๕๐>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๕๑>
      text <ฉฬาสีติมฺหิโต กปฺเป อปิลาสิสนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กิํกณิกปุปฺผิโย เถโร อิมา คาถาโย อภาสิตฺถาติฯ>
    stand <กิํกณิกปุปฺผิยตฺเถรสฺสาปทานํ นวมํฯ>
  text <๑๐ ยูถิกปุปฺผิยตฺเถรอปทานํ>
    text <๕๓>
      text <ปทุมุตฺตโร นาม ชิโน อาหุตีนํ ปฏิคฺคโห>
      text <ปวนา นิกฺขมิตฺวาน วิหารํ ยาติ จกฺขุมาฯ>
    text <๕๔>
      text <อุโภ หตฺเถหิ ปคฺคยฺห ยูถิกํ ปุปฺผมุตฺตมํ>
      text <พุทฺธสฺส อภิโรปยิํ เมตฺตจิตฺตสฺส ตาทิโนฯ>
    text <๕๕>
      text <เตน จิตฺตปฺปสาเทน อนุโภตฺวาน สมฺปทา>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๕๖>
      text <อิโต ปญฺญาสกปฺเปสุ เอโก อาสิํ ชนาธิโป>
      text <สมิตฺตนนฺทโน นาม จกฺกวตฺตี มหพฺพโลฯ>
    text <๕๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา ยูถิกปุปฺผิโย เถโร อิมา คาถาโย อภาสิตฺถาติ>
      text <ตมาลติณสนฺถาโร ขณฺฑผุลฺลิ อโสกิโย>
      text <องฺโกลกี กิสลโย ตินฺทุโก เนลปุปฺผิโย>
      text <กิํกณิโก ยูถิโก จ คาถา ปญฺญาส อฏฺฐ จาติฯ>
      text <ภิกฺขาทายี ปริวาโร เสเรยฺโย โสภิโต ตถา>
      text <ฉตฺตญฺจ พนฺธุชีวี จ สุปาริจริโยปิ จฯ>
      text <กุมุโท กุฏโช เจว ตมาลิ ทสโม กโต>
      text <ฉสตานิ จ คาถานิ ฉสฏฺฐิ จ ตตุตฺตริฯ>
    stand <ยูถิกปุปฺผิยตฺเถรสฺสาปทานํ ทสมํฯ>
    stand <ตมาลปุปฺผิยวคฺโค วีสติโมฯ>
    text <ตสฺสุทฺทานํ>
    text <อถ วคฺคุทฺทานํ>
    stand <ภิกฺขาวคฺคทสกํฯ>
    stand <ทุติยสตกํ สมตฺตํฯ>
