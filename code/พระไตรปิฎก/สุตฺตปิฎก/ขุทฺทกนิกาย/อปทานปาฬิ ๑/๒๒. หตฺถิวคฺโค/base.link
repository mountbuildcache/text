text <๒๒ หตฺถิวคฺโค>
  text <๑ หตฺถิทายกตฺเถรอปทานํ>
    text <๑>
      text <สิทฺธตฺถสฺส ภควโต ทฺวิปทินฺทสฺส ตาทิโน>
      text <นาคเสฏฺโฐ มยา ทินฺโน อีสาทนฺโต อุรูฬฺหวาฯ>
    text <๒>
      text <อุตฺตมตฺถํ อนุโภมิ สนฺติปทมนุตฺตรํ>
      text <นาคทานํ มยา ทินฺนํ สพฺพโลกหิเตสิโนฯ>
    text <๓>
      text <จตุนฺนวุติโต กปฺเป ยํ นาค มททิํ ตทา>
      text <ทุคฺคติํ นาภิชานามิ นาคทานสฺสิทํ ผลํฯ>
    text <๔>
      text <อฏฺฐสตฺตติกปฺปมฺหิ โสฬสาสิํสุ ขตฺติยา>
      text <สมนฺตปาสาทิกา นาม จกฺกวตฺตี มหพฺพลาฯ>
    text <๕>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา หตฺถิทายโก เถโร อิมา คาถาโย อภาสิตฺถาติฯ>
    stand <หตฺถิทายกตฺเถรสฺสาปทานํ ปฐมํฯ>
  text <๒ ปานธิทายกตฺเถรอปทานํ>
    text <๖>
      text <อารญฺญิกสฺส อิสิโน จิรรตฺตตปสฺสิโน>
      text <พุทฺธสฺส ภาวิตตฺตสฺส อทาสิํ ปานธิํ อหํฯ>
    text <๗>
      text <เตน กมฺเมน ทฺวิปทินฺท โลกเชฏฺฐ นราสภ>
      text <ทิพฺพยานํ อนุโภมิ ปุพฺพกมฺมสฺสิทํ ผลํฯ>
    text <๘>
      text <จตุนฺนวุเต อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ปานธิสฺส อิทํ ผลํฯ>
    text <๙>
      text <สตฺตสตฺตติโต กปฺเป อฏฺฐ อาสิํสุ ขตฺติยา>
      text <สุยานา นาม นาเมน จกฺกวตฺตี มหพฺพลาฯ>
    text <๑๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปานธิทายโก เถโร อิมา คาถาโย อภาสิตฺถาติฯ>
    stand <ปานธิทายกตฺเถรสฺสาปทานํ ทุติยํฯ>
  text <๓ สจฺจสญฺญกตฺเถรอปทานํ>
    text <๑๑>
      text <เวสฺสภู ตมฺหิ สมเย ภิกฺขุสงฺฆปุรกฺขโต>
      text <เทเสติ อริยสจฺจานิ นิพฺพาเปนฺโต มหาชนํฯ>
    text <๑๒>
      text <ปรมการุญฺญปตฺโตมฺหิ สมิติํ อคมาสหํ>
      text <โสหํ นิสินฺนโก สนฺโต ธมฺมมสฺโสสิ สตฺถุโนฯ>
    text <๑๓>
      text <ตสฺสาหํ ธมฺมํ สุตฺวาน เทวโลกํ อคจฺฉหํ>
      text <ติํสกปฺปานิ เทเวสุ อวสิํ ตตฺถหํ ปุเรฯ>
    text <๑๔>
      text <เอกตฺติํเส อิโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ สจฺจสญฺญายิทํ ผลํฯ>
    text <๑๕>
      text <ฉพฺพีสมฺหิ อิโต กปฺเป เอโก อาสิํ ชนาธิโป>
      text <เอกผุสิตนาเมน จกฺกวตฺตี มหพฺพโลฯ>
    text <๑๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สจฺจสญฺญโก เถโร อิมา คาถาโย อภาสิตฺถาติฯ>
    stand <สจฺจสญฺญกตฺเถรสฺสาปทานํ ตติยํฯ>
  text <๔ เอกสญฺญกตฺเถรอปทานํ>
    text <๑๗>
      text <ทุมคฺเค ปํสุกูลิกํ ลคฺคํ ทิสฺวาน สตฺถุโน>
      text <อญฺชลิํ ปคฺคเหตฺวาน ปํสุกูลํ อวนฺทหํฯ>
    text <๑๘>
      text <เอกตฺติํเส อิโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๙>
      text <ปญฺจวีเส อิโต กปฺเป เอโก อาสิํ ชนาธิโป>
      text <อมิตาโภติ นาเมน จกฺกวตฺตี มหพฺพโลฯ>
    text <๒๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกสญฺญโก เถโร อิมา คาถาโย อภาสิตฺถาติฯ>
    stand <เอกสญฺญกตฺเถรสฺสาปทานํ จตุตฺถํฯ>
  text <๕ รํสิสญฺญกตฺเถรอปทานํ>
    text <๒๑>
      text <อุเทนฺตํ สตรํสิํว ปีตรํสิํว ภาณุมํ>
      text <พฺยคฺฆูสภํว ปวรํ สุชาตํ ปพฺพตนฺตเรฯ>
    text <๒๒>
      text <พุทฺธสฺส อานุภาโว โส ชลเต ปพฺพตนฺตเร>
      text <รํเส จิตฺตํ ปสาเทตฺวา กปฺปํ สคฺคมฺหิ โมทหํฯ>
    text <๒๓>
      text <อวเสเสสุ กปฺเปสุ กุสลํ จริตํ มยา>
      text <เตน จิตฺตปฺปสาเทน พุทฺธานุสฺสติยาปิ จฯ>
    text <๒๔>
      text <ติํสกปฺปสหสฺเสโต ยํ สญฺญมลภิํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๒๕>
      text <สตฺตปญฺญาสกปฺปมฺหิ เอโก อาสิํ ชนาธิโป>
      text <สุชาโต นาม นาเมน จกฺกวตฺตี มหพฺพโลฯ>
    text <๒๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา รํสิสญฺญโก เถโร อิมา คาถาโย อภาสิตฺถาติฯ>
    stand <รํสิสญฺญกตฺเถรสฺสาปทานํ ปญฺจมํฯ>
  text <๖ สนฺธิตตฺเถรอปทานํ>
    text <๒๗>
      text <อสฺสตฺเถ หริโตภาเส สํวิรูฬฺหมฺหิ ปาทเป>
      text <เอกํ พุทฺธคตํ สญฺญํ อลภิํหํ ปติสฺสโตฯ>
    text <๒๘>
      text <เอกตฺติํเส อิโต กปฺเป ยํ สญฺญมลภิํ ตทา>
      text <ตสฺสา สญฺญาย วาหสา ปตฺโต เม อาสวกฺขโยฯ>
    text <๒๙>
      text <อิโต เตรสกปฺปมฺหิ ธนิฏฺโฐ นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สนฺธิโต เถโร อิมา คาถาโย อภาสิตฺถาติฯ>
    stand <สนฺธิตตฺเถรสฺสาปทานํ ฉฏฺฐํฯ>
  text <๗ ตาลวณฺฏทายกตฺเถรอปทานํ>
    text <๓๑>
      text <ตาลวณฺฏํ มยา ทินฺนํ ติสฺสสฺสาทิจฺจพนฺธุโน>
      text <คิมฺหนิพฺพาปนตฺถาย ปริฬาโหปสนฺติยาฯ>
    text <๓๒>
      text <สนฺนิพฺพาเปมิ ราคคฺคิํ โทสคฺคิญฺจ ตทุตฺตริํ>
      text <นิพฺพาเปมิ จ โมหคฺคิํ ตาลวณฺฏสฺสิทํ ผลํฯ>
    text <๓๓>
      text <กิเลสา ฌาปิตา มยฺหํ ภวา สพฺเพ สมูหตา>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๓๔>
      text <ทฺเวนวุเต อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ตาลวณฺฏสฺสิทํ ผลํฯ>
    text <๓๕>
      text <เตสฏฺฐิมฺหิ อิโต กปฺเป มหานามสนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๓๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ตาลวณฺฏทายโก เถโร อิมา คาถาโย อภาสิตฺถาติฯ>
    stand <ตาลวณฺฏทายกตฺเถรสฺสาปทานํ สตฺตมํฯ>
  text <๘ อกฺกนฺตสญฺญกตฺเถรอปทานํ>
    text <๓๗>
      text <กุสาฏกํ คเหตฺวาน อุปชฺฌายสฺสหํ ปุเร>
      text <มนฺตญฺจ อนุสิกฺขามิ คนฺถาโทสสฺส ปตฺติยาฯ>
    text <๓๘>
      text <อทฺทสํ วิรชํ พุทฺธํ อาหุตีนํ ปฏิคฺคหํ>
      text <อุสภํ ปวรํ อคฺคํ ติสฺสํ พุทฺธํ คณุตฺตมํ ฯ>
    text <๓๙>
      text <กุสาฏกํ ปตฺถริตํ อกฺกมนฺตํ นรุตฺตมํ>
      text <สมุคฺคตํ มหาวีรํ โลกเชฏฺฐํ นราสภํฯ>
    text <๔๐>
      text <ทิสฺวา ตํ โลกปชฺโชตํ วิมลํ จนฺทสนฺนิภํ>
      text <อวนฺทิํ สตฺถุโน ปาเท วิปฺปสนฺเนน เจตสาฯ>
    text <๔๑>
      text <จตุนฺนวุติโต กปฺเป ยํ อทาสิํ กุสาฏกํ>
      text <ทุคฺคติํ นาภิชานามิ กุสาฏกสฺสิทํ ผลํฯ>
    text <๔๒>
      text <สตฺตติํเส อิโต กปฺเป เอโก อาสิํ ชนาธิโป>
      text <สุนนฺโท นาม นาเมน จกฺกวตฺตี มหพฺพโลฯ>
    text <๔๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา อกฺกนฺตสญฺญโก เถโร อิมา คาถาโย อภาสิตฺถาติ>
    stand <อกฺกนฺตสญฺญกตฺเถรสฺสาปทานํ อฏฺฐมํฯ>
  text <๙ สปฺปิทายกตฺเถรอปทานํ>
    text <๔๔>
      text <นิสินฺโน ปาสาทวเร นารีคณปุรกฺขโต>
      text <พฺยาธิตํ สมณํ ทิสฺวา อภินาเมสหํ ฆรํฯ>
    text <๔๕>
      text <อุปวิฏฺฐํ มหาวีรํ เทวเทวํ นราสภํ>
      text <สปฺปิเตลํ มยา ทินฺนํ สิทฺธตฺถสฺส มเหสิโนฯ>
    text <๔๖>
      text <ปสฺสทฺธทรถํ ทิสฺวา วิปฺปสนฺนมุขินฺทฺริยํ>
      text <วนฺทิตฺวา สตฺถุโน ปาเท อนุสํสาวยิํ ปุเรฯ>
    text <๔๗>
      text <ทิสฺวา มํ สุปฺปสนฺนตฺตํ อิทฺธิยา ปารมิงฺคโต>
      text <นภํ อพฺภุคฺคมี ธีโร หํสราชาว อมฺพเรฯ>
    text <๔๘>
      text <จตุนฺนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ สปฺปิเตลสฺสิทํ ผลํฯ>
    text <๔๙>
      text <อิโต สตฺตรเส กปฺเป ชุติเทว สนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สปฺปิทายโก เถโร อิมา คาถาโย อภาสิตฺถาติฯ>
    stand <สปฺปิทายกตฺเถรสฺสาปทานํ นวมํฯ>
  text <๑๐ ปาปนิวาริยตฺเถรอปทานํ>
    text <๕๑>
      text <ปิยทสฺสิสฺส ภควโต จงฺกมํ โสธิตํ มยา>
      text <นฬเกหิ ปฏิจฺฉนฺนํ วาตาตปนิวารณํฯ>
    text <๕๒>
      text <ปาปํ วิวชฺชนตฺถาย กุสลสฺสุปสมฺปทา>
      text <กิเลสานํ ปหานาย ปทหิํ สตฺถุ สาสเนฯ>
    text <๕๓>
      text <อิโต เอกาทเส กปฺเป อคฺคิเทโวติ วิสฺสุโต>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <หตฺถิ ปานธิ สจฺจญฺจ เอกสญฺญิ จ รํสิโก>
      text <สนฺธิโต ตาลวณฺฏญฺจ ตถา อกฺกนฺตสญฺญโก>
      text <สปฺปิ ปาปนิวารี จ จตุปฺปญฺญาส คาถกาติฯ>
    text <อิตฺถํ สุทํ อายสฺมา ปาปนิวาริโย เถโร อิมา คาถาโย อภาสิตฺถาติฯ>
    stand <ปาปนิวาริยตฺเถรสฺสาปทานํ ทสมํฯ>
    stand <หตฺถิวคฺโค พาวีสติโมฯ>
    text <ตสฺสุทฺทานํ>
