text <๓๘ โพธิวนฺทนวคฺโค>
  text <๑ โพธิวนฺทกตฺเถรอปทานํ>
    text <๑>
      text <ปาฏลิํ หริตํ ทิสฺวา ปาทปํ ธรณีรุหํ>
      text <เอกํสํ อญฺชลิํ กตฺวา อวนฺทิํ ปาฏลิํ อหํฯ>
    text <๒>
      text <อญฺชลิํ ปคฺคเหตฺวาน ครุํ กตฺวาน มานสํ>
      text <อนฺโตสุทฺธํ พหิสุทฺธํ สุวิมุตฺตมนาสวํฯ>
    text <๓>
      text <วิปสฺสิํ โลกมหิตํ กรุณาญาณสาครํ>
      text <สมฺมุขา วิย สมฺพุทฺธํ อวนฺทิํ ปาฏลิํ อหํฯ>
    text <๔>
      text <เอกนวุติโต กปฺเป ยํ โพธิมภิวนฺทหํ>
      text <ทุคฺคติํ นาภิชานามิ วนฺทนาย อิทํ ผลํฯ>
    text <๕>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา โพธิวนฺทโก เถโร อิมา คาถาโย อภาสิตฺถาติฯ>
    stand <โพธิวนฺทกตฺเถรสฺสาปทานํ ปฐมํฯ>
  text <๒ ปาฏลิปุปฺผิยตฺเถรอปทานํ>
    text <๖>
      text <วิปสฺสี นาม ภควา สยมฺภู อคฺคปุคฺคโล>
      text <ปุรกฺขโต สสิสฺเสหิ ปาวิสิ พนฺธุมํ ชิโนฯ>
    text <๗>
      text <ตีณิ ปาฏลิปุปฺผานิ อุจฺฉงฺเค ฐปิตานิ เม>
      text <สีสํ นฺหายิตุกาโมว นทีติตฺถํ อคจฺฉหํฯ>
    text <๘>
      text <นิกฺขมฺม พนฺธุมติยา อทฺทสํ โลกนายกํ>
      text <อินฺทีวรํว ชลิตํ อาทิตฺตํว หุตาสนํฯ>
    text <๙>
      text <พฺยคฺฆูสภํว ปวรํ อภิชาตํว เกสริํ>
      text <คจฺฉนฺตํ สมณานคฺคํ ภิกฺขุสงฺฆปุรกฺขตํฯ>
    text <๑๐>
      text <ตสฺมิํ ปสนฺโน สุคเต กิเลสมลโธวเน>
      text <คเหตฺวา ตีณิ ปุปฺผานิ พุทฺธเสฏฺฐํ อปูชยิํฯ>
    text <๑๑>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปาฏลิปุปฺผิโย เถโร อิมา คาถาโย อภาสิตฺถาติฯ>
    stand <ปาฏลิปุปฺผิยตฺเถรสฺสาปทานํ ทุติยํฯ>
  text <๓ ตีณุปฺปลมาลิยตฺเถรอปทานํ>
    text <๑๓>
      text <จนฺทภาคานทีตีเร อโหสิํ วานโร ตทา>
      text <อทฺทสํ วิรชํ พุทฺธํ นิสินฺนํ ปพฺพตนฺตเรฯ>
    text <๑๔>
      text <โอภาเสนฺตํ ทิสา สพฺพา สาลราชํว ผุลฺลิตํ>
      text <ลกฺขณพฺยญฺชนูเปตํ ทิสฺวานตฺตมโน อหํฯ>
    text <๑๕>
      text <อุทคฺคจิตฺโต สุมโน ปีติยา หฏฺฐมานโส>
      text <ตีณิ อุปฺปลปุปฺผานิ มตฺถเก อภิโรปยิํฯ>
    text <๑๖>
      text <ปูชยิตฺวาน ปุปฺผานิ ผุสฺสสฺสาหํ มเหสิโน>
      text <สคารโว ภวิตฺวาน ปกฺกามิํ อุตฺตรามุโขฯ>
    text <๑๗>
      text <คจฺฉนฺโต ปฏิกุฏิโก วิปฺปสนฺเนน เจตสา>
      text <เสลนฺตเร ปติตฺวาน ปาปุณิํ ชีวิตกฺขยํฯ>
    text <๑๘>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา ปุริมํ ชาติํ ตาวติํสมคจฺฉหํฯ>
    text <๑๙>
      text <สตานํ ตีณิกฺขตฺตุญฺจ เทวรชฺชมการยิํ>
      text <สตานํ ปญฺจกฺขตฺตุญฺจ จกฺกวตฺตี อโหสหํฯ>
    text <๒๐>
      text <ทฺเวนวุเต อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ตีณุปฺปลมาลิโย เถโร อิมา คาถาโย อภาสิตฺถาติฯ>
    stand <ตีณุปฺปลมาลิยตฺเถรสฺสาปทานํ ตติยํฯ>
  text <๔ ปฏฺฏิปุปฺผิยตฺเถรอปทานํ>
    text <๒๒>
      text <ยทา นิพฺพายิ สมฺพุทฺโธ มเหสี ปทุมุตฺตโร>
      text <สมาคมฺม ชนา สพฺเพ สรีรํ นีหรนฺติ เตฯ>
    text <๒๓>
      text <นีหรนฺเต สรีรมฺหิ วชฺชมานาสุ เภริสุ>
      text <ปสนฺนจิตฺโต สุมโน ปฏฺฏิปุปฺผํ อปูชยิํฯ>
    text <๒๔>
      text <สตสหสฺสิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ สรีรปูชิเต ผลํฯ>
    text <๒๕>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๒๖>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๒๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปฏฺฏิปุปฺผิโย เถโร อิมา คาถาโย อภาสิตฺถาติฯ>
    stand <ปฏฺฏิปุปฺผิยตฺเถรสฺสาปทานํ จตุตฺถํฯ>
  text <๕ สตฺตปณฺณิยตฺเถรอปทานํ>
    text <๒๘>
      text <สุมโน นาม สมฺพุทฺโธ อุปฺปชฺชิ โลกนายโก>
      text <ปสนฺนจิตฺโต สุมโน สตฺตปณฺณิมปูชยิํฯ>
    text <๒๙>
      text <สตสหสฺสิโต กปฺเป สตฺตปณฺณิมปูชยิํ>
      text <ทุคฺคติํ นาภิชานามิ สตฺตปณฺณิปูชายิทํ ผลํฯ>
    text <๓๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สตฺตปณฺณิโย เถโร อิมา คาถาโย อภาสิตฺถาติฯ>
    stand <สตฺตปณฺณิยตฺเถรสฺสาปทานํ ปญฺจมํฯ>
  text <๖ คนฺธมุฏฺฐิยตฺเถรอปทานํ>
    text <๓๓>
      text <จิตเก กรียมาเน นานาคนฺเธ สมาหเต>
      text <ปสนฺนจิตฺโต สุมโน คนฺธมุฏฺฐิมปูชยิํฯ>
    text <๓๔>
      text <สตสหสฺสิโต กปฺเป จิตกํ ยํ อปูชยิํ>
      text <ทุคฺคติํ นาภิชานามิ จิตปูชายิทํ ผลํฯ>
    text <๓๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา คนฺธมุฏฺฐิโย เถโร อิมา คาถาโย อภาสิตฺถาติฯ>
    stand <คนฺธมุฏฺฐิยตฺเถรสฺสาปทานํ ฉฏฺฐํฯ>
  text <๗ จิตกปูชกตฺเถรอปทานํ>
    text <๓๘>
      text <ปรินิพฺพุเต ภควติ ชลชุตฺตมนามเก>
      text <อาโรปิตมฺหิ จิตเก สาลปุปฺผมปูชยิํฯ>
    text <๓๙>
      text <สตสหสฺสิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ จิตปูชายิทํ ผลํฯ>
    text <๔๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ>
    stand <จิตกปูชกตฺเถรสฺสาปทานํ สตฺตมํฯ>
  text <๘ สุมนตาลวณฺฏิยตฺเถรอปทานํ>
    text <๔๓>
      text <สิทฺธตฺถสฺส ภควโต ตาลวณฺฏมทาสหํ>
      text <สุมเนหิ ปฏิจฺฉนฺนํ ธารยามิ มหารหํฯ>
    text <๔๔>
      text <จตุนฺนวุติโต กปฺเป ตาลวณฺฏมทาสหํ>
      text <ทุคฺคติํ นาภิชานามิ ตาลวณฺฏสฺสิทํ ผลํฯ>
    text <๔๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุมนตาลวณฺฏิโย เถโร อิมา คาถาโย อภาสิตฺถาติฯ>
    stand <สุมนตาลวณฺฏิยตฺเถรสฺสาปทานํ อฏฺฐมํฯ>
  text <๙ สุมนทามิยตฺเถรอปทานํ>
    text <๔๘>
      text <สิทฺธตฺถสฺส ภควโต นฺหาตกสฺส ตปสฺสิโน>
      text <กตฺวาน สุมนทามํ ธารยิํ ปุรโต ฐิโตฯ>
    text <๔๙>
      text <จตุนฺนวุติโต กปฺเป ยํ ทามํ ธารยิํ ตทา>
      text <ทุคฺคติํ นาภิชานามิ สุมนธารเณ ผลํฯ>
    text <๕๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๕๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุมนทามิโย เถโร อิมา คาถาโย อภาสิตฺถาติฯ>
    stand <สุมนทามิยตฺเถรสฺสาปทานํ นวมํฯ>
  text <๑๐ กาสุมาริผลทายกตฺเถรอปทานํ>
    text <๕๓>
      text <กณิการํว โชตนฺตํ นิสินฺนํ ปพฺพตนฺตเร>
      text <อทฺทสํ วิรชํ พุทฺธํ โลกเชฏฺฐํ นราสภํฯ>
    text <๕๔>
      text <ปสนฺนจิตฺโต สุมโน สิเร กตฺวาน อญฺชลิํ>
      text <กาสุมาริผลํ คยฺห พุทฺธเสฏฺฐสฺสทาสหํฯ>
    text <๕๕>
      text <เอกตฺติํเส อิโต กปฺเป ยํ ผลมททิํ อหํ>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๕๖>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๕๗>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <โพธิ ปาฏลิ อุปฺปลี ปฏฺฏิ จ สตฺตปณฺณิโย>
      text <คนฺธมุฏฺฐิ จ จิตโก ตาลํ สุมนทามโก>
      text <กาสุมาริผลี เจว คาถา เอกูนสฏฺฐิกาฯ>
    text <อิตฺถํ สุทํ อายสฺมา กาสุมาริผลทายโก เถโร อิมา คาถาโย อภาสิตฺถาติฯ>
    stand <กาสุมาริผลทายกตฺเถรสฺสาปทานํ ทสมํฯ>
    stand <โพธิวนฺทนวคฺโค อฏฺฐติํสติโมฯ>
    text <ตสฺสุทฺทานํ>
