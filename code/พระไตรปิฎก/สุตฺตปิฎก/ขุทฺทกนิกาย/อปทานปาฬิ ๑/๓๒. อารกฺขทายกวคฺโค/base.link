text <๓๒ อารกฺขทายกวคฺโค>
  text <๑ อารกฺขทายกตฺเถรอปทานํ>
    text <๑>
      text <ธมฺมทสฺสิสฺส มุนิโน วติ การาปิตา มยา>
      text <อารกฺโข จ มยา ทินฺโน ทฺวิปทินฺทสฺส ตาทิโนฯ>
    text <๒>
      text <อฏฺฐารเส กปฺปสเต ยํ กมฺมมกริํ ตทา>
      text <เตน กมฺมวิเสเสน ปตฺโต เม อาสวกฺขโยฯ>
    text <๓>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา อารกฺขทายโก เถโร อิมา คาถาโย อภาสิตฺถาติฯ>
    stand <อารกฺขทายกตฺเถรสฺสาปทานํ ปฐมํฯ>
  text <๒ โภชนทายกตฺเถรอปทานํ>
    text <๔>
      text <สุชาโต สาลลฏฺฐีว โสภญฺชนมิวุคฺคโต>
      text <อินฺทลฏฺฐิริวากาเส วิโรจติ สทา ชิโนฯ>
    text <๕>
      text <ตสฺส เทวาติเทวสฺส เวสฺสภุสฺส มเหสิโน>
      text <อทาสิ โภชนมหํ วิปฺปสนฺเนน เจตสาฯ>
    text <๖>
      text <ตํ เม พุทฺโธ อนุโมทิ สยมฺภู อปราชิโต>
      text <ภเว นิพฺพตฺตมานมฺหิ ผลํ นิพฺพตฺตตู ตวฯ>
    text <๗>
      text <เอกตฺติํเส อิโต กปฺเป ยํ ทานมททิํ ตทา>
      text <ทุคฺคติํ นาภิชานามิ โภชนสฺส อิทํ ผลํฯ>
    text <๘>
      text <ปญฺจวีเส อิโต กปฺเป เอโก อาสิํ อมิตฺตโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โภชนทายโก เถโร อิมา คาถาโย อภาสิตฺถาติฯ>
    stand <โภชนทายกตฺเถรสฺสาปทานํ ทุติยํฯ>
  text <๓ คตสญฺญกตฺเถรอปทานํ>
    text <๑๐>
      text <อากาเสว ปทํ นตฺถิ อมฺพเร อนิลญฺชเส>
      text <สิทฺธตฺถํ ชินมทฺทกฺขิํ คจฺฉนฺตํ ติทิวงฺคเณ ฯ>
    text <๑๑>
      text <อนิเลเนริตํ ทิสฺวา สมฺมาสมฺพุทฺธจีวรํ>
      text <วิตฺติ มมาหุ ตาวเท ทิสฺวาน คมนํ มุนิํ ฯ>
    text <๑๒>
      text <จตุนฺนวุติโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๑๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา คตสญฺญโก เถโร อิมา คาถาโย อภาสิตฺถาติฯ>
    stand <คตสญฺญกตฺเถรสฺสาปทานํ ตติยํฯ>
  text <๔ สตฺตปทุมิยตฺเถรอปทานํ>
    text <๑๔>
      text <นทีกูเล วสามหํ เนสาโท นาม พฺราหฺมโณ>
      text <สตปตฺเตหิ ปุปฺเผหิ สมฺมชฺชิตฺวาน อสฺสมํฯ>
    text <๑๕>
      text <สุวณฺณวณฺณํ สมฺพุทฺธํ สิทฺธตฺถํ โลกนายกํ>
      text <ทิสฺวา นเภน คจฺฉนฺตํ หาโส เม อุทปชฺชถฯ>
    text <๑๖>
      text <ปจฺจุคฺคนฺตฺวาน สมฺพุทฺธํ โลกเชฏฺฐํ นราสภํ>
      text <อสฺสมํ อตินาเมตฺวา ชลชคฺเคหิ โอกิริํฯ>
    text <๑๗>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๘>
      text <อิโต เต สตฺตเม กปฺเป จตุโร ปาทปาวรา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สตฺตปทุมิโย เถโร อิมา คาถาโย อภาสิตฺถาติฯ>
    stand <สตฺตปทุมิยตฺเถรสฺสาปทานํ จตุตฺถํฯ>
  text <๕ ปุปฺผาสนทายกตฺเถรอปทานํ>
    text <๒๐>
      text <สุวณฺณวณฺณํ สมฺพุทฺธํ ปีตรํสิํว ภาณุมํ>
      text <อวิทูเรน คจฺฉนฺตํ สิทฺธตฺถํ อปราชิตํฯ>
    text <๒๑>
      text <ตสฺส ปจฺจุคฺคมิตฺวาน ปเวเสตฺวาน อสฺสมํ>
      text <ปุปฺผาสนํ มยา ทินฺนํ วิปฺปสนฺเนน เจตสาฯ>
    text <๒๒>
      text <อญฺชลิํ ปคฺคเหตฺวาน เวทชาโต ตทา อหํ>
      text <พุทฺเธ จิตฺตํ ปสาเทตฺวา ตํ กมฺมํ ปริณามยิํฯ>
    text <๒๓>
      text <ยํ เม อตฺถิ กตํ ปุญฺญํ สยมฺภุมฺหปราชิเต>
      text <สพฺเพน เตน กุสเลน วิมโล โหมิ สาสเนฯ>
    text <๒๔>
      text <จตุนฺนวุติโต กปฺเป ปุปฺผาสนมทํ ตทา>
      text <ทุคฺคติํ นาภิชานามิ ปุปฺผาสนสฺสิทํ ผลํฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุปฺผาสนทายโก เถโร อิมา คาถาโย อภาสิตฺถาติฯ>
    stand <ปุปฺผาสนทายกตฺเถรสฺสาปทานํ ปญฺจมํฯ>
  text <๖ อาสนสนฺถวิกตฺเถรอปทานํ>
    text <๒๖>
      text <เจติยํ อุตฺตมํ นาม สิขิโน โลกพนฺธุโน>
      text <อรญฺเญ อิรีเณ วเน อนฺธาหิณฺฑามหํ ตทาฯ>
    text <๒๗>
      text <ปวนา นิกฺขมนฺเตน ทิฏฺฐํ สีหาสนํ มยา>
      text <เอกํสํ อญฺชลิํ กตฺวา สนฺถวิํ โลกนายกํฯ>
    text <๒๘>
      text <ทิวสภาคํ ถวิตฺวาน พุทฺธํ โลกคฺคนายกํ>
      text <หฏฺโฐ หฏฺเฐน จิตฺเตน อิมํ วาจํ อุทีรยิํฯ>
    text <๒๙>
      text <นโม เต ปุริสาชญฺญ นโม เต ปุริสุตฺตม>
      text <สพฺพญฺญูสิ มหาวีร โลกเชฏฺฐ นราสภฯ>
    text <๓๐>
      text <อภิตฺถวิตฺวา สิขินํ นิมิตฺตกรเณนหํ>
      text <อาสนํ อภิวาเทตฺวา ปกฺกามิํ อุตฺตรามุโขฯ>
    text <๓๑>
      text <เอกตฺติํเส อิโต กปฺเป ยํ ถวิํ วทตํ วรํ>
      text <ทุคฺคติํ นาภิชานามิ โถมนาย อิทํ ผลํฯ>
    text <๓๒>
      text <สตฺตวีเส อิโต กปฺเป อตุลา สตฺต อาสุ เต>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๓๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อาสนสนฺถวิโก เถโร อิมา คาถาโย อภาสิตฺถาติฯ>
    stand <อาสนสนฺถวิกตฺเถรสฺสาปทานํ ฉฏฺฐํฯ>
  text <๗ สทฺทสญฺญกตฺเถรอปทานํ>
    text <๓๔>
      text <สุทสฺสโน มหาวีโร เทเสติ อมตํ ปทํ>
      text <ปริวุโต สาวเกหิ วสติ ฆรมุตฺตเมฯ>
    text <๓๕>
      text <ตาย วาจาย มธุราย สงฺคณฺหาติ มหาชนํ>
      text <โฆโส จ วิปุโล อาสิ อาสีโส เทวมานุเสฯ>
    text <๓๖>
      text <นิคฺโฆสสทฺทํ สุตฺวาน สิทฺธตฺถสฺส มเหสิโน>
      text <สทฺเท จิตฺตํ ปสาเทตฺวา อวนฺทิํ โลกนายกํฯ>
    text <๓๗>
      text <จตุนฺนวุติโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๓๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ>
    stand <สทฺทสญฺญกตฺเถรสฺสาปทานํ สตฺตมํฯ>
  text <๘ ติรํสิยตฺเถรอปทานํ>
    text <๓๙>
      text <เกสริํ อภิชาตํว อคฺคิกฺขนฺธํว ปพฺพเต>
      text <โอภาเสนฺตํ ทิสา สพฺพา สิทฺธตฺถํ ปพฺพตนฺตเรฯ>
    text <๔๐>
      text <สูริยสฺส จ อาโลกํ จนฺทาโลกํ ตเถว จ>
      text <พุทฺธาโลกญฺจ ทิสฺวาน วิตฺติ เม อุทปชฺชถฯ>
    text <๔๑>
      text <ตโย อาโลเก ทิสฺวาน สมฺพุทฺธํ สาวกุตฺตมํ>
      text <เอกํสํ อชินํ กตฺวา สนฺถวิํ โลกนายกํฯ>
    text <๔๒>
      text <ตโย หิ อาโลกกรา โลเก โลกตโมนุทา>
      text <จนฺโท จ สูริโย จาปิ พุทฺโธ จ โลกนายโกฯ>
    text <๔๓>
      text <โอปมฺมํ อุปทสฺเสตฺวา กิตฺติโต เม มหามุนิ>
      text <พุทฺธสฺส วณฺณํ กิตฺเตตฺวา กปฺปํ สคฺคมฺหิ โมทหํฯ>
    text <๔๔>
      text <จตุนฺนวุติโต กปฺเป ยํ พุทฺธมภิกิตฺตยิํ>
      text <ทุคฺคติํ นาภิชานามิ กิตฺตนาย อิทํ ผลํฯ>
    text <๔๕>
      text <เอกสฏฺฐิมฺหิโต กปฺเป เอโก ญาณธโร อหุ>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติรํสิโย เถโร อิมา คาถาโย อภาสิตฺถาติฯ>
    stand <ติรํสิยตฺเถรสฺสาปทานํ อฏฺฐมํฯ>
  text <๙ กนฺทลิปุปฺผิยตฺเถรอปทานํ>
    text <๔๗>
      text <สินฺธุยา นทิยา ตีเร อโหสิํ กสฺสโก ตทา>
      text <ปรกมฺมายเน ยุตฺโต ปรภตฺตํ อปสฺสิโตฯ>
    text <๔๘>
      text <สินฺธุํ อนุจรนฺโตหํ สิทฺธตฺถํ ชินมทฺทสํ>
      text <สมาธินา นิสินฺนํว สตปตฺตํว ปุปฺผิตํฯ>
    text <๔๙>
      text <สตฺต กนฺทลิปุปฺผานิ วณฺเฏ เฉตฺวานหํ ตทา>
      text <มตฺถเก อภิโรเปสิํ พุทฺธสฺสาทิจฺจพนฺธุโนฯ>
    text <๕๐>
      text <สุวณฺณวณฺณํ สมฺพุทฺธํ อนุกูเล สมาหิตํ>
      text <ติธาปภินฺนมาตงฺคํ กุญฺชรํว ทุราสทํฯ>
    text <๕๑>
      text <ตมหํ อุปคนฺตฺวาน นิปกํ ภาวิตินฺทฺริยํ>
      text <อญฺชลิํ ปคฺคเหตฺวาน อวนฺทิํ สตฺถุโน อหํฯ>
    text <๕๒>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๕๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กนฺทลิปุปฺผิโย เถโร อิมา คาถาโย อภาสิตฺถาติฯ>
    stand <กนฺทลิปุปฺผิยตฺเถรสฺสาปทานํ นวมํฯ>
  text <๑๐ กุมุทมาลิยตฺเถรอปทานํ>
    text <๕๔>
      text <อุสภํ ปวรํ วีรํ มเหสิํ วิชิตาวินํ>
      text <วิปสฺสินํ มหาวีรํ อภิชาตํว เกสริํฯ>
    text <๕๕>
      text <รถิยํ ปฏิปชฺชนฺตํ อาหุตีนํ ปฏิคฺคหํ>
      text <คเหตฺวา กุมุทํ มาลํ พุทฺธเสฏฺฐํ สโมกิริํฯ>
    text <๕๖>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๕๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อารกฺขโท โภชนโท คตสญฺญี ปทุมิโย>
      text <ปุปฺผาสนี สนฺถวิโก สทฺทสญฺญี ติรํสิโย>
      text <กนฺทลิโก กุมุที จ สตฺตปญฺญาส คาถกาติฯ>
    text <อิตฺถํ สุทํ อายสฺมา กุมุทมาลิโย เถโร อิมา คาถาโย อภาสิตฺถาติฯ>
    stand <กุมุทมาลิยตฺเถรสฺสาปทานํ ทสมํฯ>
    stand <อารกฺขทายกวคฺโค พาตฺติํสติโม ฯ>
    text <ตสฺสุทฺทานํ>
