text <๔๑ เมตฺเตยฺยวคฺโค>
  text <๑ ติสฺสเมตฺเตยฺยตฺเถรอปทานํ>
    text <๑>
      text <ปพฺภารกูฏํ นิสฺสาย โสภิโต นาม ตาปโส>
      text <ปวตฺตผลํ ภุญฺชิตฺวา วสติ ปพฺพตนฺตเรฯ>
    text <๒>
      text <อคฺคิํ ทารุํ อาหริตฺวา อุชฺชาเลสิํ อหํ ตทา>
      text <อุตฺตมตฺถํ คเวสนฺโต พฺรหฺมโลกูปปตฺติยาฯ>
    text <๓>
      text <ปทุมุตฺตโร โลกวิทู อาหุตีนํ ปฏิคฺคโห>
      text <มมุทฺธริตุกาโม โส อาคจฺฉิ มม สนฺติเกฯ>
    text <๔>
      text <กิํ กโรสิ มหาปุญฺญ เทหิ เม อคฺคิทารุกํ>
      text <อหมคฺคิํ ปริจเร ตโต เม สุทฺธิ โหหิติ ฯ>
    text <๕>
      text <สุภทฺทโก ตฺวํ มนุเช เทวเต ตฺวํ ปชานสิ>
      text <ตุวํ อคฺคิํ ปริจร หนฺท เต อคฺคิทารุกํฯ>
    text <๖>
      text <ตโต กฏฺฐํ คเหตฺวาน อคฺคิํ อุชฺชาลยี ชิโน>
      text <น ตตฺถ กฏฺฐํ ปชฺฌายิ ปาฏิเหรํ มเหสิโนฯ>
    text <๗>
      text <น เต อคฺคิ ปชฺชลติ อาหุตี เต น วิชฺชติ>
      text <นิรตฺถกํ วตํ ตุยฺหํ อคฺคิํ ปริจรสฺสุ เมฯ>
    text <๘>
      text <กีทิโส โส มหาวีร อคฺคิ ตว ปวุจฺจติ>
      text <มยฺหมฺปิ กถยสฺเสตํ อุโภ ปริจรามเสฯ>
    text <๙>
      text <เหตุธมฺมนิโรธาย กิเลสสมณาย จ>
      text <อิสฺสามจฺฉริยํ หิตฺวา ตโย เอเต มมาหุตีฯ>
    text <๑๐>
      text <กีทิโส ตฺวํ มหาวีร กถํ โคตฺโตสิ มาริส>
      text <อาจารปฏิปตฺติ เต พาฬฺหํ โข มม รุจฺจติฯ>
    text <๑๑>
      text <ขตฺติยมฺหิ กุเล ชาโต อภิญฺญาปารมิํ คโต>
      text <สพฺพาสวปริกฺขีโณ นตฺถิ ทานิ ปุนพฺภโวฯ>
    text <๑๒>
      text <ยทิ พุทฺโธสิ สพฺพญฺญู ปภงฺกร ตโมนุท>
      text <นมสฺสิสฺสามิ ตํ เทว ทุกฺขสฺสนฺตกโร ตุวํฯ>
    text <๑๓>
      text <ปตฺถริตฺวาชินจมฺมํ นิสีทนมทาสหํ>
      text <นิสีท นาถ สพฺพญฺญุ อุปฏฺฐิสฺสามหํ ตุวํฯ>
    text <๑๔>
      text <นิสีทิ ภควา ตตฺถ อชินมฺหิ สุวิตฺถเต>
      text <นิมนฺตยิตฺวา สมฺพุทฺธํ ปพฺพตํ อคมาสหํฯ>
    text <๑๕>
      text <ขาริภารญฺจ ปูเรตฺวา ตินฺทุกผลมาหริํ>
      text <มธุนา โยชยิตฺวาน ผลํ พุทฺธสฺสทาสหํฯ>
    text <๑๖>
      text <มม นิชฺฌายมานสฺส ปริภุญฺชิ ตทา ชิโน>
      text <ตตฺถ จิตฺตํ ปสาเทสิํ เปกฺขนฺโต โลกนายกํฯ>
    text <๑๗>
      text <ปทุมุตฺตโร โลกวิทู อาหุตีนํ ปฏิคฺคโห>
      text <มมสฺสเม นิสีทิตฺวา อิมา คาถา อภาสถฯ>
    text <๑๘>
      text <โย มํ ผเลน ตปฺเปสิ ปสนฺโน เสหิ ปาณิภิ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๑๙>
      text <ปญฺจวีสติกฺขตฺตุํ โส เทวรชฺชํ กริสฺสติ>
      text <สหสฺสกฺขตฺตุํ ราชา จ จกฺกวตฺตี ภวิสฺสติฯ>
    text <๒๐>
      text <ตสฺส สงฺกปฺปมญฺญาย ปุพฺพกมฺมสมงฺคิโน>
      text <อนฺนํ ปานญฺจ วตฺถญฺจ สยนญฺจ มหารหํฯ>
    text <๒๑>
      text <ปุญฺญกมฺเมน สํยุตฺตา นิพฺพตฺติสฺสนฺติ ตาวเท>
      text <สทา ปมุทิโต จายํ ภวิสฺสติ อนามโยฯ>
    text <๒๒>
      text <อุปปชฺชติ ยํ โยนิํ เทวตฺตํ อถ มานุสํ>
      text <สพฺพตฺถ สุขิโต หุตฺวา มนุสฺสตฺตํ คมิสฺสติฯ>
    text <๒๓>
      text <อชฺฌายโก มนฺตธโร ติณฺณํ เวทาน ปารคู>
      text <สมฺพุทฺธํ อุปคนฺตฺวาน อรหา โส ภวิสฺสติฯ>
    text <๒๔>
      text <ยโต สรามิ อตฺตานํ ยโต ปตฺโตสฺมิ วิญฺญุตํ>
      text <โภเค เม อูนตา นตฺถิ ผลทานสฺสิทํ ผลํฯ>
    text <๒๕>
      text <วรธมฺมมนุปฺปตฺโต ราคโทเส สมูหนิํ>
      text <สพฺพาสวปริกฺขีโณ นตฺถิ ทานิ ปุนพฺภโวฯ>
    text <๒๖>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๒๗>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๒๘>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ติสฺสเมตฺเตยฺโย เถโร อิมา คาถาโย อภาสิตฺถาติฯ>
    stand <ติสฺสเมตฺเตยฺยตฺเถรสฺสาปทานํ ปฐมํฯ>
  text <๒ ปุณฺณกตฺเถรอปทานํ>
    text <๒๙>
      text <ปพฺภารกูฏํ นิสฺสาย สยมฺภู อปราชิโต>
      text <อาพาธิโก จ โส พุทฺโธ วสติ ปพฺพตนฺตเรฯ>
    text <๓๐>
      text <มม อสฺสมสามนฺตา ปนาโท อาสิ ตาวเท>
      text <พุทฺเธ นิพฺพายมานมฺหิ อาโลโก อุทปชฺชถ ฯ>
    text <๓๑>
      text <ยาวตา วนสณฺฑสฺมิํ อจฺฉโกกตรจฺฉกา>
      text <วาฬา จ เกสรี สพฺเพ อภิคชฺชิํสุ ตาวเทฯ>
    text <๓๒>
      text <อุปฺปาตํ ตมหํ ทิสฺวา ปพฺภารํ อคมาสหํ>
      text <ตตฺถทฺทสฺสาสิํ สมฺพุทฺธํ นิพฺพุตํ อปราชิตํฯ>
    text <๓๓>
      text <สุผุลฺลํ สาลราชํว สตรํสิํว อุคฺคตํ>
      text <วีตจฺจิกํว องฺคารํ นิพฺพุตํ อปราชิตํฯ>
    text <๓๔>
      text <ติณํ กฏฺฐญฺจ ปูเรตฺวา จิตกํ ตตฺถกาสหํ>
      text <จิตกํ สุกตํ กตฺวา สรีรํ ฌาปยิํ อหํฯ>
    text <๓๕>
      text <สรีรํ ฌาปยิตฺวาน คนฺธโตยํ สโมกิริํ>
      text <อนฺตลิกฺเข ฐิโต ยกฺโข นามมคฺคหิ ตาวเทฯ>
    text <๓๖>
      text <ยํ ปูริตํ ตยา กิจฺจํ สยมฺภุสฺส มเหสิโน>
      text <ปุณฺณโก นาม นาเมน สทา โหหิ ตุวํ มุเนฯ>
    text <๓๗>
      text <ตมฺหา กายา จวิตฺวาน เทวโลกํ อคจฺฉหํ>
      text <ตตฺถ ทิพฺพมโย คนฺโธ อนฺตลิกฺขา ปวสฺสติ ฯ>
    text <๓๘>
      text <ตตฺราปิ นามเธยฺยํ เม ปุณฺณโกติ อหู ตทา>
      text <เทวภูโต มนุสฺโส วา สงฺกปฺปํ ปูรยามหํฯ>
    text <๓๙>
      text <อิทํ ปจฺฉิมกํ มยฺหํ จริโม วตฺตเต ภโว>
      text <อิธาปิ ปุณฺณโก นาม นามเธยฺยํ ปกาสติฯ>
    text <๔๐>
      text <โตสยิตฺวาน สมฺพุทฺธํ โคตมํ สกฺยปุงฺควํ>
      text <สพฺพาสเว ปริญฺญาย วิหรามิ อนาสโวฯ>
    text <๔๑>
      text <เอกนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ตนุกิจฺจสฺสิทํ ผลํฯ>
    text <๔๒>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๓>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุณฺณโก เถโร อิมา คาถาโย อภาสิตฺถาติฯ>
    stand <ปุณฺณกตฺเถรสฺสาปทานํ ทุติยํฯ>
  text <๓ เมตฺตคุตฺเถรอปทานํ>
    text <๔๕>
      text <หิมวนฺตสฺสาวิทูเร อโสโก นาม ปพฺพโต>
      text <ตตฺถาสิ อสฺสโม มยฺหํ วิสฺสกมฺเมน มาปิโตฯ>
    text <๔๖>
      text <สุเมโธ นาม สมฺพุทฺโธ อคฺโค การุณิโก มุนิ>
      text <นิวาสยิตฺวา ปุพฺพณฺเห ปิณฺฑาย เม อุปาคมิฯ>
    text <๔๗>
      text <อุปาคตํ มหาวีรํ สุเมธํ โลกนายกํ>
      text <ปคฺคยฺห สุคตปตฺตํ สปฺปิเตลํ อปูรยิํ ฯ>
    text <๔๘>
      text <ทตฺวานหํ พุทฺธเสฏฺเฐ สุเมเธ โลกนายเก>
      text <อญฺชลิํ ปคฺคเหตฺวาน ภิยฺโย หาสํ ชเนสหํฯ>
    text <๔๙>
      text <อิมินา สปฺปิทาเนน เจตนาปณิธีหิ จ>
      text <เทวภูโต มนุสฺโส วา ลภามิ วิปุลํ สุขํฯ>
    text <๕๐>
      text <วินิปาตํ วิวชฺเชตฺวา สํสรามิ ภวาภเว>
      text <ตตฺถ จิตฺตํ ปณิธิตฺวา ลภามิ อจลํ ปทํฯ>
    text <๕๑>
      text <ลาภา ตุยฺหํ สุลทฺธํ เต ยํ มํ อทฺทกฺขิ พฺราหฺมณ>
      text <มม ทสฺสนมาคมฺม อรหตฺตํ ภวิสฺสติ ฯ>
    text <๕๒>
      text <วิสฺสตฺโถ โหหิ มา ภายิ อธิคนฺตฺวา มหายสํ>
      text <มมญฺหิ สปฺปิํ ทตฺวาน ปริโมกฺขสิ ชาติยาฯ>
    text <๕๓>
      text <อิมินา สปฺปิทาเนน เจตนาปณิธีหิ จ>
      text <เทวภูโต มนุสฺโส วา ลภเส วิปุลํ สุขํฯ>
    text <๕๔>
      text <อิมินา สปฺปิทาเนน เมตฺตจิตฺตวตาย จ>
      text <อฏฺฐารเส กปฺปสเต เทวโลเก รมิสฺสสิฯ>
    text <๕๕>
      text <อฏฺฐติํสติกฺขตฺตุญฺจ เทวราชา ภวิสฺสสิ>
      text <ปเทสรชฺชํ วิปุลํ คณนาโต อสงฺขิยํฯ>
    text <๕๖>
      text <เอกปญฺญาสกฺขตฺตุญฺจ จกฺกวตฺตี ภวิสฺสสิ>
      text <จาตุรนฺโต วิชิตาวี ชมฺพุมณฺฑสฺส อิสฺสโรฯ>
    text <๕๗>
      text <มหาสมุทฺโทวกฺโขโภ ทุทฺธโร ปถวี ยถา>
      text <เอวเมว จ เต โภคา อปฺปเมยฺยา ภวิสฺสเรฯ>
    text <๕๘>
      text <สฏฺฐิโกฏี หิรญฺญสฺส จชิตฺวา ปพฺพชิํ อหํ>
      text <กิํ กุสลํ คเวสนฺโต พาวริํ อุปสงฺกมิํฯ>
    text <๕๙>
      text <ตตฺถ มนฺเต อธียามิ ฉฬงฺคํ นาม ลกฺขณํ>
      text <ตมนฺธการํ วิธมํ อุปฺปชฺชิ ตฺวํ มหามุนิฯ>
    text <๖๐>
      text <ตว ทสฺสนกาโมหํ อาคโตมฺหิ มหามุนิ>
      text <ตว ธมฺมํ สุณิตฺวาน ปตฺโตมฺหิ อจลํ ปทํฯ>
    text <๖๑>
      text <ติํสกปฺปสหสฺสมฺหิ สปฺปิํ พุทฺธสฺสทาสหํ>
      text <เอตฺถนฺตเร นาภิชาเน สปฺปิํ วิญฺญาปิตํ มยาฯ>
    text <๖๒>
      text <มม สงฺกปฺปมญฺญาย อุปฺปชฺชติ ยทิจฺฉกํ>
      text <จิตฺตมญฺญาย นิพฺพตฺตํ สพฺเพ สนฺตปฺปยามหํฯ>
    text <๖๓>
      text <อโห พุทฺธา อโห ธมฺมา อโห โน สตฺถุ สมฺปทา>
      text <โถกญฺหิ สปฺปิํ ทตฺวาน อปฺปเมยฺยํ ลภามหํฯ>
    text <๖๔>
      text <มหาสมุทฺเท อุทกํ ยาวตา เนรุปสฺสโต>
      text <มม สปฺปิํ อุปาทาย กลภาคํ น เหสฺสติ ฯ>
    text <๖๕>
      text <ยาวตา จกฺกวาฬสฺส กริยนฺตสฺส ราสิโต>
      text <มม นิพฺพตฺตวตฺถานํ โอกาโส โส น สมฺมติฯ>
    text <๖๖>
      text <ปพฺพตราชา หิมวา ปวโรปิ สิลุจฺจโย>
      text <มมานุลิตฺตคนฺธสฺส อุปนิธิํ น เหสฺสติฯ>
    text <๖๗>
      text <วตฺถํ คนฺธญฺจ สปฺปิญฺจ อญฺญญฺจ ทิฏฺฐธมฺมิกํ>
      text <อสงฺขตญฺจ นิพฺพานํ สปฺปิทานสฺสิทํ ผลํฯ>
    text <๖๘>
      text <สติปฏฺฐานสยโน สมาธิฌานโคจโร>
      text <โพชฺฌงฺคโภชโน อชฺช สปฺปิทานสฺสิทํ ผลํฯ>
    text <๖๙>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๗๐>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๗๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา เมตฺตคู เถโร อิมา คาถาโย>
    text <อภาสิตฺถาติฯ>
    stand <เมตฺตคุตฺเถรสฺสาปทานํ ตติยํฯ>
  text <๔ โธตกตฺเถรอปทานํ>
    text <๗๒>
      text <คงฺคา ภาคีรถี นาม หิมวนฺตา ปภาวิตา>
      text <หํสวติยา ทฺวาเรน อนุสนฺทติ ตาวเทฯ>
    text <๗๓>
      text <โสภิโต นาม อาราโม คงฺคากูเล สุมาปิโต>
      text <ตตฺถ ปทุมุตฺตโร พุทฺโธ วสเต โลกนายโกฯ>
    text <๗๔>
      text <ติทเสหิ ยถา อินฺโท มนุเชหิ ปุรกฺขโต>
      text <นิสีทิ ตตฺถ ภควา อสมฺภีโตว เกสรีฯ>
    text <๗๕>
      text <นคเร หํสวติยา วสามิ พฺราหฺมโณ อหํ>
      text <ฉฬงฺโค นาม นาเมน เอวํนาโม มหามุนิฯ>
    text <๗๖>
      text <อฏฺฐารส สิสฺสสตา ปริวาเรนฺติ มํ ตทา>
      text <เตหิ สิสฺเสหิ สมิโต คงฺคาตีรํ อุปาคมิํฯ>
    text <๗๗>
      text <ตตฺถทฺทสาสิํ สมเณ นิกฺกุเห โธตปาปเก>
      text <ภาคีรถิํ ตรนฺเตหํ เอวํ จินฺเตสิ ตาวเทฯ>
    text <๗๘>
      text <สายํ ปาตํ ตรนฺตาเม พุทฺธปุตฺตา มหายสา>
      text <วิเหสยนฺติ อตฺตานํ เตสํ อตฺตา วิหญฺญติฯ>
    text <๗๙>
      text <สเทวกสฺส โลกสฺส พุทฺโธ อคฺโค ปวุจฺจติ>
      text <นตฺถิ เม ทกฺขิเณ การํ คติมคฺควิโสธนํฯ>
    text <๘๐>
      text <ยํนูน พุทฺธเสฏฺฐสฺส เสตุํ คงฺคาย การเย>
      text <การาเปตฺวา อิมํ กมฺมํ สนฺตรามิ อิมํ ภวํฯ>
    text <๘๑>
      text <สตสหสฺสํ ทตฺวาน เสตุํ การาปยิํ อหํ>
      text <สทฺทหนฺโต กตํ การํ วิปุลํ เม ภวิสฺสติฯ>
    text <๘๒>
      text <การาเปตฺวาน ตํ เสตุํ อุเปสิํ โลกนายกํ>
      text <สิรสิ อญฺชลิํ กตฺวา อิมํ วจนมพฺรวิํฯ>
    text <๘๓>
      text <สตสหสฺสสฺส วยํ ทตฺวา การาปิโต มยา>
      text <ตวตฺถาย มหาเสตุ ปฏิคฺคณฺห มหามุเนฯ>
    text <๘๔>
      text <ปทุมุตฺตโร โลกวิทู อาหุตีนํ ปฏิคฺคโห>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๘๕>
      text <โย เม เสตุํ อกาเรสิ ปสนฺโน เสหิ ปาณิภิ>
      text <ตมหํ กิตฺตยิสฺสามิ สุณาถ มม ภาสโตฯ>
    stand <เสตุทานอานิสํโส>
    text <๘๖>
      text <ทริโต ปพฺพตโต วา รุกฺขโต ปติโตปิยํ>
      text <จุโตปิ ลจฺฉตี ฐานํ เสตุทานสฺสิทํ ผลํฯ>
    text <๘๗>
      text <วิรูฬฺหมูลสนฺตานํ นิคฺโรธมิว มาลุโต>
      text <อมิตฺตา นปฺปสหนฺติ เสตุทานสฺสิทํ ผลํฯ>
    text <๘๘>
      text <นาสฺส โจรา ปสหนฺติ นาติมญฺญนฺติ ขตฺติยา>
      text <สพฺเพ ตริสฺสตามิตฺเต เสตุทานสฺสิทํ ผลํฯ>
    text <๘๙>
      text <อพฺโภกาสคตํ สนฺตํ กฐินาตปตาปิตํ>
      text <ปุญฺญกมฺเมน สํยุตฺตํ น ภวิสฺสติ เวทนา ฯ>
    text <๙๐>
      text <เทวโลเก มนุสฺเส วา หตฺถิยานํ สุนิมฺมิตํ>
      text <ตสฺส สงฺกปฺปมญฺญาย นิพฺพตฺติสฺสติ ตาวเทฯ>
    text <๙๑>
      text <สหสฺสสฺสา วาตชวา สินฺธวา สีฆวาหนา>
      text <สายํ ปาตํ อุเปสฺสนฺติ เสตุทานสฺสิทํ ผลํฯ>
    text <๙๒>
      text <อาคนฺตฺวาน มนุสฺสตฺตํ สุขิโตยํ ภวิสฺสติ>
      text <เวหาสํ มนุชสฺเสว หตฺถิยานํ ภวิสฺสติฯ>
    text <๙๓>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๙๔>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๙๕>
      text <อโห เม สุกตํ กมฺมํ ชลชุตฺตมนามเก>
      text <ตตฺถ การํ กริตฺวาน ปตฺโตหํ อาสวกฺขยํฯ>
    text <๙๖>
      text <ปธานํ ปหิตตฺโตมฺหิ อุปสนฺโต นิรูปธิ>
      text <นาโคว พนฺธนํ เฉตฺวา วิหรามิ อนาสโวฯ>
    text <๙๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๙๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๙๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โธตโก เถโร อิมา คาถาโย อภาสิตฺถาติฯ>
    stand <โธตกตฺเถรสฺสาปทานํ จตุตฺถํฯ>
  text <๕ อุปสีวตฺเถรอปทานํ>
    text <๑๐๐>
      text <หิมวนฺตสฺสาวิทูเร อโนโม นาม ปพฺพโต>
      text <อสฺสโม สุกโต มยฺหํ ปณฺณสาลา สุมาปิตาฯ>
    text <๑๐๑>
      text <นที จ สนฺทตี ตตฺถ สุปติตฺถา มโนรมา>
      text <อนูปติตฺเถ ชายนฺติ ปทุมุปฺปลกา พหูฯ>
    text <๑๐๒>
      text <ปาฐีนา ปาวุสา มจฺฉา พลชา มุญฺชโรหิตา>
      text <มจฺฉกจฺฉปสญฺฉนฺนา นทิกา สนฺทเต ตทาฯ>
    text <๑๐๓>
      text <ติมิรา ปุปฺผิตา ตตฺถ อโสกา ขุทฺทมาลกา>
      text <ปุนฺนาคา คิริปุนฺนาคา สมฺปวนฺติ มมสฺสมํฯ>
    text <๑๐๔>
      text <กุฏชา ปุปฺผิตา ตตฺถ ติณสูลวนานิ จ>
      text <สาลา จ สฬลา ตตฺถ จมฺปกา ปุปฺผิตา พหูฯ>
    text <๑๐๕>
      text <อชฺชุนา อติมุตฺตา จ มหานามา จ ปุปฺผิตา>
      text <อสนา มธุคนฺธี จ ปุปฺผิตา เต มมสฺสเมฯ>
    text <๑๐๖>
      text <อุทฺทาลกา ปาฏลิกา ยูถิกา จ ปิยงฺคุกา>
      text <พิมฺพิชาลกสญฺฉนฺนา สมนฺตา อฑฺฒโยชนํฯ>
    text <๑๐๗>
      text <มาตคฺคารา สตฺตลิโย ปาฏลี สินฺทุวารกา>
      text <องฺโกลกา พหู ตตฺถ ตาลกุฏฺฐิ จ ปุปฺผิตา>
      text <เสเลยฺยกา พหู ตตฺถ ปุปฺผิตา มม อสฺสเมฯ>
    text <๑๐๘>
      text <เอเตสุ ปุปฺผชาเตสุ โสภนฺติ ปาทปา พหู>
      text <สมนฺตา เตน คนฺเธน วายเต มม อสฺสโมฯ>
    text <๑๐๙>
      text <หรีตกา อามลกา อมฺพชมฺพุวิภีตกา>
      text <โกลา ภลฺลาตกา พิลฺลา ผารุสกผลานิ จฯ>
    text <๑๑๐>
      text <ตินฺทุกา จ ปิยาลา จ มธุกา กาสุมารโย>
      text <ลพุชา ปนสา ตตฺถ กทลี พทรีผลา ฯ>
    text <๑๑๑>
      text <อมฺพาฏกา พหู ตตฺถ วลฺลิการผลานิ จ>
      text <พีชปูรสปาริโย ผลิตา มม อสฺสเมฯ>
    text <๑๑๒>
      text <อาฬกา อิสิมุคฺคา จ ตโต โมทผลา พหู>
      text <อวฏา ปกฺกภริตา ปิลกฺขุทุมฺพรานิ จฯ>
    text <๑๑๓>
      text <ปิปฺผิลี มรีจา ตตฺถ นิคฺโรธา จ กปิตฺถนา>
      text <อุทุมฺพรกา พหโว กณฺฑุปณฺณา จ หริโย ฯ>
    text <๑๑๔>
      text <เอเต จญฺเญ จ พหโว ผลิตา อสฺสเม มม>
      text <ปุปฺผรุกฺขาปิ พหโว ปุปฺผิตา มม อสฺสเมฯ>
    text <๑๑๕>
      text <อาลุวา จ กฬมฺพา จ พิฬาลี ตกฺกลานิ จ>
      text <อาลกา ตาลกา เจว วิชฺชนฺติ อสฺสเม มมฯ>
    text <๑๑๖>
      text <อสฺสมสฺสาวิทูเร เม มหาชาตสฺสโร อหุ>
      text <อจฺโฉทโก สีตชโล สุปติตฺโถ มโนรโมฯ>
    text <๑๑๗>
      text <ปทุมุปฺปลา พหู ตตฺถ ปุณฺฑรีกสมายุตา>
      text <มนฺทาลเกหิ สญฺฉนฺนา นานาคนฺธสเมริตาฯ>
    text <๑๑๘>
      text <คพฺภํ คณฺหนฺติ ปทุมา อญฺเญ ปุปฺผนฺติ เกสรี>
      text <โอปุปฺผปตฺตา ติฏฺฐนฺติ ปทุมากณฺณิกา พหูฯ>
    text <๑๑๙>
      text <มธุ ภิสมฺหา สวติ ขีรํ สปฺปิ มุลาฬิภิ>
      text <สมนฺตา เตน คนฺเธน นานาคนฺธสเมริตาฯ>
    text <๑๒๐>
      text <กุมุทา อมฺพคนฺธิ จ นยิตา ทิสฺสเร พหู>
      text <ชาตสฺสรสฺสานุกูลํ เกตกา ปุปฺผิตา พหูฯ>
    text <๑๒๑>
      text <สุผุลฺลา พนฺธุชีวา จ เสตวารี สุคนฺธิกา>
      text <กุมฺภิลา สุสุมารา จ คหกา ตตฺถ ชายเรฯ>
    text <๑๒๒>
      text <อุคฺคาหกา อชครา ตตฺถ ชาตสฺสเร พหู>
      text <ปาฐีนา ปาวุสา มจฺฉา พลชา มุญฺชโรหิตาฯ>
    text <๑๒๓>
      text <มจฺฉกจฺฉปสญฺฉนฺนา อโถ ปปฏกาหิ จ>
      text <ปาเรวตา รวิหํสา กุกุตฺถา จ นทีจราฯ>
    text <๑๒๔>
      text <ทินฺทิภา จกฺกวากา จ ปมฺปกา ชีวชีวกา>
      text <กลนฺทกา อุกฺกุสา จ เสนกา อุทฺธรา พหูฯ>
    text <๑๒๕>
      text <โกฏฺฐกา สุกโปตา จ ตุลิยา จมรา พหู>
      text <กาเรนิโย จ ติลกา อุปชีวนฺติ ตํ สรํฯ>
    text <๑๒๖>
      text <สีหา พฺยคฺฆา จ ทีปี จ อจฺฉโกกตรจฺฉกา>
      text <วานรา กินฺนรา เจว ทิสฺสนฺติ มม อสฺสเมฯ>
    text <๑๒๗>
      text <ตานิ คนฺธานิ ฆายนฺโต ภกฺขยนฺโต ผลานหํ>
      text <คนฺโธทกํ ปิวนฺโต จ วสามิ มม อสฺสเมฯ>
    text <๑๒๘>
      text <เอณีมิคา วราหา จ ปสทา ขุทฺทรูปกา>
      text <อคฺคิกา โชติกา เจว วสนฺติ มม อสฺสเมฯ>
    text <๑๒๙>
      text <หํสา โกญฺจา มยูรา จ สาลิกาปิ จ โกกิลา>
      text <มชฺชาริกา พหู ตตฺถ โกสิกา โปฏฺฐสีสกาฯ>
    text <๑๓๐>
      text <ปิสาจา ทานวา เจว กุมฺภณฺฑา รกฺขสา พหู>
      text <ครุฬา ปนฺนคา เจว วสนฺติ มม อสฺสเมฯ>
    text <๑๓๑>
      text <มหานุภาวา อิสโย สนฺตจิตฺตา สมาหิตา>
      text <กมณฺฑลุธรา สพฺเพ อชินุตฺตรวาสนา>
      text <ชฏาภารภริตาว วสนฺติ มม อสฺสเมฯ>
    text <๑๓๒>
      text <ยุคมตฺตญฺจ เปกฺขนฺตา นิปกา สนฺตวุตฺติโน>
      text <ลาภาลาเภน สนฺตุฏฺฐา วสนฺติ มม อสฺสเมฯ>
    text <๑๓๓>
      text <วากจีรํ ธุนนฺตา เต โผเฏนฺตาชินจมฺมกํ>
      text <สพเลหิ อุปตฺถทฺธา คจฺฉนฺติ อมฺพเร ตทาฯ>
    text <๑๓๔>
      text <น เต ทกํ อาหรนฺติ กฏฺฐํ วา อคฺคิทารุกํ>
      text <สยญฺจ อุปสมฺปนฺนา ปาฏิหีรสฺสิทํ ผลํฯ>
    text <๑๓๕>
      text <โลหโทณิํ คเหตฺวาน วนมชฺเฌ วสนฺติ เต>
      text <กุญฺชราว มหานาคา อสมฺภีตาว เกสรีฯ>
    text <๑๓๖>
      text <อญฺเญ คจฺฉนฺติ โคยานํ อญฺเญ ปุพฺพวิเทหกํ>
      text <อญฺเญ จ อุตฺตรกุรุํ สกํ พลมวสฺสิตา ฯ>
    text <๑๓๗>
      text <ตโต ปิณฺฑํ อาหริตฺวา ปริภุญฺชนฺติ เอกโต>
      text <สพฺเพสํ ปกฺกมนฺตานํ อุคฺคเตชาน ตาทินํฯ>
    text <๑๓๘>
      text <อชินจมฺมสทฺเทน วนํ สทฺทายเต ตทา>
      text <เอทิสา เต มหาวีร สิสฺสา อุคฺคตปา มมฯ>
    text <๑๓๙>
      text <ปริวุโต อหํ เตหิ วสามิ มม อสฺสเม>
      text <โตสิตา สกกมฺเมน วินีตาปิ สมาคตาฯ>
    text <๑๔๐>
      text <อาราธยิํสุ มํ เอเต สกกมฺมาภิลาสิโน>
      text <สีลวนฺโต จ นิปกา อปฺปมญฺญาสุ โกวิทาฯ>
    text <๑๔๑>
      text <ปทุมุตฺตโร โลกวิทู อาหุตีนํ ปฏิคฺคโห>
      text <สมยํ สํวิทิตฺวาน อุปคจฺฉิ วินายโกฯ>
    text <๑๔๒>
      text <อุปคนฺตฺวาน สมฺพุทฺโธ อาตาปี นิปโก มุนิ>
      text <ปตฺตํ ปคฺคยฺห สมฺพุทฺโธ ภิกฺขาย มมุปาคมิฯ>
    text <๑๔๓>
      text <อุปาคตํ มหาวีรํ ชลชุตฺตมนายกํ>
      text <ติณสนฺถรํ ปญฺญาเปตฺวา สาลปุปฺเผหิ โอกิริํฯ>
    text <๑๔๔>
      text <นิสาเทตฺวาน สมฺพุทฺธํ หฏฺโฐ สํวิคฺคมานโส>
      text <ขิปฺปํ ปพฺพตมารุยฺห อคฬุํ อคฺคหิํ อหํฯ>
    text <๑๔๕>
      text <กุมฺภมตฺตํ คเหตฺวาน ปนสํ เทวคนฺธิกํ>
      text <ขนฺเธ อาโรปยิตฺวาน อุปคจฺฉิํ วินายกํฯ>
    text <๑๔๖>
      text <ผลํ พุทฺธสฺส ทตฺวาน อคฬุํ อนุลิมฺปหํ>
      text <ปสนฺนจิตฺโต สุมโน พุทฺธเสฏฺฐํ อวนฺทิหํฯ>
    text <๑๔๗>
      text <ปทุมุตฺตโร โลกวิทู อาหุตีนํ ปฏิคฺคโห>
      text <อิสิมชฺเฌ นิสีทิตฺวา อิมา คาถา อภาสถฯ>
    text <๑๔๘>
      text <โย เม ผลญฺจ อคฬุํ อาสนญฺจ อทาสิ เม>
      text <ตมหํ กิตฺตยิสฺสามิ สุณาถ มม ภาสโตฯ>
    text <๑๔๙>
      text <คาเม วา ยทิ วารญฺเญ ปพฺภาเรสุ คุหาสุ วา>
      text <อิมสฺส จิตฺตมญฺญาย นิพฺพตฺติสฺสติ โภชนํฯ>
    text <๑๕๐>
      text <เทวโลเก มนุสฺเส วา อุปปนฺโน อยํ นโร>
      text <โภชเนหิ จ วตฺเถหิ ปริสํ ตปฺปยิสฺสติฯ>
    text <๑๕๑>
      text <อุปปชฺชติ ยํ โยนิํ เทวตฺตํ อถ มานุสํ>
      text <อกฺโขภโภโค หุตฺวาน สํสริสฺสติยํ นโรฯ>
    text <๑๕๒>
      text <ติํสกปฺปสหสฺสานิ เทวโลเก รมิสฺสติ>
      text <สหสฺสกฺขตฺตุํ ราชา จ จกฺกวตฺตี ภวิสฺสติฯ>
    text <๑๕๓>
      text <เอกสตฺตติกฺขตฺตุญฺจ เทวรชฺชํ กริสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๑๕๔>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๑๕๕>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สพฺพาสเว ปริญฺญาย วิหริสฺสตินาสโวฯ>
    text <๑๕๖>
      text <สุลทฺธลาโภ ลทฺโธ เม โยหํ อทฺทกฺขิํ นายกํ>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๑๕๗>
      text <คาเม วา ยทิ วารญฺเญ ปพฺภาเรสุ คุหาสุ วา>
      text <มม สงฺกปฺปมญฺญาย โภชนํ โหติ เม สทาฯ>
    text <๑๕๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๕๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๖๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุปสีโว เถโร อิมา คาถาโย อภาสิตฺถาติฯ>
    stand <อุปสีวตฺเถรสฺสาปทานํ ปญฺจมํฯ>
  text <๖ นนฺทกตฺเถรอปทานํ>
    text <๑๖๑>
      text <มิคลุทฺโท ปุเร อาสิํ อรญฺเญ กานเน อหํ>
      text <ปสทํ มิคเมสนฺโต สยมฺภุํ อทฺทสํ อหํ ฯ>
    text <๑๖๒>
      text <อนุรุทฺโธ นาม สมฺพุทฺโธ สยมฺภู อปราชิโต>
      text <วิเวกกาโม โส ธีโร วนมชฺโฌคหี ตทาฯ>
    text <๑๖๓>
      text <จตุทณฺเฑ คเหตฺวาน จตุฏฺฐาเน ฐเปสหํ>
      text <มณฺฑปํ สุกตํ กตฺวา ปทฺมปุปฺเผหิ ฉาทยิํฯ>
    text <๑๖๔>
      text <มณฺฑปํ ฉาทยิตฺวาน สยมฺภุํ อภิวาทยิํ>
      text <ธนุํ ตตฺเถว นิกฺขิปฺป ปพฺพชิํ อนคาริยํฯ>
    text <๑๖๕>
      text <นจิรํ ปพฺพชิตสฺส พฺยาธิ เม อุทปชฺชถ>
      text <ปุพฺพกมฺมํ สริตฺวาน ตตฺถ กาลงฺกโต อหํฯ>
    text <๑๖๖>
      text <ปุพฺพกมฺเมน สํยุตฺโต ตุสิตํ อคมาสหํ>
      text <ตตฺถ โสณฺณมยํ พฺยมฺหํ นิพฺพตฺตติ ยทิจฺฉกํฯ>
    text <๑๖๗>
      text <สหสฺสยุตฺตํ หยวาหิํ ทิพฺพยานมธิฏฺฐิโต>
      text <อารุหิตฺวาน ตํ ยานํ คจฺฉามหํ ยทิจฺฉกํฯ>
    text <๑๖๘>
      text <ตโต เม นิยฺยมานสฺส เทวภูตสฺส เม สโต>
      text <สมนฺตา โยชนสตํ มณฺฑโป เม ธรียติฯ>
    text <๑๖๙>
      text <สยเนหํ ตุวฏฺฏามิ อจฺฉนฺเน ปุปฺผสนฺถเต>
      text <อนฺตลิกฺขา จ ปทุมา วสฺสนฺเต นิจฺจกาลิกํฯ>
    text <๑๗๐>
      text <มรีจิเก ผนฺทมาเน ตปฺปมาเน จ อาตเป>
      text <น มํ ตาเปติ อาตาโป มณฺฑปสฺส อิทํ ผลํฯ>
    text <๑๗๑>
      text <ทุคฺคติํ สมติกฺกนฺโต อปายา ปิหิตา มม>
      text <มณฺฑเป รุกฺขมูเล วา สนฺตาโป เม น วิชฺชติฯ>
    text <๑๗๒>
      text <มหีสญฺญํ อธิฏฺฐาย โลณโตยํ ตรามหํ>
      text <ตสฺส เม สุกตํ กมฺมํ พุทฺธปูชายิทํ ผลํฯ>
    text <๑๗๓>
      text <อปถมฺปิ ปถํ กตฺวา คจฺฉามิ อนิลญฺชเส>
      text <อโห เม สุกตํ กมฺมํ พุทฺธปูชายิทํ ผลํฯ>
    text <๑๗๔>
      text <ปุพฺเพนิวาสํ ชานามิ ทิพฺพจกฺขุ วิโสธิตํ>
      text <อาสวา เม ปริกฺขีณา พุทฺธปูชายิทํ ผลํฯ>
    text <๑๗๕>
      text <ชหิตา ปุริมา ชาติ พุทฺธสฺส โอรโส อหํ>
      text <ทายาโทมฺหิ จ สทฺธมฺเม พุทฺธปูชายิทํ ผลํฯ>
    text <๑๗๖>
      text <อาราธิโตมฺหิ สุคตํ โคตมํ สกฺยปุงฺควํ>
      text <ธมฺมธโช ธมฺมทายาโท พุทฺธปูชายิทํ ผลํฯ>
    text <๑๗๗>
      text <อุปฏฺฐิตฺวาน สมฺพุทฺธํ โคตมํ สกฺยปุงฺควํ>
      text <ปารงฺคมนิยํ มคฺคํ อปุจฺฉิํ โลกนายกํฯ>
    text <๑๗๘>
      text <อชฺฌิฏฺโฐ กถยี พุทฺโธ คมฺภีรํ นิปุณํ ปทํ>
      text <ตสฺสาหํ ธมฺมํ สุตฺวาน ปตฺโตมฺหิ อาสวกฺขยํฯ>
    text <๑๗๙>
      text <อโห เม สุกตํ กมฺมํ ปริมุตฺโตมฺหิ ชาติยา>
      text <สพฺพาสวปริกฺขีโณ นตฺถิ ทานิ ปุนพฺภโวฯ>
    text <๑๘๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๘๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๘๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นนฺทโก เถโร อิมา คาถาโย อภาสิตฺถาติฯ>
    stand <นนฺทกตฺเถรสฺสาปทานํ ฉฏฺฐํฯ>
  text <๗ เหมกตฺเถรอปทานํ>
    text <๑๘๓>
      text <ปพฺภารกูฏํ นิสฺสาย อโนโม นาม ตาปโส>
      text <อสฺสมํ สุกตํ กตฺวา ปณฺณสาเล วสี ตทาฯ>
    text <๑๘๔>
      text <สิทฺธํ ตสฺส ตโป กมฺมํ สิทฺธิปตฺโต สเก พเล>
      text <สกสามญฺญวิกฺกนฺโต อาตาปี นิปโก มุนิฯ>
    text <๑๘๕>
      text <วิสารโท สสมเย ปรวาเท จ โกวิโท>
      text <ปฏฺโฐ ภูมนฺตลิกฺขมฺหิ อุปฺปาตมฺหิ จ โกวิโทฯ>
    text <๑๘๖>
      text <วีตโสโก นิรารมฺโภ อปฺปาหาโร อโลลุโป>
      text <ลาภาลาเภน สนฺตุฏฺโฐ ฌายี ฌานรโต มุนิฯ>
    text <๑๘๗>
      text <ปิยทสฺสี นาม สมฺพุทฺโธ อคฺโค การุณิโก มุนิ>
      text <สตฺเต ตาเรตุกาโม โส กรุณาย ผรี ตทาฯ>
    text <๑๘๘>
      text <โพธเนยฺยํ ชนํ ทิสฺวา ปิยทสฺสี มหามุนิ>
      text <จกฺกวาฬสหสฺสมฺปิ คนฺตฺวา โอวทเต มุนิฯ>
    text <๑๘๙>
      text <มมุทฺธริตุกาโม โส มมสฺสมมุปาคมิ>
      text <น ทิฏฺโฐ เม ชิโน ปุพฺเพ น สุโตปิ จ กสฺสจิฯ>
    text <๑๙๐>
      text <อุปฺปาตา สุปินา มยฺหํ ลกฺขณา สุปฺปกาสิตา>
      text <ปฏฺโฐ ภูมนฺตลิกฺขมฺหิ นกฺขตฺตปทโกวิโทฯ>
    text <๑๙๑>
      text <โสหํ พุทฺธสฺส สุตฺวาน ตตฺถ จิตฺตํ ปสาทยิํ>
      text <ติฏฺฐนฺโต วา นิสินฺโน วา สรามิ นิจฺจกาลิกํฯ>
    text <๑๙๒>
      text <มยิ เอวํ สรนฺตมฺหิ ภควาปิ อนุสฺสริ>
      text <พุทฺธํ อนุสฺสรนฺตสฺส ปีติ เม โหติ ตาวเทฯ>
    text <๑๙๓>
      text <กาลญฺจ ปุนราคมฺม อุเปสิ มํ มหามุนิ>
      text <สมฺปตฺเตปิ น ชานามิ อยํ พุทฺโธ มหามุนิฯ>
    text <๑๙๔>
      text <อนุกมฺปโก การุณิโก ปิยทสฺสี มหามุนิ>
      text <สญฺชานาเปสิ อตฺตานํ อหํ พุทฺโธ สเทวเกฯ>
    text <๑๙๕>
      text <สญฺชานิตฺวาน สมฺพุทฺธํ ปิยทสฺสิํ มหามุนิํ>
      text <สกํ จิตฺตํ ปสาเทตฺวา อิทํ วจนมพฺรวิํฯ>
    text <๑๙๖>
      text <อญฺเญ ปีเฐ จ ปลฺลงฺเก อาสนฺทีสุ นิสีทเร>
      text <ตุวมฺปิ สพฺพทสฺสาวี นิสีท รตนาสเนฯ>
    text <๑๙๗>
      text <สพฺพรตนมยํ ปีฐํ นิมฺมินิตฺวาน ตาวเท>
      text <ปิยทสฺสิสฺส มุนิโน อทาสิํ อิทฺธินิมฺมิตํฯ>
    text <๑๙๘>
      text <รตเน จ นิสินฺนสฺส ปีฐเก อิทฺธินิมฺมิเต>
      text <กุมฺภมตฺตํ ชมฺพุผลํ อทาสิํ ตาวเท อหํฯ>
    text <๑๙๙>
      text <มม หาสํ ชเนตฺวาน ปริภุญฺชิ มหามุนิ>
      text <ตทา จิตฺตํ ปสาเทตฺวา สตฺถารํ อภิวาทยิํฯ>
    text <๒๐๐>
      text <ปิยทสฺสี ตุ ภควา โลกเชฏฺโฐ นราสโภ>
      text <รตนาสนมาสีโน อิมา คาถา อภาสถฯ>
    text <๒๐๑>
      text <โย เม รตนมยํ ปีฐํ อมตญฺจ ผลํ อทา>
      text <ตมหํ กิตฺตยิสฺสามิ สุณาถ มม ภาสโตฯ>
    text <๒๐๒>
      text <สตฺตสตฺตติ กปฺปานิ เทวโลเก รมิสฺสติ>
      text <ปญฺจสตฺตติกฺขตฺตุญฺจ จกฺกวตฺตี ภวิสฺสติฯ>
    text <๒๐๓>
      text <ทฺวตฺติํสกฺขตฺตุํ เทวินฺโท เทวรชฺชํ กริสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๒๐๔>
      text <โสณฺณมยํ รูปิมยํ ปลฺลงฺกํ สุกตํ พหุํ>
      text <โลหิตงฺคมยญฺเจว ลจฺฉติ รตนามยํฯ>
    text <๒๐๕>
      text <จงฺกมนฺตมฺปิ มนุชํ ปุญฺญกมฺมสมงฺคินํ>
      text <ปลฺลงฺกานิ อเนกานิ ปริวาเรสฺสเร ตทาฯ>
    text <๒๐๖>
      text <กูฏาคารา จ ปาสาทา สยนญฺจ มหารหํ>
      text <อิมสฺส จิตฺตมญฺญาย นิพฺพตฺติสฺสนฺติ ตาวเทฯ>
    text <๒๐๗>
      text <สฏฺฐิ นาคสหสฺสานิ สพฺพาลงฺการภูสิตา>
      text <สุวณฺณกจฺฉา มาตงฺคา เหมกปฺปนวาสสา ฯ>
    text <๒๐๘>
      text <อารูฬฺหา คามณีเยหิ โตมรงฺกุสปาณิภิ>
      text <อิมํ ปริจริสฺสนฺติ รตฺนปีฐสฺสิทํ ผลํฯ>
    text <๒๐๙>
      text <สฏฺฐิ อสฺสสหสฺสานิ สพฺพาลงฺการภูสิตา>
      text <อาชานียาว ชาติยา สินฺธวา สีฆวาหิโนฯ>
    text <๒๑๐>
      text <อารูฬฺหา คามณีเยหิ อิลฺลิยาจาปธาริภิ>
      text <เตปิมํ ปริจริสฺสนฺติ รตฺนปีฐสฺสิทํ ผลํฯ>
    text <๒๑๑>
      text <สฏฺฐิ รถสหสฺสานิ สพฺพาลงฺการภูสิตา>
      text <ทีปา อโถปิ เวยคฺฆา สนฺนทฺธา อุสฺสิตทฺธชาฯ>
    text <๒๑๒>
      text <อารูฬฺหา คามณีเยหิ จาปหตฺเถหิ วมฺมิภิ>
      text <ปริวาเรสฺสนฺติมํ นิจฺจํ รตฺนปีฐสฺสิทํ ผลํฯ>
    text <๒๑๓>
      text <สฏฺฐิ เธนุสหสฺสานิ โทหญฺญา ปุงฺควูสเภ>
      text <วจฺฉเก ชนยิสฺสนฺติ รตฺนปีฐสฺสิทํ ผลํฯ>
    text <๒๑๔>
      text <โสฬสิตฺถิสหสฺสานิ สพฺพาลงฺการภูสิตา>
      text <วิจิตฺตวตฺถาภรณา อามุกฺกมณิกุณฺฑลาฯ>
    text <๒๑๕>
      text <อฬารปมฺหา หสุลา สุสญฺญา ตนุมชฺฌิมา>
      text <ปริวาเรสฺสนฺติมํ นิจฺจํ รตฺนปีฐสฺสิทํ ผลํฯ>
    text <๒๑๖>
      text <อฏฺฐารเส กปฺปสเต โคตโม นาม จกฺขุมา>
      text <ตมนฺธการํ วิธมิตฺวา พุทฺโธ โลเก ภวิสฺสติฯ>
    text <๒๑๗>
      text <ตสฺส ทสฺสนมาคมฺม ปพฺพชิสฺสติกิญฺจโน>
      text <โตสยิตฺวาน สตฺถารํ สาสเนภิรมิสฺสติฯ>
    text <๒๑๘>
      text <ตสฺส ธมฺมํ สุณิตฺวาน กิเลเส ฆาตยิสฺสติ>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๒๑๙>
      text <วีริยํ เม ธุรโธรยฺหํ โยคกฺเขมาธิวาหนํ>
      text <อุตฺตมตฺถํ ปตฺถยนฺโต สาสเน วิหรามหํฯ>
    text <๒๒๐>
      text <อิทํ ปจฺฉิมกํ มยฺหํ จริโม วตฺตเต ภโว>
      text <สพฺพาสวา ปริกฺขีณา นตฺถิ ทานิ ปุนพฺภโวฯ>
    text <๒๒๑>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๒๒>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา เหมโก เถโร อิมา คาถาโย อภาสิตฺถาติ>
    stand <เหมกตฺเถรสฺสาปทานํ สตฺตมํฯ>
    stand <สตฺตรสมํ ภาณวารํฯ>
  text <๘ โตเทยฺยตฺเถรอปทานํ>
    text <๒๒๔>
      text <ราชา อชิตญฺชโย นาม เกตุมตีปุรุตฺตเม>
      text <สูโร วิกฺกมสมฺปนฺโน ปุรมชฺฌาวสี ตทาฯ>
    text <๒๒๕>
      text <ตสฺส รญฺโญ ปมตฺตสฺส อฏวิโย สมุฏฺฐหุํ>
      text <โอตารา ตุณฺฑิกา เจว รฏฺฐํ วิทฺธํสยุํ ตทาฯ>
    text <๒๒๖>
      text <ปจฺจนฺเต กุปิเต ขิปฺปํ สนฺนิปาเตสิรินฺทโม>
      text <ภเฏ เจว พลตฺเถ จ อริํ นิคฺคาหยิ ตทาฯ>
    text <๒๒๗>
      text <หตฺถาโรหา อนีกฏฺฐา สูรา จ จมฺมโยธิโน>
      text <ธนุคฺคหา จ อุคฺคา จ สพฺเพ สนฺนิปตุํ ตทาฯ>
    text <๒๒๘>
      text <อาฬาริกา จ กปฺปกา นฺหาปกา มาลการกา>
      text <สูรา วิชิตสงฺคามา สพฺเพ สนฺนิปตุํ ตทาฯ>
    text <๒๒๙>
      text <ขคฺคหตฺถา จ ปุริสา จาปหตฺถา จ วมฺมิโน>
      text <ลุทฺทา วิชิตสงฺคามา สพฺเพ สนฺนิปตุํ ตทาฯ>
    text <๒๓๐>
      text <ติธาปภินฺนา มาตงฺคา กุญฺชรา สฏฺฐิหายนา>
      text <สุวณฺณกจฺฉาลงฺการา สพฺเพ สนฺนิปตุํ ตทาฯ>
    text <๒๓๑>
      text <ขมา สีตสฺส อุณฺหสฺส อุกฺการุหรณสฺส จ>
      text <โยธาชีวา กตกมฺมา สพฺเพ สนฺนิปตุํ ตทาฯ>
    text <๒๓๒>
      text <สงฺขสทฺทํ เภริสทฺทํ อโถ อุตุช สทฺทกํ>
      text <เอเตหิ เต หาสยนฺตา สพฺเพ สนฺนิปตุํ ตทาฯ>
    text <๒๓๓>
      text <ติสูลโกนฺติมนฺเตหิ จ>
      text <โกฏฺเฏนฺตานํ นิปาเตนฺตา สพฺเพ สนฺนิปตุํ ตทาฯ>
    text <๒๓๔>
      text <กิเมวาตินิสาเมตฺวา สราชา อชิตญฺชโย>
      text <สฏฺฐิ ปาณสหสฺสานิ สูเล อุตฺตาสยิํ ตทาฯ>
    text <๒๓๕>
      text <สทฺทํ มานุสกากํสุ อโห ราชา อธมฺมิโก>
      text <นิรเย ปจฺจมานสฺส กทา อนฺโต ภวิสฺสติฯ>
    text <๒๓๖>
      text <สยเนหํ ตุวฏฺเฏนฺโต ปสฺสามิ นิรเย ตทา>
      text <น สุปามิ ทิวารตฺติํ สูเลน ตชฺชยนฺติ มํฯ>
    text <๒๓๗>
      text <กิํ ปมาเทน รชฺเชน วาหเนน พเลน จ>
      text <น เต ปโหนฺติ ธาเรตุํ ตาปยนฺติ มมํ สทาฯ>
    text <๒๓๘>
      text <กิํ เม ปุตฺเตหิ ทาเรหิ รชฺเชน สกเลน จ>
      text <ยํนูน ปพฺพเชยฺยาหํ คติมคฺคํ วิโสธเยฯ>
    text <๒๓๙>
      text <สฏฺฐิ นาคสหสฺสานิ สพฺพาลงฺการภูสิเต>
      text <สุวณฺณกจฺเฉ มาตงฺเค เหมกปฺปนวาสเสฯ>
    text <๒๔๐>
      text <อารูฬฺเห คามณีเยหิ โตมรงฺกุสปาณิภิ>
      text <สงฺคามาวจเร ฐาเน อนเปกฺโข วิหายหํ>
      text <สกกมฺเมน สนฺตตฺโต นิกฺขมิํ อนคาริยํฯ>
    text <๒๔๑>
      text <สฏฺฐิ อสฺสสหสฺสานิ สพฺพาลงฺการภูสิเต>
      text <อาชานีเยว ชาติยา สินฺธเว สีฆวาหเนฯ>
    text <๒๔๒>
      text <อารูฬฺเห คามณีเยหิ จาปหตฺเถหิ วมฺมิภิ>
      text <ปหาเรตฺวาน เต สพฺเพ นิกฺขมิํ อนคาริยํฯ>
    text <๒๔๓>
      text <สฏฺฐิ รถสหสฺสานิ สพฺพาลงฺการภูสิเต>
      text <ทีเป อโถปิ เวยคฺเฆ สนฺนทฺเธ อุสฺสิตทฺธเช>
      text <เต สพฺเพ ปริหาเรตฺวา ปพฺพชิํ อนคาริยํฯ>
    text <๒๔๔>
      text <สฏฺฐิ เธนุสหสฺสานิ สพฺพา กํสูปธารณา>
      text <ตาโยปิ ฉฑฺฑยิตฺวาน ปพฺพชิํ อนคาริยํฯ>
    text <๒๔๕>
      text <สฏฺฐิ อิตฺถิสหสฺสานิ สพฺพาลงฺการภูสิตา>
      text <วิจิตฺตวตฺถาภรณา อามุกฺกมณิกุณฺฑลาฯ>
    text <๒๔๖>
      text <อฬารปมฺหา หสุลา สุสญฺญา ตนุมชฺฌิมา>
      text <ตา หิตฺวา กนฺทมานาโย ปพฺพชิํ อนคาริยํฯ>
    text <๒๔๗>
      text <สฏฺฐิ คามสหสฺสานิ ปริปุณฺณานิ สพฺพโส>
      text <ฉฑฺฑยิตฺวาน ตํ รชฺชํ ปพฺพชิํ อนคาริยํฯ>
    text <๒๔๘>
      text <นครา นิกฺขมิตฺวาน หิมวนฺตมุปาคมิํ>
      text <ภาคีรถีนทีตีเร อสฺสมํ มาปยิํ อหํฯ>
    text <๒๔๙>
      text <ปณฺณสาลํ กริตฺวาน อคฺยาคารํ อกาสหํ>
      text <อารทฺธวีริโย ปหิตตฺโต วสามิ อสฺสเม อหํฯ>
    text <๒๕๐>
      text <มณฺฑเป รุกฺขมูเล วา สุญฺญาคาเร จ ฌายโต>
      text <น ตุ วิชฺชติ ตาโส เม น ปสฺเส ภยเภรวํฯ>
    text <๒๕๑>
      text <สุเมโธ นาม สมฺพุทฺโธ อคฺโค การุณิโก มุนิ>
      text <ญาณาโลเกน โชตนฺโต โลเก อุปฺปชฺชิ ตาวเทฯ>
    text <๒๕๒>
      text <มม อสฺสมสามนฺตา ยกฺโข อาสิ มหิทฺธิโก>
      text <พุทฺธเสฏฺฐมฺหิ อุปฺปนฺเน อาโรเจสิ มมํ ตทาฯ>
    text <๒๕๓>
      text <พุทฺโธ โลเก สมุปฺปนฺโน สุเมโธ นาม จกฺขุมา>
      text <ตาเรติ ชนตํ สพฺพํ ตมฺปิ โส ตารยิสฺสติฯ>
    text <๒๕๔>
      text <ยกฺขสฺส วจนํ สุตฺวา สํวิคฺโค อาสิ ตาวเท>
      text <พุทฺโธ พุทฺโธติ จินฺเตนฺโต อสฺสมํ ปฏิสามยิํฯ>
    text <๒๕๕>
      text <อคฺคิทารุญฺจ ฉฑฺเฑตฺวา สํสาเมตฺวาน สนฺถตํ>
      text <อสฺสมํ อภิวนฺทิตฺวา นิกฺขมิํ วิปินา อหํฯ>
    text <๒๕๖>
      text <ตโต จนฺทนมาทาย คามา คามํ ปุรา ปุรํ>
      text <เทวเทวํ คเวสนฺโต อุปคจฺฉิํ วินายกํฯ>
    text <๒๕๗>
      text <ภควา ตมฺหิ สมเย สุเมโธ โลกนายโก>
      text <จตุสจฺจํ ปกาเสนฺโต โพเธติ ชนตํ พหุํฯ>
    text <๒๕๘>
      text <อญฺชลิํ ปคฺคเหตฺวาน สีเส กตฺวาน จนฺทนํ>
      text <สมฺพุทฺธํ อภิวาเทตฺวา อิมา คาถา อภาสหํฯ>
    text <๒๕๙>
      text <วสฺสิเก ปุปฺผมานมฺหิ สนฺติเก อุปวายติ>
      text <ตฺวํ วีร คุณคนฺเธน ทิสา สพฺพา ปวายสิฯ>
    text <๒๖๐>
      text <จมฺปเก นาควนิเก อติมุตฺตกเกตเก>
      text <สาเลสุ ปุปฺผมาเนสุ อนุวาตํ ปวายติฯ>
    text <๒๖๑>
      text <ตว คนฺธํ สุณิตฺวาน หิมวนฺตา อิธาคมิํ>
      text <ปูเชมิ ตํ มหาวีร โลกเชฏฺฐ มหายสฯ>
    text <๒๖๒>
      text <วรจนฺทเนนานุลิมฺปิํ สุเมธํ โลกนายกํ>
      text <สกํ จิตฺตํ ปสาเทตฺวา ตุณฺหี อฏฺฐาสิ ตาวเทฯ>
    text <๒๖๓>
      text <สุเมโธ นาม ภควา โลกเชฏฺโฐ นราสโภ>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๒๖๔>
      text <โย เม คุเณ ปกิตฺเตสิ จนฺทนญฺจ อปูชยิ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๒๖๕>
      text <อาเทยฺยวากฺยวจโน พฺรหฺมา อุชุ ปตาปวา>
      text <ปญฺจวีสติกปฺปานิ สปฺปภาโส ภวิสฺสติฯ>
    text <๒๖๖>
      text <ฉพฺพีสติกปฺปสเต เทวโลเก รมิสฺสติ>
      text <สหสฺสกฺขตฺตุํ ราชา จ จกฺกวตฺตี ภวิสฺสติฯ>
    text <๒๖๗>
      text <เตตฺติํสกฺขตฺตุํ เทวินฺโท เทวรชฺชํ กริสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๒๖๘>
      text <ตโต จุโตยํ มนุโช มนุสฺสตฺตํ คมิสฺสติ>
      text <ปุญฺญกมฺเมน สํยุตฺโต พฺรหฺมพนฺธุ ภวิสฺสติฯ>
    text <๒๖๙>
      text <อชฺฌายโก มนฺตธโร ติณฺณํ เวทาน ปารคู>
      text <ติลกฺขเณน สมฺปนฺโน พาวรี นาม พฺราหฺมโณฯ>
    text <๒๗๐>
      text <ตสฺส สิสฺโส ภวิตฺวาน เหสฺสติ มนฺตปารคู>
      text <อุปคนฺตฺวาน สมฺพุทฺธํ โคตมํ สกฺยปุงฺควํฯ>
    text <๒๗๑>
      text <ปุจฺฉิตฺวา นิปุเณ ปญฺเห ภาวยิตฺวาน อญฺชสํ>
      text <สพฺพาสเว ปริญฺญาย วิหริสฺสตินาสโวฯ>
    text <๒๗๒>
      text <ติวิธคฺคิ นิพฺพุตา มยฺหํ ภวา สพฺเพ สมูหตา>
      text <สพฺพาสเว ปริญฺญาย วิหรามิ อนาสโวฯ>
    text <๒๗๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๗๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๗๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โตเทยฺโย เถโร อิมา คาถาโย อภาสิตฺถาติฯ>
    stand <โตเทยฺยตฺเถรสฺสาปทานํ อฏฺฐมํฯ>
  text <๙ ชตุกณฺณิตฺเถรอปทานํ>
    text <๒๗๖>
      text <นคเร หํสวติยา เสฏฺฐิปุตฺโต อโหสหํ>
      text <สมปฺปิโต กามคุเณ ปริจาเรมหํ ตทาฯ>
    text <๒๗๗>
      text <ตโต ปาสาทมารุยฺห มหาโภเค วลญฺชโก>
      text <ตตฺถ นจฺเจหิ คีเตหิ ปริจาเรมหํ ตทาฯ>
    text <๒๗๘>
      text <ตูริยา อาหตา มยฺหํ สมฺมตาฬสมาหิตา>
      text <นจฺจนฺตา อิตฺถิโย สพฺพา หรนฺติเยว เม มโนฯ>
    text <๒๗๙>
      text <เจลาปิกา ลามณิกา กุญฺชวาสี ติมชฺฌิกา>
      text <ลงฺฆิกา โสกชฺฌายี จ ปริวาเรนฺติ มํ สทาฯ>
    text <๒๘๐>
      text <เวตาฬิโน กุมฺภถูนี นฏา จ นจฺจกา พหู>
      text <นฏกา นาฏกา เจว ปริวาเรนฺติ มํ สทาฯ>
    text <๒๘๑>
      text <กปฺปกา นฺหาปกา สูทา มาลาการา สุปาสกา>
      text <ชลฺลา มลฺลา จ เต สพฺเพ ปริวาเรนฺติ มํ สทาฯ>
    text <๒๘๒>
      text <เอเตสุ กีฬมาเนสุ สิกฺขิเต กตุปาสเน>
      text <รตฺตินฺทิวํ น ชานามิ อินฺโทว ติทสงฺคเณฯ>
    text <๒๘๓>
      text <อทฺธิกา ปถิกา สพฺเพ ยาจกา วรกา พหู>
      text <อุปคจฺฉนฺติ เต นิจฺจํ ภิกฺขยนฺตา มมํ ฆรํฯ>
    text <๒๘๔>
      text <สมณา พฺราหฺมณา เจว ปุญฺญกฺเขตฺตา อนุตฺตรา>
      text <วฑฺฒยนฺตา มมํ ปุญฺญํ อาคจฺฉนฺติ มมํ ฆรํฯ>
    text <๒๘๕>
      text <ปฏคา ลฏุกา สพฺเพ นิคณฺฐา ปุปฺผสาฏกา>
      text <เตทณฺฑิกา เอกสิขา อาคจฺฉนฺติ มมํ ฆรํฯ>
    text <๒๘๖>
      text <อาชีวกา วิลุตฺตาวี โคธมฺมา เทวธมฺมิกา>
      text <รโชชลฺลธรา เอเต อาคจฺฉนฺติ มมํ ฆรํฯ>
    text <๒๘๗>
      text <ปริตฺตกา สนฺติปตฺตา โกธปุคฺคนิกา พหู>
      text <ตปสฺสี วนจารี จ อาคจฺฉนฺติ มมํ ฆรํฯ>
    text <๒๘๘>
      text <โอฑฺฑกา ทมิฬา เจว สากุฬา มลวาฬกา>
      text <สวรา โยนกา เจว อาคจฺฉนฺติ มมํ ฆรํฯ>
    text <๒๘๙>
      text <อนฺธกา มุณฺฑกา สพฺเพ โกฏลา หนุวินฺทกา>
      text <อาราวจีนรฏฺฐา จ อาคจฺฉนฺติ มมํ ฆรํฯ>
    text <๒๙๐>
      text <อลสนฺทกา ปลฺลวกา ธมฺมรา นิคฺคมานุสา>
      text <เคหิกา เจตปุตฺตา จ อาคจฺฉนฺติ มมํ ฆรํฯ>
    text <๒๙๑>
      text <มาธุรกา โกสลกา กลิงฺคา หตฺถิโปริกา>
      text <อิสิณฺฑา มกฺกลา เจว อาคจฺฉนฺติ มมํ ฆรํฯ>
    text <๒๙๒>
      text <เจลาวกา อารพฺภา จ โอฆุฬฺหา เมฆลา พหู>
      text <ขุทฺทกา สุทฺทกา เจว อาคจฺฉนฺติ มมํ ฆรํฯ>
    text <๒๙๓>
      text <โรหณา สินฺธวา เจว จิตกา เอกกณฺณิกา>
      text <สุรฏฺฐา อปรนฺตา จ อาคจฺฉนฺติ มมํ ฆรํฯ>
    text <๒๙๔>
      text <สุปฺปารกา กุมารา จ มลฺลโสวณฺณภูมิกา>
      text <วชฺชีตงฺคา จ เต สพฺเพ อาคจฺฉนฺติ มมํ ฆรํฯ>
    text <๒๙๕>
      text <นฬการา เปสการา จมฺมการา จ ตจฺฉกา>
      text <กมฺมารา กุมฺภการา จ อาคจฺฉนฺติ มมํ ฆรํฯ>
    text <๒๙๖>
      text <มณิการา โลหการา โสณฺณการา จ ทุสฺสิกา>
      text <ติปุการา จ เต สพฺเพ อาคจฺฉนฺติ มมํ ฆรํฯ>
    text <๒๙๗>
      text <อุสุการา ภมการา เปสการา จ คนฺธิกา>
      text <รชกา ตุนฺนวายา จ อาคจฺฉนฺติ มมํ ฆรํฯ>
    text <๒๙๘>
      text <เตลิกา กฏฺฐหารา จ อุทหารา จ เปสฺสิกา>
      text <สูปิกา สูปรกฺขา จ อาคจฺฉนฺติ มมํ ฆรํฯ>
    text <๒๙๙>
      text <โทวาริกา อนีกฏฺฐา พนฺธิกา ปุปฺผฉฑฺฑกา>
      text <หตฺถารุหา หตฺถิปาลา อาคจฺฉนฺติ มมํ ฆรํฯ>
    text <๓๐๐>
      text <อานนฺทสฺส มหารญฺโญ มมตฺถสฺส อทาสหํ>
      text <สตฺตวณฺเณน รตเนน อูนตฺถํ ปูรยามหํฯ>
    text <๓๐๑>
      text <เย มยา กิตฺติตา สพฺเพ นานาวณฺณา พหู ชนา>
      text <เตสาหํ จิตฺตมญฺญาย ตปฺปยิํ รตเนนหํฯ>
    text <๓๐๒>
      text <วคฺคูสุ ภาสมานาสุ วชฺชมานาสุ เภริสุ>
      text <สงฺเขสุ ธมยนฺเตสุ สกเคเห รมามหํฯ>
    text <๓๐๓>
      text <ภควา ตมฺหิ สมเย ปทุมุตฺตรนายโก>
      text <วสีสตสหสฺเสหิ ปริกฺขีณาสเวหิ โสฯ>
    text <๓๐๔>
      text <ภิกฺขูหิ สหิโต วีถิํ ปฏิปชฺชิตฺถ จกฺขุมา>
      text <โอภาเสนฺโต ทิสา สพฺพา ทีปรุกฺโขว โชตติฯ>
    text <๓๐๕>
      text <วชฺชนฺติ เภริโย สพฺพา คจฺฉนฺเต โลกนายเก>
      text <ปภา นิทฺธาวเต ตสฺส สตรํสีว อุคฺคโตฯ>
    text <๓๐๖>
      text <กวาฏนฺตริกายาปิ ปวิฏฺเฐน จ รสฺมินา>
      text <อนฺโตฆเรสุ วิปุโล อาโลโก อาสิ ตาวเทฯ>
    text <๓๐๗>
      text <ปภํ ทิสฺวาน พุทฺธสฺส ปาริสชฺเช อโวจหํ>
      text <นิสฺสํสยํ พุทฺธเสฏฺโฐ อิมํ วีถิมุปาคโตฯ>
    text <๓๐๘>
      text <ขิปฺปํ โอรุยฺห ปาสาทา อคมิํ อนฺตราปณํ>
      text <สมฺพุทฺธํ อภิวาเทตฺวา อิทํ วจนมพฺรวิํฯ>
    text <๓๐๙>
      text <อนุกมฺปตุ เม พุทฺโธ ชลชุตฺตมนายโก>
      text <วสีสตสหสฺเสหิ อธิวาเสสิ โส มุนิฯ>
    text <๓๑๐>
      text <นิมนฺเตตฺวาน สมฺพุทฺธํ อภิเนสิํ สกํ ฆรํ>
      text <ตตฺถ อนฺเนน ปาเนน สนฺตปฺเปสิํ มหามุนิํฯ>
    text <๓๑๑>
      text <ภุตฺตาวิํ กาลมญฺญาย พุทฺธเสฏฺฐสฺส ตาทิโน>
      text <สตงฺคิเกน ตูริเยน พุทฺธเสฏฺฐํ อุปฏฺฐหิํฯ>
    text <๓๑๒>
      text <ปทุมุตฺตโร โลกวิทู อาหุตีนํ ปฏิคฺคโห>
      text <อนฺโตฆเร นิสีทิตฺวา อิมา คาถา อภาสถฯ>
    text <๓๑๓>
      text <โย มํ ตูริเยหุปฏฺฐาสิ อนฺนปานญฺจทาสิ เม>
      text <ตมหํ กิตฺตยิสฺสามิ สุณาถ มม ภาสโตฯ>
    text <๓๑๔>
      text <ปหูตภกฺโข หุตฺวาน สหิรญฺโญ สโภชโน>
      text <จตุทีเป เอกรชฺชํ การยิสฺสติยํ นโรฯ>
    text <๓๑๕>
      text <ปญฺจสีเล สมาทาย ทสกมฺมปเถ ตโต>
      text <สมาทาย ปวตฺเตนฺโต ปริสํ สิกฺขาปยิสฺสติฯ>
    text <๓๑๖>
      text <ตูริยสตสหสฺสานิ เภริโย สมลงฺกตา>
      text <วชฺชยิสฺสนฺติมํ นิจฺจํ อุปฏฺฐานสฺสิทํ ผลํฯ>
    text <๓๑๗>
      text <ติํสกปฺปสหสฺสานิ เทวโลเก รมิสฺสติ>
      text <จตุสฏฺฐิกฺขตฺตุํ เทวินฺโท เทวรชฺชํ กริสฺสติฯ>
    text <๓๑๘>
      text <จตุสฏฺฐิกฺขตฺตุํ ราชา จกฺกวตฺตี ภวิสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๓๑๙>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๓๒๐>
      text <อุปปชฺชติ ยํ โยนิํ เทวตฺตํ อถ มานุสํ>
      text <อนูนโภโค หุตฺวาน มนุสฺสตฺตํ คมิสฺสติฯ>
    text <๓๒๑>
      text <อชฺฌายโก ภวิตฺวาน ติณฺณํ เวทาน ปารคู>
      text <อุตฺตมตฺถํ คเวสนฺโต จริสฺสติ มหิํ อิมํฯ>
    text <๓๒๒>
      text <โส ปจฺฉา ปพฺพชิตฺวาน สุกฺกมูเลน โจทิโต>
      text <โคตมสฺส ภควโต สาสเนภิรมิสฺสติฯ>
    text <๓๒๓>
      text <อาราธยิตฺวาน สมฺพุทฺธํ โคตมํ สกฺยปุงฺควํ>
      text <กิเลเส ฌาปยิตฺวาน อรหายํ ภวิสฺสติฯ>
    text <๓๒๔>
      text <วิปิเน พฺยคฺฆราชาว มิคราชาว เกสรี>
      text <อภีโต วิหรามชฺช สกฺยปุตฺตสฺส สาสเนฯ>
    text <๓๒๕>
      text <เทวโลเก มนุสฺเส วา ทลิทฺเท ทุคฺคติมฺหิ วา>
      text <นิพฺพตฺติํ เม น ปสฺสามิ อุปฏฺฐานสฺสิทํ ผลํฯ>
    text <๓๒๖>
      text <วิเวกมนุยุตฺโตมฺหิ อุปสนฺโต นิรูปธิ>
      text <นาโคว พนฺธนํ เฉตฺวา วิหรามิ อนาสโวฯ>
    text <๓๒๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๒๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ชตุกณฺณิตฺเถโร อิมา คาถาโย อภาสิตฺถาติฯ>
    stand <ชตุกณฺณิตฺเถรสฺสาปทานํ นวมํฯ>
  text <๑๐ อุเทนตฺเถรอปทานํ>
    text <๓๓๐>
      text <หิมวนฺตสฺสาวิทูเร ปทุโม นาม ปพฺพโต>
      text <อสฺสโม สุกโต มยฺหํ ปณฺณสาลา สุมาปิตาฯ>
    text <๓๓๑>
      text <นทิโย สนฺทเร ตตฺถ สุปติตฺถา มโนรมา>
      text <อจฺโฉทกา สีตชลา สนฺทเร นทิโย สทาฯ>
    text <๓๓๒>
      text <ปาฐีนา ปาวุสา มจฺฉา พลชา มุญฺชโรหิตา>
      text <โสเภนฺตา นทิโย เอเต วสนฺติ นทิยา สทาฯ>
    text <๓๓๓>
      text <อมฺพชมฺพูหิ สญฺฉนฺนา กเรริติลกา ตถา>
      text <อุทฺทาลกา ปาฏลิโย โสเภนฺติ มม อสฺสมํฯ>
    text <๓๓๔>
      text <องฺโกลกา พิมฺพิชาลา มายาการี จ ปุปฺผิตา>
      text <คนฺเธน อุปวายนฺตา โสเภนฺติ มม อสฺสมํฯ>
    text <๓๓๕>
      text <อติมุตฺตา สตฺตลิกา นาคา สาลา จ ปุปฺผิตา>
      text <ทิพฺพคนฺธํ สมฺปวนฺตา โสเภนฺติ มม อสฺสมํฯ>
    text <๓๓๖>
      text <โกสมฺพา สฬลา นีปา อฏฺฐงฺคาปิ จ ปุปฺผิตา>
      text <ทิพฺพคนฺธํ สมฺปวนฺตา โสเภนฺติ มม อสฺสมํฯ>
    text <๓๓๗>
      text <หรีตกา อามลกา อมฺพชมฺพุวิภีตกา>
      text <โกลา ภลฺลาตกา พิลฺลา ผลานิ พหุ อสฺสเมฯ>
    text <๓๓๘>
      text <กลมฺพา กนฺทลี ตตฺถ ปุปฺผนฺติ มม อสฺสเม>
      text <ทิพฺพคนฺธํ สมฺปวนฺตา โสเภนฺติ มม อสฺสมํฯ>
    text <๓๓๙>
      text <อโสกปิณฺฑิวารี จ นิมฺพรุกฺขา จ ปุปฺผิตา>
      text <ทิพฺพคนฺธํ สมฺปวนฺตา โสเภนฺติ มม อสฺสมํฯ>
    text <๓๔๐>
      text <ปุนฺนาคา คิริปุนฺนาคา ติมิรา ตตฺถ ปุปฺผิตา>
      text <ทิพฺพคนฺธํ สมฺปวนฺตา โสเภนฺติ มม อสฺสมํฯ>
    text <๓๔๑>
      text <นิคฺคุณฺฑี สิรินิคฺคุณฺฑี จมฺปรุกฺเขตฺถ ปุปฺผิตา>
      text <ทิพฺพคนฺธํ สมฺปวนฺตา โสเภนฺติ มม อสฺสมํฯ>
    text <๓๔๒>
      text <อวิทูเร โปกฺขรณี จกฺกวากูปกูชิตา>
      text <มนฺทาลเกหิ สญฺฉนฺนา ปทุมุปฺปลเกหิ จฯ>
    text <๓๔๓>
      text <อจฺโฉทกา สีตชลา สุปติตฺถา มโนรมา>
      text <อจฺฉา ผลิกสมานา โสเภนฺติ มม อสฺสมํฯ>
    text <๓๔๔>
      text <ปทุมา ปุปฺผเร ตตฺถ ปุณฺฑรีกา จ อุปฺปลา>
      text <มนฺทาลเกหิ สญฺฉนฺนา โสเภนฺติ มม อสฺสมํฯ>
    text <๓๔๕>
      text <ปาฐีนา ปาวุสา มจฺฉา พลชา มุญฺชโรหิตา>
      text <วิจรนฺตาว เต ตตฺถ โสเภนฺติ มม อสฺสมํฯ>
    text <๓๔๖>
      text <กุมฺภีลา สุสุมารา จ กจฺฉปา จ คหา พหู>
      text <โอคหา อชครา จ โสเภนฺติ มม อสฺสมํฯ>
    text <๓๔๗>
      text <ปาเรวตา รวิหํสา จกฺกวากา นทีจรา>
      text <ทินฺทิภา สาฬิกา เจตฺถ โสเภนฺติ มม อสฺสมํฯ>
    text <๓๔๘>
      text <นยิตา อมฺพคนฺธี จ เกตกา ตตฺถ ปุปฺผิตา>
      text <ทิพฺพคนฺธํ สมฺปวนฺตา โสเภนฺติ มม อสฺสมํฯ>
    text <๓๔๙>
      text <สีหา พฺยคฺฆา จ ทีปี จ อจฺฉโกกตรจฺฉกา>
      text <อนุสญฺจรนฺตา ปวเน โสเภนฺติ มม อสฺสมํฯ>
    text <๓๕๐>
      text <ชฏาภาเรน ภริตา อชินุตฺตรวาสนา>
      text <อนุสญฺจรนฺตา ปวเน โสเภนฺติ มม อสฺสมํฯ>
    text <๓๕๑>
      text <อชินานิธรา เอเต นิปกา สนฺตวุตฺติโน>
      text <อปฺปาหาราว เต สพฺเพ โสเภนฺติ มม อสฺสมํฯ>
    text <๓๕๒>
      text <ขาริภารํ คเหตฺวาน อชฺโฌคยฺห วนํ ตทา>
      text <มูลผลานิ ภุญฺชนฺตา วสนฺติ อสฺสเม ตทาฯ>
    text <๓๕๓>
      text <น เต ทารุํ อาหรนฺติ อุทกํ ปาทโธวนํ>
      text <สพฺเพสํ อานุภาเวน สยเมวาหรียติฯ>
    text <๓๕๔>
      text <จุลฺลาสีติสหสฺสานิ อิสเยตฺถ สมาคตา>
      text <สพฺเพว ฌายิโน เอเต อุตฺตมตฺถคเวสกาฯ>
    text <๓๕๕>
      text <ตปสฺสิโน พฺรหฺมจารี โจเทนฺตา อปฺปนาว เต>
      text <อมฺพราวจรา สพฺเพ วสนฺติ อสฺสเม ตทาฯ>
    text <๓๕๖>
      text <ปญฺจาหํ สนฺนิปตนฺติ เอกคฺคา สนฺตวุตฺติโน>
      text <อญฺโญญฺญํ อภิวาเทตฺวา ปกฺกมนฺติ ทิสามุขาฯ>
    text <๓๕๗>
      text <ปทุมุตฺตโร นาม ชิโน สพฺพธมฺมาน ปารคู>
      text <ตมนฺธการํ วิธมํ อุปฺปชฺชิ ตาวเท ชิโนฯ>
    text <๓๕๘>
      text <มม อสฺสมสามนฺตา ยกฺโข อาสิ มหิทฺธิโก>
      text <โส เม สํสิตฺถ สมฺพุทฺธํ ชลชุตฺตมนายกํฯ>
    text <๓๕๙>
      text <เอส พุทฺโธ สมุปฺปนฺโน ปทุมุตฺตโร มหามุนิ>
      text <ขิปฺปํ คนฺตฺวาน สมฺพุทฺธํ ปยิรูปาส มาริสฯ>
    text <๓๖๐>
      text <ยกฺขสฺส วจนํ สุตฺวา วิปฺปสนฺเนน เจตสา>
      text <อสฺสมํ สํสาเมตฺวาน นิกฺขมิํ วิปินา ตทาฯ>
    text <๓๖๑>
      text <เจเฬว ฑยฺหมานมฺหิ นิกฺขมิตฺวาน อสฺสมา>
      text <เอกรตฺติํ นิวาเสตฺวา อุปคจฺฉิํ วินายกํฯ>
    text <๓๖๒>
      text <ปทุมุตฺตโร โลกวิทู อาหุตีนํ ปฏิคฺคโห>
      text <จตุสจฺจํ ปกาเสนฺโต เทเสสิ อมตํ ปทํฯ>
    text <๓๖๓>
      text <สุผุลฺลํ ปทุมํ คยฺห อุปคนฺตฺวา มเหสิโน>
      text <ปสนฺนจิตฺโต สุมโน พุทฺธสฺส อภิโรปยิํฯ>
    text <๓๖๔>
      text <ปูชยิตฺวาน สมฺพุทฺธํ ชลชุตฺตมนายกํ>
      text <เอกํสํ อชินํ กตฺวา สนฺถวิํ โลกนายกํฯ>
    text <๓๖๕>
      text <เยน ญาเณน สมฺพุทฺโธ วสตีห อนาสโว>
      text <ตํ ญาณํ กิตฺตยิสฺสามิ สุณาถ มม ภาสโตฯ>
    text <๓๖๖>
      text <สํสารโสตํ ฉินฺทิตฺวา ตาเรสิ สพฺพปาณินํ>
      text <ตว ธมฺมํ สุณิตฺวาน ตณฺหาโสตํ ตรนฺติ เตฯ>
    text <๓๖๗>
      text <ตุวํ สตฺถา จ เกตุ จ ธโช ยูโป จ ปาณินํ>
      text <ปรายโณ ปติฏฺฐา จ ทีโป จ ทฺวิปทุตฺตม ฯ>
    text <๓๖๘>
      text <ยาวตา คณิโน โลเก สตฺถวาหา ปวุจฺจเร>
      text <ตุวํ อคฺโคสิ สพฺพญฺญุ ตว อนฺโตคธาว เตฯ>
    text <๓๖๙>
      text <ตว ญาเณน สพฺพญฺญุ ตาเรสิ ชนตํ พหุํ>
      text <ตว ทสฺสนมาคมฺม ทุกฺขสฺสนฺตํ กริสฺสเรฯ>
    text <๓๗๐>
      text <เย เกจิเม คนฺธชาตา โลเก วายนฺติ จกฺขุม>
      text <ตว คนฺธสโม นตฺถิ ปุญฺญกฺเขตฺเต มหามุเนฯ>
    text <๓๗๑>
      text <ติรจฺฉานโยนิํ นิรยํ ปริโมเจสิ จกฺขุม>
      text <อสงฺขตํ ปทํ สนฺตํ เทเสสิ ตฺวํ มหามุเนฯ>
    text <๓๗๒>
      text <ปทุมุตฺตโร โลกวิทู อาหุตีนํ ปฏิคฺคโห>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๓๗๓>
      text <โย เม ญาณํ อปูเชสิ ปสนฺโน เสหิ ปาณิภิ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๓๗๔>
      text <ติํสกปฺปสหสฺสานิ เทวโลเก รมิสฺสติ>
      text <สหสฺสกฺขตฺตุํ ราชา จ จกฺกวตฺตี ภวิสฺสติฯ>
    text <๓๗๕>
      text <สุลทฺธลาภํ ลทฺโธมฺหิ โตสยิตฺวาน สุพฺพตํ>
      text <สพฺพาสเว ปริญฺญาย วิหรามิ อนาสโวฯ>
    text <๓๗๖>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๗๗>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๗๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <เมตฺเตยฺโย ปุณฺณโก เถโร เมตฺตคู โธตโกปิ จ>
      text <อุปสิโว จ นนฺโท จ เหมโก สตฺตโม ตหิํฯ>
      text <โตเทยฺโย ชตุกณฺณี จ อุเทโน จ มหายโส>
      text <ตีณิ คาถาสตาเนตฺถ อสีติ ตีณิ จุตฺตริํฯ>
    text <อิตฺถํ สุทํ อายสฺมา อุเทโน เถโร อิมา คาถาโย อภาสิตฺถาติฯ>
    stand <อุเทนตฺเถรสฺสาปทานํ ทสมํฯ>
    stand <เมตฺเตยฺยวคฺโค เอกจตฺตาลีสโมฯ>
    text <ตสฺสุทฺทานํ>
