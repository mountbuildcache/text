text <๓๙ อวฏผลวคฺโค>
  text <๑ อวฏผลทายกตฺเถรอปทานํ>
    text <๑>
      text <สตรํสิ นาม ภควา สยมฺภู อปราชิโต>
      text <วิเวกกาโม สมฺพุทฺโธ โคจรายาภินิกฺขมิฯ>
    text <๒>
      text <ผลหตฺโถ อหํ ทิสฺวา อุปคจฺฉิํ นราสภํ>
      text <ปสนฺนจิตฺโต สุมโน อวฏํ อททิํ ผลํฯ>
    text <๓>
      text <จตุนฺนวุติโต กปฺเป ยํ ผลมททิํ อหํ>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๔>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๕>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๖>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา อวฏผลทายโก เถโร อิมา คาถาโย อภาสิตฺถาติฯ>
    stand <อวฏผลทายกตฺเถรสฺสาปทานํ ปฐมํฯ>
  text <๒ ลพุชทายกตฺเถรอปทานํ>
    text <๗>
      text <นคเร พนฺธุมติยา อาสิํ อารามิโก ตทา>
      text <อทฺทสํ วิรชํ พุทฺธํ คจฺฉนฺตํ อนิลญฺชเสฯ>
    text <๘>
      text <ลพุชสฺส ผลํ คยฺห พุทฺธเสฏฺฐสฺสทาสหํ>
      text <อากาเส ฐิตโก สนฺโต ปฏิคณฺหิ มหายโสฯ>
    text <๙>
      text <วิตฺติสญฺชนนํ มยฺหํ ทิฏฺฐธมฺมสุขาวหํ>
      text <ผลํ พุทฺธสฺส ทตฺวาน วิปฺปสนฺเนน เจตสาฯ>
    text <๑๐>
      text <อธิคจฺฉิํ ตทา ปีติํ วิปุลญฺจ สุขุตฺตมํ>
      text <อุปฺปชฺชเตว รตนํ นิพฺพตฺตสฺส ตหิํ ตหิํฯ>
    text <๑๑>
      text <เอกนวุติโต กปฺเป ยํ ผลมททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๑๒>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๓>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ลพุชทายโก เถโร อิมา คาถาโย อภาสิตฺถาติฯ>
    stand <ลพุชทายกตฺเถรสฺสาปทานํ ทุติยํฯ>
  text <๓ อุทุมฺพรผลทายกตฺเถรอปทานํ>
    text <๑๕>
      text <วินตานทิยา ตีเร วิหาสิ ปุริสุตฺตโม>
      text <อทฺทสํ วิรชํ พุทฺธํ เอกคฺคํ สุสมาหิตํฯ>
    text <๑๖>
      text <ตสฺมิํ ปสนฺนมานโส กิเลสมลโธวเน>
      text <อุทุมฺพรผลํ คยฺห พุทฺธเสฏฺฐสฺสทาสหํฯ>
    text <๑๗>
      text <เอกนวุติโต กปฺเป ยํ ผลมททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๑๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุทุมฺพรผลทายโก เถโร อิมา คาถาโย อภาสิตฺถาติฯ>
    stand <อุทุมฺพรผลทายกตฺเถรสฺสาปทานํ ตติยํฯ>
  text <๔ ปิลกฺขผลทายกตฺเถรอปทานํ>
    text <๒๑>
      text <วนนฺตเร พุทฺธํ ทิสฺวา อตฺถทสฺสิํ มหายสํ>
      text <ปสนฺนจิตฺโต สุมโน ปิลกฺขสฺสาททิํ ผลํ ฯ>
    text <๒๒>
      text <อฏฺฐารเส กปฺปสเต ยํ ผลมททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๒๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปิลกฺขผลทายโก เถโร อิมา คาถาโย อภาสิตฺถาติฯ>
    stand <ปิลกฺขผลทายกตฺเถรสฺสาปทานํ จตุตฺถํฯ>
  text <๕ ผารุสผลทายกตฺเถรอปทานํ>
    text <๒๖>
      text <สุวณฺณวณฺณํ สมฺพุทฺธํ อาหุตีนํ ปฏิคฺคหํ>
      text <รถิยํ ปฏิปชฺชนฺตํ ผารุสผลมทาสหํฯ>
    text <๒๗>
      text <เอกนวุติโต กปฺเป ยํ ผลมททิํ อหํ>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๒๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ผารุสผลทายโก เถโร อิมา คาถาโย อภาสิตฺถาติฯ>
    stand <ผารุสผลทายกตฺเถรสฺสาปทานํ ปญฺจมํฯ>
  text <๖ วลฺลิผลทายกตฺเถรอปทานํ>
    text <๓๑>
      text <สพฺเพ ชนา สมาคมฺม อคมิํสุ วนํ ตทา>
      text <ผลมนฺเวสมานา เต อลภิํสุ ผลํ ตทาฯ>
    text <๓๒>
      text <ตตฺถทฺทสาสิํ สมฺพุทฺธํ สยมฺภุํ อปราชิตํ>
      text <ปสนฺนจิตฺโต สุมโน วลฺลิผลมทาสหํฯ>
    text <๓๓>
      text <เอกตฺติํเส อิโต กปฺเป ยํ ผลมททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๓๔>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๕>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา วลฺลิผลทายโก เถโร อิมา คาถาโย อภาสิตฺถาติฯ>
    stand <วลฺลิผลทายกตฺเถรสฺสาปทานํ ฉฏฺฐํฯ>
  text <๗ กทลิผลทายกตฺเถรอปทานํ>
    text <๓๗>
      text <กณิการํว ชลิตํ ปุณฺณมาเยว จนฺทิมํ>
      text <ชลนฺตํ ทีปรุกฺขํว อทฺทสํ โลกนายกํฯ>
    text <๓๘>
      text <กทลิผลํ ปคฺคยฺห อทาสิํ สตฺถุโน อหํ>
      text <ปสนฺนจิตฺโต สุมโน วนฺทิตฺวาน อปกฺกมิํฯ>
    text <๓๙>
      text <เอกตฺติํเส อิโต กปฺเป ยํ ผลมททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๔๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กทลิผลทายโก เถโร อิมา คาถาโย อภาสิตฺถาติฯ>
    stand <กทลิผลทายกตฺเถรสฺสาปทานํ สตฺตมํฯ>
  text <๘ ปนสผลทายกตฺเถรอปทานํ>
    text <๔๓>
      text <อชฺชุโน นาม สมฺพุทฺโธ หิมวนฺเต วสี ตทา>
      text <จรเณน จ สมฺปนฺโน สมาธิกุสโล มุนิฯ>
    text <๔๔>
      text <กุมฺภมตฺตํ คเหตฺวาน ปนสํ ชีวชีวกํ>
      text <ฉตฺตปณฺเณ ฐเปตฺวาน อทาสิํ สตฺถุโน อหํฯ>
    text <๔๕>
      text <เอกตฺติํเส อิโต กปฺเป ยํ ผลมททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๔๖>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๗>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปนสผลทายโก เถโร อิมา คาถาโย อภาสิตฺถาติฯ>
    stand <ปนสผลทายกตฺเถรสฺสาปทานํ อฏฺฐมํฯ>
  text <๙ โสณโกฏิวีสตฺเถรอปทานํ>
    text <๔๙>
      text <วิปสฺสิโน ปาวจเน เอกํ เลณํ มยา กตํ>
      text <จาตุทฺทิสสฺส สงฺฆสฺส พนฺธุมาราชธานิยาฯ>
    text <๕๐>
      text <ทุสฺเสหิ ภูมิํ เลณสฺส สนฺถริตฺวา ปริจฺจชิํ>
      text <อุทคฺคจิตฺโต สุมโน อกาสิํ ปณิธิํ ตทาฯ>
    text <๕๑>
      text <อาราธเยยฺยํ สมฺพุทฺธํ ปพฺพชฺชญฺจ ลเภยฺยหํ>
      text <อนุตฺตรญฺจ นิพฺพานํ ผุเสยฺยํ สนฺติมุตฺตมํฯ>
    text <๕๒>
      text <เตเนว สุกฺกมูเลน กปฺเป นวุติ สํสริํ>
      text <เทวภูโต มนุสฺโส จ กตปุญฺโญ วิโรจหํฯ>
    text <๕๓>
      text <ตโต กมฺมาวเสเสน อิธ ปจฺฉิมเก ภเว>
      text <จมฺปายํ อคฺคเสฏฺฐิสฺส ชาโตมฺหิ เอกปุตฺตโกฯ>
    text <๕๔>
      text <ชาตมตฺตสฺส เม สุตฺวา ปิตุ ฉนฺโท อยํ อหุ>
      text <ททามหํ กุมารสฺส วีสโกฏี อนูนกาฯ>
    text <๕๕>
      text <จตุรงฺคุลา จ เม โลมา ชาตา ปาทตเล อุโภ>
      text <สุขุมา มุทุสมฺผสฺสา ตูลาปิจุสมา สุภาฯ>
    text <๕๖>
      text <อตีตา นวุติ กปฺปา อยํ เอโก จ อุตฺตริ>
      text <นาภิชานามิ นิกฺขิตฺเต ปาเท ภูมฺยา อสนฺถเตฯ>
    text <๕๗>
      text <อาราธิโต เม สมฺพุทฺโธ ปพฺพชิํ อนคาริยํ>
      text <อรหตฺตญฺจ เม ปตฺตํ สีติภูโตมฺหิ นิพฺพุโตฯ>
    text <๕๘>
      text <อคฺโค อารทฺธวีริยานํ นิทฺทิฏฺโฐ สพฺพทสฺสินา>
      text <ขีณาสโวมฺหิ อรหา ฉฬภิญฺโญ มหิทฺธิโกฯ>
    text <๕๙>
      text <เอกนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ เลณทานสฺสิทํ ผลํฯ>
    text <๖๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๖๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๖๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <๖๓>
      text <เถโร โกฏิวีโส โสโณ ภิกฺขุสงฺฆสฺส อคฺคโต>
      text <ปญฺหํ ปุฏฺโฐ วิยากาสิ อโนตตฺเต มหาสเรติฯ>
    text <อิตฺถํ สุทํ อายสฺมา โสโณ โกฏิวีโส เถโร อิมา คาถาโย อภาสิตฺถาติฯ>
    stand <โสณโกฏิวีสตฺเถรสฺสาปทานํ นวมํฯ>
  text <๑๐ ปุพฺพกมฺมปิโลติกพุทฺธอปทานํ>
    text <๖๔>
      text <อโนตตฺตสราสนฺเน รมณีเย สิลาตเล>
      text <นานารตนปชฺโชเต นานาคนฺธวนนฺตเรฯ>
    text <๖๕>
      text <มหตา ภิกฺขุสงฺเฆน ปเรโต โลกนายโก>
      text <อาสีโน พฺยากรี ตตฺถ ปุพฺพกมฺมานิ อตฺตโนฯ>
    text <๖๖>
      text <สุณาถ ภิกฺขโว มยฺหํ ยํ กมฺมํ ปกตํ มยา>
      text <ปิโลติกสฺส กมฺมสฺส พุทฺธตฺเตปิ วิปจฺจติ ฯ>
    stand <๑>
    text <๖๗>
      text <มุนาฬิ นามหํ ธุตฺโต ปุพฺเพ อญฺญาสุ ชาติสุ>
      text <ปจฺเจกพุทฺธํ สุรภิํ อพฺภาจิกฺขิํ อทูสกํฯ>
    text <๖๘>
      text <เตน กมฺมวิปาเกน นิรเย สํสริํ จิรํ>
      text <พหูวสฺสสหสฺสานิ ทุกฺขํ เวเทสิ เวทนํฯ>
    text <๖๙>
      text <เตน กมฺมาวเสเสน อิธ ปจฺฉิมเก ภเว>
      text <อพฺภกฺขานํ มยา ลทฺธํ สุนฺทริกาย การณาฯ>
    stand <๒>
    text <๗๐>
      text <สพฺพาภิภุสฺส พุทฺธสฺส นนฺโท นามาสิ สาวโก>
      text <ตํ อพฺภกฺขาย นิรเย จิรํ สํสริตํ มยาฯ>
    text <๗๑>
      text <ทสวสฺสสหสฺสานิ นิรเย สํสริํ จิรํ>
      text <มนุสฺสภาวํ ลทฺธาหํ อพฺภกฺขานํ พหุํ ลภิํฯ>
    text <๗๒>
      text <เตน กมฺมาวเสเสน จิญฺจมานวิกา มมํ>
      text <อพฺภาจิกฺขิ อภูเตน ชนกายสฺส อคฺคโตฯ>
    stand <๓>
    text <๗๓>
      text <พฺราหฺมโณ สุตวา อาสิํ อหํ สกฺกตปูชิโต>
      text <มหาวเน ปญฺจสเต มนฺเต วาเจมิ มาณเวฯ>
    text <๗๔>
      text <ตตฺถาคโต อิสิ ภีโม ปญฺจาภิญฺโญ มหิทฺธิโก>
      text <ตํ จาหํ อาคตํ ทิสฺวา อพฺภาจิกฺขิํ อทูสกํฯ>
    text <๗๕>
      text <ตโตหํ อวจํ สิสฺเส กามโภคี อยํ อิสิ>
      text <มยฺหมฺปิ ภาสมานสฺส อนุโมทิํสุ มาณวาฯ>
    text <๗๖>
      text <ตโต มาณวกา สพฺเพ ภิกฺขมานํ กุเล กุเล>
      text <มหาชนสฺส อาหํสุ กามโภคี อยํ อิสิฯ>
    text <๗๗>
      text <เตน กมฺมวิปาเกน ปญฺจ ภิกฺขุสตา อิเม>
      text <อพฺภกฺขานํ ลภุํ สพฺเพ สุนฺทริกาย การณาฯ>
    stand <๔>
    text <๗๘>
      text <เวมาตุภาตรํ ปุพฺเพ ธนเหตุ หนิํ อหํ>
      text <ปกฺขิปิํ คิริทุคฺคสฺมิํ สิลาย จ อปิํสยิํฯ>
    text <๗๙>
      text <เตน กมฺมวิปาเกน เทวทตฺโต สิลํ ขิปิ>
      text <องฺคุฏฺฐํ ปิํสยี ปาเท มม ปาสาณสกฺขราฯ>
    stand <๕>
    text <๘๐>
      text <ปุเรหํ ทารโก หุตฺวา กีฬมาโน มหาปเถ>
      text <ปจฺเจกพุทฺธํ ทิสฺวาน มคฺเค สกลิกํ ขิปิํ ฯ>
    text <๘๑>
      text <เตน กมฺมวิปาเกน อิธ ปจฺฉิมเก ภเว>
      text <วธตฺถํ มํ เทวทตฺโต อภิมาเร ปโยชยิฯ>
    stand <๖>
    text <๘๒>
      text <หตฺถาโรโห ปุเร อาสิํ ปจฺเจกมุนิมุตฺตมํ>
      text <ปิณฺฑาย วิจรนฺตํ ตํ อาสาเทสิํ คเชนหํฯ>
    text <๘๓>
      text <เตน กมฺมวิปาเกน ภนฺโต นาฬาคิรี คโช>
      text <คิริพฺพเช ปุรวเร ทารุโณ สมุปาคมิ ฯ>
    stand <๗>
    text <๘๔>
      text <ราชาหํ ปตฺถิโว อาสิํ สตฺติยา ปุริสํ หนิํ>
      text <เตน กมฺมวิปาเกน นิรเย ปจฺจิสํ ภุสํฯ>
    text <๘๕>
      text <กมฺมุโน ตสฺส เสเสน อิทานิ สกลํ มม>
      text <ปาเท ฉวิํ ปกปฺเปสิ น หิ กมฺมํ วินสฺสติฯ>
    stand <๘>
    text <๘๖>
      text <อหํ เกวฏฺฏคามสฺมิํ อหุํ เกวฏฺฏทารโก>
      text <มจฺฉเก ฆาติเต ทิสฺวา ชนยิํ โสมนสฺสกํ ฯ>
    text <๘๗>
      text <เตน กมฺมวิปาเกน สีสทุกฺขํ อหู มม>
      text <สพฺเพ สกฺกา จ หญฺญิํสุ ยทา หนิ วิฏฏูโภ ฯ>
    stand <๙>
    text <๘๘>
      text <ผุสฺสสฺสาหํ ปาวจเน สาวเก ปริภาสยิํ>
      text <ยวํ ขาทถ ภุญฺชถ มา จ ภุญฺชถ สาลโยฯ>
    text <๘๙>
      text <เตน กมฺมวิปาเกน เตมาสํ ขาทิตํ ยวํ>
      text <นิมนฺติโต พฺราหฺมเณน เวรญฺชายํ วสิํ ตทาฯ>
    stand <๑๐>
    text <๙๐>
      text <นิพฺพุทฺเธ วตฺตมานมฺหิ มลฺลปุตฺตํ นิเหฐยิํ>
      text <เตน กมฺมวิปาเกน ปิฏฺฐิทุกฺขํ อหู มมฯ>
    stand <๑๑>
    text <๙๑>
      text <ติกิจฺฉโก อหํ อาสิํ เสฏฺฐิปุตฺตํ วิเรจยิํ>
      text <เตน กมฺมวิปาเกน โหติ ปกฺขนฺทิกา มมฯ>
    stand <๑๒>
    text <๙๒>
      text <อวจาหํ โชติปาโล สุคตํ กสฺสปํ ตทา>
      text <กุโต นุ โพธิ มุณฺฑสฺส โพธิ ปรมทุลฺลภาฯ>
    text <๙๓>
      text <เตน กมฺมวิปาเกน อจริํ ทุกฺกรํ พหุํ>
      text <ฉพฺพสฺสานุรุเวฬายํ ตโต โพธิมปาปุณิํฯ>
    text <๙๔>
      text <นาหํ เอเตน มคฺเคน ปาปุณิํ โพธิมุตฺตมํ>
      text <กุมฺมคฺเคน คเวสิสฺสํ ปุพฺพกมฺเมน วาริโตฯ>
    text <๙๕>
      text <ปุญฺญปาปปริกฺขีโณ สพฺพสนฺตาปวชฺชิโต>
      text <อโสโก อนุปายาโส นิพฺพายิสฺสมนาสโวฯ>
    text <๙๖>
      text <เอวํ ชิโน วิยากาสิ ภิกฺขุสงฺฆสฺส อคฺคโต>
      text <สพฺพาภิญฺญาพลปฺปตฺโต อโนตตฺเต มหาสเรติฯ>
      text <อวฏํ ลพุชญฺเจว อุทุมฺพรปิลกฺขุ จ>
      text <ผารุ วลฺลี จ กทลี ปนโส โกฏิวีสโกฯ>
      text <ปุพฺพกมฺมปิโลติ จ อปทานํ มเหสิโน>
      text <คาถาโย เอกนวุติ คณิตาโย วิภาวิภิฯ>
    text <อิตฺถํ สุทํ ภควา อตฺตโน ปุพฺพจริตํ กมฺมปิโลติกํ นาม พุทฺธาปทานธมฺมปริยายํ อภาสิตฺถาติฯ>
    stand <ปุพฺพกมฺมปิโลติกํ นาม พุทฺธาปทานํ ทสมํฯ>
    stand <อวฏผลวคฺโค เอกูนจตฺตาลีสโมฯ>
    text <ตสฺสุทฺทานํ>
    stand <จุทฺทสมํ ภาณวารํฯ>
