text <๒๙ ปณฺณทายกวคฺโค>
  text <๑ ปณฺณทายกตฺเถรอปทานํ>
    text <๑>
      text <ปณฺณสาเล นิสินฺโนมฺหิ ปณฺณโภชนโภชโน>
      text <อุปวิฏฺฐญฺจ มํ สนฺตํ อุปาคจฺฉิ มหาอิสิ ฯ>
    text <๒>
      text <สิทฺธตฺโถ โลกปชฺโชโต สพฺพโลกติกิจฺฉโก>
      text <ตสฺส ปณฺณํ มยา ทินฺนํ นิสินฺนํ ปณฺณสนฺถเรฯ>
    text <๓>
      text <จตุนฺนวุติโต กปฺเป ยํ ปณฺณมททิํ ตทา>
      text <ทุคฺคติํ นาภิชานามิ ปณฺณทานสฺสิทํ ผลํฯ>
    text <๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ปณฺณทายโก เถโร อิมา คาถาโย อภาสิตฺถาติฯ>
    stand <ปณฺณทายกตฺเถรสฺสาปทานํ ปฐมํฯ>
  text <๒ ผลทายกตฺเถรอปทานํ>
    text <๕>
      text <สิเนรุสมสนฺโตโส ธรณีสม สาทิโส>
      text <วุฏฺฐหิตฺวา สมาธิมฺหา ภิกฺขาย มมุปฏฺฐิโตฯ>
    text <๖>
      text <หรีตกํ อามลกํ อมฺพชมฺพุวิภีตกํ>
      text <โกลํ ภลฺลาตกํ พิลฺลํ ผารุสกผลานิ จฯ>
    text <๗>
      text <สิทฺธตฺถสฺส มเหสิสฺส สพฺพโลกานุกมฺปิโน>
      text <ตญฺจ สพฺพํ มยา ทินฺนํ วิปฺปสนฺเนน เจตสาฯ>
    text <๘>
      text <จตุนฺนวุติโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๙>
      text <สตฺตปญฺญาสิโต กปฺเป เอกชฺโฌ นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๑๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ผลทายโก เถโร อิมา คาถาโย อภาสิตฺถาติฯ>
    stand <ผลทายกตฺเถรสฺสาปทานํ ทุติยํฯ>
  text <๓ ปจฺจุคฺคมนิยตฺเถรอปทานํ>
    text <๑๑>
      text <สีหํ ยถา วนจรํ นิสภาชานิยํ ยถา>
      text <กกุธํ วิลสนฺตํว อาคจฺฉนฺตํ นราสภํฯ>
    text <๑๒>
      text <สิทฺธตฺถํ โลกปชฺโชตํ สพฺพโลกติกิจฺฉกํ>
      text <อกาสิํ ปจฺจุคฺคมนํ วิปฺปสนฺเนน เจตสาฯ>
    text <๑๓>
      text <จตุนฺนวุติโต กปฺเป ปจฺจุคฺคจฺฉิํ นราสภํ>
      text <ทุคฺคติํ นาภิชานามิ ปจฺจุคฺคมเน อิทํ ผลํฯ>
    text <๑๔>
      text <สตฺตติํเส อิโต กปฺเป เอโก อาสิํ ชนาธิโป>
      text <สปริวาโรติ นาเมน จกฺกวตฺตี มหพฺพโลฯ>
    text <๑๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปจฺจุคฺคมนิโย เถโร อิมา คาถาโย อภาสิตฺถาติฯ>
    stand <ปจฺจุคฺคมนิยตฺเถรสฺสาปทานํ ตติยํฯ>
  text <๔ เอกปุปฺผิยตฺเถรอปทานํ>
    text <๑๖>
      text <ทกฺขิณมฺหิ ทุวารมฺหิ ปิสาโจ อาสหํ ตทา>
      text <อทฺทสํ วิรชํ พุทฺธํ ปีตรํสิํว ภาณุมํฯ>
    text <๑๗>
      text <วิปสฺสิสฺส นรคฺคสฺส สพฺพโลกหิเตสิโน>
      text <เอกปุปฺผํ มยา ทินฺนํ ทฺวิปทินฺทสฺส ตาทิโนฯ>
    text <๑๘>
      text <เอกนวุติโต กปฺเป ยํ ปุปฺผมททิํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกปุปฺผิโย เถโร อิมา คาถาโย อภาสิตฺถาติฯ>
    stand <เอกปุปฺผิยตฺเถรสฺสาปทานํ จตุตฺถํฯ>
  text <๕ มฆวปุปฺผิยตฺเถรอปทานํ>
    text <๒๐>
      text <นมฺมทานทิยา ตีเร สยมฺภู อปราชิโต>
      text <สมาธิํ โส สมาปนฺโน วิปฺปสนฺโน อนาวิโลฯ>
    text <๒๑>
      text <ทิสฺวา ปสนฺนสุมโน สมฺพุทฺธํ อปราชิตํ>
      text <ตาหํ มฆวปุปฺเผน สยมฺภุํ ปูชยิํ ตทาฯ>
    text <๒๒>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มฆวปุปฺผิโย เถโร อิมา คาถาโย อภาสิตฺถาติฯ>
    stand <มฆวปุปฺผิยตฺเถรสฺสาปทานํ ปญฺจมํฯ>
  text <๖ อุปฏฺฐากทายกตฺเถรอปทานํ>
    text <๒๔>
      text <รถิยํ ปฏิปชฺชนฺตํ อาหุตีนํ ปฏิคฺคหํ>
      text <ทฺวิปทินฺทํ มหานาคํ โลกเชฏฺฐํ นราสภํฯ>
    text <๒๕>
      text <ปกฺโกสาปิย ตสฺสาหํ สพฺพโลกหิเตสิโน>
      text <อุปฏฺฐาโก มยา ทินฺโน สิทฺธตฺถสฺส มเหสิโนฯ>
    text <๒๖>
      text <ปฏิคฺคเหตฺวา สมฺพุทฺโธ นิยฺยาเทสิ มหามุนิ>
      text <อุฏฺฐาย อาสนา ตมฺหา ปกฺกามิ ปาจินามุโขฯ>
    text <๒๗>
      text <จตุนฺนวุติโต กปฺเป อุปฏฺฐากมทํ ตทา>
      text <ทุคฺคติํ นาภิชานามิ อุปฏฺฐานสฺสิทํ ผลํฯ>
    text <๒๘>
      text <สตฺตปญฺญาสิโต กปฺเป พลเสนสนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุปฏฺฐากทายโก เถโร อิมา คาถาโย อภาสิตฺถาติฯ>
    stand <อุปฏฺฐากทายกตฺเถรสฺสาปทานํ ฉฏฺฐํฯ>
  text <๗ อปทานิยตฺเถรอปทานํ>
    text <๓๐>
      text <อปทานํ สุคตานํ กิตฺตยิํหํ มเหสินํ>
      text <ปาเท จ สิรสา วนฺทิํ ปสนฺโน เสหิ ปาณิภิฯ>
    text <๓๑>
      text <ทฺเวนวุเต อิโต กปฺเป อปทานํ ปกิตฺตยิํ>
      text <ทุคฺคติํ นาภิชานามิ กิตฺตนาย อิทํ ผลํฯ>
    text <๓๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อปทานิโย เถโร อิมา คาถาโย อภาสิตฺถาติฯ>
    stand <อปทานิยตฺเถรสฺสาปทานํ สตฺตมํฯ>
  text <๘ สตฺตาหปพฺพชิตตฺเถรอปทานํ>
    text <๓๓>
      text <วิปสฺสิสฺส ภควโต สงฺโฆ สกฺกตมานิโต>
      text <พฺยสนํ เม อนุปฺปตฺตํ ญาติเภโท ปุเร อหุฯ>
    text <๓๔>
      text <ปพฺพชฺชํ อุปคนฺตฺวาน พฺยสนุปสมายหํ>
      text <สตฺตาหาภิรโต ตตฺถ สตฺถุสาสนกมฺยตาฯ>
    text <๓๕>
      text <เอกนวุติโต กปฺเป ยมหํ ปพฺพชิํ ตทา>
      text <ทุคฺคติํ นาภิชานามิ ปพฺพชฺชาย อิทํ ผลํฯ>
    text <๓๖>
      text <สตฺตสฏฺฐิมฺหิโต กปฺเป สตฺต อาสุํ มหีปตี>
      text <สุนิกฺขมาติ ญายนฺติ จกฺกวตฺตี มหพฺพลาฯ>
    text <๓๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สตฺตาหปพฺพชิโต เถโร อิมา คาถาโย อภาสิตฺถาติฯ>
    stand <สตฺตาหปพฺพชิตตฺเถรสฺสาปทานํ อฏฺฐมํฯ>
  text <๙ พุทฺธุปฏฺฐายิกตฺเถรอปทานํ>
    text <๓๘>
      text <เวฏมฺภินีติ เม นามํ ปิตุสนฺตํ มมํ ตทา>
      text <มม หตฺถํ คเหตฺวาน อุปานยิ มหามุนิํฯ>
    text <๓๙>
      text <อิเมมํ อุทฺทิสิสฺสนฺติ พุทฺธา โลกคฺคนายกา>
      text <เตหํ อุปฏฺฐิํ สกฺกจฺจํ ปสนฺโน เสหิ ปาณิภิฯ>
    text <๔๐>
      text <เอกตฺติํเส อิโต กปฺเป พุทฺเธ อุปฏฺฐหิํ ตทา>
      text <ทุคฺคติํ นาภิชานามิ อุปฏฺฐานสฺสิทํ ผลํฯ>
    text <๔๑>
      text <เตวีสมฺหิ อิโต กปฺเป จตุโร อาสุ ขตฺติยา>
      text <สมณุปฏฺฐากา นาม จกฺกวตฺตี มหพฺพลาฯ>
    text <๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา พุทฺธุปฏฺฐายิโก เถโร อิมา คาถาโย อภาสิตฺถาติฯ>
    stand <พุทฺธุปฏฺฐายิกตฺเถรสฺสาปทานํ นวมํฯ>
  text <๑๐ ปุพฺพงฺคมิยตฺเถรอปทานํ>
    text <๔๓>
      text <จุลฺลาสีติสหสฺสานิ ปพฺพชิมฺห อกิญฺจนา>
      text <เตสํ ปุพฺพงฺคโม อาสิํ อุตฺตมตฺถสฺส ปตฺติยาฯ>
    text <๔๔>
      text <สราคา สภวา เจเต วิปฺปสนฺนมนาวิลา>
      text <อุปฏฺฐหิํสุ สกฺกจฺจํ ปสนฺนา เสหิ ปาณิภิฯ>
    text <๔๕>
      text <ขีณาสวา วนฺตโทสา กตกิจฺจา อนาสวา>
      text <ผริํสุ เมตฺตจิตฺเตน สยมฺภู อปราชิตาฯ>
    text <๔๖>
      text <เตสํ อุปฏฺฐหิตฺวาน สมฺพุทฺธานํ ปติสฺสโต>
      text <มรณญฺจ อนุปฺปตฺโต เทวตฺตญฺจ อคมฺหเสฯ>
    text <๔๗>
      text <จตุนฺนวุติโต กปฺเป ยํ สีลมนุปาลยิํ>
      text <ทุคฺคติํ นาภิชานามิ สญฺญมสฺส อิทํ ผลํฯ>
    text <๔๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ปณฺณํ ผลํ ปจฺจุคฺคมํ เอกปุปฺผิ จ มฆวา>
      text <อุปฏฺฐากาปทานญฺจ ปพฺพชฺชา พุทฺธุปฏฺฐาโก>
      text <ปุพฺพงฺคโม จ คาถาโย อฏฺฐตาลีส กิตฺติตาฯ>
    text <อิตฺถํ สุทํ อายสฺมา ปุพฺพงฺคมิโย เถโร อิมา คาถาโย อภาสิตฺถาติฯ>
    stand <ปุพฺพงฺคมิยตฺเถรสฺสาปทานํ ทสมํฯ>
    stand <ปณฺณทายกวคฺโค เอกูนติํสติโมฯ>
    text <ตสฺสุทฺทานํ>
