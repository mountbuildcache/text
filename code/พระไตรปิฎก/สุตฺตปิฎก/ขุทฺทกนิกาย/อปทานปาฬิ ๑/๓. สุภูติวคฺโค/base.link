text <๓ สุภูติวคฺโค>
  text <๑ สุภูติตฺเถรอปทานํ>
    text <๑>
      text <หิมวนฺตสฺสาวิทูเร นิสโภ นาม ปพฺพโต>
      text <อสฺสโม สุกโต มยฺหํ ปณฺณสาลา สุมาปิตาฯ>
    text <๒>
      text <โกสิโย นาม นาเมน ชฏิโล อุคฺคตาปโน>
      text <เอกากิโย อทุติโย วสามิ นิสเภ ตทาฯ>
    text <๓>
      text <ผลํ มูลญฺจ ปณฺณญฺจ น ภุญฺชามิ อหํ ตทา>
      text <ปวตฺตํว สุปาตาหํ อุปชีวามิ ตาวเทฯ>
    text <๔>
      text <นาหํ โกเปมิ อาชีวํ จชมาโนปิ ชีวิตํ>
      text <อาราเธมิ สกํ จิตฺตํ วิวชฺเชมิ อเนสนํฯ>
    text <๕>
      text <ราคูปสํหิตํ จิตฺตํ ยทา อุปฺปชฺชเต มม>
      text <สยํว ปจฺจเวกฺขามิ เอกคฺโค ตํ ทเมมหํฯ>
    text <๖>
      text <รชฺชเส รชฺชนีเย จ ทุสฺสนีเย จ ทุสฺสเส>
      text <มุยฺหเส โมหนีเย จ นิกฺขมสฺสุ วนา ตุวํฯ>
    text <๗>
      text <วิสุทฺธานํ อยํ วาโส นิมฺมลานํ ตปสฺสินํ>
      text <มา โข วิสุทฺธํ ทูเสสิ นิกฺขมสฺสุ วนา ตุวํฯ>
    text <๘>
      text <อคาริโก ภวิตฺวาน ยทา ปุตฺตํ ลภิสฺสสิ>
      text <อุโภปิ มา วิราเธสิ นิกฺขมสฺสุ วนา ตุวํฯ>
    text <๙>
      text <ฉวาลาตํ ยถา กฏฺฐํ น กฺวจิ กิจฺจการกํ>
      text <เนว คาเม อรญฺเญ วา น หิ ตํ กฏฺฐสมฺมตํฯ>
    text <๑๐>
      text <ฉวาลาตูปโม ตฺวํสิ น คิหี นาปิ สญฺญโต>
      text <อุภโต มุตฺตโก อชฺช นิกฺขมสฺสุ วนา ตุวํฯ>
    text <๑๑>
      text <สิยา นุ โข ตว เอตํ โก ปชานาติ เต อิทํ>
      text <สทฺธาธุรํ วหิสิ เม โกสชฺชพหุลาย จฯ>
    text <๑๒>
      text <ชิคุจฺฉิสฺสนฺติ ตํ วิญฺญู อสุจิํ นาคริโก ยถา>
      text <อากฑฺฒิตฺวาน อิสโย โจทยิสฺสนฺติ ตํ สทาฯ>
    text <๑๓>
      text <ตํ วิญฺญู ปวทิสฺสนฺติ สมติกฺกนฺตสาสนํ>
      text <สํวาสํ อลภนฺโต หิ กถํ ชีวิหิสิ ตุวํฯ>
    text <๑๔>
      text <ติธาปภินฺนํ มาตงฺคํ กุญฺชรํ สฏฺฐิหายนํ>
      text <พลี นาโค อุปคนฺตฺวา ยูถา นีหรเต คชํฯ>
    text <๑๕>
      text <ยูถา วินิสฺสโฏ สนฺโต สุขํ สาตํ น วินฺทติ>
      text <ทุกฺขิโต วิมโน โหติ ปชฺฌายนฺโต ปเวธติฯ>
    text <๑๖>
      text <ตเถว ชฏิลา ตมฺปิ นีหริสฺสนฺติ ทุมฺมติํ>
      text <เตหิ ตฺวํ นิสฺสโฏ สนฺโต สุขํ สาตํ น ลจฺฉสิฯ>
    text <๑๗>
      text <ทิวา วา ยทิ วา รตฺติํ โสกสลฺลสมปฺปิโต>
      text <ฑยฺหสิ ปริฬาเหน คโช ยูถาว นิสฺสโฏฯ>
    text <๑๘>
      text <ชาตรูปํ ยถา กูฏํ เนว ฌายติ กตฺถจิ>
      text <ตถา สีลวิหีโน ตฺวํ น ฌายิสฺสสิ กตฺถจิฯ>
    text <๑๙>
      text <อคารํ วสมาโนปิ กถํ ชีวิหิสิ ตุวํ>
      text <มตฺติกํ เปตฺติกญฺจาปิ นตฺถิ เต นิหิตํ ธนํฯ>
    text <๒๐>
      text <สยํ กมฺมํ กริตฺวาน คตฺเต เสทํ ปโมจยํ>
      text <เอวํ ชีวิหิสิ เคเห สาธุ เต ตํ น รุจฺจติฯ>
    text <๒๑>
      text <เอวาหํ ตตฺถ วาเรมิ สํกิเลสคตํ มนํ>
      text <นานาธมฺมกถํ กตฺวา ปาปา จิตฺตํ นิวารยิํฯ>
    text <๒๒>
      text <เอวํ เม วิหรนฺตสฺส อปฺปมาทวิหาริโน>
      text <ติํสวสฺสสหสฺสานิ วิปิเน เม อติกฺกมุํฯ>
    text <๒๓>
      text <อปฺปมาทรตํ ทิสฺวา อุตฺตมตฺถํ คเวสกํ>
      text <ปทุมุตฺตรสมฺพุทฺโธ อาคจฺฉิ มม สนฺติกํฯ>
    text <๒๔>
      text <ติมฺพรูสกวณฺณาโภ อปฺปเมยฺโย อนูปโม>
      text <รูเปนาสทิโส พุทฺโธ อากาเส จงฺกมี ตทาฯ>
    text <๒๕>
      text <สุผุลฺโล สาลราชาว วิชฺชูวพฺภฆนนฺตเร>
      text <ญาเณนาสทิโส พุทฺโธ อากาเส จงฺกมี ตทาฯ>
    text <๒๖>
      text <สีหราชา วสมฺภีโต>
      text <ลาสิโต พฺยคฺฆราชาว อากาเส จงฺกมี ตทาฯ>
    text <คชราชาว ทปฺปิโต ฯ>
    text <๒๗>
      text <สิงฺคีนิกฺขสวณฺณาโภ ขทิรงฺคารสนฺนิโภ>
      text <มณิ ยถา โชติรโส อากาเส จงฺกมี ตทาฯ>
    text <๒๘>
      text <วิสุทฺธเกลาสนิโภ ปุณฺณมาเยว จนฺทิมา>
      text <มชฺฌนฺหิเกว สูริโย อากาเส จงฺกมี ตทาฯ>
    text <๒๙>
      text <ทิสฺวา นเภ จงฺกมนฺตํ เอวํ จินฺเตสหํ ตทา>
      text <เทโว นุ โข อยํ สตฺโต อุทาหุ มนุโช อยํฯ>
    text <๓๐>
      text <น เม สุโต วา ทิฏฺโฐ วา มหิยา เอทิโส นโร>
      text <อปิ มนฺตปทํ อตฺถิ อยํ สตฺถา ภวิสฺสติฯ>
    text <๓๑>
      text <เอวาหํ จินฺตยิตฺวาน สกํ จิตฺตํ ปสาทยิํ>
      text <นานาปุปฺผญฺจ คนฺธญฺจ สนฺนิปาเตสหํ ตทาฯ>
    text <๓๒>
      text <ปุปฺผาสนํ ปญฺญเปตฺวา สาธุจิตฺตํ มโนรมํ>
      text <นรสารถินํ อคฺคํ อิทํ วจนมพฺรวิํฯ>
    text <๓๓>
      text <อิทํ เม อาสนํ วีร ปญฺญตฺตํ ตวนุจฺฉวํ>
      text <หาสยนฺโต มมํ จิตฺตํ นิสีท กุสุมาสเนฯ>
    text <๓๔>
      text <นิสีทิ ตตฺถ ภควา อสมฺภีโตว เกสรี>
      text <สตฺตรตฺตินฺทิวํ พุทฺโธ ปวเร กุสุมาสเนฯ>
    text <๓๕>
      text <นมสฺสมาโน อฏฺฐาสิํ สตฺตรตฺตินฺทิวํ อหํ>
      text <วุฏฺฐหิตฺวา สมาธิมฺหา สตฺถา โลเก อนุตฺตโร>
      text <มม กมฺมํ ปกิตฺเตนฺโต อิทํ วจนมพฺรวิฯ>
    text <๓๖>
      text <ภาเวหิ พุทฺธานุสฺสติํ ภาวนานมนุตฺตรํ>
      text <อิมํ สติํ ภาวยิตฺวา ปูรยิสฺสสิ มานสํฯ>
    text <๓๗>
      text <ติํสกปฺปสหสฺสานิ เทวโลเก รมิสฺสสิ>
      text <อสีติกฺขตฺตุํ เทวินฺโท เทวรชฺชํ กริสฺสสิ>
      text <สหสฺสกฺขตฺตุํ จกฺกวตฺตี ราชา รฏฺเฐ ภวิสฺสสิฯ>
    text <๓๘>
      text <ปเทสรชฺชํ วิปุลํ คณนาโต อสงฺขิยํ>
      text <อนุโภสฺสสิ ตํ สพฺพํ พุทฺธานุสฺสติยา ผลํฯ>
    text <๓๙>
      text <ภวาภเว สํสรนฺโต มหาโภคํ ลภิสฺสสิ>
      text <โภเค เต อูนตา นตฺถิ พุทฺธานุสฺสติยา ผลํฯ>
    text <๔๐>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๔๑>
      text <อสีติโกฏิํ ฉฑฺเฑตฺวา ทาเส กมฺมกเร พหู>
      text <โคตมสฺส ภควโต สาสเน ปพฺพชิสฺสสิฯ>
    text <๔๒>
      text <อาราธยิตฺวา สมฺพุทฺธํ โคตมํ สกฺยปุงฺควํ>
      text <สุภูติ นาม นาเมน เหสฺสติ สตฺถุ สาวโกฯ>
    text <๔๓>
      text <ภิกฺขุสงฺเฆ นิสีทิตฺวา ทกฺขิเณยฺยคุณมฺหิ ตํ>
      text <ตถารณวิหาเร จ ทฺวีสุ อคฺเค ฐเปสฺสติฯ>
    text <๔๔>
      text <อิทํ วตฺวาน สมฺพุทฺโธ ชลชุตฺตมนามโก>
      text <นภํ อพฺภุคฺคมี วีโร หํสราชาว อมฺพเรฯ>
    text <๔๕>
      text <สาสิโต โลกนาเถน นมสฺสิตฺวา ตถาคตํ>
      text <สทา ภาเวมิ มุทิโต พุทฺธานุสฺสติมุตฺตมํฯ>
    text <๔๖>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสํ อคจฺฉหํฯ>
    text <๔๗>
      text <อสีติกฺขตฺตุํ เทวินฺโท เทวรชฺชมการยิํ>
      text <สหสฺสกฺขตฺตุํ ราชา จ จกฺกวตฺตี อโหสหํฯ>
    text <๔๘>
      text <ปเทสรชฺชํ วิปุลํ คณนาโต อสงฺขิยํ>
      text <อนุโภมิ สุสมฺปตฺติํ พุทฺธานุสฺสติยา ผลํฯ>
    text <๔๙>
      text <ภวาภเว สํสรนฺโต มหาโภคํ ลภามหํ>
      text <โภเค เม อูนตา นตฺถิ พุทฺธานุสฺสติยา ผลํฯ>
    text <๕๐>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธานุสฺสติยา ผลํฯ>
    text <๕๑>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา สุภูติ เถโร อิมา คาถาโย อภาสิตฺถาติฯ>
    stand <สุภูติตฺเถรสฺสาปทานํ ปฐมํฯ>
  text <๒ อุปวานตฺเถรอปทานํ>
    text <๕๒>
      text <ปทุมุตฺตโร นาม ชิโน สพฺพธมฺมาน ปารคู>
      text <ชลิตฺวา อคฺคิกฺขนฺโธว สมฺพุทฺโธ ปรินิพฺพุโตฯ>
    text <๕๓>
      text <มหาชนา สมาคมฺม ปูชยิตฺวา ตถาคตํ>
      text <จิตํ กตฺวาน สุกตํ สรีรํ อภิโรปยุํฯ>
    text <๕๔>
      text <สรีรกิจฺจํ กตฺวาน ธาตุํ ตตฺถ สมานยุํ>
      text <สเทวมานุสา สพฺเพ พุทฺธถูปํ อกํสุ เตฯ>
    text <๕๕>
      text <ปฐมา กญฺจนมยา ทุติยาสิ มณีมยา>
      text <ตติยา รูปิยมยา จตุตฺถี ผลิกามยาฯ>
    text <๕๖>
      text <ตถา ปญฺจมิยา ภูมิ โลหิตงฺคมยา อหุ>
      text <ฉฏฺฐา มสารคลฺลสฺส สพฺพรตนมยูปริฯ>
    text <๕๗>
      text <ชงฺฆา มณิมยา อาสิ เวทิกา รตนมยา>
      text <สพฺพโสณฺณมโย ถูโป อุทฺธํ โยชนมุคฺคโตฯ>
    text <๕๘>
      text <เทวา ตตฺถ สมาคนฺตฺวา เอกโต มนฺตยุํ ตทา>
      text <มยมฺปิ ถูปํ กสฺสาม โลกนาถสฺส ตาทิโนฯ>
    text <๕๙>
      text <ธาตุ อาเวณิกา นตฺถิ สรีรํ เอกปิณฺฑิตํ>
      text <อิมมฺหิ พุทฺธถูปมฺหิ กสฺสาม กญฺจุกํ มยํฯ>
    text <๖๐>
      text <เทวา สตฺตหิ รตฺเนหิ อญฺญํ วฑฺเฒสุ โยชนํ>
      text <ถูโป ทฺวิโยชนุพฺเพโธ ติมิรํ พฺยปหนฺติ โสฯ>
    text <๖๑>
      text <นาคา ตตฺถ สมาคนฺตฺวา เอกโต มนฺตยุํ ตทา>
      text <มนุสฺสา เจว เทวา จ พุทฺธถูปํ อกํสุ เตฯ>
    text <๖๒>
      text <มา โน ปมตฺตา อสฺสุมฺห อปฺปมตฺตา สเทวกา>
      text <มยมฺปิ ถูปํ กสฺสาม โลกนาถสฺส ตาทิโนฯ>
    text <๖๓>
      text <อินฺทนีลํ มหานีลํ อโถ โชติรสํ มณิํ>
      text <เอกโต สนฺนิปาเตตฺวา พุทฺธถูปํ อฉาทยุํฯ>
    text <๖๔>
      text <สพฺพํ มณิมยํ อาสิ ตาวตา พุทฺธเจติยํ>
      text <ติโยชนสมุพฺพิทฺธํ อาโลกกรณํ ตทาฯ>
    text <๖๕>
      text <ครุฬา จ สมาคนฺตฺวา เอกโต มนฺตยุํ ตทา>
      text <มนุสฺสา เทวา นาคา จ พุทฺธถูปํ อกํสุ เตฯ>
    text <๖๖>
      text <มา โน ปมตฺตา อสฺสุมฺห อปฺปมตฺตา สเทวกา>
      text <มยมฺปิ ถูปํ กสฺสาม โลกนาถสฺส ตาทิโนฯ>
    text <๖๗>
      text <สพฺพํ มณิมยํ ถูปํ อกรุํ เต จ กญฺจุกํ>
      text <โยชนํ เตปิ วฑฺเฒสุํ อายตํ พุทฺธเจติยํฯ>
    text <๖๘>
      text <จตุโยชนมุพฺพิทฺโธ พุทฺธถูโป วิโรจติ>
      text <โอภาเสติ ทิสา สพฺพา สตรํสีว อุคฺคโตฯ>
    text <๖๙>
      text <กุมฺภณฺฑา จ สมาคนฺตฺวา เอกโต มนฺตยุํ ตทา>
      text <มนุสฺสา เจว เทวา จ นาคา จ ครุฬา ตถาฯ>
      text <ปจฺเจกํ พุทฺธเสฏฺฐสฺส อกํสุ ถูปมุตฺตมํฯ>
    text <๗๐>
      text <มา โน ปมตฺตา อสฺสุมฺห อปฺปมตฺตา สเทวกา>
      text <มยมฺปิ ถูปํ กสฺสาม โลกนาถสฺส ตาทิโน>
      text <รตเนหิ ฉาเทสฺสาม อายตํ พุทฺธเจติยํฯ>
    text <๗๑>
      text <โยชนํ เตปิ วฑฺเฒสุํ อายตํ พุทฺธเจติยํ>
      text <ปญฺจโยชนมุพฺพิทฺโธ ถูโป โอภาสเต ตทาฯ>
    text <๗๒>
      text <ยกฺขา ตตฺถ สมาคนฺตฺวา เอกโต มนฺตยุํ ตทา>
      text <มนุสฺสา เทวา นาคา จ ครุฬา กุมฺภอณฺฑกาฯ>
    text <๗๓>
      text <ปจฺเจกํ พุทฺธเสฏฺฐสฺส อกํสุ ถูปมุตฺตมํ>
      text <มา โน ปมตฺตา อสฺสุมฺห อปฺปมตฺตา สเทวกาฯ>
    text <๗๔>
      text <มยมฺปิ ถูปํ กสฺสาม โลกนาถสฺส ตาทิโน>
      text <ผลิกาหิ ฉาเทสฺสาม อายตํ พุทฺธเจติยํฯ>
    text <๗๕>
      text <โยชนํ เตปิ วฑฺเฒสุํ อายตํ พุทฺธเจติยํ>
      text <ฉ โยชนานิ อุพฺพิทฺโธ ถูโป โอภาสเต ตทาฯ>
    text <๗๖>
      text <คนฺธพฺพา จ สมาคนฺตฺวา เอกโต มนฺตยุํ ตทา>
      text <มนุชา เทวตา นาคา ครุฬา กุมฺภยกฺขกาฯ>
    text <๗๗>
      text <สพฺเพกํสุ พุทฺธถูปํ มยเมตฺถ อการกา>
      text <มยมฺปิ ถูปํ กสฺสาม โลกนาถสฺส ตาทิโนฯ>
    text <๗๘>
      text <เวทิโย สตฺต กตฺวาน ฉตฺตมาโรปยิํสุ เต>
      text <สพฺพโสณฺณมยํ ถูปํ คนฺธพฺพา การยุํ ตทาฯ>
    text <๗๙>
      text <สตฺตโยชนมุพฺพิทฺโธ ถูโป โอภาสเต ตทา>
      text <รตฺตินฺทิวา น ญายนฺติ อาโลโก โหติ สพฺพทาฯ>
    text <๘๐>
      text <อภิโภนฺติ น ตสฺสาภา จนฺทสูรา สตารกา>
      text <สมนฺตา โยชนสเต ปทีโปปิ น ปชฺชลิฯ>
    text <๘๑>
      text <เตน กาเลน เย เกจิ ถูปํ ปูเชนฺติ มานุสา>
      text <น เต ถูปมารุหนฺติ อมฺพเร อุกฺขิปนฺติ เตฯ>
    text <๘๒>
      text <เทเวหิ ฐปิโต ยกฺโข อภิสมฺมตนามโก>
      text <ธชํ วา ปุปฺผทามํ วา อภิโรเปติ อุตฺตริฯ>
    text <๘๓>
      text <น เต ปสฺสนฺติ ตํ ยกฺขํ ทามํ ปสฺสนฺติ คจฺฉโต>
      text <เอวํ ปสฺสิตฺวา คจฺฉนฺตา สพฺเพ คจฺฉนฺติ สุคฺคติํฯ>
    text <๘๔>
      text <วิรุทฺธา เย ปาวจเน ปสนฺนา เย จ สาสเน>
      text <ปาฏิเหรํ ทฏฺฐุกามา ถูปํ ปูเชนฺติ มานุสาฯ>
    text <๘๕>
      text <นคเร หํสวติยา อโหสิํ ภตโก ตทา>
      text <อาโมทิตํ ชนํ ทิสฺวา เอวํ จินฺเตสหํ ตทาฯ>
    text <๘๖>
      text <อุฬาโร ภควา เหโส ยสฺส ธาตุธเรทิสํ>
      text <อิมา จ ชนตา ตุฏฺฐา การํ กุพฺพํ น ตปฺปเร ฯ>
    text <๘๗>
      text <อหมฺปิ การํ กสฺสามิ โลกนาถสฺส ตาทิโน>
      text <ตสฺส ธมฺเมสุ ทายาโท ภวิสฺสามิ อนาคเตฯ>
    text <๘๘>
      text <สุโธตํ รชเกนาหํ อุตฺตเรยฺยปฏํ มม>
      text <เวฬคฺเค อาลเคตฺวาน ธชํ อุกฺขิปิมมฺพเรฯ>
    text <๘๙>
      text <อภิสมฺมตโก คยฺห อมฺพเรหาสิ เม ธชํ>
      text <วาเตริตํ ธชํ ทิสฺวา ภิยฺโย หาสํ ชเนสหํฯ>
    text <๙๐>
      text <ตตฺถ จิตฺตํ ปสาเทตฺวา สมณํ อุปสงฺกมิํ>
      text <ตํ ภิกฺขุํ อภิวาเทตฺวา วิปากํ ปุจฺฉหํ ธเชฯ>
    text <๙๑>
      text <โส เม กเถสิ อานนฺท ปีติสญฺชนนํ มม>
      text <ตสฺส ธชสฺส วิปากํ อนุโภสฺสสิ สพฺพทาฯ>
    text <๙๒>
      text <หตฺถี อสฺสา รถา ปตฺตี เสนา จ จตุรงฺคินี>
      text <ปริวาเรสฺสนฺติ ตํ นิจฺจํ ธชทานสฺสิทํ ผลํฯ>
    text <๙๓>
      text <สฏฺฐิตูริยสหสฺสานิ เภริโย สมลงฺกตา>
      text <ปริวาเรสฺสนฺติ ตํ นิจฺจํ ธชทานสฺสิทํ ผลํฯ>
    text <๙๔>
      text <ฉฬาสีติสหสฺสานิ นาริโย สมลงฺกตา>
      text <วิจิตฺตวตฺถาภรณา อามุตฺตมณิกุณฺฑลาฯ>
    text <๙๕>
      text <อฬารปมฺหา หสุลา สุสญฺญา ตนุมชฺฌิมา>
      text <ปริวาเรสฺสนฺติ ตํ นิจฺจํ ธชทานสฺสิทํ ผลํฯ>
    text <๙๖>
      text <ติํสกปฺปสหสฺสานิ เทวโลเก รมิสฺสสิ>
      text <อสีติกฺขตฺตุํ เทวินฺโท เทวรชฺชํ กริสฺสสิฯ>
    text <๙๗>
      text <สหสฺสกฺขตฺตุํ ราชา จ จกฺกวตฺตี ภวิสฺสสิ>
      text <ปเทสรชฺชํ วิปุลํ คณนาโต อสงฺขิยํฯ>
    text <๙๘>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๙๙>
      text <เทวโลกา จวิตฺวาน สุกฺกมูเลน โจทิโต>
      text <ปุญฺญกมฺเมน สํยุตฺโต พฺรหฺมพนฺธุ ภวิสฺสสิฯ>
    text <๑๐๐>
      text <อสีติโกฏิํ ฉฑฺเฑตฺวา ทาเส กมฺมกเร พหู>
      text <โคตมสฺส ภควโต สาสเน ปพฺพชิสฺสสิฯ>
    text <๑๐๑>
      text <อาราธยิตฺวา สมฺพุทฺธํ โคตมํ สกฺยปุงฺควํ>
      text <อุปวาโนติ นาเมน เหสฺสสิ สตฺถุ สาวโกฯ>
    text <๑๐๒>
      text <สตสหสฺเส กตํ กมฺมํ ผลํ ทสฺเสสิ เม อิธ>
      text <สุมุตฺโต สรเวโคว กิเลเส ฌาปยี มมฯ>
    text <๑๐๓>
      text <จกฺกวตฺติสฺส สนฺตสฺส จตุทีปิสฺสรสฺส เม>
      text <ติโยชนานิ สมนฺตา อุสฺสีสนฺติ ธชา สทาฯ>
    text <๑๐๔>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ธชทานสฺสิทํ ผลํฯ>
    text <๑๐๕>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา อุปวาโน เถโร อิมา คาถาโย อภาสิตฺถาติฯ>
    stand <อุปวานตฺเถรสฺสาปทานํ ทุติยํฯ>
  text <๓ ติสรณคมนิยตฺเถรอปทานํ>
    text <๑๐๖>
      text <นคเร จนฺทวติยา มาตุอุปฏฺฐาโก อหุํ>
      text <อนฺธา มาตา ปิตา มยฺหํ เต โปเสมิ อหํ ตทาฯ>
    text <๑๐๗>
      text <รโหคโต นิสีทิตฺวา เอวํ จินฺเตสหํ ตทา>
      text <โปเสนฺโต มาตาปิตโร ปพฺพชฺชํ น ลภามหํฯ>
    text <๑๐๘>
      text <มหนฺธการปิหิตา ติวิธคฺคีหิ ฑยฺหเร>
      text <เอตาทิเส ภเว ชาเต นตฺถิ โกจิ วินายโกฯ>
    text <๑๐๙>
      text <พุทฺโธ โลเก สมุปฺปนฺโน ทิปฺปติ ทานิ สาสนํ>
      text <สกฺกา อุทฺธริตุํ อตฺตา ปุญฺญกาเมน ชนฺตุนาฯ>
    text <๑๑๐>
      text <อุคฺคยฺห ตีณิ สรเณ ปริปุณฺณานิ โคปยิํ>
      text <เตน กมฺเมน สุกเตน ปฏิโมกฺขามิ ทุคฺคติํฯ>
    text <๑๑๑>
      text <นิสโภ นาม สมโณ พุทฺธสฺส อคฺคสาวโก>
      text <ตมหํ อุปคนฺตฺวาน สรณคมนํ คหิํฯ>
    text <๑๑๒>
      text <วสฺสสตสหสฺสานิ อายุ วิชฺชติ ตาวเท>
      text <ตาวตา สรณคมนํ ปริปุณฺณํ อโคปยิํฯ>
    text <๑๑๓>
      text <จริเม วตฺตมานมฺหิ สรณํ ตํ อนุสฺสริํ>
      text <เตน กมฺเมน สุกเตน ตาวติํสํ อคจฺฉหํฯ>
    text <๑๑๔>
      text <เทวโลกคโต สนฺโต ปุญฺญกมฺมสมาหิโต>
      text <ยํ เทสํ อุปปชฺชามิ อฏฺฐ เหตู ลภามหํฯ>
    text <๑๑๕>
      text <ทิสาสุ ปูชิโต โหมิ ติกฺขปญฺโญ ภวามหํ>
      text <สพฺเพ เทวานุวตฺตนฺติ อมิตโภคํ ลภามหํฯ>
    text <๑๑๖>
      text <สุวณฺณวณฺโณ สพฺพตฺถ ปฏิกนฺโต ภวามหํ>
      text <มิตฺตานํ อจโล โหมิ ยโส อพฺภุคฺคโต มมํฯ>
    text <๑๑๗>
      text <อสีติกฺขตฺตุ เทวินฺโท เทวรชฺชมการยิํ>
      text <ทิพฺพสุขํ อนุภวิํ อจฺฉราหิ ปุรกฺขโตฯ>
    text <๑๑๘>
      text <ปญฺจสตฺตติกฺขตฺตุญฺจ จกฺกวตฺตี อโหสหํ>
      text <ปเทสรชฺชํ วิปุลํ คณนาโต อสงฺขิยํฯ>
    text <๑๑๙>
      text <ปจฺฉิเม ภเว สมฺปตฺเต ปุญฺญกมฺมสมาหิโต>
      text <ปุเร สาวตฺถิยํ ชาโต มหาสาเล สุอฑฺฒเกฯ>
    text <๑๒๐>
      text <นครา นิกฺขมิตฺวาน ทารเกหิ ปุรกฺขโต>
      text <หสขิฑฺฑสมงฺคีหํ สงฺฆารามํ อุปาคมิํฯ>
    text <๑๒๑>
      text <ตตฺถทฺทสาสิํ สมณํ วิปฺปมุตฺตํ นิรูปธิํ>
      text <โส เม ธมฺมมเทเสสิ สรณญฺจ อทาสิ เมฯ>
    text <๑๒๒>
      text <โสหํ สุตฺวาน สรณํ สรณํ เม อนุสฺสริํ>
      text <เอกาสเน นิสีทิตฺวา อรหตฺตมปาปุณิํฯ>
    text <๑๒๓>
      text <ชาติยา สตฺตเม วสฺเส อรหตฺตมปาปุณิํ>
      text <อุปสมฺปาทยิ พุทฺโธ คุณมญฺญาย จกฺขุมาฯ>
    text <๑๒๔>
      text <อปริเมยฺเย อิโต กปฺเป สรณานิ อคจฺฉหํ>
      text <ตโต เม สุกตํ กมฺมํ ผลํ ทสฺเสสิ เม อิธฯ>
    text <๑๒๕>
      text <สุโคปิตํ เม สรณํ มานสํ สุปฺปณีหิตํ>
      text <อนุโภตฺวา ยสํ สพฺพํ ปตฺโตมฺหิ อจลํ ปทํฯ>
    text <๑๒๖>
      text <เยสํ โสตาวธานตฺถิ สุโณถ มม ภาสโต>
      text <อหํ โว กถยิสฺสามิ สามํ ทิฏฺฐํ ปทํ มมฯ>
    text <๑๒๗>
      text <พุทฺโธ โลเก สมุปฺปนฺโน วตฺตเต ชินสาสนํ>
      text <อมตา วาทิตา เภรี โสกสลฺลวิโนทนาฯ>
    text <๑๒๘>
      text <ยถาสเกน ถาเมน ปุญฺญกฺเขตฺเต อนุตฺตเร>
      text <อธิการํ กเรยฺยาถ ปสฺสยิสฺสถ นิพฺพุติํฯ>
    text <๑๒๙>
      text <ปคฺคยฺห ตีณิ สรเณ ปญฺจสีลานิ โคปิย>
      text <พุทฺเธ จิตฺตํ ปสาเทตฺวา ทุกฺขสฺสนฺตํ กริสฺสถฯ>
    text <๑๓๐>
      text <สมฺมา ธมฺมํ ภาเวตฺวาน สีลานิ ปริโคปิย>
      text <อจิรํ อรหตฺตํ โว สพฺเพปิ ปาปุณิสฺสถฯ>
    text <๑๓๑>
      text <เตวิชฺโช อิทฺธิปตฺโตมฺหิ เจโตปริยโกวิโท>
      text <สาวโก เต มหาวีร สรโณ วนฺทติ สตฺถุโนฯ>
    text <๑๓๒>
      text <อปริเมยฺเย อิโต กปฺเป สรณํ พุทฺธสฺส คจฺฉหํ>
      text <ทุคฺคติํ นาภิชานามิ สรณํ คมเน ผลํฯ>
    text <๑๓๓>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ติสรณคมนิโย เถโร อิมา คาถาโย อภาสิตฺถาติฯ>
    stand <ติสรณคมนิยตฺเถรสฺสาปทานํ ตติยํฯ>
  text <๔ ปญฺจสีลสมาทานิยตฺเถรอปทานํ>
    text <๑๓๔>
      text <นคเร จนฺทวติยา ภตโก อาสหํ ตทา>
      text <ปรกมฺมายเน ยุตฺโต ปพฺพชฺชํ น ลภามหํฯ>
    text <๑๓๕>
      text <มหนฺธการปิหิตา ติวิธคฺคีหิ ฑยฺหเร>
      text <เกน นุ โข อุปาเยน วิสํยุตฺโต ภเว อหํฯ>
    text <๑๓๖>
      text <เทยฺยธมฺโม จ เม นตฺถิ วราโก ภตโก อหํ>
      text <ยํนูนาหํ ปญฺจสีลํ รกฺเขยฺยํ ปริปูรยํฯ>
    text <๑๓๗>
      text <อโนมทสฺสิสฺส มุนิโน นิสโภ นาม สาวโก>
      text <ตมหํ อุปสงฺกมฺม ปญฺจสิกฺขาปทคฺคหิํฯ>
    text <๑๓๘>
      text <วสฺสสตสหสฺสานิ อายุ วิชฺชติ ตาวเท>
      text <ตาวตา ปญฺจสีลานิ ปริปุณฺณานิ โคปยิํฯ>
    text <๑๓๙>
      text <มจฺจุกาเล จ สมฺปตฺเต เทวา อสฺสาสยนฺติ มํ>
      text <รโถ สหสฺสยุตฺโต เต มาริสายํ อุปฏฺฐิโตฯ>
    text <๑๔๐>
      text <วตฺตนฺเต จริเม จิตฺเต มม สีลํ อนุสฺสริํ>
      text <เตน กมฺเมน สุกเตน ตาวติํสํ อคจฺฉหํฯ>
    text <๑๔๑>
      text <ติํสกฺขตฺตุญฺจ เทวินฺโท เทวรชฺชมการยิํ>
      text <ทิพฺพสุขํ อนุภวิํ อจฺฉราหิ ปุรกฺขโตฯ>
    text <๑๔๒>
      text <ปญฺจสตฺตติกฺขตฺตุญฺจ จกฺกวตฺตี อโหสหํ>
      text <ปเทสรชฺชํ วิปุลํ คณนาโต อสงฺขิยํฯ>
    text <๑๔๓>
      text <เทวโลกา จวิตฺวาน สุกฺกมูเลน โจทิโต>
      text <ปุเร เวสาลิยํ ชาโต มหาสาเล สุอฑฺฒเกฯ>
    text <๑๔๔>
      text <วสฺสูปนายิเก กาเล ทิปฺปนฺเต ชินสาสเน>
      text <มาตา จ เม ปิตา เจว ปญฺจสิกฺขาปทคฺคหุํฯ>
    text <๑๔๕>
      text <สห สุตฺวานหํ สีลํ มม สีลํ อนุสฺสริํ>
      text <เอกาสเน นิสีทิตฺวา อรหตฺตมปาปุณิํฯ>
    text <๑๔๖>
      text <ชาติยา ปญฺจวสฺเสน อรหตฺตมปาปุณิํ>
      text <อุปสมฺปาทยิ พุทฺโธ คุณมญฺญาย จกฺขุมาฯ>
    text <๑๔๗>
      text <ปริปุณฺณานิ โคเปตฺวา ปญฺจสิกฺขาปทานหํ>
      text <อปริเมยฺเย อิโต กปฺเป วินิปาตํ น คจฺฉหํฯ>
    text <๑๔๘>
      text <สฺวาหํ ยสมนุภวิํ เตสํ สีลาน วาหสา>
      text <กปฺปโกฏิมฺปิ กิตฺเตนฺโต กิตฺตเย เอกเทสกํฯ>
    text <๑๔๙>
      text <ปญฺจสีลานิ โคเปตฺวา ตโย เหตู ลภามหํ>
      text <ทีฆายุโก มหาโภโค ติกฺขปญฺโญ ภวามหํฯ>
    text <๑๕๐>
      text <สํกิตฺเตนฺโต จ สพฺเพสํ อภิมตฺตญฺจ โปริสํ>
      text <ภวาภเว สํสริตฺวา เอเต ฐาเน ลภามหํฯ>
    text <๑๕๑>
      text <อปริเมยฺยสีเลสุ วตฺตนฺตา ชินสาวกา>
      text <ภเวสุ ยทิ รชฺเชยฺยุํ วิปาโก กีทิโส ภเวฯ>
    text <๑๕๒>
      text <สุจิณฺณํ เม ปญฺจสีลํ ภตเกน ตปสฺสินา>
      text <เตน สีเลนหํ อชฺช โมจยิํ สพฺพพนฺธนาฯ>
    text <๑๕๓>
      text <อปริเมยฺเย อิโต กปฺเป ปญฺจสีลานิ โคปยิํ>
      text <ทุคฺคติํ นาภิชานามิ ปญฺจสีลานิทํ ผลํฯ>
    text <๑๕๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ปญฺจสีลสมาทานิโย เถโร อิมา คาถาโย อภาสิตฺถาติฯ>
    stand <ปญฺจสีลสมาทานิยตฺเถรสฺสาปทานํ จตุตฺถํฯ>
  text <๕ อนฺนสํสาวกตฺเถรอปทานํ>
    text <๑๕๕>
      text <สุวณฺณวณฺณํ สมฺพุทฺธํ คจฺฉนฺตํ อนฺตราปเณ>
      text <กญฺจนคฺฆิยสํกาสํ พาตฺติํสวรลกฺขณํฯ>
    text <๑๕๖>
      text <สิทฺธตฺถํ โลกปชฺโชตํ อปฺปเมยฺยํ อโนปมํ>
      text <อลตฺถํ ปรมํ ปีติํ ทิสฺวา ทนฺตํ ชุตินฺธรํฯ>
    text <๑๕๗>
      text <สมฺพุทฺธํ อภินาเมตฺวา โภชยิํ ตํ มหามุนิํ>
      text <มหาการุณิโก โลเก อนุโมทิ มมํ ตทาฯ>
    text <๑๕๘>
      text <ตสฺมิํ มหาการุณิเก ปรมสฺสาสการเก>
      text <พุทฺเธ จิตฺตํ ปสาเทตฺวา กปฺปํ สคฺคมฺหิ โมทหํฯ>
    text <๑๕๙>
      text <จตุนฺนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ ภิกฺขาทานสฺสิทํ ผลํฯ>
    text <๑๖๐>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา อนฺนสํสาวโก เถโร อิมา คาถาโย อภาสิตฺถาติฯ>
    stand <อนฺนสํสาวกตฺเถรสฺสาปทานํ ปญฺจมํฯ>
  text <๖ ธูปทายกตฺเถรอปทานํ>
    text <๑๖๑>
      text <สิทฺธตฺถสฺส ภควโต โลกเชฏฺฐสฺส ตาทิโน>
      text <กุฏิธูปํ มยา ทินฺนํ วิปฺปสนฺเนน เจตสาฯ>
    text <๑๖๒>
      text <ยํ ยํ โยนุปปชฺชามิ เทวตฺตํ อถ มานุสํ>
      text <สพฺเพสมฺปิ ปิโย โหมิ ธูปทานสฺสิทํ ผลํฯ>
    text <๑๖๓>
      text <จตุนฺนวุติโต กปฺเป ยํ ธูปมททิํ ตทา>
      text <ทุคฺคติํ นาภิชานามิ ธูปทานสฺสิทํ ผลํฯ>
    text <๑๖๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ธูปทายโก เถโร อิมา คาถาโย อภาสิตฺถาติฯ>
    stand <ธูปทายกตฺเถรสฺสาปทานํ ฉฏฺฐํฯ>
  text <๗ ปุลินปูชกตฺเถรอปทานํ>
    text <๑๖๕>
      text <วิปสฺสิสฺส ภควโต โพธิยา ปาทปุตฺตเม>
      text <ปุราณปุลินํ หิตฺวา สุทฺธปุลินมากิริํฯ>
    text <๑๖๖>
      text <เอกนวุติโต กปฺเป ยํ ปุลินมทาสหํ>
      text <ทุคฺคติํ นาภิชานามิ ปุลินทานสฺสิทํ ผลํฯ>
    text <๑๖๗>
      text <ติํสติเม อิโต กปฺเป ราชา อาสิํ ชนาธิภู>
      text <มหาปุลินนาเมน จกฺกวตฺตี มหพฺพโลฯ>
    text <๑๖๘>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุลินปูชโก เถโร อิมา คาถาโย อภาสิตฺถาติฯ>
    stand <ปุลินปูชกตฺเถรสฺสาปทานํ สตฺตมํฯ>
  text <๘ อุตฺติยตฺเถรอปทานํ>
    text <๑๖๙>
      text <จนฺทภาคานทีตีเร สุสุมาโร อหํ ตทา>
      text <สโคจรปฺปสุโตหํ นทีติตฺถํ อคจฺฉหํฯ>
    text <๑๗๐>
      text <สิทฺธตฺโถ ตมฺหิ สมเย สยมฺภู อคฺคปุคฺคโล>
      text <นทิํ ตริตุกาโม โส นทีติตฺถํ อุปาคมิฯ>
    text <๑๗๑>
      text <อุปาคเต จ สมฺพุทฺเธ อหมฺปิ ตตฺถุปาคมิํ>
      text <อุปคนฺตฺวาน สมฺพุทฺธํ อิมํ วาจํ อุทีรยิํฯ>
    text <๑๗๒>
      text <อภิรูห มหาวีร ตาเรสฺสามิ อหํ ตุวํ>
      text <เปตฺติกํ วิสยํ มยฺหํ อนุกมฺป มหามุนิฯ>
    text <๑๗๓>
      text <มม อุคฺคชฺชนํ สุตฺวา อภิรูหิ มหามุนิ>
      text <หฏฺโฐ หฏฺเฐน จิตฺเตน ตาเรสิํ โลกนายกํฯ>
    text <๑๗๔>
      text <นทิยา ปาริเม ตีเร สิทฺธตฺโถ โลกนายโก>
      text <อสฺสาเสสิ มมํ ตตฺถ อมตํ ปาปุณิสฺสสิฯ>
    text <๑๗๕>
      text <ตมฺหา กายา จวิตฺวาน เทวโลกํ อาคจฺฉหํ>
      text <ทิพฺพสุขํ อนุภวิํ อจฺฉราหิ ปุรกฺขโตฯ>
    text <๑๗๖>
      text <สตฺตกฺขตฺตุญฺจ เทวินฺโท เทวรชฺชมกาสหํ>
      text <ตีณิกฺขตฺตุํ จกฺกวตฺตี มหิยา อิสฺสโร อหุํฯ>
    text <๑๗๗>
      text <วิเวกมนุยุตฺโตหํ นิปโก จ สุสํวุโต>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๑๗๘>
      text <จตุนฺนวุติโต กปฺเป ตาเรสิํ ยํ นราสภํ>
      text <ทุคฺคติํ นาภิชานามิ ตรณาย อิทํ ผลํฯ>
    text <๑๗๙>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา อุตฺติโย เถโร อิมา คาถาโย อภาสิตฺถาติฯ>
    stand <อุตฺติยตฺเถรสฺสาปทานํ อฏฺฐมํฯ>
  text <๙ เอกญฺชลิกตฺเถรอปทานํ>
    text <๑๘๐>
      text <สุวณฺณวณฺณํ สมฺพุทฺธํ คจฺฉนฺตํ อนฺตราปเณ>
      text <วิปสฺสิํ สตฺถวาหคฺคํ นรวรํ วินายกํฯ>
    text <๑๘๑>
      text <อทนฺตทมนํ ตาทิํ มหาวาทิํ มหามติํ>
      text <ทิสฺวา ปสนฺโน สุมโน เอกญฺชลิมกาสหํฯ>
    text <๑๘๒>
      text <เอกนวุติโต กปฺเป ยมญฺชลิํ กริํ ตทา>
      text <ทุคฺคติํ นาภิชานามิ อญฺชลิสฺส อิทํ ผลํฯ>
    text <๑๘๓>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกญฺชลิโก เถโร อิมา คาถาโย อภาสิตฺถาติฯ>
    stand <เอกญฺชลิกตฺเถรสฺสาปทานํ นวมํฯ>
  text <๑๐ โขมทายกตฺเถรอปทานํ>
    text <๑๘๔>
      text <นคเร พนฺธุมติยา อโหสิํ วาณิโช ตทา>
      text <เตเนว ทารํ โปเสมิ โรเปมิ พีชสมฺปทํฯ>
    text <๑๘๕>
      text <รถิยํ ปฏิปนฺนสฺส วิปสฺสิสฺส มเหสิโน>
      text <เอกํ โขมํ มยา ทินฺนํ กุสลตฺถาย สตฺถุโนฯ>
    text <๑๘๖>
      text <เอกนวุติโต กปฺเป ยํ โขมมททิํ ตทา>
      text <ทุคฺคติํ นาภิชานามิ โขมทานสฺสิทํ ผลํฯ>
    text <๑๘๗>
      text <สตฺตรเส อิโต กปฺเป เอโก สินฺธวสนฺธโน>
      text <สตฺตรตนสมฺปนฺโน จตุทีปมฺหิ อิสฺสโรฯ>
    text <๑๘๘>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
      text <สุสูติ อุปวาโน จ สรโณ สีลคาหโก>
      text <อนฺนสํสาวโก โขมทายี จ ทเสว ตติเย คเณ>
      text <อญฺชลี โขมทายี จ ทเสว ตติเย คเณ>
      text <ปญฺจาลีสีติสตํ วุตฺตา คาถาโย สพฺพปิณฺฑิตาฯ>
    text <อิตฺถํ สุทํ อายสฺมา โขมทายโก เถโร อิมา คาถาโย อภาสิตฺถาติฯ>
    stand <โขมทายกตฺเถรสฺสาปทานํ ทสมํฯ>
    text <ตสฺสุทฺทานํ>
    stand <สุภูติวคฺโค ตติโยฯ>
    stand <จตุตฺถภาณวารํฯ>
