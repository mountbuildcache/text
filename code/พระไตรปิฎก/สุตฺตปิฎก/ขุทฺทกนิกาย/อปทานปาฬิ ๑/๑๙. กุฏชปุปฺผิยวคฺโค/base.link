text <๑๙ กุฏชปุปฺผิยวคฺโค>
  text <๑ กุฏชปุปฺผิยตฺเถรอปทานํ>
    text <๑>
      text <สุวณฺณวณฺณํ สมฺพุทฺธํ สตรํสิํว อุคฺคตํ>
      text <ทิสํ อนุวิโลเกนฺตํ คจฺฉนฺตํ อนิลญฺชเสฯ>
    text <๒>
      text <กุฏชํ ปุปฺผิตํ ทิสฺวา สํวิตฺถตสโมตฺถตํ>
      text <รุกฺขโต โอจินิตฺวาน ผุสฺสสฺส อภิโรปยิํฯ>
    text <๓>
      text <ทฺเวนวุเต อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔>
      text <อิโต สตฺตรเส กปฺเป ตโย อาสุํ สุปุปฺผิตา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๕>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา กุฏชปุปฺผิโย เถโร อิมา คาถาโย อภาสิตฺถาติฯ>
    stand <กุฏชปุปฺผิยตฺเถรสฺสาปทานํ ปฐมํฯ>
  text <๒ พนฺธุชีวกตฺเถรอปทานํ>
    text <๖>
      text <สิทฺธตฺโถ นาม สมฺพุทฺโธ สยมฺภู สพฺภิ วณฺณิโต>
      text <สมาธิํ โส สมาปนฺโน นิสีทิ ปพฺพตนฺตเรฯ>
    text <๗>
      text <ชาตสฺสเร คเวสนฺโต ทกชํ ปุปฺผมุตฺตมํ>
      text <พนฺธุชีวกปุปฺผานิ อทฺทสํ สมนนฺตรํฯ>
    text <๘>
      text <อุโภ หตฺเถหิ ปคฺคยฺห อุปาคจฺฉิํ มหามุนิํ>
      text <ปสนฺนจิตฺโต สุมโน สิทฺธตฺถสฺสาภิโรปยิํฯ>
    text <๙>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๐>
      text <อิโต จาตุทฺทเส กปฺเป เอโก อาสิํ ชนาธิโป>
      text <สมุทฺทกปฺโป นาเมน จกฺกวตฺตี มหพฺพโลฯ>
    text <๑๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา พนฺธุชีวโก เถโร อิมา คาถาโย อภาสิตฺถาติฯ>
    stand <พนฺธุชีวกตฺเถรสฺสาปทานํ ทุติยํฯ>
  text <๓ โกฏุมฺพริยตฺเถรอปทานํ>
    text <๑๒>
      text <กณิการํว โชตนฺตํ นิสินฺนํ ปพฺพตนฺตเร>
      text <อปฺปเมยฺยํว อุทธิํ วิตฺถตํ ธรณิํ ยถาฯ>
    text <๑๓>
      text <ปูชิตํ เทวสงฺเฆน นิสภาชานิยํ ยถา>
      text <หฏฺโฐ หฏฺเฐน จิตฺเตน อุปาคจฺฉิํ นรุตฺตมํฯ>
    text <๑๔>
      text <สตฺตปุปฺผานิ ปคฺคยฺห โกฏุมฺพรสมากุลํ>
      text <พุทฺธสฺส อภิโรเปสิํ สิขิโน โลกพนฺธุโนฯ>
    text <๑๕>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๖>
      text <อิโต วีสติกปฺปมฺหิ มหาเนลสนามโก>
      text <เอโก อาสิ มหาเตโช จกฺกวตฺตี มหพฺพโลฯ>
    text <๑๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โกฏุมฺพริโย เถโร อิมา คาถาโย อภาสิตฺถาติฯ>
    stand <โกฏุมฺพริยตฺเถรสฺสาปทานํ ตติยํฯ>
  text <๔ ปญฺจหตฺถิยตฺเถรอปทานํ>
    text <๑๘>
      text <ติสฺโส นามาสิ ภควา โลกเชฏฺโฐ นราสโภ>
      text <ปุรกฺขโต สาวเกหิ รถิยํ ปฏิปชฺชถฯ>
    text <๑๙>
      text <ปญฺจ อุปฺปลหตฺถา จ จาตุรา ฐปิตา มยา>
      text <อาหุติํ ทาตุกาโมหํ ปคฺคณฺหิํ วตสิทฺธิยา ฯ>
    text <๒๐>
      text <สุวณฺณวณฺณํ สมฺพุทฺธํ คจฺฉนฺตํ อนฺตราปเณ>
      text <พุทฺธรํสีหิ ผุฏฺโฐสฺมิ ปูเชสิํ ทฺวิปทุตฺตมํฯ>
    text <๒๑>
      text <ทฺเวนวุเต อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๒>
      text <อิโต เตรสกปฺปมฺหิ ปญฺจ สุสภสมฺมตา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปญฺจหตฺถิโย เถโร อิมา คาถาโย อภาสิตฺถาติฯ>
    stand <ปญฺจหตฺถิยตฺเถรสฺสาปทานํ จตุตฺถํฯ>
  text <๕ อิสิมุคฺคทายกตฺเถรอปทานํ>
    text <๒๔>
      text <อุเทนฺตํ สตรํสิํว ปีตรํสิํว ภาณุมํ>
      text <กกุธํ วิลสนฺตํว ปทุมุตฺตรนายกํฯ>
    text <๒๕>
      text <อิสิมุคฺคานิ ปิสิตฺวา มธุขุทฺเท อนีฬเก>
      text <ปาสาเทว ฐิโต สนฺโต อทาสิํ โลกพนฺธุโนฯ>
    text <๒๖>
      text <อฏฺฐสตสหสฺสานิ อเหสุํ พุทฺธสาวกา>
      text <สพฺเพสํ ปตฺตปูเรนฺตํ ตโต จาปิ พหุตฺตรํฯ>
    text <๒๗>
      text <เตน จิตฺตปฺปสาเทน สุกฺกมูเลน โจทิโต>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๒๘>
      text <จตฺตาลีสมฺหิ สหสฺเส กปฺปานํ อฏฺฐติํส เต>
      text <อิสิมุคฺคสนามา เต จกฺกวตฺตี มหพฺพลาฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อิสิมุคฺคทายโก เถโร อิมา คาถาโย อภาสิตฺถาติฯ>
    stand <อิสิมุคฺคทายกตฺเถรสฺสาปทานํ ปญฺจมํฯ>
  text <๖ โพธิอุปฏฺฐากตฺเถรอปทานํ>
    text <๓๐>
      text <นคเร รมฺมวติยา อาสิํ มุรชวาทโก>
      text <นิจฺจุปฏฺฐานยุตฺโตมฺหิ คโตหํ โพธิมุตฺตมํฯ>
    text <๓๑>
      text <สายํ ปาตํ อุปฏฺฐิตฺวา สุกฺกมูเลน โจทิโต>
      text <อฏฺฐารสกปฺปสเต ทุคฺคติํ นุปปชฺชหํฯ>
    text <๓๒>
      text <ปนฺนรเส กปฺปสเต อิโต อาสิํ ชนาธิโป>
      text <มุรโช นาม นาเมน จกฺกวตฺตี มหพฺพโลฯ>
    text <๓๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โพธิอุปฏฺฐาโก เถโร อิมา คาถาโย อภาสิตฺถาติฯ>
    stand <โพธิอุปฏฺฐากตฺเถรสฺสาปทานํ ฉฏฺฐํฯ>
  text <๗ เอกจินฺติกตฺเถรอปทานํ>
    text <๓๔>
      text <ยทา เทโว เทวกายา จวเต อายุสงฺขยา>
      text <ตโย สทฺทา นิจฺฉรนฺติ เทวานํ อนุโมทตํฯ>
    text <๓๕>
      text <อิโต โภ สุคติํ คจฺฉ มนุสฺสานํ สหพฺยตํ>
      text <มนุสฺสภูโต สทฺธมฺเม ลภ สทฺธํ อนุตฺตรํฯ>
    text <๓๖>
      text <สา เต สทฺธา นิวิฏฺฐาสฺส มูลชาตา ปติฏฺฐิตา>
      text <ยาวชีวํ อสํหีรา สทฺธมฺเม สุปฺปเวทิเตฯ>
    text <๓๗>
      text <กาเยน กุสลํ กตฺวา วาจาย กุสลํ พหุํ>
      text <มนสา กุสลํ กตฺวา อพฺยาปชฺชํ นิรูปธิํฯ>
    text <๓๘>
      text <ตโต โอปธิกํ ปุญฺญํ กตฺวา ทาเนน ตํ พหุํ>
      text <อญฺเญปิ มจฺเจ สทฺธมฺเม พฺรหฺมจริเย นิเวสยฯ>
    text <๓๙>
      text <อิมาย อนุกมฺปาย เทวา เทวํ ยทา วิทู>
      text <จวนฺตํ อนุโมทนฺติ เอหิ เทว ปุนปฺปุนํ ฯ>
    text <๔๐>
      text <สํเวโค เม ตทา อาสิ เทวสงฺเฆ สมาคเต>
      text <กํสุ นาม อหํ โยนิํ คมิสฺสามิ อิโต จุโตฯ>
    text <๔๑>
      text <มม สํเวคมญฺญาย สมโณ ภาวิตินฺทฺริโย>
      text <มมุทฺธริตุกาโม โส อาคจฺฉิ มม สนฺติกํฯ>
    text <๔๒>
      text <สุมโน นาม นาเมน ปทุมุตฺตรสาวโก>
      text <อตฺถธมฺมานุสาสิตฺวา สํเวเชสิ มมํ ตทาฯ>
    text <๔๓>
      text <ตสฺสาหํ วจนํ สุตฺวา พุทฺเธ จิตฺตํ ปสาทยิํ>
      text <ตํ ธีรํ อภิวาเทตฺวา ตตฺถ กาลํกโต อหํฯ>
    text <๔๔>
      text <อุปปชฺชิํ ส ตตฺเถว สุกฺกมูเลน โจทิโต>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๔๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกจินฺติโก เถโร อิมา คาถาโย อภาสิตฺถาติฯ>
    stand <เอกจินฺติกตฺเถรสฺสาปทานํ สตฺตมํฯ>
  text <๘ ติกณฺณิปุปฺผิยตฺเถรอปทานํ>
    text <๔๖>
      text <เทวภูโต อหํ สนฺโต อจฺฉราหิ ปุรกฺขโต>
      text <ปุพฺพกมฺมํ สริตฺวาน พุทฺธเสฏฺฐํ อนุสฺสริํฯ>
    text <๔๗>
      text <ติกณฺณิปุปฺผํ ปคฺคยฺห สกํ จิตฺตํ ปสาทยิํ>
      text <พุทฺธมฺหิ อภิโรเปสิํ วิปสฺสิมฺหิ นราสเภฯ>
    text <๔๘>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๙>
      text <เตสตฺตติมฺหิโต กปฺเป จตุราสุํ รมุตฺตมา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๕๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติกณฺณิปุปฺผิโย เถโร อิมา คาถาโย อภาสิตฺถาติฯ>
    stand <ติกณฺณิปุปฺผิยตฺเถรสฺสาปทานํ อฏฺฐมํฯ>
  text <๙ เอกจาริยตฺเถรอปทานํ>
    text <๕๑>
      text <ตาวติํเสสุ เทเวสุ มหาโฆโส ตทา อหุ>
      text <พุทฺโธ จ โลเก นิพฺพาติ มยญฺจมฺห สราคิโนฯ>
    text <๕๒>
      text <เตสํ สํเวคชาตานํ โสกสลฺลสมงฺคินํ>
      text <สพเลน อุปตฺถทฺโธ อคมํ พุทฺธสนฺติกํฯ>
    text <๕๓>
      text <มนฺทารวํ คเหตฺวาน สงฺคีติ อภินิมฺมิตํ>
      text <ปรินิพฺพุตกาลมฺหิ พุทฺธสฺส อภิโรปยิํฯ>
    text <๕๔>
      text <สพฺเพ เทวานุโมทิํสุ อจฺฉราโย จ เม ตทา>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๕๕>
      text <สฏฺฐิกปฺปสหสฺสมฺหิ อิโต โสฬส เต ชนา>
      text <มหามลฺลชนา นาม จกฺกวตฺตี มหพฺพลาฯ>
    text <๕๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกจาริโย เถโร อิมา คาถาโย อภาสิตฺถาติฯ>
    stand <เอกจาริยตฺเถรสฺสาปทานํ นวมํฯ>
  text <๑๐ ติวณฺฏิปุปฺผิยตฺเถรอปทานํ>
    text <๕๗>
      text <อภิภูตํ ปนิชฺฌนฺติ สพฺเพ สงฺคมฺม เต มมํ>
      text <เตสํ นิชฺฌายมานานํ ปริฬาโห อชายถฯ>
    text <๕๘>
      text <สุนนฺโท นาม นาเมน พุทฺธสฺส สาวโก ตทา>
      text <ธมฺมทสฺสิสฺส มุนิโน อาคจฺฉิ มม สนฺติกํฯ>
    text <๕๙>
      text <เย เม พทฺธจรา อาสุํ เต เม ปุปฺผํ อทุํ ตทา>
      text <ตาหํ ปุปฺผํ คเหตฺวาน สาวเก อภิโรปยิํฯ>
    text <๖๐>
      text <โสหํ กาลํกโต ตตฺถ ปุนาปิ อุปปชฺชหํ>
      text <อฏฺฐารเส กปฺปสเต วินิปาตํ น คจฺฉหํฯ>
    text <๖๑>
      text <เตรเสโต กปฺปสเต อฏฺฐาสุํ ธูมเกตุโน>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๖๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา ติวณฺฏิปุปฺผิโย เถโร อิมา คาถาโย อภาสิตฺถาติ>
      text <กุฏโช พนฺธุชีวี จ โกฏุมฺพริกหตฺถิโย>
      text <อิสิมุคฺโค จ โพธิ จ เอกจินฺตี ติกณฺณิโก>
      text <เอกจารี ติวณฺฏิ จ คาถา ทฺวาสฏฺฐิ กิตฺติตาติฯ>
    stand <ติวณฺฏิปุปฺผิยตฺเถรสฺสาปทานํ ทสมํฯ>
    stand <กุฏชปุปฺผิยวคฺโค เอกูนวีสติโมฯ>
    text <ตสฺสุทฺทานํ>
