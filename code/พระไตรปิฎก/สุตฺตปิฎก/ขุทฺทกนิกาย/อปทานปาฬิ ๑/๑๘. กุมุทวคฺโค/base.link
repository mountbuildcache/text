text <๑๘ กุมุทวคฺโค>
  text <๑ กุมุทมาลิยตฺเถรอปทานํ>
    text <๑>
      text <ปพฺพเต หิมวนฺตมฺหิ มหาชาตสฺสโร อหุ>
      text <ตตฺถโช รกฺขโส อาสิํ โฆรรูโป มหพฺพโลฯ>
    text <๒>
      text <กุมุทํ ปุปฺผเต ตตฺถ จกฺกมตฺตานิ ชายเร>
      text <โอจินามิ จ ตํ ปุปฺผํ พลิโน สมิติํ ตทาฯ>
    text <๓>
      text <อตฺถทสฺสี ตุ ภควา ทฺวิปทินฺโท นราสโภ>
      text <ปุปฺผสงฺโกจิตํ ทิสฺวา อาคจฺฉิ มม สนฺติกํฯ>
    text <๔>
      text <อุปาคตญฺจ สมฺพุทฺธํ เทวเทวํ นราสภํ>
      text <สพฺพญฺจ ปุปฺผํ ปคฺคยฺห พุทฺธสฺส อภิโรปยิํฯ>
    text <๕>
      text <ยาวตา หิมวนฺตนฺตา ปริสา สา ตทา อหุ>
      text <ตาวจฺฉทนสมฺปนฺโน อคมาสิ ตถาคโตฯ>
    text <๖>
      text <อฏฺฐารเส กปฺปสเต ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๗>
      text <อิโต ปนฺนรเส กปฺเป สตฺตาเหสุํ ชนาธิปา>
      text <สหสฺสรถนามา เต จกฺกวตฺตี มหพฺพลาฯ>
    text <๘>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา กุมุทมาลิโย เถโร อิมา คาถาโย อภาสิตฺถาติฯ>
    stand <กุมุทมาลิยตฺเถรสฺสาปทานํ ปฐมํฯ>
  text <๒ นิสฺเสณิทายกตฺเถรอปทานํ>
    text <๙>
      text <โกณฺฑญฺญสฺส ภควโต โลกเชฏฺฐสฺส ตาทิโน>
      text <อาโรหตฺถาย ปาสาทํ นิสฺเสณี การิตา มยาฯ>
    text <๑๐>
      text <เตน จิตฺตปฺปสาเทน อนุโภตฺวาน สมฺปทา>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๑๑>
      text <เอกตฺติํสมฺหิ กปฺปานํ สหสฺสมฺหิ ตโย อหุํ>
      text <สมฺพหุลา นาม ราชาโน จกฺกวตฺตี มหพฺพลาฯ>
    text <๑๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นิสฺเสณิทายโก เถโร อิมา คาถาโย อภาสิตฺถาติฯ>
    stand <นิสฺเสณิทายกตฺเถรสฺสาปทานํ ทุติยํฯ>
  text <๓ รตฺติปุปฺผิยตฺเถรอปทานํ>
    text <๑๓>
      text <มิคลุทฺโท ปุเร อาสิํ อรญฺเญ กานเน อหํ>
      text <วิปสฺสิํ อทฺทสํ พุทฺธํ เทวเทวํ นราสภํฯ>
    text <๑๔>
      text <รตฺติกํ ปุปฺผิตํ ทิสฺวา กุฏชํ ธรณีรุหํ>
      text <สมูลํ ปคฺคเหตฺวาน อุปเนสิํ มเหสิโนฯ>
    text <๑๕>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ปุปฺผทานสฺสิทํ ผลํฯ>
    text <๑๖>
      text <อิโต จ อฏฺฐเม กปฺเป สุปฺปสนฺนสนามโก>
      text <สตฺตรตนสมฺปนฺโน ราชาโหสิํ มหพฺพโลฯ>
    text <๑๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา รตฺติปุปฺผิโย เถโร อิมา คาถาโย อภาสิตฺถาติฯ>
    stand <รตฺติปุปฺผิยตฺเถรสฺสาปทานํ ตติยํฯ>
  text <๔ อุทปานทายกตฺเถรอปทานํ>
    text <๑๘>
      text <วิปสฺสิโน ภควโต อุทปาโน กโต มยา>
      text <ปิณฺฑปาตญฺจ ทตฺวาน นิยฺยาเทสิมหํ ตทาฯ>
    text <๑๙>
      text <เอกนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ อุทปานสฺสิทํ ผลํฯ>
    text <๒๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุทปานทายโก เถโร อิมา คาถาโย อภาสิตฺถาติฯ>
    stand <อุทปานทายกตฺเถรสฺสาปทานํ จตุตฺถํฯ>
  text <๕ สีหาสนทายกตฺเถรอปทานํ>
    text <๒๑>
      text <นิพฺพุเต โลกนาถมฺหิ ปทุมุตฺตรนายเก>
      text <ปสนฺนจิตฺโต สุมโน สีหาสนมทาสหํฯ>
    text <๒๒>
      text <พหูหิ คนฺธมาเลหิ ทิฏฺฐธมฺมสุขาวเห>
      text <ตตฺถ ปูชญฺจ กตฺวาน นิพฺพายติ พหุชฺชโนฯ>
    text <๒๓>
      text <ปสนฺนจิตฺโต สุมโน วนฺทิตฺวา โพธิมุตฺตมํ>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๒๔>
      text <ปนฺนรสสหสฺสมฺหิ กปฺปานํ อฏฺฐ อาสุ เต>
      text <สิลุจฺจยสนามา จ ราชาโน จกฺกวตฺติโนฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา สีหาสนทายโก เถโร อิมา คาถาโย อภาสิตฺถาติ>
    stand <สีหาสนทายกตฺเถรสฺสาปทานํ ปญฺจมํฯ>
  text <๖ มคฺคทตฺติกตฺเถรอปทานํ>
    text <๒๖>
      text <อโนมทสฺสี ภควา ทฺวิปทินฺโท นราสโภ>
      text <ทิฏฺฐธมฺมสุขตฺถาย อพฺโภกาสมฺหิ จงฺกมิฯ>
    text <๒๗>
      text <อุทฺธเต ปาเท ปุปฺผานิ โสภํ มุทฺธนิ ติฏฺฐเร>
      text <ปสนฺนจิตฺโต สุมโน วนฺทิตฺวา ปุปฺผโมกิริํฯ>
    text <๒๘>
      text <วีสกปฺปสหสฺสมฺหิ อิโต ปญฺจ ชนา อหุํ>
      text <ปุปฺผจฺฉทนิยา นาม จกฺกวตฺตี มหพฺพลาฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มคฺคทตฺติโก เถโร อิมา คาถาโย อภาสิตฺถาติฯ>
    stand <มคฺคทตฺติกตฺเถรสฺสาปทานํ ฉฏฺฐํฯ>
  text <๗ เอกทีปิยตฺเถรอปทานํ>
    text <๓๐>
      text <ปทุมุตฺตรสฺส มุนิโน สฬเล โพธิมุตฺตเม>
      text <ปสนฺนจิตฺโต สุมโน เอกทีปํ อทาสหํฯ>
    text <๓๑>
      text <ภเว นิพฺพตฺตมานมฺหิ นิพฺพตฺเต ปุญฺญสญฺจเย>
      text <ทุคฺคติํ นาภิชานามิ ทีปทานสฺสิทํ ผลํฯ>
    text <๓๒>
      text <โสฬเส กปฺปสหสฺเส อิโต เต จตุโร ชนา>
      text <จนฺทาภา นาม นาเมน จกฺกวตฺตี มหพฺพลาฯ>
    text <๓๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกทีปิโย เถโร อิมา คาถาโย อภาสิตฺถาติฯ>
    stand <เอกทีปิยตฺเถรสฺสาปทานํ สตฺตมํฯ>
    stand <นวมํ ภาณวารํฯ>
  text <๘ มณิปูชกตฺเถรอปทานํ>
    text <๓๔>
      text <โอเรน หิมวนฺตสฺส นทิกา สมฺปวตฺตถ>
      text <ตสฺสา จานุปเขตฺตมฺหิ สยมฺภู วสเต ตทาฯ>
    text <๓๕>
      text <มณิํ ปคฺคยฺห ปลฺลงฺกํ สาธุจิตฺตํ มโนรมํ>
      text <ปสนฺนจิตฺโต สุมโน พุทฺธสฺส อภิโรปยิํฯ>
    text <๓๖>
      text <จตุนฺนวุติโต กปฺเป ยํ มณิํ อภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓๗>
      text <อิโต จ ทฺวาทเส กปฺเป สตรํสีสนามกา>
      text <อฏฺฐ เต อาสุํ ราชาโน จกฺกวตฺตี มหพฺพลาฯ>
    text <๓๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มณิปูชโก เถโร อิมา คาถาโย อภาสิตฺถาติฯ>
    stand <มณิปูชกตฺเถรสฺสาปทานํ อฏฺฐมํฯ>
  text <๙ ติกิจฺฉกตฺเถรอปทานํ>
    text <๓๙>
      text <นคเร พนฺธุมติยา เวชฺโช อาสิํ สุสิกฺขิโต>
      text <อาตุรานํ สทุกฺขานํ มหาชนสุขาวโหฯ>
    text <๔๐>
      text <พฺยาธิตํ สมณํ ทิสฺวา สีลวนฺตํ มหาชุติํ>
      text <ปสนฺนจิตฺโต สุมโน เภสชฺชมททิํ ตทาฯ>
    text <๔๑>
      text <อโรโค อาสิ เตเนว สมโณ สํวุตินฺทฺริโย>
      text <อโสโก นาม นาเมน อุปฏฺฐาโก วิปสฺสิโนฯ>
    text <๔๒>
      text <เอกนวุติโต กปฺเป ยํ โอสธมทาสหํ>
      text <ทุคฺคติํ นาภิชานามิ เภสชฺชสฺส อิทํ ผลํฯ>
    text <๔๓>
      text <อิโต จ อฏฺฐเม กปฺเป สพฺโพสธสนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติกิจฺฉโก เถโร อิมา คาถาโย อภาสิตฺถาติฯ>
    stand <ติกิจฺฉกตฺเถรสฺสาปทานํ นวมํฯ>
  text <๑๐ สงฺฆุปฏฺฐากตฺเถรอปทานํ>
    text <๔๕>
      text <เวสฺสภุมฺหิ ภควติ อโหสารามิโก อหํ>
      text <ปสนฺนจิตฺโต สุมโน อุปฏฺฐิํ สงฺฆมุตฺตมํฯ>
    text <๔๖>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ อุปฏฺฐานสฺสิทํ ผลํฯ>
    text <๔๗>
      text <อิโต เต สตฺตเม กปฺเป สตฺเตวาสุํ สโมทกา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๔๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <กุมุโท อถ นิสฺเสณี รตฺติโก อุทปานโท>
      text <สีหาสนี มคฺคทโท เอกทีปี มณิปฺปโท>
      text <ติกิจฺฉโก อุปฏฺฐาโก เอกปญฺญาส คาถกาติฯ>
    text <อิตฺถํ สุทํ อายสฺมา สงฺฆุปฏฺฐาโก เถโร อิมา คาถาโย อภาสิตฺถาติฯ>
    stand <สงฺฆุปฏฺฐากตฺเถรสฺสาปทานํ ทสมํฯ>
    stand <กุมุทวคฺโค อฏฺฐารสโมฯ>
    text <ตสฺสุทฺทานํ>
