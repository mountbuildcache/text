text <๒๕ ตุวรทายกวคฺโค>
  text <๑ ตุวรทายกตฺเถรอปทานํ>
    text <๑>
      text <มิคลุทฺโท ปุเร อาสิํ อรญฺเญ กานเน อหํ>
      text <ภริตฺวา ตุวรมาทาย สงฺฆสฺส อททิํ อหํฯ>
    text <๒>
      text <เอกนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ ตุวรสฺส อิทํ ผลํฯ>
    text <๓>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ตุวรทายโก เถโร อิมา คาถาโย อภาสิตฺถาติฯ>
    stand <ตุวรทายกตฺเถรสฺสาปทานํ ปฐมํฯ>
  text <๒ นาคเกสริยตฺเถรอปทานํ>
    text <๔>
      text <ธนุํ อทฺเวชฺฌํ กตฺวาน วนมชฺโฌคหิํ อหํ>
      text <เกสรํ โอคตํ ทิสฺวา ปตปตฺตํ สมุฏฺฐิตํฯ>
    text <๕>
      text <อุโภ หตฺเถหิ ปคฺคยฺห สิเร กตฺวาน อญฺชลิํ>
      text <พุทฺธสฺส อภิโรเปสิํ ติสฺสสฺส โลกพนฺธุโนฯ>
    text <๖>
      text <ทฺเวนวุเต อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๗>
      text <เตสตฺตติมฺหิ กปฺปมฺหิ สตฺต เกสรนามกา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นาคเกสริโย เถโร อิมา คาถาโย อภาสิตฺถาติฯ>
    stand <นาคเกสริยตฺเถรสฺสาปทานํ ทุติยํฯ>
  text <๓ นฬินเกสริยตฺเถรอปทานํ>
    text <๙>
      text <ชาตสฺสรสฺส เวมชฺเฌ วสามิ ชลกุกฺกุโฏ>
      text <อทฺทสาหํ เทวเทวํ คจฺฉนฺตํ อนิลญฺชเสฯ>
    text <๑๐>
      text <ตุณฺเฑน เกสริํ คยฺห วิปฺปสนฺเนน เจตสา>
      text <พุทฺธสฺส อภิโรเปสิํ ติสฺสสฺส โลกพนฺธุโนฯ>
    text <๑๑>
      text <ทฺเวนวุเต อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๒>
      text <เตสตฺตติมฺหิ กปฺปมฺหิ สตฺต เกสรนามกา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นฬินเกสริโย เถโร อิมา คาถาโย อภาสิตฺถาติฯ>
    stand <นฬินเกสริยตฺเถรสฺสาปทานํ ตติยํฯ>
  text <๔ วิรวปุปฺผิยตฺเถรอปทานํ>
    text <๑๔>
      text <ขีณาสวสหสฺเสหิ นิยฺยาติ โลกนายโก>
      text <วิรวปุปฺผมาทาย พุทฺธสฺส อภิโรปยิํฯ>
    text <๑๕>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา วิรวปุปฺผิโย เถโร อิมา คาถาโย อภาสิตฺถาติฯ>
    stand <วิรวปุปฺผิยตฺเถรสฺสาปทานํ จตุตฺถํฯ>
  text <๕ กุฏิธูปกตฺเถรอปทานํ>
    text <๑๗>
      text <สิทฺธตฺถสฺส ภควโต อโหสิํ กุฏิโคปโก>
      text <กาเลน กาลํ ธูเปสิํ ปสนฺโน เสหิ ปาณิภิฯ>
    text <๑๘>
      text <จตุนฺนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ธูปทานสฺสิทํ ผลํฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กุฏิธูปโก เถโร อิมา คาถาโย อภาสิตฺถาติฯ>
    stand <กุฏิธูปกตฺเถรสฺสาปทานํ ปญฺจมํฯ>
  text <๖ ปตฺตทายกตฺเถรอปทานํ>
    text <๒๐>
      text <ปรเมน ทมเถน สิทฺธตฺถสฺส มเหสิโน>
      text <ปตฺตทานํ มยา ทินฺนํ อุชุภูตสฺส ตาทิโนฯ>
    text <๒๑>
      text <จตุนฺนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ ปตฺตทานสฺสิทํ ผลํฯ>
    text <๒๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปตฺตทายโก เถโร อิมา คาถาโย อภาสิตฺถาติฯ>
    stand <ปตฺตทายกตฺเถรสฺสาปทานํ ฉฏฺฐํฯ>
  text <๗ ธาตุปูชกตฺเถรอปทานํ>
    text <๒๓>
      text <นิพฺพุเต โลกนาถมฺหิ สิทฺธตฺถมฺหิ นรุตฺตเม>
      text <เอกา ธาตุ มยา ลทฺธา ทฺวิปทินฺทสฺส ตาทิโนฯ>
    text <๒๔>
      text <ตาหํ ธาตุํ คเหตฺวาน พุทฺธสฺสาทิจฺจพนฺธุโน>
      text <ปญฺจวสฺเส ปริจริํ ติฏฺฐนฺตํว นรุตฺตมํฯ>
    text <๒๕>
      text <จตุนฺนวุติโต กปฺเป ยํ ธาตุํ ปูชยิํ ตทา>
      text <ทุคฺคติํ นาภิชานามิ ธาตุปฏฺฐหเน ผลํฯ>
    text <๒๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ธาตุปูชโก เถโร อิมา คาถาโย อภาสิตฺถาติฯ>
    stand <ธาตุปูชกตฺเถรสฺสาปทานํ สตฺตมํฯ>
  text <๘ สตฺตลิปุปฺผปูชกตฺเถรอปทานํ>
    text <๒๗>
      text <สตฺต สตฺตลิปุปฺผานิ สีเส กตฺวานหํ ตทา>
      text <พุทฺธสฺส อภิโรเปสิํ เวสฺสภุมฺหิ นรุตฺตเม ฯ>
    text <๒๘>
      text <เอกตฺติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สตฺตลิปุปฺผปูชโก เถโร อิมา คาถาโย อภาสิตฺถาติฯ>
    stand <สตฺตลิปุปฺผปูชกตฺเถรสฺสาปทานํ อฏฺฐมํฯ>
  text <๙ พิมฺพิชาลิยตฺเถรอปทานํ>
    text <๓๐>
      text <ปทุมุตฺตโร นาม ชิโน สยมฺภู อคฺคปุคฺคโล>
      text <จตุสจฺจํ ปกาเสติ ทีเปติ อมตํ ปทํฯ>
    text <๓๑>
      text <พิมฺพิชาลกปุปฺผานิ ปุถุ กตฺวานหํ ตทา>
      text <พุทฺธสฺส อภิโรเปสิํ ทฺวิปทินฺทสฺส ตาทิโนฯ>
    text <๓๒>
      text <อฏฺฐสฏฺฐิมฺหิโต กปฺเป จตุโร กิญฺชเกสรา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๓๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา พิมฺพิชาลิโย เถโร อิมา คาถาโย อภาสิตฺถาติฯ>
    stand <พิมฺพิชาลิยตฺเถรสฺสาปทานํ นวมํฯ>
  text <๑๐ อุทฺทาลกทายกตฺเถรอปทานํ>
    text <๓๔>
      text <กกุโธ นาม นาเมน สยมฺภู อปราชิโต>
      text <ปวนา นิกฺขมิตฺวาน อนุปฺปตฺโต มหานทิํฯ>
    text <๓๕>
      text <อุทฺทาลกํ คเหตฺวาน สยมฺภุสฺส อทาสหํ>
      text <สํยตสฺสุชุภูตสฺส ปสนฺนมานโส อหํฯ>
    text <๓๖>
      text <เอกตฺติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ ปุปฺผทานสฺสิทํ ผลํฯ>
    text <๓๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ตุวรนาคนฬินา วิรวี กุฏิธูปโก>
      text <ปตฺโต ธาตุสตฺตลิโย พิมฺพิ อุทฺทาลเกน จ>
      text <สตฺตติํสติ คาถาโย คณิตาโย วิภาวิภิฯ>
    text <อิตฺถํ สุทํ อายสฺมา อุทฺทาลกทายโก เถโร อิมา คาถาโย อภาสิตฺถาติฯ>
    stand <อุทฺทาลกทายกตฺเถรสฺสาปทานํ ทสมํฯ>
    stand <ตุวรทายกวคฺโค ปญฺจวีสติโมฯ>
    text <ตสฺสุทฺทานํ>
