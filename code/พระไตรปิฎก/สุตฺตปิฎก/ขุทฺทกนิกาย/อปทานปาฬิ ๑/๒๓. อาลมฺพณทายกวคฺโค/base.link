text <๒๓ อาลมฺพณทายกวคฺโค>
  text <๑ อาลมฺพณทายกตฺเถรอปทานํ>
    text <๑>
      text <อตฺถทสฺสิสฺส ภควโต โลกเชฏฺฐสฺส ตาทิโน>
      text <อาลมฺพณํ มยา ทินฺนํ ทฺวิปทินฺทสฺส ตาทิโนฯ>
    text <๒>
      text <ธรณิํ ปฏิปชฺชามิ วิปุลํ สาครปฺปรํ>
      text <ปาเณสุ จ อิสฺสริยํ วตฺเตมิ วสุธาย จฯ>
    text <๓>
      text <กิเลสา ฌาปิตา มยฺหํ ภวา สพฺเพ สมูหตา>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๔>
      text <อิโต ทฺเวสฏฺฐิกปฺปมฺหิ ตโย อาสิํสุ ขตฺติยา>
      text <เอกาปสฺสิตนามา เต จกฺกวตฺตี มหพฺพลาฯ>
    text <๕>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา อาลมฺพณทายโก เถโร อิมา คาถาโย อภาสิตฺถาติฯ>
    stand <อาลมฺพณทายกตฺเถรสฺสาปทานํ ปฐมํฯ>
  text <๒ อชินทายกตฺเถรอปทานํ>
    text <๖>
      text <เอกตฺติํเส อิโต กปฺเป คณสตฺถารโก อหํ>
      text <อทฺทสํ วิรชํ พุทฺธํ อาหุตีนํ ปฏิคฺคหํฯ>
    text <๗>
      text <จมฺมขณฺฑํ มยา ทินฺนํ สิขิโน โลกพนฺธุโน>
      text <เตน กมฺเมน ทฺวิปทินฺท โลกเชฏฺฐ นราสภฯ>
    text <๘>
      text <สมฺปตฺติํ อนุโภตฺวาน กิเลเส ฌาปยิํ อหํ>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๙>
      text <เอกตฺติํเส อิโต กปฺเป อชินํ ยํ อทาสหํ>
      text <ทุคฺคติํ นาภิชานามิ อชินสฺส อิทํ ผลํฯ>
    text <๑๐>
      text <อิโต ปญฺจมเก กปฺเป ราชา อาสิํ สุทายโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๑๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อชินทายโก เถโร อิมา คาถาโย อภาสิตฺถาติฯ>
    stand <อชินทายกตฺเถรสฺสาปทานํ ทุติยํฯ>
  text <๓ ทฺเวรตนิยตฺเถรอปทานํ>
    text <๑๒>
      text <มิคลุทฺโท ปุเร อาสิํ อรญฺเญ กานเน อหํ>
      text <อทฺทสํ วิรชํ พุทฺธํ อาหุตีนํ ปฏิคฺคหํฯ>
    text <๑๓>
      text <มํสเปสิ มยา ทินฺนา วิปสฺสิสฺส มเหสิโน>
      text <สเทวกสฺมิํ โลกสฺมิํ อิสฺสรํ การยามหํฯ>
    text <๑๔>
      text <อิมินา มํสทาเนน รตนํ นิพฺพตฺตเต มม>
      text <ทุเวเม รตนา โลเก ทิฏฺฐธมฺมสฺส ปตฺติยาฯ>
    text <๑๕>
      text <เตหํ สพฺเพ อนุโภมิ มํสทานสฺส สตฺติยา>
      text <คตฺตญฺจ มุทุกํ มยฺหํ ปญฺญา นิปุณเวทนีฯ>
    text <๑๖>
      text <เอกนวุติโต กปฺเป ยํ มํสมททิํ ตทา>
      text <ทุคฺคติํ นาภิชานามิ มํสทานสฺสิทํ ผลํฯ>
    text <๑๗>
      text <อิโต จตุตฺถเก กปฺเป เอโก อาสิํ ชนาธิโป>
      text <มหาโรหิตนาโม โส จกฺกวตฺตี มหพฺพโลฯ>
    text <๑๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ทฺเวรตนิโย เถโร อิมา คาถาโย อภาสิตฺถาติฯ>
    stand <ทฺเวรตนิยตฺเถรสฺสาปทานํ ตติยํฯ>
    stand <ทสมํ ภาณวารํฯ>
  text <๔ อารกฺขทายกตฺเถรอปทานํ>
    text <๑๙>
      text <สิทฺธตฺถสฺส ภควโต เวทิ การาปิตา มยา>
      text <อารกฺโข จ มยา ทินฺโน สุคตสฺส มเหสิโนฯ>
    text <๒๐>
      text <เตน กมฺมวิเสเสน น ปสฺสิํ ภยเภรวํ>
      text <กุหิญฺจิ อุปปนฺนสฺส ตาโส มยฺหํ น วิชฺชติฯ>
    text <๒๑>
      text <จตุนฺนวุติโต กปฺเป ยํ เวทิํ การยิํ ปุเร>
      text <ทุคฺคติํ นาภิชานามิ เวทิกาย อิทํ ผลํฯ>
    text <๒๒>
      text <อิโต ฉฏฺฐมฺหิ กปฺปมฺหิ อปสฺเสนสนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อารกฺขทายโก เถโร อิมา คาถาโย อภาสิตฺถาติฯ>
    stand <อารกฺขทายกตฺเถรสฺสาปทานํ จตุตฺถํฯ>
  text <๕ อพฺยาธิกตฺเถรอปทานํ>
    text <๒๔>
      text <วิปสฺสิสฺส ภควโต อคฺคิสาลํ อทาสหํ>
      text <พฺยาธิกานญฺจ อาวาสํ อุณฺโหทกปฏิคฺคหํฯ>
    text <๒๕>
      text <เตน กมฺเมนยํ มยฺหํ อตฺตภาโว สุนิมฺมิโต>
      text <พฺยาธาหํ นาภิชานามิ ปุญฺญกมฺมสฺสิทํ ผลํฯ>
    text <๒๖>
      text <เอกนวุติโต กปฺเป ยํ สาลมททิํ ตทา>
      text <ทุคฺคติํ นาภิชานามิ อคฺคิสาลายิทํ ผลํฯ>
    text <๒๗>
      text <อิโต จ สตฺตเม กปฺเป เอโกสิํ อปราชิโต>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๒๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อพฺยาธิโก เถโร อิมา คาถาโย อภาสิตฺถาติฯ>
    stand <อพฺยาธิกตฺเถรสฺสาปทานํ ปญฺจมํฯ>
  text <๖ องฺโกลปุปฺผิยตฺเถรอปทานํ>
    text <๒๙>
      text <นารโท อิติ เม นามํ กสฺสโป อิติ มํ วิทู>
      text <อทฺทสํ สมณานคฺคํ วิปสฺสิํ เทวสกฺกตํฯ>
    text <๓๐>
      text <อนุพฺยญฺชนธรํ พุทฺธํ อาหุตีนํ ปฏิคฺคหํ>
      text <องฺโกลปุปฺผํ ปคฺคยฺห พุทฺธสฺส อภิโรปยิํฯ>
    text <๓๑>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓๒>
      text <จตุสตฺตติโต กปฺเป โรมโส นาม ขตฺติโย>
      text <อามุกฺกมาลาภรโณ สโยคฺคพลวาหโนฯ>
    text <๓๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา องฺโกลปุปฺผิโย เถโร อิมา คาถาโย อภาสิตฺถาติฯ>
    stand <องฺโกลปุปฺผิยตฺเถรสฺสาปทานํ ฉฏฺฐํฯ>
  text <๗ โสวณฺณวฏํสกิยตฺเถรอปทานํ>
    text <๓๔>
      text <อุยฺยานภูมิํ นิยฺยนฺโต อทฺทสํ โลกนายกํ>
      text <วฏํสกํ คเหตฺวาน โสวณฺณํ สาธุนิมฺมิตํฯ>
    text <๓๕>
      text <สีฆํ ตโต สมารุยฺห หตฺถิกฺขนฺธคโต อหํ>
      text <พุทฺธสฺส อภิโรเปสิํ สิขิโน โลกพนฺธุโนฯ>
    text <๓๖>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๓๗>
      text <สตฺตวีเส อิโต กปฺเป เอโก อาสิํ ชนาธิโป>
      text <มหาปตาปนาเมน จกฺกวตฺตี มหพฺพโลฯ>
    text <๓๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โสวณฺณวฏํสกิโย เถโร อิมา คาถาโย อภาสิตฺถาติฯ>
    stand <โสวณฺณวฏํสกิยตฺเถรสฺสาปทานํ สตฺตมํฯ>
  text <๘ มิญฺชวฏํสกิยตฺเถรอปทานํ>
    text <๓๙>
      text <นิพฺพุเต โลกนาถมฺหิ สิขิมฺหิ วทตํ วเร>
      text <วฏํสเกหิ อากิณฺณํ โพธิปูชํ อกาสหํฯ>
    text <๔๐>
      text <เอกตฺติํเส อิโต กปฺเป ยํ ปูชมกริํ ตทา>
      text <ทุคฺคติํ นาภิชานามิ โพธิปูชายิทํ ผลํฯ>
    text <๔๑>
      text <อิโต ฉพฺพีสติกปฺเป อหุํ เมฆพฺภนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มิญฺชวฏํสกิโย เถโร อิมา คาถาโย อภาสิตฺถาติฯ>
    stand <มิญฺชวฏํสกิยตฺเถรสฺสาปทานํ อฏฺฐมํฯ>
  text <๙ สุกตาเวฬิยตฺเถรอปทานํ>
    text <๔๓>
      text <อสิโต นาม นาเมน มาลากาโร อหํ ตทา>
      text <อาเวฬํ ปคฺคเหตฺวาน รญฺโญ ทาตุํ วชามหํฯ>
    text <๔๔>
      text <อสมฺปตฺโตมฺหิ ราชานํ อทฺทสํ สิขินายกํ>
      text <หฏฺโฐ หฏฺเฐน จิตฺเตน พุทฺธสฺส อภิโรปยิํฯ>
    text <๔๕>
      text <เอกตฺติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๖>
      text <ปญฺจวีเส อิโต กปฺเป ราชาโหสิํ มหพฺพโล>
      text <เวภาโร นาม นาเมน จกฺกวตฺตี มหพฺพโลฯ>
    text <๔๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุกตาเวฬิโย เถโร อิมา คาถาโย อภาสิตฺถาติฯ>
    stand <สุกตาเวฬิยตฺเถรสฺสาปทานํ นวมํฯ>
  text <๑๐ เอกวนฺทนิยตฺเถรอปทานํ>
    text <๔๘>
      text <อุสภํ ปวรํ วีรํ เวสฺสภุํ วิชิตาวินํ>
      text <ปสนฺนจิตฺโต สุมโน พุทฺธเสฏฺฐมวนฺทหํฯ>
    text <๔๙>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ วนฺทนาย อิทํ ผลํฯ>
    text <๕๐>
      text <จตุวีสติกปฺปมฺหิ วิกตานนฺทนามโก>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อาลมฺพณญฺจ อชินํ มํสทารกฺขทายโก>
      text <อพฺยาธิ องฺโกลํ โสณฺณํ มิญฺชอาเวฬวนฺทนํ>
      text <ปญฺจปญฺญาส คาถาโย คณิตา อตฺถทสฺสิภิฯ>
    text <อิตฺถํ สุทํ อายสฺมา เอกวนฺทนิโย เถโร อิมา คาถาโย อภาสิตฺถาติฯ>
    stand <เอกวนฺทนิยตฺเถรสฺสาปทานํ ทสมํฯ>
    stand <อาลมฺพณทายกวคฺโค เตวีสติโมฯ>
    text <ตสฺสุทฺทานํ>
