text <๖ พีชนิวคฺโค>
  text <๑ วิธูปนทายกตฺเถรอปทานํ>
    text <๑>
      text <ปทุมุตฺตรพุทฺธสฺส โลกเชฏฺฐสฺส ตาทิโน>
      text <พีชนิกา มยา ทินฺนา ทฺวิปทินฺทสฺส ตาทิโนฯ>
    text <๒>
      text <สกํ จิตฺตํ ปสาเทตฺวา ปคฺคเหตฺวาน อญฺชลิํ>
      text <สมฺพุทฺธมภิวาเทตฺวา ปกฺกมิํ อุตฺตรามุโขฯ>
    text <๓>
      text <พีชนิํ ปคฺคเหตฺวาน สตฺถา โลกคฺคนายโก>
      text <ภิกฺขุสงฺเฆ ฐิโต สนฺโต อิมา คาถา อภาสถฯ>
    text <๔>
      text <อิมินา พีชนิทาเนน จิตฺตสฺส ปณิธีหิ จ>
      text <กปฺปานํ สตสหสฺสํ วินิปาตํ น คจฺฉติฯ>
    text <๕>
      text <อารทฺธวีริโย ปหิตตฺโต เจโตคุณสมาหิโต>
      text <ชาติยา สตฺตวสฺโสหํ อรหตฺตํ อปาปุณิํฯ>
    text <๖>
      text <สฏฺฐิกปฺปสหสฺสมฺหิ พีชมานสนามกา>
      text <โสฬสาสิํสุ ราชาโน จกฺกวตฺตี มหพฺพลาฯ>
    text <๗>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา วิธูปนทายโก เถโร อิมา คาถาโย อภาสิตฺถาติฯ>
    stand <วิธูปนทายกตฺเถรสฺสาปทานํ ปฐมํฯ>
  text <๒ สตรํสิตฺเถรอปทานํ>
    text <๘>
      text <อุพฺพิทฺธํ เสลมารุยฺห นิสีทิ ปุริสุตฺตโม>
      text <ปพฺพตสฺสาวิทูรมฺหิ พฺราหฺมโณ มนฺตปารคูฯ>
    text <๙>
      text <อุปวิฏฺฐํ มหาวีรํ เทวเทวํ นราสภํ>
      text <อญฺชลิํ ปคฺคเหตฺวาน สนฺถวิํ โลกนายกํฯ>
    text <๑๐>
      text <เอส พุทฺโธ มหาวีโร วรธมฺมปฺปกาสโก>
      text <ชลติ อคฺคิขนฺโธว ภิกฺขุสงฺฆปุรกฺขโตฯ>
    text <๑๑>
      text <มหาสมุทฺโทวกฺขุพฺโภ อณฺณโวว ทุรุตฺตโร>
      text <มิคราชาวสมฺภีโต ธมฺมํ เทเสติ จกฺขุมาฯ>
    text <๑๒>
      text <มม สงฺกปฺปมญฺญาย ปทุมุตฺตรนายโก>
      text <ภิกฺขุสงฺเฆ ฐิโต สตฺถา อิมา คาถา อภาสถฯ>
    text <๑๓>
      text <เยนายํ อญฺชลี ทินฺโน พุทฺธเสฏฺโฐ จ โถมิโต>
      text <ติํสกปฺปสหสฺสานิ เทวรชฺชํ กริสฺสติฯ>
    text <๑๔>
      text <กปฺปสตสหสฺสมฺหิ องฺคีรสสนามโก>
      text <วิวฏฺฏจฺฉโท สมฺพุทฺโธ อุปฺปชฺชิสฺสติ ตาวเทฯ>
    text <๑๕>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สตรํสีติ นาเมน อรหา โส ภวิสฺสติฯ>
    text <๑๖>
      text <ชาติยา สตฺตวสฺโสหํ ปพฺพชิํ อนคาริยํ>
      text <สตรํสิมฺหิ นาเมน ปภา นิทฺธาวเต มมฯ>
    text <๑๗>
      text <มณฺฑเป รุกฺขมูเล วา ฌายี ฌานรโต อหํ>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๑๘>
      text <สฏฺฐิกปฺปสหสฺสมฺหิ จตุโร รามนามกา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สตรํสิ เถโร อิมา คาถาโย อภาสิตฺถาติฯ>
    stand <สตรํสิตฺเถรสฺสาปทานํ ทุติยํฯ>
  text <๓ สยนทายกตฺเถรอปทานํ>
    text <๒๐>
      text <ปทุมุตฺตรพุทฺธสฺส สพฺพโลกานุกมฺปิโน>
      text <สยนํ ตสฺส ปาทาสิํ วิปฺปสนฺเนน เจตสาฯ>
    text <๒๑>
      text <เตน สยนทาเนน สุเขตฺเต พีชสมฺปทา>
      text <โภคา นิพฺพตฺตเร ตสฺส สยนสฺส อิทํ ผลํฯ>
    text <๒๒>
      text <อากาเส เสยฺยํ กปฺเปมิ ธาเรมิ ปถวิํ อิมํ>
      text <ปาเณสุ เม อิสฺสริยํ สยนสฺส อิทํ ผลํฯ>
    text <๒๓>
      text <ปญฺจกปฺปสหสฺสมฺหิ อฏฺฐ อาสุํ มหาเตชา>
      text <จตุตฺติํเส กปฺปสเต จตุโร จ มหพฺพลาฯ>
    text <๒๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สยนทายโก เถโร อิมา คาถาโย อภาสิตฺถาติฯ>
    stand <สยนทายกตฺเถรสฺสาปทานํ ตติยํฯ>
  text <๔ คนฺโธทกิยตฺเถรอปทานํ>
    text <๒๕>
      text <ปทุมุตฺตรพุทฺธสฺส มหาโพธิมโห อหุ>
      text <วิจิตฺตํ ฆฏมาทาย คนฺโธทกมทาสหํฯ>
    text <๒๖>
      text <นฺหานกาเล จ โพธิยา มหาเมโฆ ปวสฺสถ>
      text <นินฺนาโท จ มหา อาสิ อสนิยา ผลนฺติยาฯ>
    text <๒๗>
      text <เตเนวาสนิเวเคน ตตฺถ กาลงฺกโต อหํ>
      text <เทวโลเก ฐิโต สนฺโต อิมา คาถา อภาสหํฯ>
    text <๒๘>
      text <อโห พุทฺโธ อโห ธมฺโม อโห โน สตฺถุสมฺปทา>
      text <กเฬวรํ เม ปติตํ เทวโลเก รมามหํฯ>
    text <๒๙>
      text <อุพฺพิทฺธํ ภวนํ มยฺหํ สตภูมํ สมุคฺคตํ>
      text <กญฺญาสตสหสฺสานิ ปริวาเรนฺติ มํ สทาฯ>
    text <๓๐>
      text <อาพาธา เม น วิชฺชนฺติ โสโก มยฺหํ น วิชฺชติ>
      text <ปริฬาหํ น ปสฺสามิ ปุญฺญกมฺมสฺสิทํ ผลํฯ>
    text <๓๑>
      text <อฏฺฐวีเส กปฺปสเต ราชา สํวสิโต อหุํ>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๓๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา คนฺโธทกิโย เถโร อิมา คาถาโย อภาสิตฺถาติฯ>
    stand <คนฺโธทกิยตฺเถรสฺสาปทานํ จตุตฺถํฯ>
  text <๕ โอปวยฺหตฺเถรอปทานํ>
    text <๓๓>
      text <ปทุมุตฺตรพุทฺธสฺส อาชานียมทาสหํ>
      text <นิยฺยาเทตฺวาน สมฺพุทฺเธ อคมาสิํ สกํ ฆรํฯ>
    text <๓๔>
      text <เทวโล นาม นาเมน สตฺถุโน อคฺคสาวโก>
      text <วรธมฺมสฺส ทายาโท อาคจฺฉิ มม สนฺติกํฯ>
    text <๓๕>
      text <สปตฺตภาโร ภควา อาชาเนยฺโย น กปฺปติ>
      text <ตว สงฺกปฺปมญฺญาย อธิวาเสสิ จกฺขุมาฯ>
    text <๓๖>
      text <อคฺฆาเปตฺวา วาตชวํ สินฺธวํ สีฆวาหนํ>
      text <ปทุมุตฺตรพุทฺธสฺส ขมนียมทาสหํฯ>
    text <๓๗>
      text <ยํ ยํ โยนุปปชฺชามิ เทวตฺตํ อถ มานุสํ>
      text <ขมนียํ วาตชวํ จิตฺตํ นิพฺพตฺตเต มมฯ>
    text <๓๘>
      text <ลาภํ เตสํ สุลทฺธํว เย ลภนฺตุปสมฺปทํ>
      text <ปุนปิ ปยิรุปาเสยฺยํ พุทฺโธ โลเก สเจ ภเวฯ>
    text <๓๙>
      text <อฏฺฐวีสติกฺขตฺตุํหํ ราชา อาสิํ มหพฺพโล>
      text <จาตุรนฺโต วิชิตาวี ชมฺพุสณฺฑสฺส ชมฺพุอิสฺสโรฯ>
    text <๔๐>
      text <อิทํ ปจฺฉิมกํ มยฺหํ จริโม วตฺตเต ภโว>
      text <ปตฺโตสฺมิ อจลํ ฐานํ หิตฺวา ชยปราชยํฯ>
    text <๔๑>
      text <จตุติํสสหสฺสมฺหิ มหาเตโชสิ ขตฺติโย>
      text <สตรตนสมฺปนฺโน จกฺกวตฺตี มหพฺพโลฯ>
    text <๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โอปวยฺโห เถโร อิมา คาถาโย อภาสิตฺถาติฯ>
    stand <โอปวยฺหตฺเถรสฺสาปทานํ ปญฺจมํฯ>
  text <๖ สปริวาราสนตฺเถรอปทานํ>
    text <๔๓>
      text <ปทุมุตฺตรพุทฺธสฺส ปิณฺฑปาตํ อทาสหํ>
      text <คนฺตฺวา กิลิฏฺฐกํ ฐานํ มลฺลิกาหิ ปริกฺขิตํ ฯ>
    text <๔๔>
      text <ตมฺหาสนมฺหิ อาสีโน พุทฺโธ โลกคฺคนายโก>
      text <อกิตฺตยิ ปิณฺฑปาตํ อุชุภูโต สมาหิโตฯ>
    text <๔๕>
      text <ยถาปิ ภทฺทเก เขตฺเต พีชํ อปฺปมฺปิ โรปิตํ>
      text <สมฺมา ธารํ ปเวจฺฉนฺเต ผลํ โตเสติ กสฺสกํฯ>
    text <๔๖>
      text <ตเถวายํ ปิณฺฑปาโต สุเขตฺเต โรปิโต ตยา>
      text <ภเว นิพฺพตฺตมานมฺหิ ผลํ เต โตสยิสฺสติ ฯ>
    text <๔๗>
      text <อิทํ วตฺวาน สมฺพุทฺโธ ชลชุตฺตมนามโก>
      text <ปิณฺฑปาตํ คเหตฺวาน ปกฺกามิ อุตฺตรามุโขฯ>
    text <๔๘>
      text <สํวุโต ปาติโมกฺขสฺมิํ อินฺทฺริเยสุ จ ปญฺจสุ>
      text <ปวิเวกมนุยุตฺโต วิหรามิ อนาสโวฯ>
    text <๔๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สปริวาราสโน เถโร อิมา คาถาโย อภาสิตฺถาติฯ>
    stand <สปริวาราสนตฺเถรสฺสาปทานํ ฉฏฺฐํฯ>
  text <๗ ปญฺจทีปกตฺเถรอปทานํ>
    text <๕๐>
      text <ปทุมุตฺตรพุทฺธสฺส สพฺพภูตานุกมฺปิโน>
      text <สทฺทหิตฺวาน สทฺธมฺเม อุชุทิฏฺฐิ อโหสหํฯ>
    text <๕๑>
      text <ปทีปทานํ ปาทาสิํ ปริวาเรตฺวาน โพธิยํ>
      text <สทฺทหนฺโต ปทีปานิ อกริํ ตาวเท อหํฯ>
    text <๕๒>
      text <ยํ ยํ โยนุปปชฺชามิ เทวตฺตํ อถ มานุสํ>
      text <อากาเส อุกฺกํ ธาเรนฺติ ทีปทานสฺสิทํ ผลํฯ>
    text <๕๓>
      text <ติโรกุฏฺฏํ ติโรเสลํ สมติคฺคยฺห ปพฺพตํ>
      text <สมนฺตา โยชนสตํ ทสฺสนํ อนุโภมหํฯ>
    text <๕๔>
      text <เตน กมฺมาวเสเสน ปตฺโตมฺหิ อาสวกฺขยํ>
      text <ธาเรมิ อนฺติมํ เทหํ ทฺวิปทินฺทสฺส สาสเนฯ>
    text <๕๕>
      text <จตุตฺติํเส กปฺปสเต สตจกฺขุสนามกา>
      text <ราชาเหสุํ มหาเตชา จกฺกวตฺตี มหพฺพลาฯ>
    text <๕๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปญฺจทีปโก เถโร อิมา คาถาโย อภาสิตฺถาติฯ>
    stand <ปญฺจทีปกตฺเถรสฺสาปทานํ สตฺตมํฯ>
  text <๘ ธชทายกตฺเถรอปทานํ>
    text <๕๗>
      text <ปทุมุตฺตรพุทฺธสฺส โพธิยา ปาทปุตฺตเม>
      text <หฏฺโฐ หฏฺเฐน จิตฺเตน ธชมาโรปยิํ อหํฯ>
    text <๕๘>
      text <ปติตปตฺตานิ คณฺหิตฺวา พหิทฺธา ฉฑฺฑยิํ อหํ>
      text <อนฺโตสุทฺธํ พหิสุทฺธํ อธิมุตฺตมนาสวํฯ>
    text <๕๙>
      text <สมฺมุขา วิย สมฺพุทฺธํ อวนฺทิํ โพธิมุตฺตมํ>
      text <ปทุมุตฺตโร โลกวิทู อาหุตีนํ ปฏิคฺคโหฯ>
    text <๖๐>
      text <ภิกฺขุสงฺเฆ ฐิโต สตฺถา อิมา คาถา อภาสถ>
      text <อิมินา ธชทาเนน อุปฏฺฐาเนน จูภยํฯ>
    text <๖๑>
      text <กปฺปานํ สตสหสฺสํ ทุคฺคติํ โส น คจฺฉติ>
      text <เทเวสุ เทวโสภคฺยํ อนุโภสฺสตินปฺปกํฯ>
    text <๖๒>
      text <อเนกสตกฺขตฺตุญฺจ ราชา รฏฺเฐ ภวิสฺสติ>
      text <อุคฺคโต นาม นาเมน จกฺกวตฺตี ภวิสฺสติฯ>
    text <๖๓>
      text <สมฺปตฺติํ อนุโภตฺวาน สุกฺกมูเลน โจทิโต>
      text <โคตมสฺส ภควโต สาสเนภิรมิสฺสติฯ>
    text <๖๔>
      text <ปธานปหิตตฺโตมฺหิ อุปสนฺโต นิรูปธิ>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๖๕>
      text <เอกปญฺญาสสหสฺเส กปฺเป อุคฺคตสวฺหโย>
      text <ปญฺญาสสตสหสฺเส ขตฺติโย เมฆสวฺหโย ฯ>
    text <๖๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ธชทายโก เถโร อิมา คาถาโย อภาสิตฺถาติฯ>
    stand <ธชทายกตฺเถรสฺสาปทานํ อฏฺฐมํฯ>
  text <๙ ปทุมตฺเถรอปทานํ>
    text <๖๗>
      text <จตุสจฺจํ ปกาเสนฺโต วรธมฺมปฺปวตฺตโก>
      text <วสฺสเต อมตํ วุฏฺฐิํ นิพฺพาเปนฺโต มหาชนํฯ>
    text <๖๘>
      text <สธชํ ปทุมํ คยฺห อฑฺฒโกเส ฐิโต อหํ>
      text <ปทุมุตฺตรมุนิสฺส ปหฏฺโฐ อุกฺขิปิมมฺพเรฯ>
    text <๖๙>
      text <อาคจฺฉนฺเต จ ปทุเม อพฺภุโต อาสิ ตาวเท>
      text <มม สงฺกปฺปมญฺญาย ปคฺคณฺหิ วทตํ วโรฯ>
    text <๗๐>
      text <กรเสฏฺเฐน ปคฺคยฺห ชลชํ ปุปฺผมุตฺตมํ>
      text <ภิกฺขุสงฺเฆ ฐิโต สตฺถา อิมา คาถา อภาสถฯ>
    text <๗๑>
      text <เยนิทํ ปทุมํ ขิตฺตํ สพฺพญฺญุมฺหิ วินายเก>
      text <ตมหํ กิตฺตยิสฺสามิ สุณาถ มม ภาสโตฯ>
    text <๗๒>
      text <ติํสกปฺปานิ เทวินฺโท เทวรชฺชํ กริสฺสติ>
      text <ปถพฺยา รชฺชํ สตฺตสตํ วสุธํ อาวสิสฺสติฯ>
    text <๗๓>
      text <ตตฺถ ปตฺตํ คเณตฺวาน จกฺกวตฺตี ภวิสฺสติ>
      text <อากาสโต ปุปฺผวุฏฺฐิ อภิวสฺสิสฺสตี ตทาฯ>
    text <๗๔>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม นาเมน สตฺถา โลเก ภวิสฺสติฯ>
    text <๗๕>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๗๖>
      text <นิกฺขมิตฺวาน กุจฺฉิมฺหา สมฺปชาโน ปติสฺสโต>
      text <ชาติยา ปญฺจวสฺโสหํ อรหตฺตํ อปาปุณิํฯ>
    text <๗๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปทุโม เถโร อิมา คาถาโย อภาสิตฺถาติฯ>
    stand <ปทุมตฺเถรสฺสาปทานํ นวมํฯ>
  text <๑๐ อสนโพธิยตฺเถรอปทานํ>
    text <๗๘>
      text <ชาติยา สตฺตวสฺโสหํ อทฺทสํ โลกนายกํ>
      text <ปสนฺนจิตฺโต สุมโน อุปคจฺฉิํ นรุตฺตมํฯ>
    text <๗๙>
      text <ติสฺสสฺสาหํ ภควโต โลกเชฏฺฐสฺส ตาทิโน>
      text <หฏฺโฐ หฏฺเฐน จิตฺเตน โรปยิํ โพธิมุตฺตมํฯ>
    text <๘๐>
      text <อสโน นามเธยฺเยน ธรณีรุหปาทโป>
      text <ปญฺจวสฺเส ปริจริํ อสนํ โพธิมุตฺตมํฯ>
    text <๘๑>
      text <ปุปฺผิตํ ปาทปํ ทิสฺวา อพฺภุตํ โลมหํสนํ>
      text <สกํ กมฺมํ ปกิตฺเตนฺโต พุทฺธเสฏฺฐํ อุปาคมิํฯ>
    text <๘๒>
      text <ติสฺโส ตทา โส สมฺพุทฺโธ สยมฺภู อคฺคปุคฺคโล>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๘๓>
      text <เยนายํ โรปิตา โพธิ พุทฺธปูชา จ สกฺกตา>
      text <ตมหํ กิตฺตยิสฺสามิ สุณาถ มม ภาสโตฯ>
    text <๘๔>
      text <ติํสกปฺปานิ เทเวสุ เทวรชฺชํ กริสฺสติ>
      text <จตุสฏฺฐิ จกฺขตฺตุํ โส จกฺกวตฺตี ภวิสฺสติฯ>
    text <๘๕>
      text <ตุสิตา หิ จวิตฺวาน สุกฺกมูเลน โจทิโต>
      text <ทฺเว สมฺปตฺตี อนุโภตฺวา มนุสฺสตฺเต รมิสฺสติฯ>
    text <๘๖>
      text <ปธานปหิตตฺโต โส อุปสนฺโต นิรูปธิ>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๘๗>
      text <วิเวกมนุยุตฺโตหํ อุปสนฺโต นิรูปธิ>
      text <นาโคว พนฺธนํ เฉตฺวา วิหรามิ อนาสโวฯ>
    text <๘๘>
      text <ทฺเวนวุเต อิโต กปฺเป โพธิํ โรเปสหํ ตทา>
      text <ทุคฺคติํ นาภิชานามิ โพธิโรปสฺสิทํ ผลํฯ>
    text <๘๙>
      text <จตุสตฺตติโต กปฺเป ทณฺฑเสโนติ วิสฺสุโต>
      text <สตฺตรตนสมฺปนฺโน จกฺกวตฺตี ตทา อหุํฯ>
    text <๙๐>
      text <เตสตฺตติมฺหิโต กปฺเป สตฺตาเหสุํ มหีปตี>
      text <สมนฺตเนมินาเมน ราชาโน จกฺกวตฺติโนฯ>
    text <๙๑>
      text <ปณฺณวีสติโต กปฺเป ปุณฺณโก นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๙๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <พีชนี สตรํสี จ สยโนทกิวาหิโย>
      text <ปริวาโร ปทีปญฺจ ธโช ปทุมปูชโก>
      text <โพธิ จ ทสโม วุตฺโต คาถา ทฺเวนวุติ ตถาฯ>
    text <อิตฺถํ สุทํ อายสฺมา อสนโพธิโย เถโร อิมา คาถาโย อภาสิตฺถาติฯ>
    stand <อสนโพธิยตฺเถรสฺสาปทานํ ทสมํฯ>
    stand <พีชนิวคฺโค ฉฏฺโฐฯ>
    text <ตสฺสุทฺทานํ>
