text <๔๒ ภทฺทาลิวคฺโค>
  text <๑ ภทฺทาลิตฺเถรอปทานํ>
    text <๑>
      text <สุเมโธ นาม สมฺพุทฺโธ อคฺโค การุณิโก มุนิ>
      text <วิเวกกาโม โลกคฺโค หิมวนฺตมุปาคมิฯ>
    text <๒>
      text <อชฺโฌคาเหตฺวา หิมวํ สุเมโธ โลกนายโก>
      text <ปลฺลงฺกํ อาภุชิตฺวาน นิสีทิ ปุริสุตฺตโมฯ>
    text <๓>
      text <สมาธิํ โส สมาปนฺโน สุเมโธ โลกนายโก>
      text <สตฺตรตฺตินฺทิวํ พุทฺโธ นิสีทิ ปุริสุตฺตโมฯ>
    text <๔>
      text <ขาริภารํ คเหตฺวาน วนมชฺโฌคหิํ อหํ>
      text <ตตฺถทฺทสาสิํ สมฺพุทฺธํ โอฆติณฺณมนาสวํฯ>
    text <๕>
      text <สมฺมชฺชนิํ คเหตฺวาน สมฺมชฺชิตฺวาน อสฺสมํ>
      text <จตุทณฺเฑ ฐเปตฺวาน อกาสิํ มณฺฑปํ ตทาฯ>
    text <๖>
      text <สาลปุปฺผํ อาหริตฺวา มณฺฑปํ ฉาทยิํ อหํ>
      text <ปสนฺนจิตฺโต สุมโน อภิวนฺทิํ ตถาคตํฯ>
    text <๗>
      text <ยํ วทนฺติ สุเมโธติ ภูริปญฺญํ สุเมธสํ>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๘>
      text <พุทฺธสฺส คิรมญฺญาย สพฺเพ เทวา สมาคมุํ>
      text <อสํสยํ พุทฺธเสฏฺโฐ ธมฺมํ เทเสติ จกฺขุมาฯ>
    text <๙>
      text <สุเมโธ นาม สมฺพุทฺโธ อาหุตีนํ ปฏิคฺคโห>
      text <เทวสงฺเฆ นิสีทิตฺวา อิมา คาถา อภาสถฯ>
    text <๑๐>
      text <โย เม สตฺตาหํ มณฺฑปํ ธารยี สาลฉาทิตํ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๑๑>
      text <เทวภูโต มนุสฺโส วา เหมวณฺโณ ภวิสฺสติ>
      text <ปหูตโภโค หุตฺวาน กามโภคี ภวิสฺสติฯ>
    text <๑๒>
      text <สฏฺฐิ นาคสหสฺสานิ สพฺพาลงฺการภูสิตา>
      text <สุวณฺณกจฺฉา มาตงฺคา เหมกปฺปนวาสสาฯ>
    text <๑๓>
      text <อารูฬฺหา คามณีเยหิ โตมรงฺกุสปาณิภิ>
      text <สายํ ปาโต อุปฏฺฐานํ อาคมิสฺสนฺติมํ นรํ>
      text <เตหิ นาเคหิ ปริวุโต รมิสฺสติ อยํ นโรฯ>
    text <๑๔>
      text <สฏฺฐิ อสฺสสหสฺสานิ สพฺพาลงฺการภูสิตา>
      text <อาชานียาว ชาติยา สินฺธวา สีฆวาหิโนฯ>
    text <๑๕>
      text <อารูฬฺหา คามณีเยหิ อิลฺลิยาจาปธาริภิ>
      text <ปริวาเรสฺสนฺติมํ นิจฺจํ พุทฺธปูชายิทํ ผลํฯ>
    text <๑๖>
      text <สฏฺฐิ รถสหสฺสานิ สพฺพาลงฺการภูสิตา>
      text <ทีปา อโถปิ เวยคฺฆา สนฺนทฺธา อุสฺสิตทฺธชาฯ>
    text <๑๗>
      text <อารูฬฺหา คามณีเยหิ จาปหตฺเถหิ วมฺมิภิ>
      text <ปริวาเรสฺสนฺติมํ นิจฺจํ พุทฺธปูชายิทํ ผลํฯ>
    text <๑๘>
      text <สฏฺฐิ คามสหสฺสานิ ปริปุณฺณานิ สพฺพโส>
      text <ปหูตธนธญฺญานิ สุสมิทฺธานิ สพฺพโส>
      text <สทา ปาตุภวิสฺสนฺติ พุทฺธปูชายิทํ ผลํฯ>
    text <๑๙>
      text <หตฺถี อสฺสา รถา ปตฺตี เสนา จ จตุรงฺคินี>
      text <ปริวาเรสฺสนฺติมํ นิจฺจํ พุทฺธปูชายิทํ ผลํฯ>
    text <๒๐>
      text <อฏฺฐารเส กปฺปสเต เทวโลเก รมิสฺสติ>
      text <สหสฺสกฺขตฺตุํ ราชา จ จกฺกวตฺตี ภวิสฺสติฯ>
    text <๒๑>
      text <สตานํ ตีณิกฺขตฺตุญฺจ เทวรชฺชํ กริสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๒๒>
      text <ติํสกปฺปสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๒๓>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สพฺพาสเว ปริญฺญาย วิหริสฺสตินาสโวฯ>
    text <๒๔>
      text <ติํสกปฺปสหสฺสมฺหิ อทฺทสํ โลกนายกํ>
      text <เอตฺถนฺตรมุปาทาย คเวสิํ อมตํ ปทํฯ>
    text <๒๕>
      text <ลาภา มยฺหํ สุลทฺธํ เม ยมหญฺญาสิ สาสนํ>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๒๖>
      text <นโม เต ปุริสาชญฺญ นโม เต ปุริสุตฺตม>
      text <ตว ญาณํ ปกิตฺเตตฺวา ปตฺโตมฺหิ อจลํ ปทํฯ>
    text <๒๗>
      text <ยํ ยํ โยนุปปชฺชามิ เทวตฺตํ อถ มานุสํ>
      text <สพฺพตฺถ สุขิโต โหมิ ผลํ เม ญาณกิตฺตเนฯ>
    text <๒๘>
      text <อิทํ ปจฺฉิมกํ มยฺหํ จริโม วตฺตเต ภโว>
      text <นาโคว พนฺธนํ เฉตฺวา วิหรามิ อนาสโวฯ>
    text <๒๙>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๓๐>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๓๑>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ภทฺทาลิตฺเถโร อิมา คาถาโย อภาสิตฺถาติฯ>
    stand <ภทฺทาลิตฺเถรสฺสาปทานํ ปฐมํฯ>
  text <๒ เอกฉตฺติยตฺเถรอปทานํ>
    text <๓๒>
      text <จนฺทภาคานทีตีเร อสฺสโม สุกโต มม>
      text <สุสุทฺธปุลินากิณฺโณ ปนฺนสาลา สุมาปิตาฯ>
    text <๓๓>
      text <อุตฺตานกูลา นทิกา สุปติตฺถา มโนรมา>
      text <มจฺฉกจฺฉปสมฺปนฺนา สุสุมารนิเสวิตาฯ>
    text <๓๔>
      text <อจฺฉา ทีปี จ มยูรา กรวีกา จ สาฬิกา>
      text <กูชนฺติ สพฺพทา เอเต โสภยนฺตา มมสฺสมํฯ>
    text <๓๕>
      text <โกกิลา มญฺชุภาณี จ หํสา จ มธุรสฺสรา>
      text <อภิกูชนฺติ เต ตตฺถ โสภยนฺตา มมสฺสมํฯ>
    text <๓๖>
      text <สีหา พฺยคฺฆา วราหา จ อจฺฉ โกกตรจฺฉกา>
      text <คิริทุคฺคมฺหิ นาเทนฺติ โสภยนฺตา มมสฺสมํฯ>
    text <๓๗>
      text <เอณีมิคา จ สรภา เภรณฺฑา สูกรา พหู>
      text <คิริทุคฺคมฺหิ นาเทนฺติ โสภยนฺตา มมสฺสมํฯ>
    text <๓๘>
      text <อุทฺทาลกา จมฺปกา จ ปาฏลี สินฺทุวารกา>
      text <อติมุตฺตา อโสกา จ โสภยนฺติ มมสฺสมํ ฯ>
    text <๓๙>
      text <องฺโกลา ยูถิกา เจว สตฺตลี พิมฺพิชาลิกา>
      text <กณิการา จ ปุปฺผนฺติ โสภยนฺตา มมสฺสมํ ฯ>
    text <๔๐>
      text <นาคา สาลา จ สฬลา ปุณฺฑรีเกตฺถ ปุปฺผิตา>
      text <ทิพฺพคนฺธํ สมฺปวนฺตา โสภยนฺติ มมสฺสมํฯ>
    text <๔๑>
      text <อชฺชุนา อสนา เจตฺถ มหานามา จ ปุปฺผิตา>
      text <สาลา จ กงฺคุปุปฺผา จ โสภยนฺติ มมสฺสมํฯ>
    text <๔๒>
      text <อมฺพา ชมฺพู จ ติลกา นิมฺพา จ สาลกลฺยาณี>
      text <ทิพฺพคนฺธํ สมฺปวนฺตา โสภยนฺติ มมสฺสมํฯ>
    text <๔๓>
      text <อโสกา จ กปิฏฺฐา จ คิริมาเลตฺถ ปุปฺผิตา>
      text <ทิพฺพคนฺธํ สมฺปวนฺตา โสภยนฺติ มมสฺสมํฯ>
    text <๔๔>
      text <กทมฺพา กทลี เจว อิสิมุคฺคา จ โรปิตา>
      text <ธุวํ ผลานิ ธาเรนฺติ โสภยนฺตา มมสฺสมํฯ>
    text <๔๕>
      text <หรีตกา อามลกา อมฺพชมฺพุวิภีตกา>
      text <โกลา ภลฺลาตกา พิลฺลา ผลิโน มม อสฺสเมฯ>
    text <๔๖>
      text <อวิทูเร โปกฺขรณี สุปติตฺถา มโนรมา>
      text <มนฺทาลเกหิ สญฺฉนฺนา ปทุมุปฺปลเกหิ จฯ>
    text <๔๗>
      text <คพฺภํ คณฺหนฺติ ปทุมา อญฺเญ ปุปฺผนฺติ เกสรี>
      text <โอปตฺตกณฺณิกา เจว ปุปฺผนฺติ มม อสฺสเมฯ>
    text <๔๘>
      text <ปาฐีนา ปาวุสา มจฺฉา พลชา มุญฺชโรหิตา>
      text <อจฺโฉทกมฺหิ วิจรํ โสภยนฺติ มมสฺสมํฯ>
    text <๔๙>
      text <นยิตา อมฺพคนฺธี จ อนุกูเล จ เกตกา>
      text <ทิพฺพคนฺธํ สมฺปวนฺตา โสภยนฺติ มมสฺสมํฯ>
    text <๕๐>
      text <มธุ ภิสมฺหา สวติ ขีรสปฺปิ มุฬาลิภิ>
      text <ทิพฺพคนฺธํ สมฺปวนฺตา โสภยนฺติ มมสฺสมํฯ>
    text <๕๑>
      text <ปุลินา โสภนา ตตฺถ อากิณฺณา ชลเสวิตา>
      text <โอปุปฺผา ปุปฺผิตา เสนฺติ โสภยนฺตา มมสฺสมํฯ>
    text <๕๒>
      text <ชฏาภาเรน ภริตา อชินุตฺตรวาสนา>
      text <วากจีรธรา สพฺเพ โสภยนฺติ มมสฺสมํฯ>
    text <๕๓>
      text <ยุคมตฺตมเปกฺขนฺตา นิปกา สนฺตวุตฺติโน>
      text <กามโภเค อนเปกฺขา วสนฺติ มม อสฺสเมฯ>
    text <๕๔>
      text <ปรูฬฺหกจฺฉนขโลมา ปงฺกทนฺตา รชสฺสิรา>
      text <รโชชลฺลธรา สพฺเพ วสนฺติ มม อสฺสเมฯ>
    text <๕๕>
      text <อภิญฺญาปารมิปฺปตฺตา อนฺตลิกฺขจรา จ เต>
      text <อุคฺคจฺฉนฺตา นภํ เอเต โสภยนฺติ มมสฺสมํฯ>
    text <๕๖>
      text <เตหิ สิสฺเสหิ ปริวุโต วสามิ วิปิเน ตทา>
      text <รตฺตินฺทิวํ น ชานามิ สทา ฌานสมปฺปิโตฯ>
    text <๕๗>
      text <ภควา ตมฺหิ สมเย อตฺถทสฺสี มหามุนิ>
      text <ตมนฺธการํ นาเสนฺโต อุปฺปชฺชิ โลกนายโกฯ>
    text <๕๘>
      text <อถ อญฺญตโร สิสฺโส อาคจฺฉิ มม สนฺติกํ>
      text <มนฺเต อชฺเฌตุกาโม โส ฉฬงฺคํ นาม ลกฺขณํฯ>
    text <๕๙>
      text <พุทฺโธ โลเก สมุปฺปนฺโน อตฺถทสฺสี มหามุนิ>
      text <จตุสจฺจํ ปกาเสนฺโต เทเสติ อมตํ ปทํฯ>
    text <๖๐>
      text <ตุฏฺฐหฏฺโฐ ปมุทิโต ธมฺมนฺตรคตาสโย>
      text <อสฺสมา อภินิกฺขมฺม อิทํ วจนมพฺรวิํฯ>
    text <๖๑>
      text <พุทฺโธ โลเก สมุปฺปนฺโน ทฺวตฺติํสวรลกฺขโณ>
      text <เอถ สพฺเพ คมิสฺสาม สมฺมาสมฺพุทฺธสนฺติกํฯ>
    text <๖๒>
      text <โอวาทปฏิกรา เต สธมฺเม ปารมิํ คตา>
      text <สาธูติ สมฺปฏิจฺฉิํสุ อุตฺตมตฺถคเวสกาฯ>
    text <๖๓>
      text <ชฏาภารภริตา เต อชินุตฺตรวาสนา>
      text <อุตฺตมตฺถํ คเวสนฺตา นิกฺขมิํสุ วนา ตทาฯ>
    text <๖๔>
      text <ภควา ตมฺหิ สมเย อตฺถทสฺสี มหายโส>
      text <จตุสจฺจํ ปกาเสนฺโต เทเสติ อมตํ ปทํฯ>
    text <๖๕>
      text <เสตจฺฉตฺตํ คเหตฺวาน พุทฺธเสฏฺฐสฺส ธารยิํ>
      text <เอกาหํ ธารยิตฺวาน พุทฺธเสฏฺฐํ อวนฺทหํฯ>
    text <๖๖>
      text <อตฺถทสฺสี ตุ ภควา โลกเชฏฺโฐ นราสโภ>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๖๗>
      text <โย เม ฉตฺตํ อธาเรสิ ปสนฺโน เสหิ ปาณิภิ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๖๘>
      text <อิมสฺส ชายมานสฺส เทวตฺเต อถ มานุเส>
      text <ธาเรสฺสติ สทา ฉตฺตํ ฉตฺตทานสฺสิทํ ผลํฯ>
    text <๖๙>
      text <สตฺตสตฺตติกปฺปานิ เทวโลเก รมิสฺสติ>
      text <สหสฺสกฺขตฺตุํ ราชา จ จกฺกวตฺตี ภวิสฺสติฯ>
    text <๗๐>
      text <สตฺตสตฺตติกฺขตฺตุญฺจ เทวรชฺชํ กริสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๗๑>
      text <อฏฺฐารเส กปฺปสเต โคตโม สกฺยปุงฺคโว>
      text <ตมนฺธการํ นาเสนฺโต อุปฺปชฺชิสฺสติ จกฺขุมาฯ>
    text <๗๒>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สพฺพาสเว ปริญฺญาย วิหริสฺสตินาสโวฯ>
    text <๗๓>
      text <ยโต อหํ กมฺมมกํ ฉตฺตํ พุทฺธสฺส ธารยํ>
      text <เอตฺถนฺตเร น ชานามิ เสตจฺฉตฺตํ อธาริตํฯ>
    text <๗๔>
      text <อิทํ ปจฺฉิมกํ มยฺหํ จริโม วตฺตเต ภโว>
      text <ฉตฺตธารณมชฺชาปิ วตฺตเต นิจฺจกาลิกํฯ>
    text <๗๕>
      text <อโห เม สุกตํ กมฺมํ อตฺถทสฺสิสฺส ตาทิโน>
      text <สพฺพาสวา ปริกฺขีณา นตฺถิ ทานิ ปุนพฺภโวฯ>
    text <๗๖>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๗๗>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๗๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา เอกฉตฺติโย เถโร อิมา คาถาโย อภาสิตฺถาติ>
    stand <เอกฉตฺติยตฺเถรสฺสาปทานํ ทุติยํฯ>
  text <๓ ติณสูลกฉาทนิยตฺเถรอปทานํ>
    text <๗๙>
      text <ชาติํ ชรญฺจ มรณํ ปจฺจเวกฺขิํ อหํ ตทา>
      text <เอกโก อภินิกฺขมฺม ปพฺพชิํ อนคาริยํฯ>
    text <๘๐>
      text <จรมาโนนุปุพฺเพน คงฺคาตีรํ อุปาคมิํ>
      text <ตตฺถทฺทสาสิํ ปถวิํ คงฺคาตีเร สมุนฺนตํฯ>
    text <๘๑>
      text <อสฺสมํ ตตฺถ มาเปตฺวา วสามิ อสฺสเม อหํ>
      text <สุกโต จงฺกโม มยฺหํ นานาทิชคณายุโตฯ>
    text <๘๒>
      text <มมุเปนฺติ จ วิสฺสตฺถา กูชนฺติ จ มโนหรํ>
      text <รมมาโน สห เตหิ วสามิ อสฺสเม อหํฯ>
    text <๘๓>
      text <มม อสฺสมสามนฺตา มิคราชา จตุกฺกโม>
      text <อาสยา อภินิกฺขมฺม คชฺชิ โส อสนี วิยฯ>
    text <๘๔>
      text <นทิเต มิคราเช จ หาโส เม อุทปชฺชถ>
      text <มิคราชํ คเวสนฺโต อทฺทสํ โลกนายกํฯ>
    text <๘๕>
      text <ทิสฺวานาหํ เทวเทวํ ติสฺสํ โลกคฺคนายกํ>
      text <หฏฺโฐ หฏฺเฐน จิตฺเตน ปูชยิํ นาคเกสรํฯ>
    text <๘๖>
      text <อุคฺคจฺฉนฺตํว สูริยํ สาลราชํว ปุปฺผิตํ>
      text <โอสธิํว วิโรจนฺตํ สนฺถวิํ โลกนายกํฯ>
    text <๘๗>
      text <ตว ญาเณน สพฺพญฺญุ โมเจสิมํ สเทวกํ>
      text <ตวํ อาราธยิตฺวาน ชาติยา ปริมุจฺจเรฯ>
    text <๘๘>
      text <อทสฺสเนน สพฺพญฺญุ พุทฺธานํ สพฺพทสฺสินํ>
      text <ปตนฺติวีจินิรยํ ราคโทเสหิ โอผุฏา ฯ>
    text <๘๙>
      text <ตว ทสฺสนมาคมฺม สพฺพญฺญุ โลกนายก>
      text <ปมุจฺจนฺติ ภวา สพฺพา ผุสนฺติ อมตํ ปทํฯ>
    text <๙๐>
      text <ยทา พุทฺธา จกฺขุมนฺโต อุปฺปชฺชนฺติ ปภงฺกรา>
      text <กิเลเส ฌาปยิตฺวาน อาโลกํ ทสฺสยนฺติ เตฯ>
    text <๙๑>
      text <กิตฺตยิตฺวาน สมฺพุทฺธํ ติสฺสํ โลกคฺคนายกํ>
      text <หฏฺโฐ หฏฺเฐน จิตฺเตน ติณสูลํ อปูชยิํฯ>
    text <๙๒>
      text <มม สงฺกปฺปมญฺญาย ติสฺโส โลกคฺคนายโก>
      text <สกาสเน นิสีทิตฺวา อิมา คาถา อภาสถฯ>
    text <๙๓>
      text <โย มํ ปุปฺเผหิ ฉาเทสิ ปสนฺโน เสหิ ปาณิภิ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๙๔>
      text <ปญฺจวีสติกฺขตฺตุํ โส เทวรชฺชํ กริสฺสติ>
      text <ปญฺจสตฺตติกฺขตฺตุญฺจ จกฺกวตฺตี ภวิสฺสติฯ>
    text <๙๕>
      text <ปเทสรชฺชํ วิปุลํ คณนาโต อสงฺขิยํ>
      text <ตสฺส กมฺมนิสฺสนฺเทน ปุปฺผานํ ปูชนาย จ ฯ>
    text <๙๖>
      text <สีสํนฺหาโต จยํ โปโส ปุปฺผมากงฺขเต ยทิ>
      text <ปุญฺญกมฺเมน สํยุตฺตํ ปุรโต ปาตุภวิสฺสติฯ>
    text <๙๗>
      text <ยํ ยํ อิจฺฉติ กาเมหิ ตํ ตํ ปาตุภวิสฺสติ>
      text <สงฺกปฺปํ ปริปูเรตฺวา นิพฺพายิสฺสตินาสโวฯ>
    text <อฏฺฐารสมํ ภาณวารํฯ>
    text <๙๘>
      text <กิเลเส ฌาปยิตฺวาน สมฺปชาโน ปติสฺสโต>
      text <เอกาสเน นิสีทิตฺวา อรหตฺตมปาปุณิํฯ>
    text <๙๙>
      text <จงฺกมนฺโต นิปชฺชนฺโต นิสินฺโน อุท วา ฐิโต>
      text <พุทฺธเสฏฺฐํ สริตฺวาน วิหรามิ อหํ สทาฯ>
    text <๑๐๐>
      text <จีวเร ปิณฺฑปาเต จ ปจฺจเย สยนาสเน>
      text <ตตฺถ เม อูนตา นตฺถิ พุทฺธปูชายิทํ ผลํฯ>
    text <๑๐๑>
      text <โส ทานิ ปตฺโต อมตํ สนฺตํ ปทมนุตฺตรํ>
      text <สพฺพาสเว ปริญฺญาย วิหรามิ อนาสโวฯ>
    text <๑๐๒>
      text <ทฺเวนวุเต อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๐๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๐๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๐๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติณสูลกฉาทนิโย เถโร อิมา คาถาโย อภาสิตฺถาติฯ>
    stand <ติณสูลกฉาทนิยตฺเถรสฺสาปทานํ ตติยํฯ>
  text <๔ มธุมํสทายกตฺเถรอปทานํ>
    text <๑๐๖>
      text <นคเร พนฺธุมติยา สูกริโก อโหสหํ>
      text <อุกฺโกฏํ รนฺธยิตฺวาน มธุมํสมฺหิ โอกิริํฯ>
    text <๑๐๗>
      text <สนฺนิปาตํ อหํ คนฺตฺวา เอกํ ปตฺตํ คเหสหํ>
      text <ปูรยิตฺวาน ตํ ปตฺตํ ภิกฺขุสงฺฆสฺสทาสหํฯ>
    text <๑๐๘>
      text <โยตฺถ เถรตโร ภิกฺขุ นิยฺยาเทสิ มมํ ตทา>
      text <อิมินา ปตฺตปูเรน ลภสฺสุ วิปุลํ สุขํฯ>
    text <๑๐๙>
      text <ทุเว สมฺปตฺติโย ภุตฺวา สุกฺกมูเลน โจทิโต>
      text <ปจฺฉิเม วตฺตมานมฺหิ กิเลเส ฌาปยิสฺสติฯ>
    text <๑๑๐>
      text <ตตฺถ จิตฺตํ ปสาเทตฺวา ตาวติํสมคจฺฉหํ>
      text <ตตฺถ ภุตฺวา ปิวิตฺวา จ ลภามิ วิปุลํ สุขํฯ>
    text <๑๑๑>
      text <มณฺฑเป รุกฺขมูเล วา ปุพฺพกมฺมํ อนุสฺสริํ>
      text <อนฺนปานาภิวสฺโส เม อภิวสฺสติ ตาวเทฯ>
    text <๑๑๒>
      text <อิทํ ปจฺฉิมกํ มยฺหํ จริโม วตฺตเต ภโว>
      text <อิธาปิ อนฺนปานํ เม วสฺสเต สพฺพกาลิกํฯ>
    text <๑๑๓>
      text <เตเนว มธุทาเนน สนฺธาวิตฺวา ภเว อหํ>
      text <สพฺพาสเว ปริญฺญาย วิหรามิ อนาสโวฯ>
    text <๑๑๔>
      text <เอกนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ มธุทานสฺสิทํ ผลํฯ>
    text <๑๑๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๑๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๑๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มธุมํสทายโก เถโร อิมา คาถาโย อภาสิตฺถาติฯ>
    stand <มธุมํสทายกตฺเถรสฺสาปทานํ จตุตฺถํฯ>
  text <๕ นาคปลฺลวตฺเถรอปทานํ>
    text <๑๑๘>
      text <นคเร พนฺธุมติยา ราชุยฺยาเน วสามหํ>
      text <มม อสฺสมสามนฺตา นิสีทิ โลกนายโกฯ>
    text <๑๑๙>
      text <นาคปลฺลวมาทาย พุทฺธสฺส อภิโรปยิํ>
      text <ปสนฺนจิตฺโต สุมโน สุคตํ อภิวาทยิํฯ>
    text <๑๒๐>
      text <เอกนวุติโต กปฺเป ยํ ปลฺลวมปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๒๑>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๒๒>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นาคปลฺลโว เถโร อิมา คาถาโย อภาสิตฺถาติฯ>
    stand <นาคปลฺลวตฺเถรสฺสาปทานํ ปญฺจมํฯ>
  text <๖ เอกทีปิยตฺเถรอปทานํ>
    text <๑๒๔>
      text <ปรินิพฺพุเต สุคเต สิทฺธตฺเถ โลกนายเก>
      text <สเทวมานุสา สพฺเพ ปูเชนฺติ ทฺวิปทุตฺตมํฯ>
    text <๑๒๕>
      text <อาโรปิเต จ จิตเก สิทฺธตฺเถ โลกนายเก>
      text <ยถาสเกน ถาเมน จิตํ ปูเชนฺติ สตฺถุโนฯ>
    text <๑๒๖>
      text <อวิทูเร จิตกสฺส ทีปํ อุชฺชาลยิํ อหํ>
      text <ยาว อุเทติ สูริโย ทีปํ เม ตาว อุชฺชลิฯ>
    text <๑๒๗>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๑๒๘>
      text <ตตฺถ เม สุกตํ พฺยมฺหํ เอกทีปีติ ญายติ>
      text <ทีปสตสหสฺสานิ พฺยมฺเห ปชฺชลเร มมฯ>
    text <๑๒๙>
      text <อุทยนฺโตว สูริโย เทโห เม โชตเต สทา>
      text <สปฺปภาหิ สรีรสฺส อาโลโก โหติ เม สทาฯ>
    text <๑๓๐>
      text <ติโรกุฏฺฏํ ติโรเสลํ สมติคฺคยฺห ปพฺพตํ>
      text <สมนฺตา โยชนสตํ ปสฺสามิ จกฺขุนา อหํฯ>
    text <๑๓๑>
      text <สตฺตสตฺตติกฺขตฺตุญฺจ เทวโลเก รมิํ อหํ>
      text <เอกติํสติกฺขตฺตุญฺจ เทวรชฺชมการยิํฯ>
    text <๑๓๒>
      text <อฏฺฐวีสติกฺขตฺตุญฺจ จกฺกวตฺตี อโหสหํ>
      text <ปเทสรชฺชํ วิปุลํ คณนาโต อสงฺขิยํฯ>
    text <๑๓๓>
      text <เทวโลกา จวิตฺวาน นิพฺพตฺติํ มาตุกุจฺฉิยํ>
      text <มาตุกุจฺฉิคตสฺสาปิ อกฺขิ เม น นิมีลติฯ>
    text <๑๓๔>
      text <ชาติยา จตุวสฺโสหํ ปพฺพชิํ อนคาริยํ>
      text <อฑฺฒมาเส อสมฺปตฺเต อรหตฺตมปาปุณิํฯ>
    text <๑๓๕>
      text <ทิพฺพจกฺขุํ วิโสเธสิํ ภวา สพฺเพ สมูหตา>
      text <สพฺเพ กิเลสา สญฺฉินฺนา เอกทีปสฺสิทํ ผลํฯ>
    text <๑๓๖>
      text <ติโรกุฏฺฏํ ติโรเสลํ ปพฺพตญฺจาปิ เกวลํ>
      text <สมติกฺกมฺม ปสฺสามิ เอกทีปสฺสิทํ ผลํฯ>
    text <๑๓๗>
      text <วิสมา เม สมา โหนฺติ อนฺธกาโร น วิชฺชติ>
      text <นาหํ ปสฺสามิ ติมิรํ เอกทีปสฺสิทํ ผลํฯ>
    text <๑๓๘>
      text <จตุนฺนวุติโต กปฺเป ยํ ทีปมททิํ ตทา>
      text <ทุคฺคติํ นาภิชานามิ เอกทีปสฺสิทํ ผลํฯ>
    text <๑๓๙>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๔๐>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๔๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เอกทีปิโย เถโร อิมา คาถาโย อภาสิตฺถาติฯ>
    stand <เอกทีปิยตฺเถรสฺสาปทานํ ฉฏฺฐํฯ>
  text <๗ อุจฺฉงฺคปุปฺผิยตฺเถรอปทานํ>
    text <๑๔๒>
      text <นคเร พนฺธุมติยา อโหสิํ มาลิโก ตทา>
      text <อุจฺฉงฺคํ ปูรยิตฺวาน อคมํ อนฺตราปณํฯ>
    text <๑๔๓>
      text <ภควา ตมฺหิ สมเย ภิกฺขุสงฺฆปุรกฺขโต>
      text <มหตา อานุภาเวน นิยฺยาติ โลกนายโกฯ>
    text <๑๔๔>
      text <ทิสฺวาน โลกปชฺโชตํ วิปสฺสิํ โลกตารณํ>
      text <ปุปฺผํ ปคฺคยฺห อุจฺฉงฺคา พุทฺธเสฏฺฐํ อปูชยิํฯ>
    text <๑๔๕>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๔๖>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๔๗>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๔๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อุจฺฉงฺคปุปฺผิโย เถโร อิมา คาถาโย อภาสิตฺถาติฯ>
    stand <อุจฺฉงฺคปุปฺผิยตฺเถรสฺสาปทานํ สตฺตมํฯ>
  text <๘ ยาคุทายกตฺเถรอปทานํ>
    text <๑๔๙>
      text <อติถิํ เม คเหตฺวาน อคจฺฉิํ คามกํ ตทา>
      text <สมฺปุณฺณนทิกํ ทิสฺวา สงฺฆารามํ อุปาคมิํฯ>
    text <๑๕๐>
      text <อารญฺญกา ธุตธรา ฌายิโน ลูขจีวรา>
      text <วิเวกาภิรตา ธีรา สงฺฆาราเม วสนฺติ เตฯ>
    text <๑๕๑>
      text <คติ เตสํ อุปจฺฉินฺนา สุวิมุตฺตาน ตาทินํ>
      text <ปิณฺฑาย เต น คจฺฉนฺติ โอรุทฺธนทิตาย หิ ฯ>
    text <๑๕๒>
      text <ปสนฺนจิตฺโต สุมโน เวทชาโต กตญฺชลี>
      text <ตณฺฑุลํ เม คเหตฺวาน ยาคุทานํ อทาสหํฯ>
    text <๑๕๓>
      text <ปญฺจนฺนํ ยาคุํ ทตฺวาน ปสนฺโน เสหิ ปาณิภิ>
      text <สกกมฺมาภิรทฺโธหํ ตาวติํสมคจฺฉหํฯ>
    text <๑๕๔>
      text <มณิมยญฺจ เม พฺยมฺหํ นิพฺพตฺติ ติทเส คเณ>
      text <นารีคเณหิ สหิโต โมทามิ พฺยมฺหมุตฺตเมฯ>
    text <๑๕๕>
      text <เตตฺติํสกฺขตฺตุํ เทวินฺโท เทวรชฺชมการยิํ>
      text <ติํสกฺขตฺตุํ จกฺกวตฺตี มหารชฺชมการยิํฯ>
    text <๑๕๖>
      text <ปเทสรชฺชํ วิปุลํ คณนาโต อสงฺขิยํ>
      text <เทวโลเก มนุสฺเส วา อนุโภตฺวา สยํ อหํฯ>
    text <๑๕๗>
      text <ปจฺฉิเม ภเว สมฺปตฺเต ปพฺพชิํ อนคาริยํ>
      text <สห โอโรปิเต เกเส สพฺพํ สมฺปฏิวิชฺฌหํฯ>
    text <๑๕๘>
      text <ขยโต วยโต จาปิ สมฺมสนฺโต กเฬวรํ>
      text <ปุเร สิกฺขาปทาทานา อรหตฺตมปาปุณิํฯ>
    text <๑๕๙>
      text <สุทินฺนํ เม ทานวรํ วาณิชฺชํ สมฺปโยชิตํ>
      text <เตเนว ยาคุทาเนน ปตฺโตมฺหิ อจลํ ปทํฯ>
    text <๑๖๐>
      text <โสกํ ปริทฺทวํ พฺยาธิํ ทรถํ จิตฺตตาปนํ>
      text <นาภิชานามิ อุปฺปนฺนํ ยาคุทานสฺสิทํ ผลํฯ>
    text <๑๖๑>
      text <ยาคุํ สงฺฆสฺส ทตฺวาน ปุญฺญกฺเขตฺเต อนุตฺตเร>
      text <ปญฺจานิสํเส อนุโภมิ อโห ยาคุสุยิฏฺฐตาฯ>
    text <๑๖๒>
      text <อพฺยาธิตา รูปวตา ขิปฺปํ ธมฺมนิสนฺติตา>
      text <ลาภิตา อนฺนปานสฺส อายุ ปญฺจมกํ มมฯ>
    text <๑๖๓>
      text <โย โกจิ เวทํ ชนยํ สงฺเฆ ยาคุํ ทเทยฺย โส>
      text <อิมานิ ปญฺจ ฐานานิ ปฏิคณฺเหยฺย ปณฺฑิโตฯ>
    text <๑๖๔>
      text <กรณียํ กตํ สพฺพํ ภวา อุคฺฆาฏิตา มยา>
      text <สพฺพาสวา ปริกฺขีณา นตฺถิ ทานิ ปุนพฺภโวฯ>
    text <๑๖๕>
      text <โส อหํ วิจริสฺสามิ คามา คามํ ปุรา ปุรํ>
      text <นมสฺสมาโน สมฺพุทฺธํ ธมฺมสฺส จ สุธมฺมตํฯ>
    text <๑๖๖>
      text <ติํสกปฺปสหสฺสมฺหิ ยํ ทานมททิํ ตทา>
      text <ทุคฺคติํ นาภิชานามิ ยาคุทานสฺสิทํ ผลํฯ>
    text <๑๖๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๖๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๖๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ยาคุทายโก เถโร อิมา คาถาโย อภาสิตฺถาติฯ>
    stand <ยาคุทายกตฺเถรสฺสาปทานํ อฏฺฐมํฯ>
  text <๙ ปตฺโถทนทายกตฺเถรอปทานํ>
    text <๑๗๐>
      text <วนจารี ปุเร อาสิํ สตตํ วนกมฺมิโก>
      text <ปตฺโถทนํ คเหตฺวาน กมฺมนฺตํ อคมาสหํฯ>
    text <๑๗๑>
      text <ตตฺถทฺทสาสิํ สมฺพุทฺธํ สยมฺภุํ อปราชิตํ>
      text <วนา ปิณฺฑาย นิกฺขนฺตํ ทิสฺวา จิตฺตํ ปสาทยิํฯ>
    text <๑๗๒>
      text <ปรกมฺมายเน ยุตฺโต ปุญฺญญฺจ เม น วิชฺชติ>
      text <อยํ ปตฺโถทโน อตฺถิ โภชยิสฺสามหํ มุนิํฯ>
    text <๑๗๓>
      text <ปตฺโถทนํ คเหตฺวาน สยมฺภุสฺส อทาสหํ>
      text <มม นิชฺฌายมานสฺส ปริภุญฺชิ ตทา มุนิฯ>
    text <๑๗๔>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๑๗๕>
      text <ฉตฺติํสกฺขตฺตุํ เทวินฺโท เทวรชฺชมการยิํ>
      text <เตตฺติํสกฺขตฺตุํ ราชา จ จกฺกวตฺตี อโหสหํฯ>
    text <๑๗๖>
      text <ปเทสรชฺชํ วิปุลํ คณนาโต อสงฺขิยํ>
      text <สุขิโต ยสวา โหมิ ปตฺโถทนสฺสิทํ ผลํฯ>
    text <๑๗๗>
      text <ภวาภเว สํสรนฺโต ลภามิ อมิตํ ธนํ>
      text <โภเค เม อูนตา นตฺถิ ปตฺโถทนสฺสิทํ ผลํฯ>
    text <๑๗๘>
      text <นทีโสตปฏิภาคา โภคา นิพฺพตฺตเร มม>
      text <ปริเมตุํ น สกฺโกมิ ปตฺโถทนสฺสิทํ ผลํฯ>
    text <๑๗๙>
      text <อิมํ ขาท อิมํ ภุญฺช อิมมฺหิ สยเน สย>
      text <เตนาหํ สุขิโต โหมิ ปตฺโถทนสฺสิทํ ผลํฯ>
    text <๑๘๐>
      text <จตุนฺนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ ปตฺโถทนสฺสิทํ ผลํฯ>
    text <๑๘๑>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๘๒>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๘๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปตฺโถทนทายโก เถโร อิมา คาถาโย อภาสิตฺถาติฯ>
    stand <ปตฺโถทนทายกตฺเถรสฺสาปทานํ นวมํฯ>
  text <๑๐ มญฺจทายกตฺเถรอปทานํ>
    text <๑๘๔>
      text <ปรินิพฺพุเต การุณิเก สิทฺธตฺเถ โลกนายเก>
      text <วิตฺถาริเก ปาวจเน เทวมานุสสกฺกเตฯ>
    text <๑๘๕>
      text <จณฺฑาโล อาสหํ ตตฺถ อาสนฺทิปีฐการโก>
      text <เตน กมฺเมน ชีวามิ เตน โปเสมิ ทารเกฯ>
    text <๑๘๖>
      text <อาสนฺทิํ สุกตํ กตฺวา ปสนฺโน เสหิ ปาณิภิ>
      text <สยเมวุปคนฺตฺวาน ภิกฺขุสงฺฆสฺสทาสหํฯ>
    text <๑๘๗>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๑๘๘>
      text <เทวโลกคโต สนฺโต โมทามิ ติทเส คเณ>
      text <สยนานิ มหคฺฆานิ นิพฺพตฺตนฺติ ยทิจฺฉกํฯ>
    text <๑๘๙>
      text <ปญฺญาสกฺขตฺตุํ เทวินฺโท เทวรชฺชมการยิํ>
      text <อสีติกฺขตฺตุํ ราชา จ จกฺกวตฺตี อโหสหํฯ>
    text <๑๙๐>
      text <ปเทสรชฺชํ วิปุลํ คณนาโต อสงฺขิยํ>
      text <สุขิโต ยสวา โหมิ มญฺจทานสฺสิทํ ผลํฯ>
    text <๑๙๑>
      text <เทวโลกา จวิตฺวาน เอมิ เจ มานุสํ ภวํ>
      text <มหารหา สุสยนา สยเมว ภวนฺติ เมฯ>
    text <๑๙๒>
      text <อยํ ปจฺฉิมโก มยฺหํ จริโม วตฺตเต ภโว>
      text <อชฺชาปิ สยเน กาเล สยนํ อุปติฏฺฐติฯ>
    text <๑๙๓>
      text <จตุนฺนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ มญฺจทานสฺสิทํ ผลํฯ>
    text <๑๙๔>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๙๕>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๙๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ภทฺทาลี เอกฉตฺโต จ ติณสูโล จ มํสโท>
      text <นาคปลฺลวิโก ทีปี อุจฺฉงฺคิ ยาคุทายโกฯ>
      text <ปตฺโถทนี มญฺจทโท คาถาโย คณิตา จิห>
      text <ทฺเวสตานิ จ คาถานํ คาถา เจกา ตทุตฺตริฯ>
    stand <อิตฺถํ สุทํ อายสฺมา มญฺจทายโก เถโร อิมา คาถาโย>
    text <อภาสิตฺถาติฯ>
    stand <มญฺจทายกตฺเถรสฺสาปทานํ ทสมํฯ>
    stand <ภทฺทาลิวคฺโค พาจตฺตาลีสโมฯ>
    text <ตสฺสุทฺทานํ>
