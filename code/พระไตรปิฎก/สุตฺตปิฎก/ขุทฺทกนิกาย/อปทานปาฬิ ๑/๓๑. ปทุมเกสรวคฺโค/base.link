text <๓๑ ปทุมเกสรวคฺโค>
  text <๑ ปทุมเกสริยตฺเถรอปทานํ>
    text <๑>
      text <อิสิสงฺเฆ อหํ ปุพฺเพ อาสิํ มาตงฺควารโณ>
      text <มเหสีนํ ปสาเทน ปทฺมเกสรโมกิริํฯ>
    text <๒>
      text <ปจฺเจกชินเสฏฺเฐสุ ธุตราเคสุ ตาทิสุ>
      text <เตสุ จิตฺตํ ปสาเทตฺวา กปฺปํ สคฺคมฺหิ โมทหํฯ>
    text <๓>
      text <เอกนวุติโต กปฺเป เกสรํ โอกิริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ปทุมเกสริโย เถโร อิมา คาถาโย อภาสิตฺถาติฯ>
    stand <ปทุมเกสริยตฺเถรสฺสาปทานํ ปฐมํฯ>
  text <๒ สพฺพคนฺธิยตฺเถรอปทานํ>
    text <๕>
      text <คนฺธมาลํ มยา ทินฺนํ วิปสฺสิสฺส มเหสิโน>
      text <อทาสิํ อุชุภูตสฺส โกเสยฺยวตฺถมุตฺตมํฯ>
    text <๖>
      text <เอกนวุติโต กปฺเป ยํ วตฺถมททิํ ปุเร>
      text <ทุคฺคติํ นาภิชานามิ คนฺธทานสฺสิทํ ผลํฯ>
    text <๗>
      text <อิโต ปนฺนรเส กปฺเป สุเจโฬ นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สพฺพคนฺธิโย เถโร อิมา คาถาโย อภาสิตฺถาติฯ>
    stand <สพฺพคนฺธิยตฺเถรสฺสาปทานํ ทุติยํฯ>
  text <๓ ปรมนฺนทายกตฺเถรอปทานํ>
    text <๙>
      text <กณิการํว โชตนฺตํ อุทยนฺตํว ภาณุมํ>
      text <วิปสฺสิํ อทฺทสํ พุทฺธํ โลกเชฏฺฐํ นราสภํฯ>
    text <๑๐>
      text <อญฺชลิํ ปคฺคเหตฺวาน อภิเนสิํ สกํ ฆรํ>
      text <อภิเนตฺวาน สมฺพุทฺธํ ปรมนฺนมทาสหํฯ>
    text <๑๑>
      text <เอกนวุติโต กปฺเป ปรมนฺนมทิํ ตทา>
      text <ทุคฺคติํ นาภิชานามิ ปรมนฺนสฺสิทํ ผลํฯ>
    text <๑๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปรมนฺนทายโก เถโร อิมา คาถาโย อภาสิตฺถาติฯ>
    stand <ปรมนฺนทายกตฺเถรสฺสาปทานํ ตติยํฯ>
  text <๔ ธมฺมสญฺญกตฺเถรอปทานํ>
    text <๑๓>
      text <วิปสฺสิโน ภควโต มหาโพธิมโห อหุ>
      text <รุกฺขฏฺฐสฺเสว สมฺพุทฺโธ โลกเชฏฺโฐ นราสโภ ฯ>
    text <๑๔>
      text <ภควา ตมฺหิ สมเย ภิกฺขุสงฺฆปุรกฺขโต>
      text <จตุสจฺจํ ปกาเสติ วาจาสภิมุทีรยํฯ>
    text <๑๕>
      text <สงฺขิตฺเตน จ เทเสนฺโต วิตฺถาเรน จ เทสยํ>
      text <วิวฏฺฏจฺฉโท สมฺพุทฺโธ นิพฺพาเปสิ มหาชนํฯ>
    text <๑๖>
      text <ตสฺสาหํ ธมฺมํ สุตฺวาน โลกเชฏฺฐสฺส ตาทิโน>
      text <วนฺทิตฺวา สตฺถุโน ปาเท ปกฺกามิํ อุตฺตรามุโขฯ>
    text <๑๗>
      text <เอกนวุติโต กปฺเป ยํ ธมฺมมสุณิํ ตทา>
      text <ทุคฺคติํ นาภิชานามิ ธมฺมสวสฺสิทํ ผลํฯ>
    text <๑๘>
      text <เตตฺติํสมฺหิ อิโต กปฺเป เอโก อาสิํ มหีปติ>
      text <สุตวา นาม นาเมน จกฺกวตฺตี มหพฺพโลฯ>
    text <๑๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ธมฺมสญฺญโก เถโร อิมา คาถาโย อภาสิตฺถาติฯ>
    stand <ธมฺมสญฺญกตฺเถรสฺสาปทานํ จตุตฺถํฯ>
  text <๕ ผลทายกตฺเถรอปทานํ>
    text <๒๐>
      text <ภาคีรถีนทีตีเร อโหสิ อสฺสโม ตทา>
      text <ตมหํ อสฺสมํ คจฺฉิํ ผลหตฺโถ อเปกฺขวาฯ>
    text <๒๑>
      text <วิปสฺสิํ ตตฺถ อทฺทกฺขิํ ปีตรํสิํว ภาณุมํ>
      text <ยํ เม อตฺถิ ผลํ สพฺพํ อทาสิํ สตฺถุโน อหํฯ>
    text <๒๒>
      text <เอกนวุติโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ผลทายโก เถโร อิมา คาถาโย อภาสิตฺถาติฯ>
    stand <ผลทายกตฺเถรสฺสาปทานํ ปญฺจมํฯ>
  text <๖ สมฺปสาทกตฺเถรอปทานํ>
    text <๒๔>
      text <นโม เต พุทฺธ วีรตฺถุ วิปฺปมุตฺโตสิ สพฺพธิ>
      text <พฺยสนมฺหิ อนุปฺปตฺโต ตสฺส เม สรณํ ภวฯ>
    text <๒๕>
      text <สิทฺธตฺโถ ตสฺส พฺยากาสิ โลเก อปฺปฏิปุคฺคโล>
      text <มโหทธิสโม สงฺโฆ อปฺปเมยฺโย อนุตฺตโรฯ>
    text <๒๖>
      text <ตตฺถ ตฺวํ วิรเช เขตฺเต อนนฺตผลทายเก>
      text <สงฺเฆ จิตฺตํ ปสาเทตฺวา สุพีชํ วาป โรปยฯ>
    text <๒๗>
      text <อิทํ วตฺวาน สพฺพญฺญู โลกเชฏฺโฐ นราสโภ>
      text <มเมว อนุสาสิตฺวา เวหาสํ นภมุคฺคมิฯ>
    text <๒๘>
      text <อจิรํ คตมตฺตมฺหิ สพฺพญฺญุมฺหิ นราสเภ>
      text <มรณํ สมนุปฺปตฺโต ตุสิตํ อุปปชฺชหํฯ>
    text <๒๙>
      text <ตทาหํ วิรเช เขตฺเต อนนฺตผลทายเก>
      text <สงฺเฆ จิตฺตํ ปสาเทตฺวา กปฺปํ สคฺคมฺหิ โมทหํฯ>
    text <๓๐>
      text <จตุนฺนวุติโต กปฺเป ปสาทมลภิํ ตทา>
      text <ทุคฺคติํ นาภิชานามิ ปสาทสฺส อิทํ ผลํฯ>
    text <๓๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สมฺปสาทโก เถโร อิมา คาถาโย อภาสิตฺถาติฯ>
    stand <สมฺปสาทกตฺเถรสฺสาปทานํ ฉฏฺฐํฯ>
  text <๗ อารามทายกตฺเถรอปทานํ>
    text <๓๒>
      text <สิทฺธตฺถสฺส ภควโต อาราโม โรปิโต มยา>
      text <สนฺทจฺฉาเยสุ รุกฺเขสุ อุปาสนฺเตสุ ปกฺขิสุฯ>
    text <๓๓>
      text <อทฺทสํ วิรชํ พุทฺธํ อาหุตีนํ ปฏิคฺคหํ>
      text <อารามํ อภินาเมสิํ โลกเชฏฺฐํ นราสภํฯ>
    text <๓๔>
      text <หฏฺโฐ หฏฺเฐน จิตฺเตน ผลํ ปุปฺผมทาสหํ>
      text <ตโต ชาตปฺปสาโทว ตํ วนํ ปริณามยิํฯ>
    text <๓๕>
      text <พุทฺธสฺส ยมิทํ ทาสิํ วิปฺปสนฺเนน เจตสา>
      text <ภเว นิพฺพตฺตมานมฺหิ นิพฺพตฺตติ ผลํ มมฯ>
    text <๓๖>
      text <จตุนฺนวุติโต กปฺเป ยํ อารามมทํ ตทา>
      text <ทุคฺคติํ นาภิชานามิ อารามสฺส อิทํ ผลํฯ>
    text <๓๗>
      text <สตฺตติํเส อิโต กปฺเป สตฺตาสุํ มุทุสีตลา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๓๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อารามทายโก เถโร อิมา คาถาโย อภาสิตฺถาติฯ>
    stand <อารามทายกตฺเถรสฺสาปทานํ สตฺตมํฯ>
  text <๘ อนุเลปทายกตฺเถรอปทานํ>
    text <๓๙>
      text <อตฺถทสฺสิสฺส มุนิโน อทฺทสํ สาวกํ อหํ>
      text <นวกมฺมํ กโรนฺตสฺส สีมาย อุปคจฺฉหํฯ>
    text <๔๐>
      text <นิฏฺฐิเต นวกมฺเม จ อนุเลปมทาสหํ>
      text <ปสนฺนจิตฺโต สุมโน ปุญฺญกฺเขตฺเต อนุตฺตเรฯ>
    text <๔๑>
      text <อฏฺฐารเส กปฺปสเต ยํ กมฺมมกริํ ตทา>
      text <ทุคฺคติํ นาภิชานามิ อนุเลปสฺสิทํ ผลํฯ>
    text <๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อนุเลปทายโก เถโร อิมา คาถาโย อภาสิตฺถาติฯ>
    stand <อนุเลปทายกตฺเถรสฺสาปทานํ อฏฺฐมํฯ>
  text <๙ พุทฺธสญฺญกตฺเถรอปทานํ>
    text <๔๓>
      text <อุเทนฺตํ สตรํสิํว ปีตรํสิํว ภาณุมํ>
      text <วนนฺตรคตํ สนฺตํ โลกเชฏฺฐํ นราสภํฯ>
    text <๔๔>
      text <อทฺทสํ สุปินนฺเตน สิทฺธตฺถํ โลกนายกํ>
      text <ตตฺถ จิตฺตํ ปสาเทตฺวา สุคติํ อุปปชฺชหํฯ>
    text <๔๕>
      text <จตุนฺนวุติโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๔๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา พุทฺธสญฺญโก เถโร อิมา คาถาโย อภาสิตฺถาติฯ>
    stand <พุทฺธสญฺญกตฺเถรสฺสาปทานํ นวมํฯ>
  text <๑๐ ปพฺภารทายกตฺเถรอปทานํ>
    text <๔๗>
      text <ปิยทสฺสิโน ภควโต ปพฺภาโร โสธิโต มยา>
      text <ฆฏกญฺจ อุปฏฺฐาสิํ ปริโภคาย ตาทิโนฯ>
    text <๔๘>
      text <ตํ เม พุทฺโธ วิยากาสิ ปิยทสฺสี มหามุนิ>
      text <สหสฺสกณฺโฑ สตเภณฺฑุ ธชาลุ หริตามโยฯ>
    text <๔๙>
      text <นิพฺพตฺติสฺสติ โส ยูโป รตนญฺจ อนปฺปกํ>
      text <ปพฺภารทานํ ทตฺวาน กปฺปํ สคฺคมฺหิ โมทหํฯ>
    text <๕๐>
      text <อิโต พาตฺติํสกปฺปมฺหิ สุสุทฺโธ นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <เกสรํ คนฺธมนฺนญฺจ ธมฺมสญฺญี ผเลน จ>
      text <ปสาทารามทายี จ เลปโก พุทฺธสญฺญโก>
      text <ปพฺภารโท จ คาถาโย เอกปญฺญาส กิตฺติตาฯ>
    text <อิตฺถํ สุทํ อายสฺมา ปพฺภารทายโก เถโร อิมา คาถาโย อภาสิตฺถาติฯ>
    stand <ปพฺภารทายกตฺเถรสฺสาปทานํ ทสมํฯ>
    stand <ปทุมเกสรวคฺโค เอกติํสติโมฯ>
    text <ตสฺสุทฺทานํ>
