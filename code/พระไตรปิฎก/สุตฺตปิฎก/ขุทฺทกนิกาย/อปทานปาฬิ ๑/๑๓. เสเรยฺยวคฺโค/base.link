text <๑๓ เสเรยฺยวคฺโค>
  text <๑ เสเรยฺยกตฺเถรอปทานํ>
    text <๑>
      text <อชฺฌายโก มนฺตธโร ติณฺณํ เวทาน ปารคู>
      text <อพฺโภกาเส ฐิโต สนฺโต อทฺทสํ โลกนายกํฯ>
    text <๒>
      text <สีหํ ยถา วนจรํ พฺยคฺฆราชํว นิตฺตสํ>
      text <ติธาปภินฺนมาตงฺคํ กุญฺชรํว มเหสินํฯ>
    text <๓>
      text <เสเรยฺยกํ คเหตฺวาน อากาเส อุกฺขิปิํ อหํ>
      text <พุทฺธสฺส อานุภาเวน ปริวาเรนฺติ สพฺพโส ฯ>
    text <๔>
      text <อธิฏฺฐหิ มหาวีโร สพฺพญฺญู โลกนายโก>
      text <สมนฺตา ปุปฺผจฺฉทนา โอกิริํสุ นราสภํฯ>
    text <๕>
      text <ตโต สา ปุปฺผกญฺจุกา อนฺโตวณฺฏา พหิมุขา>
      text <สตฺตาหํ ฉทนํ กตฺวา ตโต อนฺตรธายถฯ>
    text <๖>
      text <ตญฺจ อจฺฉริยํ ทิสฺวา อพฺภุตํ โลมหํสนํ>
      text <พุทฺเธ จิตฺตํ ปสาเทสิํ สุคเต โลกนายเกฯ>
    text <๗>
      text <เตน จิตฺตปฺปสาเทน สุกฺกมูเลน โจทิโต>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๘>
      text <ปนฺนรสสหสฺสมฺหิ กปฺปานํ ปญฺจวีสติ>
      text <วีตมลา สมานา จ จกฺกวตฺตี มหพฺพลาฯ>
    text <๙>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา เสเรยฺยโก เถโร อิมา คาถาโย อภาสิตฺถาติฯ>
    stand <เสเรยฺยกตฺเถรสฺสาปทานํ ปฐมํฯ>
  text <๒ ปุปฺผถูปิยตฺเถรอปทานํ>
    text <๑๐>
      text <หิมวนฺตสฺสาวิทูเร กุกฺกุโร นาม ปพฺพโต>
      text <เวมชฺเฌ ตสฺส วสติ พฺราหฺมโณ มนฺตปารคูฯ>
    text <๑๑>
      text <ปญฺจ สิสฺสสหสฺสานิ ปริวาเรนฺติ มํ สทา>
      text <ปุพฺพุฏฺฐายี จ เต อาสุํ มนฺเตสุ จ วิสารทาฯ>
    text <๑๒>
      text <พุทฺโธ โลเก สมุปฺปนฺโน ตํ วิชานาถ โน ภวํ>
      text <อสีติพฺยญฺชนานสฺส พาตฺติํสวรลกฺขณาฯ>
    text <๑๓>
      text <พฺยามปฺปโภ ชินวโร อาทิจฺโจว วิโรจติ>
      text <สิสฺสานํ วจนํ สุตฺวา พฺราหฺมโณ มนฺตปารคูฯ>
    text <๑๔>
      text <อสฺสมา อภินิกฺขมฺม ทิสํ ปุจฺฉติ สิสฺสเก>
      text <ยมฺหิ เทเส มหาวีโร วสติ โลกนายโกฯ>
    text <๑๕>
      text <ตาหํ ทิสํ นมสฺสิสฺสํ ชินํ อปฺปฏิปุคฺคลํ>
      text <อุทคฺคจิตฺโต สุมโน ปูเชสิํ ตํ ตถาคตํฯ>
    text <๑๖>
      text <เอถ สิสฺสา คมิสฺสาม ทกฺขิสฺสาม ตถาคตํ>
      text <วนฺทิตฺวา สตฺถุโน ปาเท โสสฺสาม ชินสาสนํฯ>
    text <๑๗>
      text <เอกาหํ อภินิกฺขมฺม พฺยาธิํ ปฏิลภิํ อหํ>
      text <พฺยาธินา ปีฬิโต สนฺโต สาลํ วาสยิตุํ คมิํฯ>
    text <๑๘>
      text <สพฺเพ สิสฺเส สมาเนตฺวา อปุจฺฉิํ เต ตถาคตํ>
      text <กีทิสํ โลกนาถสฺส คุณํ ปรมพุทฺธิโนฯ>
    text <๑๙>
      text <เต เม ปุฏฺฐา วิยากํสุ ยถา ทสฺสาวิโน ตถา>
      text <สกฺกจฺจํ พุทฺธเสฏฺฐํ ตํ เทเสสุํ มม สมฺมุขาฯ>
    text <๒๐>
      text <เตสาหํ วจนํ สุตฺวา สกํ จิตฺตํ ปสาทยิํ>
      text <ปุปฺเผหิ ถูปํ กตฺวาน ตตฺถ กาลงฺกโต อหํฯ>
    text <๒๑>
      text <เต เม สรีรํ ฌาเปตฺวา อคมุํ พุทฺธสนฺติกํ>
      text <อญฺชลิํ ปคฺคเหตฺวาน สตฺถารมภิวาทยุํฯ>
    text <๒๒>
      text <ปุปฺเผหิ ถูปํ กตฺวาน สุคตสฺส มเหสิโน>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๒๓>
      text <จตฺตาลีสสหสฺสมฺหิ กปฺเป โสฬส ขตฺติยา>
      text <นาเมนคฺคิสมา นาม จกฺกวตฺตี มหพฺพลาฯ>
    text <๒๔>
      text <วีสกปฺปสหสฺสมฺหิ ราชาโน จกฺกวตฺติโน>
      text <ฆตาสนสนามาว อฏฺฐตฺติํส มหีปตีฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุปฺผถูปิโย เถโร อิมา คาถาโย อภาสิตฺถาติฯ>
    stand <ปุปฺผถูปิยตฺเถรสฺสาปทานํ ทุติยํฯ>
  text <๓ ปายสทายกตฺเถรอปทานํ>
    text <๒๖>
      text <สุวณฺณวณฺโณ สมฺพุทฺโธ พาตฺติํสวรลกฺขโณ>
      text <ปวนา อภินิกฺขนฺโต ภิกฺขุสงฺฆปุรกฺขโต ฯ>
    text <๒๗>
      text <มหจฺจา กํสปาติยา วฑฺเฒตฺวา ปายสํ อหํ>
      text <อาหุติํ ยิฏฺฐุกาโม โส อุปเนสิํ พลิํ อหํฯ>
    text <๒๘>
      text <ภควา ตมฺหิ สมเย โลกเชฏฺโฐ นราสโภ>
      text <จงฺกมํ สุสมารูฬฺโห อมฺพเร อนิลายเนฯ>
    text <๒๙>
      text <ตญฺจ อจฺฉริยํ ทิสฺวา อพฺภุตํ โลมหํสนํ>
      text <ฐปยิตฺวา กํสปาติํ วิปสฺสิํ อภิวาทยิํฯ>
    text <๓๐>
      text <ตุวํ เทโวสิ สพฺพญฺญู สเทเว สหมานุเส>
      text <อนุกมฺปํ อุปาทาย ปฏิคณฺห มหามุนิฯ>
    text <๓๑>
      text <ปฏิคฺคเหสิ ภควา สพฺพญฺญู โลกนายโก>
      text <มม สงฺกปฺปมญฺญาย สตฺถา โลเก มหามุนิ ฯ>
    text <๓๒>
      text <เอกนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ ปายสสฺส อิทํ ผลํฯ>
    text <๓๓>
      text <เอกตาลีสิโต กปฺเป พุทฺโธ นามาสิ ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๓๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปายสทายโก เถโร อิมา คาถาโย อภาสิตฺถาติฯ>
    stand <ปายสทายกตฺเถรสฺสาปทานํ ตติยํฯ>
  text <๔ คนฺโธทกิยตฺเถรอปทานํ>
    text <๓๕>
      text <นิสชฺช ปาสาทวเร วิปสฺสิํ อทฺทสํ ชินํ>
      text <กกุธํ วิลสนฺตํว สพฺพญฺญุํ ตมนาสกํ ฯ>
    text <๓๖>
      text <ปาสาทสฺสาวิทูเร จ คจฺฉติ โลกนายโก>
      text <ปภา นิทฺธาวเต ตสฺส ยถา จ สตรํสิโนฯ>
    text <๓๗>
      text <คนฺโธทกญฺจ ปคฺคยฺห พุทฺธเสฏฺฐํ สโมกิริํ>
      text <เตน จิตฺตปฺปสาเทน ตตฺถ กาลงฺกโต อหํฯ>
    text <๓๘>
      text <เอกนวุติโต กปฺเป ยํ คนฺโธทกมากิริํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓๙>
      text <เอกตฺติํเส อิโต กปฺเป สุคนฺโธ นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา คนฺโธทกิโย เถโร อิมา คาถาโย อภาสิตฺถาติฯ>
    stand <คนฺโธทกิยตฺเถรสฺสาปทานํ จตุตฺถํฯ>
  text <๕ สมฺมุขาถวิกตฺเถรอปทานํ>
    text <๔๑>
      text <ชายมาเน วิปสฺสิมฺหิ นิมิตฺตํ พฺยากริํ อหํ>
      text <นิพฺพาปยิญฺจ ชนตํ พุทฺโธ โลเก ภวิสฺสติฯ>
    text <๔๒>
      text <ยสฺมิญฺจ ชายมานสฺมิํ ทสสหสฺสิ กมฺปติ>
      text <โส ทานิ ภควา สตฺถา ธมฺมํ เทเสติ จกฺขุมาฯ>
    text <๔๓>
      text <ยสฺมิญฺจ ชายมานสฺมิํ อาโลโก วิปุโล อหุ>
      text <โส ทานิ ภควา สตฺถา ธมฺมํ เทเสติ จกฺขุมาฯ>
    text <๔๔>
      text <ยสฺมิญฺจ ชายมานสฺมิํ สริตาโย น สนฺทยุํ>
      text <โส ทานิ ภควา สตฺถา ธมฺมํ เทเสติ จกฺขุมาฯ>
    text <๔๕>
      text <ยสฺมิญฺจ ชายมานสฺมิํ อวีจคฺคิ น ปชฺชลิ>
      text <โส ทานิ ภควา สตฺถา ธมฺมํ เทเสติ จกฺขุมาฯ>
    text <๔๖>
      text <ยสฺมิญฺจ ชายมานสฺมิํ ปกฺขิสงฺโฆ น สํจริ>
      text <โส ทานิ ภควา สตฺถา ธมฺมํ เทเสติ จกฺขุมาฯ>
    text <๔๗>
      text <ยสฺมิญฺจ ชายมานสฺมิํ วาตกฺขนฺโธ น วายติ>
      text <โส ทานิ ภควา สตฺถา ธมฺมํ เทเสติ จกฺขุมาฯ>
    text <๔๘>
      text <ยสฺมิญฺจ ชายมานสฺมิํ สพฺพรตนานิ โชตยุํ>
      text <โส ทานิ ภควา สตฺถา ธมฺมํ เทเสติ จกฺขุมาฯ>
    text <๔๙>
      text <ยสฺมิญฺจ ชายมานสฺมิํ สตฺตาสุํ ปทวิกฺกมา>
      text <โส ทานิ ภควา สตฺถา ธมฺมํ เทเสติ จกฺขุมาฯ>
    text <๕๐>
      text <ชาตมตฺโต จ สมฺพุทฺโธ ทิสา สพฺพา วิโลกยิ>
      text <วาจาสภิมุทีเรสิ เอสา พุทฺธาน ธมฺมตาฯ>
    text <๕๑>
      text <สํเวชยิตฺวา ชนตํ ถวิตฺวา โลกนายกํ>
      text <สมฺพุทฺธํ อภิวาเทตฺวา ปกฺกามิํ ปาจินามุโขฯ>
    text <๕๒>
      text <เอกนวุติโต กปฺเป ยํ พุทฺธมภิโถมยิํ>
      text <ทุคฺคติํ นาภิชานามิ โถมนาย อิทํ ผลํฯ>
    text <๕๓>
      text <อิโต นวุติกปฺปมฺหิ สมฺมุขาถวิกวฺหโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๔>
      text <ปถวีทุนฺทุภิ นาม เอกูนนวุติมฺหิโต>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๕>
      text <อฏฺฐาสีติมฺหิโต กปฺเป โอภาโส นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๖>
      text <สตฺตาสีติมฺหิโต กปฺเป สริตจฺเฉทนวฺหโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๗>
      text <อคฺคินิพฺพาปโน นาม กปฺปานํ ฉฬสีติยา>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๘>
      text <คติปจฺเฉทโน นาม กปฺปานํ ปญฺจสีติยา>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๙>
      text <ราชา วาตสโม นาม กปฺปานํ จุลฺลสีติยา>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๖๐>
      text <รตนปชฺชโล นาม กปฺปานํ เตอสีติยา>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๖๑>
      text <ปทวิกฺกมโน นาม กปฺปานํ ทฺเวอสีติยา>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๖๒>
      text <ราชา วิโลกโน นาม กปฺปานํ เอกสีติยา>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๖๓>
      text <คิรสาโรติ นาเมน กปฺเปสีติมฺหิ ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๖๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สมฺมุขาถวิโก เถโร อิมา คาถาโย อภาสิตฺถาติฯ>
    stand <สมฺมุขาถวิกตฺเถรสฺสาปทานํ ปญฺจมํฯ>
  text <๖ กุสุมาสนิยตฺเถรอปทานํ>
    text <๖๕>
      text <นคเร ธญฺญวติยา อโหสิํ พฺราหฺมโณ ตทา>
      text <ลกฺขเณ อิติหาเส จ สนิฆณฺฑุสเกฏุเภฯ>
    text <๖๖>
      text <ปทโก เวยฺยากรโณ นิมิตฺตโกวิโท อหํ>
      text <มนฺเต จ สิสฺเส วาเจสิํ ติณฺณํ เวทาน ปารคูฯ>
    text <๖๗>
      text <ปญฺจ อุปฺปลหตฺถานิ ปิฏฺฐิยํ ฐปิตานิ เม>
      text <อาหุติํ ยิฏฺฐุกาโมหํ ปิตุมาตุสมาคเมฯ>
    text <๖๘>
      text <ตทา วิปสฺสี ภควา ภิกฺขุสงฺฆปุรกฺขโต>
      text <โอภาเสนฺโต ทิสา สพฺพา อาคจฺฉติ นราสโภฯ>
    text <๖๙>
      text <อาสนํ ปญฺญเปตฺวาน นิมนฺเตตฺวา มหามุนิํ>
      text <สนฺถริตฺวาน ตํ ปุปฺผํ อภิเนสิํ สกํ ฆรํฯ>
    text <๗๐>
      text <ยํ เม อตฺถิ สเก เคเห อามิสํ ปจฺจุปฏฺฐิตํ>
      text <ตาหํ พุทฺธสฺส ปาทาสิํ ปสนฺโน เสหิ ปาณิภิฯ>
    text <๗๑>
      text <ภุตฺตาวิํ กาลมญฺญาย ปุปฺผหตฺถมทาสหํ>
      text <อนุโมทิตฺวาน สพฺพญฺญู ปกฺกามิ อุตฺตรามุโขฯ>
    text <๗๒>
      text <เอกนวุติโต กปฺเป ยํ ปุปฺผมททิํ ตทา>
      text <ทุคฺคติํ นาภิชานามิ ปุปฺผทานสฺสิทํ ผลํฯ>
    text <๗๓>
      text <อนนฺตรํ อิโต กปฺเป ราชาหุํ วรทสฺสโน>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๗๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กุสุมาสนิโย เถโร อิมา คาถาโย อภาสิตฺถาติฯ>
    stand <กุสุมาสนิยตฺเถรสฺสาปทานํ ฉฏฺฐํฯ>
  text <๗ ผลทายกตฺเถรอปทานํ>
    text <๗๕>
      text <อชฺฌายโก มนฺตธโร ติณฺณํ เวทาน ปารคู>
      text <หิมวนฺตสฺสาวิทูเร วสามิ อสฺสเม อหํฯ>
    text <๗๖>
      text <อคฺคิหุตฺตญฺจ เม อตฺถิ ปุณฺฑรีกผลานิ จ>
      text <ปุฏเก นิกฺขิปิตฺวาน ทุมคฺเค ลคฺคิตํ มยาฯ>
    text <๗๗>
      text <ปทุมุตฺตโร โลกวิทู อาหุตีนํ ปฏิคฺคโห>
      text <มมุทฺธริตุกาโม โส ภิกฺขนฺโต มมุปาคมิฯ>
    text <๗๘>
      text <ปสนฺนจิตฺโต สุมโน ผลํ พุทฺธสฺสทาสหํ>
      text <วิตฺติสญฺชนโน มยฺหํ ทิฏฺฐธมฺมสุขาวโหฯ>
    text <๗๙>
      text <สุวณฺณวณฺโณ สมฺพุทฺโธ อาหุตีนํ ปฏิคฺคโห>
      text <อนฺตลิกฺเข ฐิโต สตฺถา อิมํ คาถํ อภาสถฯ>
    text <๘๐>
      text <อิมินา ผลทาเนน เจตนาปณิธีหิ จ>
      text <กปฺปานํ สตสหสฺสํ ทุคฺคติํ นุปปชฺชสิฯ>
    text <๘๑>
      text <เตเนว สุกฺกมูเลน อนุโภตฺวาน สมฺปทา>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๘๒>
      text <อิโต สตฺตสเต กปฺเป ราชา อาสิํ สุมงฺคโล>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๘๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ผลทายโก เถโร อิมา คาถาโย อภาสิตฺถาติฯ>
    stand <ผลทายกตฺเถรสฺสาปทานํ สตฺตมํฯ>
  text <๘ ญาณสญฺญิกตฺเถรอปทานํ>
    text <๘๔>
      text <ปพฺพเต หิมวนฺตมฺหิ วสามิ ปพฺพตนฺตเร>
      text <ปุลินํ โสภนํ ทิสฺวา พุทฺธเสฏฺฐํ อนุสฺสริํฯ>
    text <๘๕>
      text <ญาเณ อุปนิธา นตฺถิ สงฺขารํ นตฺถิ สตฺถุโน>
      text <สพฺพธมฺมํ อภิญฺญาย ญาเณน อธิมุจฺจติฯ>
    text <๘๖>
      text <นโม เต ปุริสาชญฺญ นโม เต ปุริสุตฺตม>
      text <ญาเณน เต สโม นตฺถิ ยาวตา ญาณมุตฺตมํฯ>
    text <๘๗>
      text <ญาเณ จิตฺตํ ปสาเทตฺวา กปฺปํ สคฺคมฺหิ โมทหํ>
      text <อวเสเสสุ กปฺเปสุ กุสลํ จริตํ มยาฯ>
    text <๘๘>
      text <เอกนวุติโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ ญาณสญฺญายิทํ ผลํฯ>
    text <๘๙>
      text <อิโต สตฺตติกปฺปมฺหิ เอโก ปุลินปุปฺผิโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๙๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ญาณสญฺญิโก เถโร อิมา คาถาโย อภาสิตฺถาติฯ>
    stand <ญาณสญฺญิกตฺเถรสฺสาปทานํ อฏฺฐมํฯ>
  text <๙ คณฺฐิปุปฺผิยตฺเถรอปทานํ>
    text <๙๑>
      text <สุวณฺณวณฺโณ สมฺพุทฺโธ วิปสฺสี ทกฺขิณารโห>
      text <ปุรกฺขโต สาวเกหิ อารามา อภินิกฺขมิฯ>
    text <๙๒>
      text <ทิสฺวานหํ พุทฺธเสฏฺฐํ สพฺพญฺญุํ ตมนาสกํ>
      text <ปสนฺนจิตฺโต สุมโน คณฺฐิปุปฺผํ อปูชยิํฯ>
    text <๙๓>
      text <เตน จิตฺตปฺปสาเทน ทฺวิปทินฺทสฺส ตาทิโน>
      text <หฏฺโฐ หฏฺเฐน จิตฺเตน ปุน วนฺทิํ ตถาคตํฯ>
    text <๙๔>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๙๕>
      text <เอกตาลีสิโต กปฺเป จรโณ นาม ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๙๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา คณฺฐิปุปฺผิโย เถโร อิมา คาถาโย อภาสิตฺถาติฯ>
    stand <คณฺฐิปุปฺผิยตฺเถรสฺสาปทานํ นวมํฯ>
  text <๑๐ ปทุมปูชกตฺเถรอปทานํ>
    text <๙๗>
      text <หิมวนฺตสฺสาวิทูเร โคตโม นาม ปพฺพโต>
      text <นานารุกฺเขหิ สญฺฉนฺโน มหาภูตคณาลโยฯ>
    text <๙๘>
      text <เวมชฺฌมฺหิ จ ตสฺสาสิ อสฺสโม อภินิมฺมิโต>
      text <ปุรกฺขโต สสิสฺเสหิ วสามิ อสฺสเม อหํฯ>
    text <๙๙>
      text <อายนฺตุ เม สิสฺสคณา ปทุมํ อาหรนฺตุ เม>
      text <พุทฺธปูชํ กริสฺสามิ ทฺวิปทินฺทสฺส ตาทิโนฯ>
    text <๑๐๐>
      text <เอวนฺติ เต ปฏิสฺสุตฺวา ปทุมํ อาหริํสุ เม>
      text <ตถา นิมิตฺตํ กตฺวาหํ พุทฺธสฺส อภิโรปยิํฯ>
    text <๑๐๑>
      text <สิสฺเส ตทา สมาเนตฺวา สาธุกํ อนุสาสหํ>
      text <มา โข ตุมฺเห ปมชฺชิตฺถ อปฺปมาโท สุขาวโหฯ>
    text <๑๐๒>
      text <เอวํ สมนุสาสิตฺวา เต สิสฺเส วจนกฺขเม>
      text <อปฺปมาทคุเณ ยุตฺโต ตทา กาลงฺกโต อหํฯ>
    text <๑๐๓>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๐๔>
      text <เอกปญฺญาสกปฺปมฺหิ ราชา อาสิํ ชลุตฺตโม>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๑๐๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา ปทุมปูชโก เถโร อิมา คาถาโย อภาสิตฺถาติ>
      text <เสเรยฺยโก ปุปฺผถูปิ ปายโส คนฺธโถมโก>
      text <อาสนิ ผลสญฺญี จ คณฺฐิปทุมปุปฺผิโย>
      text <ปญฺจุตฺตรสตา คาถา คณิตา อตฺถทสฺสิภิฯ>
    stand <ปทุมปูชกตฺเถรสฺสาปทานํ ทสมํฯ>
    stand <เสเรยฺยวคฺโค เตรสโมฯ>
    text <ตสฺสุทฺทานํ>
