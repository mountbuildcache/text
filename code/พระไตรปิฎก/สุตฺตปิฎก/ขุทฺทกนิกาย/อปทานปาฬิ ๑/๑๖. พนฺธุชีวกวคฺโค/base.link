text <๑๖ พนฺธุชีวกวคฺโค>
  text <๑ พนฺธุชีวกตฺเถรอปทานํ>
    text <๑>
      text <จนฺทํว วิมลํ สุทฺธํ วิปฺปสนฺนมนาวิลํ>
      text <นนฺทีภวปริกฺขีณํ ติณฺณํ โลเก วิสตฺติกํฯ>
    text <๒>
      text <นิพฺพาปยนฺตํ ชนตํ ติณฺณํ ตารยตํ วรํ>
      text <มุนิํ วนมฺหิ ฌายนฺตํ เอกคฺคํ สุสมาหิตํฯ>
    text <๓>
      text <พนฺธุชีวกปุปฺผานิ ลเคตฺวา สุตฺตเกนหํ>
      text <พุทฺธสฺส อภิโรปยิํ สิขิโน โลกพนฺธุโนฯ>
    text <๔>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๕>
      text <อิโต สตฺตมเก กปฺเป มนุชินฺโท มหายโส>
      text <สมนฺตจกฺขุ นามาสิ จกฺกวตฺตี มหพฺพโลฯ>
    text <๖>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา พนฺธุชีวโก เถโร อิมา คาถาโย อภาสิตฺถาติฯ>
    stand <พนฺธุชีวกตฺเถรสฺสาปทานํ ปฐมํฯ>
  text <๒ ตมฺพปุปฺผิยตฺเถรอปทานํ>
    text <๗>
      text <ปรกมฺมายเน ยุตฺโต อปราธํ อกาสหํ>
      text <วนนฺตํ อภิธาวิสฺสํ ภยเวรสมปฺปิโตฯ>
    text <๘>
      text <ปุปฺผิตํ ปาทปํ ทิสฺวา ปิณฺฑิพนฺธํ สุนิมฺมิตํ>
      text <ตมฺพปุปฺผํ คเหตฺวาน โพธิยํ โอกิริํ อหํฯ>
    text <๙>
      text <สมฺมชฺชิตฺวาน ตํ โพธิํ ปาฏลิํ ปาทปุตฺตมํ>
      text <ปลฺลงฺกํ อาภุชิตฺวาน โพธิมูเล อุปาวิสิํฯ>
    text <๑๐>
      text <คตมคฺคํ คเวสนฺตา อาคจฺฉุํ มม สนฺติกํ>
      text <เต จ ทิสฺวานหํ ตตฺถ อาวชฺชิํ โพธิมุตฺตมํฯ>
    text <๑๑>
      text <วนฺทิตฺวาน อหํ โพธิํ วิปฺปสนฺเนน เจตสา>
      text <อเนกตาเล ปปติํ คิริทุคฺเค ภยานเกฯ>
    text <๑๒>
      text <เอกนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ โพธิปูชายิทํ ผลํฯ>
    text <๑๓>
      text <อิโต จ ตติเย กปฺเป ราชา สุสญฺญโต อหํ>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๑๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ตมฺพปุปฺผิโย เถโร อิมา คาถาโย อภาสิตฺถาติฯ>
    stand <ตมฺพปุปฺผิยตฺเถรสฺสาปทานํ ทุติยํฯ>
  text <๓ วีถิสมฺมชฺชกตฺเถรอปทานํ>
    text <๑๕>
      text <อุเทนฺตํ สตรํสิํว ปีตรํสิํว ภาณุมํ>
      text <ปนฺนรเส ยถา จนฺทํ นิยฺยนฺตํ โลกนายกํฯ>
    text <๑๖>
      text <อฏฺฐสฏฺฐิสหสฺสานิ สพฺเพ ขีณาสวา อหุํ>
      text <ปริวาริํสุ สมฺพุทฺธํ ทฺวิปทินฺทํ นราสภํฯ>
    text <๑๗>
      text <สมฺมชฺชิตฺวาน ตํ วีถิํ นิยฺยนฺเต โลกนายเก>
      text <อุสฺสาเปสิํ ธชํ ตตฺถ วิปฺปสนฺเนน เจตสาฯ>
    text <๑๘>
      text <เอกนวุติโต กปฺเป ยํ ธชํ อภิโรปยิํ>
      text <ทุคฺคติํ นาภิชานามิ ธชทานสฺสิทํ ผลํฯ>
    text <๑๙>
      text <อิโต จตุตฺถเก กปฺเป ราชาโหสิํ มหพฺพโล>
      text <สพฺพากาเรน สมฺปนฺโน สุธโช อิติ วิสฺสุโตฯ>
    text <๒๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา วีถิสมฺมชฺชโก เถโร อิมา คาถาโย อภาสิตฺถาติฯ>
    stand <วีถิสมฺมชฺชกตฺเถรสฺสาปทานํ ตติยํฯ>
  text <๔ กกฺการุปุปฺผปูชกตฺเถรอปทานํ>
    text <๒๑>
      text <เทวปุตฺโต อหํ สนฺโต ปูชยิํ สิขินายกํ>
      text <กกฺการุปุปฺผํ ปคฺคยฺห พุทฺธสฺส อภิโรปยิํฯ>
    text <๒๒>
      text <เอกตฺติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๓>
      text <อิโต จ นวเม กปฺเป ราชา สตฺตุตฺตโม อหุํ>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๒๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กกฺการุปุปฺผปูชโก เถโร อิมา คาถาโย อภาสิตฺถาติฯ>
    stand <กกฺการุปุปฺผปูชกตฺเถรสฺสาปทานํ จตุตฺถํฯ>
  text <๕ มนฺทารวปุปฺผปูชกตฺเถรอปทานํ>
    text <๒๕>
      text <เทวปุตฺโต อหํ สนฺโต ปูชยิํ สิขินายกํ>
      text <มนฺทารเวน ปุปฺเผน พุทฺธสฺส อภิโรปยิํฯ>
    text <๒๖>
      text <สตฺตาหํ ฉทนํ อาสิ ทิพฺพํ มาลํ ตถาคเต>
      text <สพฺเพ ชนา สมาคนฺตฺวา นมสฺสิํสุ ตถาคตํฯ>
    text <๒๗>
      text <เอกตฺติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๘>
      text <อิโต จ ทสเม กปฺเป ราชาโหสิํ ชุตินฺธโร>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มนฺทารวปุปฺผปูชโก เถโร อิมา คาถาโย อภาสิตฺถาติฯ>
    stand <มนฺทารวปุปฺผปูชกตฺเถรสฺสาปทานํ ปญฺจมํฯ>
  text <๖ กทมฺพปุปฺผิยตฺเถรอปทานํ>
    text <๓๐>
      text <หิมวนฺตสฺสาวิทูเร กุกฺกุโฏ นาม ปพฺพโต>
      text <ตมฺหิ ปพฺพตปาทมฺหิ สตฺต พุทฺธา วสนฺติ เตฯ>
    text <๓๑>
      text <กทมฺพํ ปุปฺผิตํ ทิสฺวา ทีปราชํว อุคฺคตํ>
      text <อุโภ หตฺเถหิ ปคฺคยฺห สตฺต พุทฺเธ สโมกิริํฯ>
    text <๓๒>
      text <จตุนฺนวุติโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๓๓>
      text <ทฺเวนวุเต อิโต กปฺเป สตฺตาสุํ ปุปฺผนามกา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๓๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา กทมฺพปุปฺผิโย เถโร อิมา คาถาโย อภาสิตฺถาติ>
    stand <กทมฺพปุปฺผิยตฺเถรสฺสาปทานํ ฉฏฺฐํฯ>
  text <๗ ติณสูลกตฺเถรอปทานํ>
    text <๓๕>
      text <หิมวนฺตสฺสาวิทูเร ภูตคโณ นาม ปพฺพโต>
      text <วสเตโก ชิโน ตตฺถ สยมฺภู โลกนิสฺสโฏฯ>
    text <๓๖>
      text <ติณสูลํ คเหตฺวาน พุทฺธสฺส อภิโรปยิํ>
      text <เอกูนสตสหสฺสํ กปฺปํ น วินิปาติโกฯ>
    text <๓๗>
      text <อิโต เอกาทเส กปฺเป เอโกสิํ ธรณีรุโห>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๓๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติณสูลโก เถโร อิมา คาถาโย อภาสิตฺถาติฯ>
    stand <ติณสูลกตฺเถรสฺสาปทานํ สตฺตมํฯ>
  text <๘ นาคปุปฺผิยตฺเถรอปทานํ>
    text <๓๙>
      text <สุวจฺโฉ นาม นาเมน พฺราหฺมโณ มนฺตปารคู>
      text <ปุรกฺขโต สสิสฺเสหิ วสเต ปพฺพตนฺตเรฯ>
    text <๔๐>
      text <ปทุมุตฺตโร นาม ชิโน อาหุตีนํ ปฏิคฺคโห>
      text <มมุทฺธริตุกาโม โส อาคจฺฉิ มม สนฺติกํฯ>
    text <๔๑>
      text <เวหาสมฺหิ จงฺกมติ ธูปายติ ชลเต ตถา>
      text <หาสํ มมํ วิทิตฺวาน ปกฺกามิ ปาจินามุโขฯ>
    text <๔๒>
      text <ตญฺจ อจฺฉริยํ ทิสฺวา อพฺภุตํ โลมหํสนํ>
      text <นาคปุปฺผํ คเหตฺวาน คตมคฺคมฺหิ โอกิริํฯ>
    text <๔๓>
      text <สตสหสฺสิโต กปฺเป ยํ ปุปฺผํ โอกิริํ อหํ>
      text <เตน จิตฺตปฺปสาเทน ทุคฺคติํ นุปปชฺชหํฯ>
    text <๔๔>
      text <เอกตฺติํเส กปฺปสเต ราชา อาสิ มหารโห>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๔๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นาคปุปฺผิโย เถโร อิมา คาถาโย อภาสิตฺถาติฯ>
    stand <นาคปุปฺผิยตฺเถรสฺสาปทานํ อฏฺฐมํฯ>
  text <๙ ปุนฺนาคปุปฺผิยตฺเถรอปทานํ>
    text <๔๖>
      text <กานนํ วนโมคยฺห วสามิ ลุทฺทโก อหํ>
      text <ปุนฺนาคํ ปุปฺผิตํ ทิสฺวา พุทฺธเสฏฺฐํ อนุสฺสริํฯ>
    text <๔๗>
      text <ตํ ปุปฺผํ โอจินิตฺวาน สุคนฺธํ คนฺธิตํ สุภํ>
      text <ถูปํ กริตฺวา ปุลิเน พุทฺธสฺส อภิโรปยิํฯ>
    text <๔๘>
      text <ทฺเวนวุเต อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๙>
      text <เอกมฺหิ นวุเต กปฺเป เอโก อาสิํ ตโมนุโท>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุนฺนาคปุปฺผิโย เถโร อิมา คาถาโย อภาสิตฺถาติฯ>
    stand <ปุนฺนาคปุปฺผิยตฺเถรสฺสาปทานํ นวมํฯ>
  text <๑๐ กุมุททายกตฺเถรอปทานํ>
    text <๕๑>
      text <หิมวนฺตสฺสาวิทูเร มหาชาตสฺสโร อหุ>
      text <ปทุมุปฺปลสญฺฉนฺโน ปุณฺฑรีกสโมตฺถโฏฯ>
    text <๕๒>
      text <กุกุตฺโถ นาม นาเมน ตตฺถาสิํ สกุโณ ตทา>
      text <สีลวา พุทฺธิสมฺปนฺโน ปุญฺญาปุญฺเญสุ โกวิโทฯ>
    text <๕๓>
      text <ปทุมุตฺตโร โลกวิทู อาหุตีนํ ปฏิคฺคโห>
      text <ชาตสฺสรสฺสาวิทูเร สญฺจริตฺถ มหามุนิฯ>
    text <๕๔>
      text <ชลชํ กุมุทํ เฉตฺวา อุปเนสิํ มเหสิโน>
      text <มม สงฺกปฺปมญฺญาย ปฏิคฺคหิ มหามุนิฯ>
    text <๕๕>
      text <ตญฺจ ทานํ ททิตฺวาน สุกฺกมูเลน โจทิโต>
      text <กปฺปานํ สตสหสฺสํ ทุคฺคติํ นุปปชฺชหํฯ>
    text <๕๖>
      text <โสฬเสโต กปฺปสเต อาสุํ วรุณนามกา>
      text <อฏฺฐ เอเต ชนาธิปา จกฺกวตฺตี มหพฺพลาฯ>
    text <๕๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <พนฺธุชีโว ตมฺพปุปฺผี วีถิกกฺการุปุปฺผิโย>
      text <มนฺทารโว กทมฺพี จ สูลโก นาคปุปฺผิโย>
      text <ปุนฺนาโค โกมุที คาถา ฉปฺปญฺญาส ปกิตฺติตาติฯ>
    text <อิตฺถํ สุทํ อายสฺมา กุมุททายโก เถโร อิมา คาถาโย อภาสิตฺถาติฯ>
    stand <กุมุททายกตฺเถรสฺสาปทานํ ทสมํฯ>
    stand <พนฺธุชีวกวคฺโค โสฬสโมฯ>
    text <ตสฺสุทฺทานํ>
