text <๑๐ สุธาวคฺโค>
  text <๑ สุธาปิณฺฑิยตฺเถรอปทานํ>
    text <๑>
      text <ปูชารเห ปูชยโต พุทฺเธ ยทิ ว สาวเก>
      text <ปปญฺจสมติกฺกนฺเต ติณฺณโสกปริทฺทเวฯ>
    text <๒>
      text <เต ตาทิเส ปูชยโต นิพฺพุเต อกุโตภเย>
      text <น สกฺกา ปุญฺญํ สงฺขาตุํ อิเมตฺตมปิ เกนจิฯ>
    text <๓>
      text <จตุนฺนมปิ ทีปานํ อิสฺสรํ โยธ การเย>
      text <เอกิสฺสา ปูชนาเยตํ กลํ นาคฺฆติ โสฬสิํฯ>
    text <๔>
      text <สิทฺธตฺถสฺส นรคฺคสฺส เจติเย ผลิตนฺตเร>
      text <สุธาปิณฺโฑ มยา ทินฺโน วิปฺปสนฺเนน เจตสาฯ>
    text <๕>
      text <จตุนฺนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ปฏิสงฺขารสฺสิทํ ผลํฯ>
    text <๖>
      text <อิโต ติํสติกปฺปมฺหิ ปฏิสงฺขารสวฺหยา>
      text <สตฺตรตนสมฺปนฺนา เตรส จกฺกวตฺติโนฯ>
    text <๗>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา สุธาปิณฺฑิโย เถโร อิมา คาถาโย อภาสิตฺถาติฯ>
    stand <สุธาปิณฺฑิยตฺเถรสฺสาปทานํ ปฐมํฯ>
  text <๒ สุจินฺติกตฺเถรอปทานํ>
    text <๘>
      text <ติสฺสสฺส โลกนาถสฺส สุทฺธปีฐมทาสหํ>
      text <หฏฺโฐ หฏฺเฐน จิตฺเตน พุทฺธสฺสาทิจฺจพนฺธุโนฯ>
    text <๙>
      text <อฏฺฐารเส อิโต กปฺเป ราชา อาสิํ มหารุจิ>
      text <โภโค จ วิปุโล อาสิ สยนญฺจ อนปฺปกํฯ>
    text <๑๐>
      text <ปีฐํ พุทฺธสฺส ทตฺวาน วิปฺปสนฺเนน เจตสา>
      text <อนุโภมิ สกํ กมฺมํ ปุพฺเพ สุกตมตฺตโนฯ>
    text <๑๑>
      text <ทฺเวนวุเต อิโต กปฺเป ยํ ปีฐมททิํ ตทา>
      text <ทุคฺคติํ นาภิชานามิ ปีฐทานสฺสิทํ ผลํฯ>
    text <๑๒>
      text <อฏฺฐติํเส อิโต กปฺเป ตโย เต จกฺกวตฺติโน>
      text <รุจิ อุปรุจิ เจว มหารุจิ ตติยโกฯ>
    text <๑๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุจินฺติโก เถโร อิมา คาถาโย อภาสิตฺถาติฯ>
    stand <สุจินฺติกตฺเถรสฺสาปทานํ ทุติยํฯ>
  text <๓ อฑฺฒเจฬกตฺเถรอปทานํ>
    text <๑๔>
      text <ติสฺสสฺสาหํ ภควโต อุปฑฺฒทุสฺสมทาสหํ>
      text <ปรมกาปญฺญปตฺโตมฺหิ ทุคฺคเตน สมปฺปิโตฯ>
    text <๑๕>
      text <อุปฑฺฒทุสฺสํ ทตฺวาน กปฺปํ สคฺคมฺหิ โมทหํ>
      text <อวเสเสสุ กปฺเปสุ กุสลํ การิตํ มยาฯ>
    text <๑๖>
      text <ทฺเวนวุเต อิโต กปฺเป ยํ ทุสฺสมททิํ ตทา>
      text <ทุคฺคติํ นาภิชานามิ ทุสฺสทานสฺสิทํ ผลํฯ>
    text <๑๗>
      text <เอกูนปญฺญาสกปฺปมฺหิ ราชาโน จกฺกวตฺติโน>
      text <สมนฺตจฺฉทนา นาม พาตฺติํสาสุํ ชนาธิปาฯ>
    text <๑๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อฑฺฒเจฬโก เถโร อิมา คาถาโย อภาสิตฺถาติฯ>
    stand <อฑฺฒเจฬกตฺเถรสฺสาปทานํ ตติยํฯ>
  text <๔ สูจิทายกตฺเถรอปทานํ>
    text <๑๙>
      text <กมฺมาโรหํ ปุเร อาสิํ พนฺธุมายํ ปุรุตฺตเม>
      text <สูจิทานํ มยา ทินฺนํ วิปสฺสิสฺส มเหสิโนฯ>
    text <๒๐>
      text <วชิรคฺคสมํ ญาณํ โหติ กมฺเมน ตาทิสํ>
      text <วิราโคมฺหิ วิมุตฺโตมฺหิ ปตฺโตมฺหิ อาสวกฺขยํฯ>
    text <๒๑>
      text <อตีเต จ ภเว สพฺเพ วตฺตมาเน จนาคเต>
      text <ญาเณน วิจินิํ สพฺพํ สูจิทานสฺสิทํ ผลํฯ>
    text <๒๒>
      text <เอกนวุติโต กปฺเป สตฺตาสุํ วชิรวฺหยา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สูจิทายโก เถโร อิมา คาถาโย อภาสิตฺถาติฯ>
    stand <สูจิทายกตฺเถรสฺสาปทานํ จตุตฺถํฯ>
  text <๕ คนฺธมาลิยตฺเถรอปทานํ>
    text <๒๔>
      text <สิทฺธตฺถสฺส ภควโต คนฺธถูปํ อกาสหํ>
      text <สุมเนหิ ปฏิจฺฉนฺนํ พุทฺธานุจฺฉวิกํ กตํฯ>
    text <๒๕>
      text <กญฺจนคฺฆิยสงฺกาสํ พุทฺธํ โลกคฺคนายกํ>
      text <อินฺทีวรํว ชลิตํ อาทิตฺตํว หุตาสนํฯ>
    text <๒๖>
      text <พฺยคฺฆูสภํว ปวรํ อภิชาตํว เกสริํ>
      text <นิสินฺนํ สมณานคฺคํ ภิกฺขุสงฺฆปุรกฺขตํฯ>
    text <๒๗>
      text <วนฺทิตฺวา สตฺถุโน ปาเท ปกฺกามิํ อุตฺตรามุโข>
      text <จตุนฺนวุติโต กปฺเป คนฺธมาลํ ยโต อทํฯ>
    text <๒๘>
      text <พุทฺเธ กตสฺส การสฺส ผเลนาหํ วิเสสโต>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๙>
      text <จตฺตารีสมฺหิ เอกูเน กปฺเป อาสิํสุ โสฬส>
      text <เทวคนฺธสนามา เต ราชาโน จกฺกวตฺติโนฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา คนฺธมาลิโย เถโร อิมา คาถาโย อภาสิตฺถาติฯ>
    stand <คนฺธมาลิยตฺเถรสฺสาปทานํ ปญฺจมํฯ>
  text <๖ ติปุปฺผิยตฺเถรอปทานํ>
    text <๓๑>
      text <มิคลุทฺโท ปุเร อาสิํ อรญฺเญ กานเน อหํ>
      text <ปาฏลิํ หริตํ ทิสฺวา ตีณิ ปุปฺผานิ โอกิริํฯ>
    text <๓๒>
      text <ปติตปตฺตานิ คณฺหิตฺวา พหิ ฉฑฺเฑสหํ ตทา>
      text <อนฺโตสุทฺธํ พหิสุทฺธํ สุวิมุตฺตํ อนาสวํฯ>
    text <๓๓>
      text <สมฺมุขา วิย สมฺพุทฺธํ วิปสฺสิํ โลกนายกํ>
      text <ปาฏลิํ อภิวาเทตฺวา ตตฺถ กาลงฺกโต อหํฯ>
    text <๓๔>
      text <เอกนวุติโต กปฺเป ยํ โพธิมภิปูชยิํ>
      text <ทุคฺคติํ นาภิชานามิ โพธิปูชายิทํ ผลํฯ>
    text <๓๕>
      text <สมนฺตปาสาทิกา นาม เตรสาสิํสุ ราชิโน>
      text <อิโต เตตฺติํสกปฺปมฺหิ จกฺกวตฺตี มหพฺพลาฯ>
    text <๓๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ติปุปฺผิโย เถโร อิมา คาถาโย อภาสิตฺถาติฯ>
    stand <ติปุปฺผิยตฺเถรสฺสาปทานํ ฉฏฺฐํฯ>
  text <๗ มธุปิณฺฑิกตฺเถรอปทานํ>
    text <๓๗>
      text <วิปิเน กานเน ทิสฺวา อปฺปสทฺเท นิรากุเล>
      text <สิทฺธตฺถํ อิสินํ เสฏฺฐํ อาหุตีนํ ปฏิคฺคหํฯ>
    text <๓๘>
      text <นิพฺพุตตฺตํ มหานาคํ นิสภาชานิยํ ยถา>
      text <โอสธิํว วิโรจนฺตํ เทวสงฺฆนมสฺสิตํฯ>
    text <๓๙>
      text <วิตฺติ มมาหุ ตาวเท ญาณํ อุปฺปชฺชิ ตาวเท>
      text <วุฏฺฐิตสฺส สมาธิมฺหา มธุํ ทตฺวาน สตฺถุโนฯ>
    text <๔๐>
      text <วนฺทิตฺวา สตฺถุโน ปาเท ปกฺกามิํ ปาจินามุโข>
      text <จตุตฺติํสมฺหิ กปฺปมฺหิ ราชา อาสิํ สุทสฺสโนฯ>
    text <๔๑>
      text <มธุ ภิเสหิ สวติ โภชนมฺหิ จ ตาวเท>
      text <มธุวสฺสํ ปวสฺสิตฺถ ปุพฺพกมฺมสฺสิทํ ผลํฯ>
    text <๔๒>
      text <จตุนฺนวุติโต กปฺเป ยํ มธุํ อททิํ ตทา>
      text <ทุคฺคติํ นาภิชานามิ มธุทานสฺสิทํ ผลํฯ>
    text <๔๓>
      text <จตุตฺติํเส อิโต กปฺเป จตฺตาโร เต สุทสฺสนา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๔๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มธุปิณฺฑิโก เถโร อิมา คาถาโย อภาสิตฺถาติฯ>
    stand <มธุปิณฺฑิกตฺเถรสฺสาปทานํ สตฺตมํฯ>
  text <๘ เสนาสนทายกตฺเถรอปทานํ>
    text <๔๕>
      text <สิทฺธตฺถสฺส ภควโต อทาสิํ ปณฺณสนฺถรํ>
      text <สมนฺตา อุปหารญฺจ กุสุมํ โอกิริํ อหํฯ>
    text <๔๖>
      text <ปาสาเทวํ คุณํ รมฺมํ อนุโภมิ มหารหํ>
      text <มหคฺฆานิ จ ปุปฺผานิ สยเนภิสวนฺติ เมฯ>
    text <๔๗>
      text <สยเนหํ ตุวฏฺฏามิ วิจิตฺเต ปุปฺผสนฺถเต>
      text <ปุปฺผวุฏฺฐิ จ สยเน อภิวสฺสติ ตาวเทฯ>
    text <๔๘>
      text <จตุนฺนวุติโต กปฺเป อทาสิํ ปณฺณสนฺถรํ>
      text <ทุคฺคติํ นาภิชานามิ สนฺถรสฺส อิทํ ผลํฯ>
    text <๔๙>
      text <ติณสนฺถรกา นาม สตฺเตเต จกฺกวตฺติโน>
      text <อิโต เต ปญฺจเม กปฺเป อุปฺปชฺชิํสุ ชนาธิปาฯ>
    text <๕๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เสนาสนทายโก เถโร อิมา คาถาโย อภาสิตฺถาติฯ>
    stand <เสนาสนทายกตฺเถรสฺสาปทานํ อฏฺฐมํฯ>
  text <๙ เวยฺยาวจฺจกตฺเถรอปทานํ>
    text <๕๑>
      text <วิปสฺสิสฺส ภควโต มหาปูคคโณ อหุ>
      text <เวยฺยาวจฺจกโร อาสิํ สพฺพกิจฺเจสุ วาวโฏ ฯ>
    text <๕๒>
      text <เทยฺยธมฺโม จ เม นตฺถิ สุคตสฺส มเหสิโน>
      text <อวนฺทิํ สตฺถุโน ปาเท วิปฺปสนฺเนน เจตสาฯ>
    text <๕๓>
      text <เอกนวุติโต กปฺเป เวยฺยาวจฺจํ อกาสหํ>
      text <ทุคฺคติํ นาภิชานามิ เวยฺยาวจฺจสฺสิทํ ผลํฯ>
    text <๕๔>
      text <อิโต จ อฏฺฐเม กปฺเป ราชา อาสิํ สุจินฺติโต>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๕๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เวยฺยาวจฺจโก เถโร อิมา คาถาโย อภาสิตฺถาติฯ>
    stand <เวยฺยาวจฺจกตฺเถรสฺสาปทานํ นวมํฯ>
  text <๑๐ พุทฺธุปฏฺฐากตฺเถรอปทานํ>
    text <๕๖>
      text <วิปสฺสิสฺส ภควโต อโหสิํ สงฺขธมฺมโก>
      text <นิจฺจุปฏฺฐานยุตฺโตมฺหิ สุคตสฺส มเหสิโนฯ>
    text <๕๗>
      text <อุปฏฺฐานผลํ ปสฺส โลกนาถสฺส ตาทิโน>
      text <สฏฺฐิตูริยสหสฺสานิ ปริวาเรนฺติ มํ สทาฯ>
    text <๕๘>
      text <เอกนวุติโต กปฺเป อุปฏฺฐหิํ มหาอิสิํ>
      text <ทุคฺคติํ นาภิชานามิ อุปฏฺฐานสฺสิทํ ผลํฯ>
    text <๕๙>
      text <จตุวีเส อิโต กปฺเป มหานิคฺโฆสนามกา>
      text <โสฬสาสิํสุ ราชาโน จกฺกวตฺตี มหพฺพลาฯ>
    text <๖๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <สุธา สุจินฺติ เจฬญฺจ สูจี จ คนฺธมาลิโย>
      text <ติปุปฺผิโย มธุเสนา เวยฺยาวจฺโจ จุปฏฺฐโก>
      text <สมสฏฺฐิ จ คาถาโย อสฺมิํ วคฺเค ปกิตฺติตาฯ>
      text <พุทฺธวคฺโค หิ ปฐโม สีหาสนิ สุภูติ จ>
      text <กุณฺฑธาโน อุปาลิ จ พีชนิสกจินฺติ จฯ>
      text <นาคสมาโล ติมิโร สุธาวคฺเคน เต ทส>
      text <จตุทฺทสสตา คาถา ปญฺจปญฺญาสเมว จฯ>
    text <อิตฺถํ สุทํ อายสฺมา พุทฺธุปฏฺฐาโก เถโร อิมา คาถาโย อภาสิตฺถาติฯ>
    stand <พุทฺธุปฏฺฐากตฺเถรสฺสาปทานํ ทสมํฯ>
    stand <สุธาวคฺโค ทสโมฯ>
    text <ตสฺสุทฺทานํ>
    text <อถ วคฺคุทฺทานํ>
    stand <พุทฺธวคฺคทสกํฯ>
    stand <ปฐมสตกํ สมตฺตํฯ>
