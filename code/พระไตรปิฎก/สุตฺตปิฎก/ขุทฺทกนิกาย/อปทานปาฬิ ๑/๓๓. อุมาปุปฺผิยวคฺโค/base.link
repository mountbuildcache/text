text <๓๓ อุมาปุปฺผิยวคฺโค>
  text <๑ อุมาปุปฺผิยตฺเถรอปทานํ>
    text <๑>
      text <สมาหิตํ สมาปนฺนํ สิทฺธตฺถมปราชิตํ>
      text <สมาธินา อุปวิฏฺฐํ อทฺทสาหํ นรุตฺตมํฯ>
    text <๒>
      text <อุมาปุปฺผํ คเหตฺวาน พุทฺธสฺส อภิโรปยิํ>
      text <สพฺพปุปฺผา เอกสีสา อุทฺธํวณฺฏา อโธมุขาฯ>
    text <๓>
      text <สุจิตฺตา วิย ติฏฺฐนฺเต อากาเส ปุปฺผสนฺถรา>
      text <เตน จิตฺตปฺปสาเทน ตุสิตํ อุปปชฺชหํฯ>
    text <๔>
      text <จตุนฺนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๕>
      text <ปญฺจปญฺญาสิโต กปฺเป เอโก อาสิํ มหีปติ>
      text <สมนฺตฉทโน นาม จกฺกวตฺตี มหพฺพโลฯ>
    text <๖>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา อุมาปุปฺผิโย เถโร อิมา คาถาโย อภาสิตฺถาติฯ>
    stand <อุมาปุปฺผิยตฺเถรสฺสาปทานํ ปฐมํฯ>
  text <๒ ปุลินปูชกตฺเถรอปทานํ>
    text <๗>
      text <กกุธํ วิลสนฺตํว นิสภาชานิยํ ยถา>
      text <โอสธิํว วิโรจนฺตํ โอภาสนฺตํ นราสภํฯ>
    text <๘>
      text <อญฺชลิํ ปคฺคเหตฺวาน อวนฺทิํ สตฺถุโน อหํ>
      text <สตฺถารํ ปริวณฺเณสิํ สกกมฺเมน โตสยิํ ฯ>
    text <๙>
      text <สุสุทฺธํ ปุลินํ คยฺห คตมคฺเค สโมกิริํ>
      text <อุจฺฉงฺเคน คเหตฺวาน วิปสฺสิสฺส มเหสิโนฯ>
    text <๑๐>
      text <ตโต อุปฑฺฒปุลินํ วิปฺปสนฺเนน เจตสา>
      text <ทิวาวิหาเร โอสิญฺจิํ ทฺวิปทินฺทสฺส ตาทิโนฯ>
    text <๑๑>
      text <เอกนวุติโต กปฺเป ปุลินํ ยมสิญฺจหํ>
      text <ทุคฺคติํ นาภิชานามิ ปุลินสฺส อิทํ ผลํฯ>
    text <๑๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุลินปูชโก เถโร อิมา คาถาโย อภาสิตฺถาติฯ>
    stand <ปุลินปูชกตฺเถรสฺสาปทานํ ทุติยํฯ>
  text <๓ หาสชนกตฺเถรอปทานํ>
    text <๑๓>
      text <ทุมคฺเค ปํสุกูลกํ ลคฺคํ ทิสฺวาน สตฺถุโน>
      text <อญฺชลิํ ปคฺคเหตฺวาน ภิยฺโย อุจฺจาริตํ มยาฯ>
    text <๑๔>
      text <ทูรโต ปน ทิสฺวาน หาโส เม อุทปชฺชถ>
      text <อญฺชลิํ ปคฺคเหตฺวาน ภิยฺโย จิตฺตํ ปสาทยิํฯ>
    text <๑๕>
      text <เอกนวุติโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๑๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา หาสชนโก เถโร อิมา คาถาโย อภาสิตฺถาติฯ>
    stand <หาสชนกตฺเถรสฺสาปทานํ ตติยํฯ>
  text <๔ ยญฺญสามิกตฺเถรอปทานํ>
    text <๑๗>
      text <ชาติยา สตฺตวสฺโสหํ อโหสิํ มนฺตปารคู>
      text <กุลวตฺตํ อธาเรสิํ ยญฺโญ อุสฺสาหิโต มยาฯ>
    text <๑๘>
      text <จุลฺลาสีติสหสฺสานิ ปสู หญฺญนฺติ เม ตทา>
      text <สารถมฺภุปนีตานิ ยญฺญตฺถาย อุปฏฺฐิตาฯ>
    text <๑๙>
      text <อุกฺกามุขปหฏฺโฐว ขทิรงฺคารสนฺนิโภ>
      text <อุทยนฺโตว สูริโย ปุณฺณมาเยว จนฺทิมาฯ>
    text <๒๐>
      text <สิทฺธตฺโถ สพฺพสิทฺธตฺโถ ติโลกมหิโต หิโต>
      text <อุปคนฺตฺวาน สมฺพุทฺโธ อิทํ วจนมพฺรวิฯ>
    text <๒๑>
      text <อหิํสา สพฺพปาณีนํ กุมาร มม รุจฺจติ>
      text <เถยฺยา จ อติจารา จ มชฺชปานา จ อารติฯ>
    text <๒๒>
      text <รติ จ สมจริยาย พาหุสจฺจํ กตญฺญุตา>
      text <ทิฏฺเฐ ธมฺเม ปรตฺถ จ ธมฺมา เอเต ปสํสิยาฯ>
    text <๒๓>
      text <เอเต ธมฺเม ภาวยิตฺวา สพฺพสตฺตหิเต รโต>
      text <พุทฺเธ จิตฺตํ ปสาเทตฺวา ภาเวหิ มคฺคมุตฺตมํฯ>
    text <๒๔>
      text <อิทํ วตฺวาน สพฺพญฺญู โลกเชฏฺโฐ นราสโภ>
      text <มเมวํ อนุสาสิตฺวา เวหาสํ อุคฺคโต คโตฯ>
    text <๒๕>
      text <ปุพฺเพ จิตฺตํ วิโสเธตฺวา ปจฺฉา จิตฺตํ ปสาทยิํ>
      text <เตน จิตฺตปฺปสาเทน ตุสิตํ อุปปชฺชหํฯ>
    text <๒๖>
      text <จตุนฺนวุติโต กปฺเป ยทา จิตฺตํ ปสาทยิํ>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๒๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ยญฺญสามิโก เถโร อิมา คาถาโย อภาสิตฺถาติฯ>
    stand <ยญฺญสามิกตฺเถรสฺสาปทานํ จตุตฺถํฯ>
  text <๕ นิมิตฺตสญฺญกตฺเถรอปทานํ>
    text <๒๘>
      text <จนฺทภาคานทีตีเร วสามิ อสฺสเม อหํ>
      text <สุวณฺณมิคมทฺทกฺขิํ จรนฺตํ วิปิเน อหํฯ>
    text <๒๙>
      text <มิเค จิตฺตํ ปสาเทตฺวา โลกเชฏฺฐํ อนุสฺสริํ>
      text <เตน จิตฺตปฺปสาเทน อญฺเญ พุทฺเธ อนุสฺสริํฯ>
    text <๓๐>
      text <อพฺภตีตา จ เย พุทฺธา วตฺตมานา อนาคตา>
      text <เอวเมวํ วิโรจนฺติ มิคราชาว เต ตโยฯ>
    text <๓๑>
      text <จตุนฺนวุติโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๓๒>
      text <สตฺตวีเส อิโต กปฺเป เอโก อาสิํ มหีปติ>
      text <อรญฺญสตฺโถ นาเมน จกฺกวตฺตี มหพฺพโลฯ>
    text <๓๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นิมิตฺตสญฺญโก เถโร อิมา คาถาโย อภาสิตฺถาติฯ>
    stand <นิมิตฺตสญฺญกตฺเถรสฺสาปทานํ ปญฺจมํฯ>
  text <๖ อนฺนสํสาวกตฺเถรอปทานํ>
    text <๓๔>
      text <สุวณฺณวณฺณํ สมฺพุทฺธํ คจฺฉนฺตํ อนฺตราปเณ>
      text <กญฺจนคฺฆิยสงฺกาสํ พาตฺติํสวรลกฺขณํฯ>
    text <๓๕>
      text <สิทฺธตฺถํ สพฺพสิทฺธตฺถํ อเนชํ อปราชิตํ>
      text <สมฺพุทฺธํ อตินาเมตฺวา โภชยิํ ตํ มหามุนิํฯ>
    text <๓๖>
      text <มุนิ การุณิโก โลเก โอภาสยิ มมํ ตทา>
      text <พุทฺเธ จิตฺตํ ปสาเทตฺวา กปฺปํ สคฺคมฺหิ โมทหํฯ>
    text <๓๗>
      text <จตุนฺนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ ภิกฺขาทานสฺสิทํ ผลํฯ>
    text <๓๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา อนฺนสํสาวโก เถโร อิมา คาถาโย อภาสิตฺถาติ>
    stand <อนฺนสํสาวกตฺเถรสฺสาปทานํ ฉฏฺฐํฯ>
  text <๗ นิคฺคุณฺฑิปุปฺผิยตฺเถรอปทานํ>
    text <๓๙>
      text <ยทา เทโว เทวกายา จวเต อายุสงฺขยา>
      text <ตโย สทฺทา นิจฺฉรนฺติ เทวานํ อนุโมทตํฯ>
    text <๔๐>
      text <อิโต โภ สุคติํ คจฺฉ มนุสฺสานํ สหพฺยตํ>
      text <มนุสฺสภูโต สทฺธมฺเม ลภ สทฺธํ อนุตฺตรํฯ>
    text <๔๑>
      text <สา เต สทฺธา นิวิฏฺฐาสฺส มูลชาตา ปติฏฺฐิตา>
      text <ยาวชีวํ อสํหีรา สทฺธมฺเม สุปฺปเวทิเตฯ>
    text <๔๒>
      text <กาเยน กุสลํ กตฺวา วาจาย กุสลํ พหุํ>
      text <มนสา กุสลํ กตฺวา อพฺยาปชฺชํ นิรูปธิํฯ>
    text <๔๓>
      text <ตโต โอปธิกํ ปุญฺญํ กตฺวา ทาเนน ตํ พหุํ>
      text <อญฺเญปิ มจฺเจ สทฺธมฺเม พฺรหฺมจริเย นิเวสยฯ>
    text <๔๔>
      text <อิมาย อนุกมฺปาย เทวาเทวํ ยทา วิทู>
      text <จวนฺตํ อนุโมทนฺติ เอหิ เทว ปุนปฺปุนํ ฯ>
    text <๔๕>
      text <สํเวโค เม ตทา อาสิ เทวสงฺเฆ สมาคเต>
      text <กํสุ นาม อหํ โยนิํ คมิสฺสามิ อิโต จุโตฯ>
    text <๔๖>
      text <มม สํเวคมญฺญาย สมโณ ภาวิตินฺทฺริโย>
      text <มมุทฺธริตุกาโม โส อาคจฺฉิ มม สนฺติกํฯ>
    text <๔๗>
      text <สุมโน นาม นาเมน ปทุมุตฺตรสาวโก>
      text <อตฺถธมฺมานุสาสิตฺวา สํเวเชสิ มมํ ตทาฯ>
    stand <ทฺวาทสมํ ภาณวารํฯ>
    text <๔๘>
      text <ตสฺสาหํ วจนํ สุตฺวา พุทฺเธ จิตฺตํ ปสาทยิํ>
      text <ตํ ธีรํ อภิวาเทตฺวา ตตฺถ กาลํกโต อหํฯ>
    text <๔๙>
      text <อุปปชฺชิํ ส ตตฺเถว สุกฺกมูเลน โจทิโต>
      text <วสนฺโต มาตุกุจฺฉิมฺหิ ปุน ธาเรติ มาตุยาฯ>
    text <๕๐>
      text <ตมฺหา กายา จวิตฺวาน ติทเส อุปปชฺชหํ>
      text <เอตฺถนฺตเร น ปสฺสามิ โทมนสฺสมหํ ตทาฯ>
    text <๕๑>
      text <ตาวติํสา จวิตฺวาน มาตุกุจฺฉิํ สโมกฺกมิํ>
      text <นิกฺขมิตฺวาน กุจฺฉิมฺหา กณฺหสุกฺกํ อชานหํฯ>
    text <๕๒>
      text <ชาติยา สตฺตวสฺโสว อารามํ ปาวิสิํ อหํ>
      text <โคตมสฺส ภควโต สกฺยปุตฺตสฺส ตาทิโนฯ>
    text <๕๓>
      text <วิตฺถาริเก ปาวจเน พาหุชญฺญมฺหิ สาสเน>
      text <อทฺทสํ สาสนกเร ภิกฺขโว ตตฺถ สตฺถุโนฯ>
    text <๕๔>
      text <สาวตฺถิ นาม นครํ ราชา ตตฺถาสิ โกสโล>
      text <รเถน นาคยุตฺเตน อุเปสิ โพธิมุตฺตมํฯ>
    text <๕๕>
      text <ตสฺสาหํ นาคํ ทิสฺวาน ปุพฺพกมฺมํ อนุสฺสริํ>
      text <อญฺชลิํ ปคฺคเหตฺวาน สมยํ อคมาสหํฯ>
    text <๕๖>
      text <ชาติยา สตฺตวสฺโสว ปพฺพชิํ อนคาริยํ>
      text <โย โส พุทฺธํ อุปฏฺฐาสิ อานนฺโท นาม สาวโกฯ>
    text <๕๗>
      text <คติมา ธิติมา เจว สติมา จ พหุสฺสุโต>
      text <รญฺโญ จิตฺตํ ปสาเทนฺโต นิยฺยาเทสิ มหาชุติฯ>
    text <๕๘>
      text <ตสฺสาหํ ธมฺมํ สุตฺวาน ปุพฺพกมฺมํ อนุสฺสริํ>
      text <ตตฺเถว ฐิตโก สนฺโต อรหตฺตมปาปุณิํฯ>
    text <๕๙>
      text <เอกํสํ จีวรํ กตฺวา สิเร กตฺวาน อญฺชลิํ>
      text <สมฺพุทฺธํ อภิวาเทตฺวา อิมํ วาจํ อุทีรยิํฯ>
    text <๖๐>
      text <ปทุมุตฺตรพุทฺธสฺส ทฺวิปทินฺทสฺส สตฺถุโน>
      text <นิคฺคุณฺฑิปุปฺผํ ปคฺคยฺห สีหาสเน ฐเปสหํฯ>
    text <๖๑>
      text <เตน กมฺเมน ทฺวิปทินฺท โลกเชฏฺฐ นราสภ>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๖๒>
      text <ปญฺจวีสสหสฺสมฺหิ กปฺปานํ มนุชาธิปา>
      text <อพฺพุทนิรพฺพุทานิ อฏฺฐฏฺฐาสิํสุ ขตฺติยาฯ>
    text <๖๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา นิคฺคุณฺฑิปุปฺผิโย เถโร อิมา คาถาโย อภาสิตฺถาติฯ>
    stand <นิคฺคุณฺฑิปุปฺผิยตฺเถรสฺสาปทานํ สตฺตมํฯ>
  text <๘ สุมนาเวฬิยตฺเถรอปทานํ>
    text <๖๔>
      text <เวสฺสภุสฺส ภควโต โลกเชฏฺฐสฺส ตาทิโน>
      text <สพฺเพ ชนา สมาคมฺม มหาปูชํ กโรนฺติ เตฯ>
    text <๖๕>
      text <สุธาย ปิณฺฑํ กตฺวาน อาเวฬํ สุมนายหํ>
      text <สีหาสนสฺส ปุรโต อภิโรเปสหํ ตทาฯ>
    text <๖๖>
      text <สพฺเพ ชนา สมาคมฺม เปกฺขนฺติ ปุปฺผมุตฺตมํ>
      text <เกนิทํ ปูชิตํ ปุปฺผํ พุทฺธเสฏฺฐสฺส ตาทิโนฯ>
    text <๖๗>
      text <เตน จิตฺตปฺปสาเทน นิมฺมานํ อุปปชฺชหํ>
      text <อนุโภมิ สกํ กมฺมํ ปุพฺเพ สุกตมตฺตโนฯ>
    text <๖๘>
      text <ยํ ยํ โยนุปปชฺชามิ เทวตฺตํ อถ มานุสํ>
      text <สพฺเพสานํ ปิโย โหมิ ปุปฺผปูชายิทํ ผลํฯ>
    text <๖๙>
      text <นาภิชานามิ กาเยน วาจาย อุท เจตสา>
      text <สํยตานํ ตปสฺสีนํ กตํ อกฺโกสิตํ มยาฯ>
    text <๗๐>
      text <เตน สุจริเตนาหํ จิตฺตสฺส ปณิธีหิ จ>
      text <สพฺเพสํ ปูชิโต โหมิ อนกฺโกสสฺสิทํ ผลํฯ>
    text <๗๑>
      text <อิโต เอกาทเส กปฺเป สหสฺสาโรสิ ขตฺติโย>
      text <สตฺตรตนสมฺปนฺโน จกฺกวตฺตี มหพฺพโลฯ>
    text <๗๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุมนาเวฬิโย เถโร อิมา คาถาโย อภาสิตฺถาติฯ>
    stand <สุมนาเวฬิยตฺเถรสฺสาปทานํ อฏฺฐมํฯ>
  text <๙ ปุปฺผจฺฉตฺติยตฺเถรอปทานํ>
    text <๗๓>
      text <สิทฺธตฺถสฺส ภควโต โลกเชฏฺฐสฺส ตาทิโน>
      text <สจฺจํ ปกาสยนฺตสฺส นิพฺพาเปนฺตสฺส ปาณิโนฯ>
    text <๗๔>
      text <ชลชํ อาหริตฺวาน สตปตฺตํ มโนรมํ>
      text <ปุปฺผสฺส ฉตฺตํ กตฺวาน พุทฺธสฺส อภิโรปยิํฯ>
    text <๗๕>
      text <สิทฺธตฺโถ จ โลกวิทู อาหุตีนํ ปฏิคฺคโห>
      text <ภิกฺขุสงฺเฆ ฐิโต สตฺถา อิมํ คาถํ อภาสถฯ>
    text <๗๖>
      text <โย เม จิตฺตํ ปสาเทตฺวา ปุปฺผจฺฉตฺตํ อธารยิํ>
      text <เตน จิตฺตปฺปสาเทน ทุคฺคติํ โส น คจฺฉติฯ>
    text <๗๗>
      text <อิทํ วตฺวาน สมฺพุทฺโธ สิทฺธตฺโถ โลกนายโก>
      text <อุยฺโยเชตฺวาน ปริสํ เวหาสํ นภมุคฺคมิฯ>
    text <๗๘>
      text <วุฏฺฐิเต นรเทวมฺหิ เสตจฺฉตฺตมฺปิ วุฏฺฐหิ>
      text <ปุรโต พุทฺธเสฏฺฐสฺส คจฺฉติ ฉตฺตมุตฺตมํฯ>
    text <๗๙>
      text <จตุนฺนวุติโต กปฺเป ยํ ฉตฺตํ อภิโรปยิํ>
      text <ทุคฺคติํ นาภิชานามิ ปุปฺผจฺฉตฺตสฺสิทํ ผลํฯ>
    text <๘๐>
      text <จตุสตฺตติกปฺปมฺหิ อฏฺฐ ชลสิขา อหู>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๘๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุปฺผจฺฉตฺติโย เถโร อิมา คาถาโย อภาสิตฺถาติฯ>
    stand <ปุปฺผจฺฉตฺติยตฺเถรสฺสาปทานํ นวมํฯ>
  text <๑๐ สปริวารฉตฺตทายกตฺเถรอปทานํ>
    text <๘๒>
      text <ปทุมุตฺตโร โลกวิทู อาหุตีนํ ปฏิคฺคโห>
      text <อากาเส ชลวุฏฺฐีว วสฺสเต ธมฺมวุฏฺฐิยาฯ>
    text <๘๓>
      text <ตมทฺทสาสิํ สมฺพุทฺธํ เทเสนฺตํ อมตํ ปทํ>
      text <สกํ จิตฺตํ ปสาเทตฺวา อคมาสิํ สกํ ฆรํฯ>
    text <๘๔>
      text <ฉตฺตํ อลงฺกตํ คยฺห อุปคจฺฉิํ นรุตฺตมํ>
      text <หฏฺโฐ หฏฺเฐน จิตฺเตน อากาเส อุกฺขิปิํ อหํฯ>
    text <๘๕>
      text <สุสงฺคหิตยานํว ทนฺโตว สาวกุตฺตโม>
      text <อุปคนฺตฺวาน สมฺพุทฺธํ มตฺถเก สมฺปติฏฺฐหิฯ>
    text <๘๖>
      text <อนุกมฺปโก การุณิโก พุทฺโธ โลกคฺคนายโก>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๘๗>
      text <เยน ฉตฺตมิทํ ทินฺนํ อลงฺกตํ มโนรมํ>
      text <เตน จิตฺตปฺปสาเทน ทุคฺคติํ โส น คจฺฉติฯ>
    text <๘๘>
      text <สตฺตกฺขตฺตุญฺจ เทเวสุ เทวรชฺชํ กริสฺสติ>
      text <พาตฺติํสกฺขตฺตุญฺจ ราชา จกฺกวตฺตี ภวิสฺสติฯ>
    text <๘๙>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๙๐>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๙๑>
      text <พุทฺธสฺส คิรมญฺญาย วาจาสภิมุทีริตํ>
      text <ปสนฺนจิตฺโต สุมโน ภิยฺโย หาสํ ชเนสหํฯ>
    text <๙๒>
      text <ชหิตฺวา มานุสํ โยนิํ ทิพฺพํ โยนิํ มชฺฌคํ>
      text <วิมานมุตฺตมํ มยฺหํ อพฺภุคฺคตํ มโนรมํฯ>
    text <๙๓>
      text <วิมานา นิกฺขมนฺตสฺส เสตจฺฉตฺตํ ธรียติ>
      text <ตทา สญฺญํ ปฏิลภิํ ปุพฺพกมฺมสฺสิทํ ผลํฯ>
    text <๙๔>
      text <เทวโลกา จวิตฺวาน มนุสฺสตฺตญฺจ อาคมิํ>
      text <ฉตฺติํสกฺขตฺตุํ จกฺกวตฺตี สตฺตกปฺปสตมฺหิโตฯ>
    text <๙๕>
      text <ตมฺหา กายา จวิตฺวาน อาคจฺฉิํ ติทสํ ปุรํ>
      text <สํสริตฺวานุปุพฺเพน มานุสํ ปุนราคมิํฯ>
    text <๙๖>
      text <โอกฺกนฺตํ มาตุกุจฺฉิํ มํ เสตฺตจฺฉตฺตํ อธารยุํ>
      text <ชาติยา สตฺตวสฺโสหํ ปพฺพชิํ อนคาริยํฯ>
    text <๙๗>
      text <สุนนฺโท นาม นาเมน พฺราหฺมโณ มนฺตปารคู>
      text <ผลิกํ ฉตฺตมาทาย สาวกคฺคสฺส โส ตทาฯ>
    text <๙๘>
      text <อนุโมทิ มหาวีโร สาริปุตฺโต มหากถี>
      text <สุตฺวานุโมทนํ ตสฺส ปุพฺพกมฺมมนุสฺสริํฯ>
    text <๙๙>
      text <อญฺชลิํ ปคฺคเหตฺวาน สกํ จิตฺตํ ปสาทยิํ>
      text <สริตฺวา ปุริมํ กมฺมํ อรหตฺตมปาปุณิํฯ>
    text <๑๐๐>
      text <อุฏฺฐาย อาสนา ตมฺหา สิเร กตฺวาน อญฺชลิํ>
      text <สมฺพุทฺธํ อภิวาเทตฺวา อิมํ วาจํ อุทีริยิํฯ>
    text <๑๐๑>
      text <สตสหสฺสิโต กปฺเป พุทฺโธ โลเก อนุตฺตโร>
      text <ปทุมุตฺตโร โลกวิทู อาหุตีนํ ปฏิคฺคโหฯ>
    text <๑๐๒>
      text <ตสฺส ฉตฺตํ มยา ทินฺนํ วิจิตฺตํ สมลงฺกตํ>
      text <อุโภ หตฺเถหิ ปคฺคณฺหิ สยมฺภู อคฺคปุคฺคโลฯ>
    text <๑๐๓>
      text <อโห พุทฺโธ อโห ธมฺโม อโห โน สตฺถุสมฺปทา>
      text <เอกจฺฉตฺตสฺส ทาเนน ทุคฺคติํ นุปปชฺชหํฯ>
    text <๑๐๔>
      text <กิเลสา ฌาปิตา มยฺหํ ภวา สพฺเพ สมูหตา>
      text <สพฺพาสเว ปริญฺญาย วิหรามิ อนาสโวฯ>
    text <๑๐๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อุมาปุปฺผญฺจ ปุลินํ หาโส ยญฺโญ นิมิตฺตโก>
      text <สํสาวโก นิคฺคุณฺฑี จ สุมนํ ปุปฺผฉตฺตโก>
      text <สปริวารฉตฺโต จ คาถา สตฺตสตุตฺตราติฯ>
    text <อิตฺถํ สุทํ อายสฺมา สปริวารฉตฺตทายโก เถโร อิมา คาถาโย อภาสิตฺถาติฯ>
    stand <สปริวารฉตฺตทายกตฺเถรสฺสาปทานํ ทสมํฯ>
    stand <อุมาปุปฺผิยวคฺโค เตตฺติํสติโมฯ>
    text <ตสฺสุทฺทานํ>
