text <๔ กุณฺฑธานวคฺโค>
  text <๑ กุณฺฑธานตฺเถรอปทานํ>
    text <๑>
      text <สตฺตาหํ ปฏิสลฺลีนํ สยมฺภุํ อคฺคปุคฺคลํ>
      text <ปสนฺนจิตฺโต สุมโน พุทฺธเสฏฺฐํ อุปฏฺฐหิํฯ>
    text <๒>
      text <วุฏฺฐิตํ กาลมญฺญาย ปทุมุตฺตรํ มหามุนิํ>
      text <มหนฺติํ กทลีกณฺณิํ คเหตฺวา อุปคจฺฉหํฯ>
    text <๓>
      text <ปฏิคฺคเหตฺวา ภควา สพฺพญฺญู โลกนายโก>
      text <มม จิตฺตํ ปสาเทนฺโต ปริภุญฺชิ มหามุนิฯ>
    text <๔>
      text <ปริภุญฺชิตฺวา สมฺพุทฺโธ สตฺถวาโห อนุตฺตโร>
      text <สกาสเน นิสีทิตฺวา อิมา คาถา อภาสถฯ>
    text <๕>
      text <เย จ สนฺติ สมิตาโร ยกฺขา อิมมฺหิ ปพฺพเต>
      text <อรญฺเญ ภูตภพฺยานิ สุณนฺตุ วจนํ มมฯ>
    text <๖>
      text <โย โส พุทฺธํ อุปฏฺฐาสิ มิคราชํว เกสริํ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๗>
      text <เอกาทสญฺจกฺขตฺตุํ โส เทวราชา ภวิสฺสติ>
      text <จตุติํสติกฺขตฺตุญฺจ จกฺกวตฺตี ภวิสฺสติฯ>
    text <๘>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๙>
      text <อกฺโกสิตฺวาน สมเณ สีลวนฺเต อนาสเว>
      text <ปาปกมฺมวิปาเกน นามเธยฺยํ ลภิสฺสติ ฯ>
    text <๑๐>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <กุณฺฑธาโนติ นาเมน สาวโก โส ภวิสฺสติฯ>
    text <๑๑>
      text <ปวิเวกมนุยุตฺโต ฌายี ฌานรโต อหํ>
      text <โตสยิตฺวาน สตฺถารํ วิหรามิ อนาสโวฯ>
    text <๑๒>
      text <สาวเกหิ ปริวุโต ภิกฺขุสงฺฆปุรกฺขโต>
      text <ภิกฺขุสงฺเฆ นิสีทิตฺวา สลากํ คาหยี ชิโนฯ>
    text <๑๓>
      text <เอกํสํ จีวรํ กตฺวา วนฺทิตฺวา โลกนายกํ>
      text <วทตํ วรสฺส ปุรโต ปฐมํ อคฺคเหสหํฯ>
    text <๑๔>
      text <เตน กมฺเมน ภควา ทสสหสฺสีกมฺปโก>
      text <ภิกฺขุสงฺเฆ นิสีทิตฺวา อคฺคฏฺฐาเน ฐเปสิ มํฯ>
    text <๑๕>
      text <วีริยํ เม ธุรโธรยฺหํ โยคกฺเขมาธิวาหนํ>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๑๖>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา กุณฺฑธาโน เถโร อิมา คาถาโย อภาสิตฺถาติฯ>
    stand <กุณฺฑธานตฺเถรสฺสาปทานํ ปฐมํฯ>
  text <๒ สาคตตฺเถรอปทานํ>
    text <๑๗>
      text <โสภิโต นาม นาเมน อโหสิํ พฺราหฺมโณ ตทา>
      text <ปุรกฺขโต สสิสฺเสหิ อารามํ อคมาสหํฯ>
    text <๑๘>
      text <ภควา ตมฺหิ สมเย ภิกฺขุสงฺฆปุรกฺขโต>
      text <อารามทฺวารา นิกฺขมฺม อฏฺฐาสิ ปุริสุตฺตโมฯ>
    text <๑๙>
      text <ตมทฺทสาสิํ สมฺพุทฺธํ ทนฺตํ ทนฺตปุรกฺขตํ>
      text <สกํ จิตฺตํ ปสาเทตฺวา สนฺถวิํ โลกนายกํฯ>
    text <๒๐>
      text <เย เกจิ ปาทปา สพฺเพ มหิยา เต วิรูหเร>
      text <พุทฺธิมนฺโต ตถา สตฺตา รุหนฺติ ชินสาสเนฯ>
    text <๒๑>
      text <สตฺถวาโหสิ สปฺปญฺโญ มเหสิ พหุเก ชเน>
      text <วิปถา อุทฺธริตฺวาน ปถํ อาจิกฺขเส ตุวํฯ>
    text <๒๒>
      text <ทนฺโต ทนฺตปริกิณฺโณ ฌายี ฌานรเตหิ จ>
      text <อาตาปี ปหิตตฺเตหิ อุปสนฺเตหิ ตาทิภิฯ>
    text <๒๓>
      text <อลงฺกโต ปริสาหิ ปุญฺญญาเณหิ โสภติ>
      text <ปภา นิทฺธาวเต ตุยฺหํ สูริโยทยเน ยถาฯ>
    text <๒๔>
      text <ปสนฺนจิตฺตํ ทิสฺวาน มเหสี ปทุมุตฺตโร>
      text <ภิกฺขุสงฺเฆ ฐิโต สตฺถา อิมา คาถา อภาสถฯ>
    text <๒๕>
      text <โย โส หาสํ ชเนตฺวาน มมํ กิตฺเตสิ พฺราหฺมโณ>
      text <กปฺปานํ สตสหสฺสํ เทวโลเก รมิสฺสติฯ>
    text <๒๖>
      text <ตุสิตา หิ จวิตฺวาน สุกฺกมูเลน โจทิโต>
      text <โคตมสฺส ภควโต สาสเน ปพฺพชิสฺสติฯ>
    text <๒๗>
      text <เตน กมฺเมน สุกเตน อรหตฺตํ ลภิสฺสติ>
      text <สาคโต นาม นาเมน เหสฺสติ สตฺถุ สาวโกฯ>
    text <๒๘>
      text <ปพฺพชิตฺวาน กาเยน ปาปกมฺมํ วิวชฺชยิํ>
      text <วจีทุจฺจริตํ หิตฺวา อาชีวํ ปริโสธยิํฯ>
    text <๒๙>
      text <เอวํ วิหรมาโนหํ เตโชธาตูสุ โกวิโท>
      text <สพฺพาสเว ปริญฺญาย วิหรามิ อนาสโวฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สาคโต เถโร อิมา คาถาโย อภาสิตฺถาติฯ>
    stand <สาคตตฺเถรสฺสาปทานํ ทุติยํฯ>
  text <๓ มหากจฺจานตฺเถรอปทานํ>
    text <๓๑>
      text <ปทุมุตฺตรนาถสฺส ปทุมํ นาม เจติยํ>
      text <สิลาสนํ การยิตฺวา สุวณฺเณนาภิเลปยิํฯ>
    text <๓๒>
      text <รตนามยฉตฺตญฺจ ปคฺคยฺห วาฬพีชนิํ>
      text <พุทฺธสฺส อภิโรเปสิํ โลกพนฺธุสฺส ตาทิโนฯ>
    text <๓๓>
      text <ยาวตา เทวตา ภุมฺมา สพฺเพ สนฺนิปตุํ ตทา>
      text <รตนามยฉตฺตานํ วิปากํ กถยิสฺสติฯ>
    text <๓๔>
      text <ตญฺจ สพฺพํ สุณิสฺสาม กถยนฺตสฺส สตฺถุโน>
      text <ภิยฺโย หาสํ ชเนยฺยาม สมฺมาสมฺพุทฺธสาสเนฯ>
    text <๓๕>
      text <เหมาสเน นิสีทิตฺวา สยมฺภู อคฺคปุคฺคโล>
      text <ภิกฺขุสงฺฆปริพฺยูฬฺโห อิมา คาถา อภาสถฯ>
    text <๓๖>
      text <เยนิทํ อาสนํ ทินฺนํ โสวณฺณํ รตนามยํ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๓๗>
      text <ติํสกปฺปานิ เทวินฺโท เทวรชฺชํ กริสฺสติ>
      text <สมนฺตา โยชนสตํ อาภายาภิภวิสฺสติฯ>
    text <๓๘>
      text <มนุสฺสโลกมาคนฺตฺวา จกฺกวตฺตี ภวิสฺสติ>
      text <ปภสฺสโรติ นาเมน อุคฺคเตโช ภวิสฺสติฯ>
    text <๓๙>
      text <ทิวา วา ยทิ วา รตฺติํ สตรํสีว อุคฺคโต>
      text <สมนฺตา อฏฺฐรตนํ อุชฺโชติสฺสติ ขตฺติโยฯ>
    text <๔๐>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๔๑>
      text <ตุสิตา หิ จวิตฺวาน สุกฺกมูเลน โจทิโต>
      text <กจฺจาโน นาม นาเมน พฺรหฺมพนฺธุ ภวิสฺสติฯ>
    text <๔๒>
      text <โส ปจฺฉา ปพฺพชิตฺวาน อรหา เหสฺสตินาสโว>
      text <โคตโม โลกปชฺโชโต อคฺคฏฺฐาเน ฐเปสฺสติฯ>
    text <๔๓>
      text <สํขิตฺตปุจฺฉิตํ ปญฺหํ วิตฺถาเรน กเถสฺสติ>
      text <กถยนฺโต จ ตํ ปญฺหํ อชฺฌาสยํ ปูรยิสฺสติฯ>
    text <๔๔>
      text <อฑฺเฒ กุเล อภิชาโต พฺราหฺมโณ มนฺตปารคู>
      text <โอหาย ธนธญฺญานิ ปพฺพชิํ อนคาริยํฯ>
    text <๔๕>
      text <สํขิตฺเตนปิ ปุจฺฉนฺเต วิตฺถาเรน กเถมหํ>
      text <อชฺฌาสยํ เตสํ ปูเรมิ โตเสมิ ทฺวิปทุตฺตมํฯ>
    text <๔๖>
      text <โตสิโต เม มหาวีโร สยมฺภู อคฺคปุคฺคโล>
      text <ภิกฺขุสงฺเฆ นิสีทิตฺวา เอตทคฺเค ฐเปสิ มํฯ>
    text <๔๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มหากจฺจาโน เถโร อิมา คาถาโย อภาสิตฺถาติฯ>
    stand <มหากจฺจานตฺเถรสฺสาปทานํ ตติยํฯ>
  text <๔ กาฬุทายิตฺเถรอปทานํ>
    text <๔๘>
      text <ปทุมุตฺตรพุทฺธสฺส โลกเชฏฺฐสฺส ตาทิโน>
      text <อทฺธานํ ปฏิปนฺนสฺส จรโต จาริกํ ตทาฯ>
    text <๔๙>
      text <สุผุลฺลํ ปทุมํ คยฺห อุปฺปลํ มลฺลิกญฺจหํ>
      text <ปรมนฺนํ คเหตฺวาน อทาสิํ สตฺถุโน อหํฯ>
    text <๕๐>
      text <ปริภุญฺชิ มหาวีโร ปรมนฺนํ สุโภชนํ>
      text <ตญฺจ ปุปฺผํ คเหตฺวาน ชนสฺส สมฺปทสฺสยิฯ>
    text <๕๑>
      text <อิฏฺฐํ กนฺตํ ปิยํ โลเก ชลชํ ปุปฺผมุตฺตมํ>
      text <สุทุกฺกรํ กตํ เตน โย เม ปุปฺผํ อทาสิทํฯ>
    text <๕๒>
      text <โย ปุปฺผมภิโรเปสิ ปรมนฺนญฺจทาสิ เม>
      text <ตมหํ กิตฺตยิสฺสามิ สุณาถ มม ภาสโตฯ>
    text <๕๓>
      text <ทส อฏฺฐ จกฺขตฺตุํ โส เทวรชฺชํ กริสฺสติ>
      text <อุปฺปลํ ปทุมญฺจาปิ มลฺลิกญฺจ ตทุตฺตริฯ>
    text <๕๔>
      text <อสฺส ปุญฺญวิปาเกน ทิพฺพคนฺธสมายุตํ>
      text <อากาเส ฉทนํ กตฺวา ธารยิสฺสติ ตาวเทฯ>
    text <๕๕>
      text <ปญฺจวีสติกฺขตฺตุญฺจ จกฺกวตฺตี ภวิสฺสติ>
      text <ปถพฺยา รชฺชํ ปญฺจสตํ วสุธํ อาวสิสฺสติฯ>
    text <๕๖>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๕๗>
      text <สกกมฺมาภิรทฺโธ โส สุกฺกมูเลน โจทิโต>
      text <สกฺยานํ นนฺทิชนโน ญาติพนฺธุ ภวิสฺสติฯ>
    text <๕๘>
      text <โส ปจฺฉา ปพฺพชิตฺวาน สุกฺกมูเลน โจทิโต>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๕๙>
      text <ปฏิสมฺภิทมนุปฺปตฺตํ กตกิจฺจมนาสวํ>
      text <โคตโม โลกพนฺธุ ตํ เอตทคฺเค ฐเปสฺสติฯ>
    text <๖๐>
      text <ปธานปหิตตฺโต โส อุปสนฺโต นิรูปธิ>
      text <อุทายี นาม นาเมน เหสฺสติ สตฺถุ สาวโกฯ>
    text <๖๑>
      text <ราโค โทโส จ โมโห จ มาโน มกฺโข จ ธํสิโต>
      text <สพฺพาสเว ปริญฺญาย วิหรามิ อนาสโวฯ>
    text <๖๒>
      text <โตสยิญฺจาปิ สมฺพุทฺธํ อาตาปี นิปโก อหํ>
      text <ปสาทิโต จ สมฺพุทฺโธ เอตทคฺเค ฐเปสิ มํฯ>
    text <๖๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา กาฬุทายี เถโร อิมา คาถาโย อภาสิตฺถาติ>
    stand <กาฬุทายีเถรสฺสาปทานํ จตุตฺถํฯ>
  text <๕ โมฆราชตฺเถรอปทานํ>
    text <๖๔>
      text <อตฺถทสฺสี ตุ ภควา สยมฺภู อปราชิโต>
      text <ภิกฺขุสงฺฆปริพฺยูฬฺโห รถิยํ ปฏิปชฺชถฯ>
    text <๖๕>
      text <สิสฺเสหิ สมฺปริวุโต ฆรมฺหา อภินิกฺขมิํ>
      text <นิกฺขมิตฺวานหํ ตตฺถ อทฺทสํ โลกนายกํฯ>
    text <๖๖>
      text <อภิวาทิย สมฺพุทฺธํ สิเร กตฺวาน อญฺชลิํ>
      text <สกํ จิตฺตํ ปสาเทตฺวา สนฺถวิํ โลกนายกํฯ>
    text <๖๗>
      text <ยาวตา รูปิโน สตฺตา อรูปี วา อสญฺญิโน>
      text <สพฺเพ เต ตว ญาณมฺหิ อนฺโต โหนฺติ สโมคธาฯ>
    text <๖๘>
      text <สุขุมจฺฉิกชาเลน อุทกํ โย ปริกฺขิเป>
      text <เย เกจิ อุทเก ปาณา อนฺโตชาเล ภวนฺติ เตฯ>
    text <๖๙>
      text <เยสญฺจ เจตนา อตฺถิ รูปิโน จ อรูปิโน>
      text <สพฺเพ เต ตว ญาณมฺหิ อนฺโต โหนฺติ สโมคธาฯ>
    text <๗๐>
      text <สมุทฺธรสิมํ โลกํ อนฺธการสมากุลํ>
      text <ตว ธมฺมํ สุณิตฺวาน กงฺขาโสตํ ตรนฺติ เตฯ>
    text <๗๑>
      text <อวิชฺชานิวุเต โลเก อนฺธกาเรน โอตฺถเฏ>
      text <ตว ญาณมฺหิ โชตนฺเต อนฺธการา ปธํสิตาฯ>
    text <๗๒>
      text <ตุวํ จกฺขูสิ สพฺเพสํ มหาตมปนูทโน>
      text <ตว ธมฺมํ สุณิตฺวาน นิพฺพายติ พหุชฺชโนฯ>
    text <๗๓>
      text <ปุฏกํ ปูรยิตฺวาน มธุขุทฺทมเนฬกํ>
      text <อุโภ หตฺเถหิ ปคฺคยฺห อุปเนสิํ มเหสิโนฯ>
    text <๗๔>
      text <ปฏิคฺคณฺหิ มหาวีโร สหตฺเถน มหา อิสี>
      text <ภุญฺชิตฺวา ตญฺจ สพฺพญฺญู เวหาสํ นภมุคฺคมิฯ>
    text <๗๕>
      text <อนฺตลิกฺเข ฐิโต สตฺถา อตฺถทสฺสี นราสโภ>
      text <มม จิตฺตํ ปสาเทนฺโต อิมา คาถา อภาสถฯ>
    text <๗๖>
      text <เยนิทํ ถวิตํ ญาณํ พุทฺธเสฏฺโฐ จ โถมิโต>
      text <เตน จิตฺตปฺปสาเทน ทุคฺคติํ โส น คจฺฉติฯ>
    text <๗๗>
      text <จตุทฺทสญฺจกฺขตฺตุํ โส เทวรชฺชํ กริสฺสติ>
      text <ปถพฺยา รชฺชํ อฏฺฐสตํ วสุธํ อาวสิสฺสติฯ>
    text <๗๘>
      text <ปญฺเจว สตกฺขตฺตุญฺจ จกฺกวตฺตี ภวิสฺสติ>
      text <ปเทสรชฺชํ อสงฺเขยฺยํ มหิยา การยิสฺสติฯ>
    text <๗๙>
      text <อชฺฌายโก มนฺตธโร ติณฺณํ เวทาน ปารคู>
      text <โคตมสฺส ภควโต สาสเน ปพฺพชิสฺสติฯ>
    text <๘๐>
      text <คมฺภีรํ นิปุณํ อตฺถํ ญาเณน วิจินิสฺสติ>
      text <โมฆราชาติ นาเมน เหสฺสติ สตฺถุ สาวโกฯ>
    text <๘๑>
      text <ตีหิ วิชฺชาหิ สมฺปนฺนํ กตกิจฺจมนาสวํ>
      text <โคตโม สตฺถวาหคฺโค เอตทคฺเค ฐเปสฺสติฯ>
    text <๘๒>
      text <หิตฺวา มานุสกํ โยคํ เฉตฺวาน ภวพนฺธนํ>
      text <สพฺพาสเว ปริญฺญาย วิหรามิ อนาสโวฯ>
    text <๘๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา โมฆราโช เถโร อิมา คาถาโย อภาสิตฺถาติ>
    stand <โมฆราชตฺเถรสฺสาปทานํ ปญฺจมํฯ>
  text <๖ อธิมุตฺตตฺเถรอปทานํ>
    text <๘๔>
      text <นิพฺพุเต โลกนาถมฺหิ อตฺถทสฺสีนรุตฺตเม>
      text <อุปฏฺฐหิํ ภิกฺขุสงฺฆํ วิปฺปสนฺเนน เจตสาฯ>
    text <๘๕>
      text <นิมนฺเตตฺวา ภิกฺขุสงฺฆํ อุชุภูตํ สมาหิตํ>
      text <อุจฺฉุนา มณฺฑปํ กตฺวา โภเชสิํ สงฺฆมุตฺตมํฯ>
    text <๘๖>
      text <ยํ ยํ โยนุปปชฺชามิ เทวตฺตํ อถ มานุสํ>
      text <สพฺเพ สตฺเต อภิโภมิ ปุญฺญกมฺมสฺสิทํ ผลํฯ>
    text <๘๗>
      text <อฏฺฐารเส กปฺปสเต ยํ ทานมททิํ ตทา>
      text <ทุคฺคติํ นาภิชานามิ อุจฺฉุทานสฺสิทํ ผลํฯ>
    text <๘๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา อธิมุตฺโต เถโร อิมา คาถาโย อภาสิตฺถาติ>
    stand <อธิมุตฺตตฺเถรสฺสาปทานํ ฉฏฺฐํฯ>
  text <๗ ลสุณทายกตฺเถรอปทานํ>
    text <๘๙>
      text <หิมวนฺตสฺสาวิทูเร ตาปโส อาสหํ ตทา>
      text <ลสุณํ อุปชีวามิ ลสุณํ มยฺหโภชนํฯ>
    text <๙๐>
      text <ขาริโย ปูรยิตฺวาน สงฺฆารามมคจฺฉหํ>
      text <หฏฺโฐ หฏฺเฐน จิตฺเตน สงฺฆสฺส ลสุณํ อทํฯ>
    text <๙๑>
      text <วิปสฺสิสฺส นรคฺคสฺส สาสเน นิรตสฺสหํ>
      text <สงฺฆสฺส ลสุณํ ทตฺวา กปฺปํ สคฺคมฺหิ โมทหํฯ>
    text <๙๒>
      text <เอกนวุติโต กปฺเป ลสุณํ ยมทํ ตทา>
      text <ทุคฺคติํ นาภิชานามิ ลสุณสฺส อิทํ ผลํฯ>
    text <๙๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา ลสุณทายโก เถโร อิมา คาถาโย อภาสิตฺถาติ>
    stand <ลสุณทายกตฺเถรสฺสาปทานํ สตฺตมํฯ>
  text <๘ อายาคทายกตฺเถรอปทานํ>
    text <๙๔>
      text <นิพฺพุเต โลกนาถมฺหิ สิขิมฺหิ วทตํ วเร>
      text <หฏฺโฐ หฏฺเฐน จิตฺเตน อวนฺทิํ ถูปมุตฺตมํฯ>
    text <๙๕>
      text <วฑฺฒกีหิ กถาเปตฺวา มูลํ ทตฺวานหํ ตทา>
      text <หฏฺโฐ หฏฺเฐน จิตฺเตน อายาคํ การเปสหํฯ>
    text <๙๖>
      text <อฏฺฐ กปฺปานิ เทเวสุ อพฺโพกิณฺณํ วสิํ อหํ>
      text <อวเสเสสุ กปฺเปสุ โวกิณฺณํ สํสริํ อหํฯ>
    text <๙๗>
      text <กาเย วิสํ น กมติ สตฺถานิ น จ หนฺติ เม>
      text <อุทเกหํ น มิยฺยามิ อายาคสฺส อิทํ ผลํฯ>
    text <๙๘>
      text <ยทิจฺฉามิ อหํ วสฺสํ มหาเมโฆ ปวสฺสติ>
      text <เทวาปิ เม วสํ เอนฺติ ปุญฺญกมฺมสฺสิทํ ผลํฯ>
    text <๙๙>
      text <สตฺตรตนสมฺปนฺโน ติสกฺขตฺตุํ อโหสหํ>
      text <น มํ เกจาวชานนฺติ ปุญฺญกมฺมสฺสิทํ ผลํฯ>
    text <๑๐๐>
      text <เอกตฺติํเส อิโต กปฺเป อายาคํ ยมการยิํ>
      text <ทุคฺคติํ นาภิชานามิ อายาคสฺส อิทํ ผลํฯ>
    text <๑๐๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อายาคทายโก เถโร อิมา คาถาโย อภาสิตฺถาติฯ>
    stand <อายาคทายกตฺเถรสฺสาปทานํ อฏฺฐมํฯ>
  text <๙ ธมฺมจกฺกิกตฺเถรอปทานํ>
    text <๑๐๒>
      text <สิทฺธตฺถสฺส ภควโต สีหาสนสฺส สมฺมุขา>
      text <ธมฺมจกฺกํ เม ฐปิตํ สุกตํ วิญฺญุวณฺณิตํฯ>
    text <๑๐๓>
      text <จารุวณฺโณว โสภามิ สโยคฺคพลวาหโน>
      text <ปริวาเรนฺติ มํ นิจฺจํ อนุยนฺตา พหุชฺชนาฯ>
    text <๑๐๔>
      text <สฏฺฐิตูริยสหสฺเสหิ ปริจาเรมหํ สทา>
      text <ปริวาเรน โสภามิ ปุญฺญกมฺมสฺสิทํ ผลํฯ>
    text <๑๐๕>
      text <จตุนฺนวุติโต กปฺเป ยํ จกฺกํ ฐปยิํ อหํ>
      text <ทุคฺคติํ นาภิชานามิ ธมฺมจกฺกสฺสิทํ ผลํฯ>
    text <๑๐๖>
      text <อิโต เอกาทเส กปฺเป อฏฺฐาสิํสุ ชนาธิปา>
      text <สหสฺสราชนาเมน จกฺกวตฺตี มหพฺพลาฯ>
    text <๑๐๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ธมฺมจกฺกิโก เถโร อิมา คาถาโย อภาสิตฺถาติฯ>
    stand <ธมฺมจกฺกิกตฺเถรสฺสาปทานํ นวมํฯ>
  text <๑๐ กปฺปรุกฺขิยตฺเถรอปทานํ>
    text <๑๐๘>
      text <สิทฺธตฺถสฺส ภควโต ถูปเสฏฺฐสฺส สมฺมุขา>
      text <วิจิตฺตทุสฺเส ลเคตฺวา กปฺปรุกฺขํ ฐเปสหํฯ>
    text <๑๐๙>
      text <ยํ ยํ โยนุปปชฺชามิ เทวตฺตํ อถ มานุสํ>
      text <โสภยนฺโต มม ทฺวารํ กปฺปรุกฺโข ปติฏฺฐติฯ>
    text <๑๑๐>
      text <อหญฺจ ปริสา เจว เย เกจิ มม วสฺสิตา>
      text <ตมฺหา ทุสฺสํ คเหตฺวาน นิวาเสม มยํ สทา ฯ>
    text <๑๑๑>
      text <จตุนฺนวุติโต กปฺเป ยํ รุกฺขํ ฐปยิํ อหํ>
      text <ทุคฺคติํ นาภิชานามิ กปฺปรุกฺขสฺสิทํ ผลํฯ>
    text <๑๑๒>
      text <อิโต จ สตฺตเม กปฺเป สุเจฬา อฏฺฐ ขตฺติยา>
      text <สตฺตรตนสมฺปนฺนา จกฺกวตฺตี มหพฺพลาฯ>
    text <๑๑๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <กุณฺฑสาคตกจฺจานา อุทายี โมฆราชโก>
      text <อธิมุตฺโต ลสุณโท อายาคี ธมฺมจกฺกิโก>
      text <กปฺปรุกฺขี จ ทสโม คาถา ทฺวยทสสตํ ฯ>
    text <อิตฺถํ สุทํ อายสฺมา กปฺปรุกฺขิโย เถโร อิมา คาถาโย อภาสิตฺถาติฯ>
    stand <กปฺปรุกฺขิยตฺเถรสฺสาปทานํ ทสมํฯ>
    stand <กุณฺฑธานวคฺโค จตุตฺโถฯ>
    text <ตสฺสุทฺทานํ>
