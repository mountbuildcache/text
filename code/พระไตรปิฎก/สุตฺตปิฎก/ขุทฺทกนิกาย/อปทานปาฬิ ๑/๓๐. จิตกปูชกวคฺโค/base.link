text <๓๐ จิตกปูชกวคฺโค>
  text <๑ จิตกปูชกตฺเถรอปทานํ>
    text <๑>
      text <อชิโต นาม นาเมน อโหสิํ พฺราหฺมโณ ตทา>
      text <อาหุติํ ยิฏฺฐุกาโมหํ นานาปุปฺผํ สมานยิํฯ>
    text <๒>
      text <ชลนฺตํ จิตกํ ทิสฺวา สิขิโน โลกพนฺธุโน>
      text <ตญฺจ ปุปฺผํ สมาเนตฺวา จิตเก โอกิริํ อหํฯ>
    text <๓>
      text <เอกตฺติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔>
      text <สตฺตวีเส อิโต กปฺเป สตฺตาสุํ มนุชาธิปา>
      text <สุปชฺชลิตนามา เต จกฺกวตฺตี มหพฺพลาฯ>
    text <๕>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา จิตกปูชโก เถโร อิมา คาถาโย อภาสิตฺถาติฯ>
    stand <จิตกปูชกตฺเถรสฺสาปทานํ ปฐมํฯ>
  text <๒ ปุปฺผธารกตฺเถรอปทานํ>
    text <๖>
      text <วากจีรธโร อาสิํ อชินุตฺตรวาสโน>
      text <อภิญฺญา ปญฺจ นิพฺพตฺตา จนฺทสฺส ปริมชฺชโกฯ>
    text <๗>
      text <วิปสฺสิํ โลกปชฺโชตํ ทิสฺวา อภิคตํ มมํ>
      text <ปาริจฺฉตฺตกปุปฺผานิ ธาเรสิํ สตฺถุโน อหํฯ>
    text <๘>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ ธารณาย อิทํ ผลํฯ>
    text <๙>
      text <สตฺตาสีติมฺหิโต กปฺเป เอโก อาสิํ มหีปติ>
      text <สมนฺตธารโณ นาม จกฺกวตฺตี มหพฺพโลฯ>
    text <๑๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปุปฺผธารโก เถโร อิมา คาถาโย อภาสิตฺถาติฯ>
    stand <ปุปฺผธารกตฺเถรสฺสาปทานํ ทุติยํฯ>
  text <๓ ฉตฺตทายกตฺเถรอปทานํ>
    text <๑๑>
      text <ปุตฺโต มม ปพฺพชิโต กาสายวสโน ตทา>
      text <โส จ พุทฺธตฺตํ สมฺปตฺโต นิพฺพุโต โลกปูชิโตฯ>
    text <๑๒>
      text <วิจินนฺโต สกํ ปุตฺตํ อคมํ ปจฺฉโต อหํ>
      text <นิพฺพุตสฺส มหนฺตสฺส จิตกํ อคมาสหํฯ>
    text <๑๓>
      text <ปคฺคยฺห อญฺชลิํ ตตฺถ วนฺทิตฺวา จิตกํ อหํ>
      text <เสตจฺฉตฺตญฺจ ปคฺคยฺห อาโรเปสิํ อหํ ตทาฯ>
    text <๑๔>
      text <จตุนฺนวุติโต กปฺเป ยํ ฉตฺตมภิโรปยิํ>
      text <ทุคฺคติํ นาภิชานามิ ฉตฺตทานสฺสิทํ ผลํฯ>
    text <๑๕>
      text <ปญฺจวีเส อิโต กปฺเป สตฺต อาสุํ ชนาธิปา>
      text <มหารหสนามา เต จกฺกวตฺตี มหพฺพลาฯ>
    text <๑๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ฉตฺตทายโก เถโร อิมา คาถาโย อภาสิตฺถาติฯ>
    stand <ฉตฺตทายกตฺเถรสฺสาปทานํ ตติยํฯ>
  text <๔ สทฺทสญฺญกตฺเถรอปทานํ>
    text <๑๗>
      text <อนุคฺคตมฺหิ อาทิจฺเจ ปนาโท วิปุโล อหุ>
      text <พุทฺธเสฏฺฐสฺส โลกมฺหิ ปาตุภาโว มเหสิโนฯ>
    text <๑๘>
      text <โฆส มสฺโสสหํ ตตฺถ น จ ปสฺสามิ ตํ ชินํ>
      text <มรณญฺจ อนุปฺปตฺโต พุทฺธสญฺญมนุสฺสริํฯ>
    text <๑๙>
      text <จตุนฺนวุติโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ>
    stand <สทฺทสญฺญกตฺเถรสฺสาปทานํ จตุตฺถํฯ>
  text <๕ โคสีสนิกฺเขปกตฺเถรอปทานํ>
    text <๒๑>
      text <อารามทฺวารา นิกฺขมฺม โคสีสํ สนฺถตํ มยา>
      text <อนุโภมิ สกํ กมฺมํ ปุพฺพกมฺมสฺสิทํ ผลํฯ>
    text <๒๒>
      text <อาชานิยา วาตชวา สินฺธวา สีฆวาหนา>
      text <อนุโภมิ สพฺพเมตํ โคสีสสฺส อิทํ ผลํฯ>
    text <๒๓>
      text <อโห การํ ปรมการํ สุขตฺเต สุกตํ มยา>
      text <สงฺเฆ กตสฺส การสฺส น อญฺญํ กลมคฺฆติฯ>
    text <๒๔>
      text <จตุนฺนวุติโต กปฺเป ยํ สีสํ สนฺถริํ อหํ>
      text <ทุคฺคติํ นาภิชานามิ สนฺถรสฺส อิทํ ผลํฯ>
    text <๒๕>
      text <ปญฺจสตฺตติกปฺปมฺหิ สุปฺปติฏฺฐิตนามโก>
      text <เอโก อาสิํ มหาเตโช จกฺกวตฺตี มหพฺพโลฯ>
    text <๒๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา โคสีสนิกฺเขปโก เถโร อิมา คาถาโย อภาสิตฺถาติฯ>
    stand <โคสีสนิกฺเขปกตฺเถรสฺสาปทานํ ปญฺจมํฯ>
  text <๖ ปาทปูชกตฺเถรอปทานํ>
    text <๒๗>
      text <ปพฺพเต หิมวนฺตมฺหิ อโหสิํ กินฺนโร ตทา>
      text <อทฺทสํ วิรชํ พุทฺธํ ปีตรํสิํว ภาณุมํฯ>
    text <๒๘>
      text <อุเปตํ ตมหํ พุทฺธํ วิปสฺสิํ โลกนายกํ>
      text <จนฺทนํ ตครญฺจาปิ ปาเท โอสิญฺจหํ ตทาฯ>
    text <๒๙>
      text <เอกนวุติโต กปฺเป ยํ ปาทํ อภิปูชยิํ>
      text <ทุคฺคติํ นาภิชานามิ ปาทปูชายิทํ ผลํฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ปาทปูชโก เถโร อิมา คาถาโย อภาสิตฺถาติฯ>
    stand <ปาทปูชกตฺเถรสฺสาปทานํ ฉฏฺฐํฯ>
  text <๗ เทสกิตฺตกตฺเถรอปทานํ>
    text <๓๑>
      text <อุปสาลกนาโมหํ อโหสิํ พฺราหฺมโณ ตทา>
      text <กานนํ วนโมคาฬฺหํ โลกเชฏฺฐํ นราสภํฯ>
    text <๓๒>
      text <ทิสฺวาน วนฺทิํ ปาเทสุ โลกาหุติปฏิคฺคหํ>
      text <ปสนฺนจิตฺตํ มํ ญตฺวา พุทฺโธ อนฺตรธายถฯ>
    text <๓๓>
      text <กานนา อภินิกฺขมฺม พุทฺธเสฏฺฐมนุสฺสริํ>
      text <ตํ เทสํ กิตฺตยิตฺวาน กปฺปํ สคฺคมฺหิ โมทหํฯ>
    text <๓๔>
      text <ทฺเวนวุเต อิโต กปฺเป ยํ เทสมภิกิตฺตยิํ>
      text <ทุคฺคติํ นาภิชานามิ กิตฺตนาย อิทํ ผลํฯ>
    text <๓๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา เทสกิตฺตโก เถโร อิมา คาถาโย อภาสิตฺถาติฯ>
    stand <เทสกิตฺตกตฺเถรสฺสาปทานํ สตฺตมํฯ>
  text <๘ สรณคมนิยตฺเถรอปทานํ>
    text <๓๖>
      text <ปพฺพเต หิมวนฺตมฺหิ อโหสิํ ลุทฺทโก ตทา>
      text <วิปสฺสิํ อทฺทสํ พุทฺธํ โลกเชฏฺฐํ นราสภํฯ>
    text <๓๗>
      text <อุปาสิตฺวาน สมฺพุทฺธํ เวยฺยาวจฺจมกาสหํ>
      text <สรณญฺจ อุปาคจฺฉิํ ทฺวิปทินฺทสฺส ตาทิโนฯ>
    text <๓๘>
      text <เอกนวุติโต กปฺเป สรณํ อุปคจฺฉหํ>
      text <ทุคฺคติํ นาภิชานามิ สรณาคมนปฺผลํฯ>
    text <๓๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สรณคมนิโย เถโร อิมา คาถาโย อภาสิตฺถาติฯ>
    stand <สรณคมนิยตฺเถรสฺสาปทานํ อฏฺฐมํฯ>
  text <๙ อมฺพปิณฺฑิยตฺเถรอปทานํ>
    text <๔๐>
      text <โรมโส นาม นาเมน ทานโว อิติ วิสฺสุโต>
      text <อมฺพปิณฺฑี มยา ทินฺนา วิปสฺสิสฺส มเหสิโนฯ>
    text <๔๑>
      text <เอกนวุติโต กปฺเป ยมมฺพมททิํ ตทา>
      text <ทุคฺคติํ นาภิชานามิ อมฺพทานสฺสิทํ ผลํฯ>
    text <๔๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อมฺพปิณฺฑิโย เถโร อิมา คาถาโย อภาสิตฺถาติฯ>
    stand <อมฺพปิณฺฑิยตฺเถรสฺสาปทานํ นวมํฯ>
  text <๑๐ อนุสํสาวกตฺเถรอปทานํ>
    text <๔๓>
      text <ปิณฺฑาย จรมานาหํ วิปสฺสิมทฺทสํ ชินํ>
      text <อุฬุงฺคภิกฺขํ ปาทาสิํ ทฺวิปทินฺทสฺส ตาทิโนฯ>
    text <๔๔>
      text <ปสนฺนจิตฺโต สุมโน อภิวาเทสหํ ตทา>
      text <อนุสํสาวยิํ พุทฺธํ อุตฺตมตฺถสฺส ปตฺติยาฯ>
    text <๔๕>
      text <เอกนวุติโต กปฺเป อนุสํสาวยิํ อหํ>
      text <ทุคฺคติํ นาภิชานามิ อนุสํสาวนา ผลํฯ>
    text <๔๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <จิตกํ ปาริฉตฺโต จ สทฺทโคสีสสนฺถรํ>
      text <ปาโท ปเทสํ สรณํ อมฺโพ สํสาวโกปิ จ>
      text <อฏฺฐตาลีส คาถาโย คณิตาโย วิภาวิภิฯ>
      text <กณิกาโร หตฺถิทโท อาลมฺพณุทกาสนํ>
      text <ตุวรํ โถมโก เจว อุกฺเขปํ สีสุปธานํฯ>
      text <ปณฺณโท จิตปูชี จ คาถาโย เจว สพฺพโส>
      text <จตฺตาริ จ สตานีห เอกปญฺญาสเมว จฯ>
      text <ปญฺจวีสสตา สพฺพา ทฺวาสตฺตติ ตทุตฺตริ>
      text <ติสตํ อปทานานํ คณิตา อตฺถทสฺสิภิฯ>
    text <อิตฺถํ สุทํ อายสฺมา อนุสํสาวโก เถโร อิมา คาถาโย อภาสิตฺถาติฯ>
    stand <อนุสํสาวกตฺเถรสฺสาปทานํ ทสมํฯ>
    stand <จิตกปูชกวคฺโค ติํสติโมฯ>
    text <ตสฺสุทฺทานํ>
    text <อถ วคฺคุทฺทานํ>
    stand <กณิการวคฺคทสกํฯ>
    stand <ตติยสตกํ สมตฺตํฯ>
