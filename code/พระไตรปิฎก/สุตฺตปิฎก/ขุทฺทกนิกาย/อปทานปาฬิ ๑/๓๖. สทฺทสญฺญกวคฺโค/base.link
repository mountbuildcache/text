text <๓๖ สทฺทสญฺญกวคฺโค>
  text <๑ สทฺทสญฺญกตฺเถรอปทานํ>
    text <๑>
      text <มิคลุทฺโท ปุเร อาสิํ อรญฺเญ กานเน อหํ>
      text <ตตฺถทฺทสาสิํ สมฺพุทฺธํ เทวสงฺฆปุรกฺขตํฯ>
    text <๒>
      text <จตุสจฺจํ ปกาเสนฺตํ อุทฺธรนฺตํ มหาชนํ>
      text <อสฺโสสิํ มธุรํ วาจํ กรวีกรุโทปมํ ฯ>
    text <๓>
      text <พฺรหฺมสรสฺส มุนิโน สิขิโน โลกพนฺธุโน>
      text <โฆเส จิตฺตํ ปสาเทตฺวา ปตฺโตมฺหิ อาสวกฺขยํฯ>
    text <๔>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ปสาทสฺส อิทํ ผลํฯ>
    text <๕>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา สทฺทสญฺญโก เถโร อิมา คาถาโย อภาสิตฺถาติฯ>
    stand <สทฺทสญฺญกตฺเถรสฺสาปทานํ ปฐมํฯ>
  text <๒ ยวกลาปิยตฺเถรอปทานํ>
    text <๖>
      text <นคเร อรุณวติยา อาสิํ ยวสิโก ตทา>
      text <ปนฺเถ ทิสฺวาน สมฺพุทฺธํ ยวกลาปํ สนฺถริํ ฯ>
    text <๗>
      text <อนุกมฺปโก การุณิโก สิขี โลกคฺคนายโก>
      text <มม สงฺกปฺปมญฺญาย นิสีทิ ยวสนฺถเรฯ>
    text <๘>
      text <ทิสฺวา นิสินฺนํ วิมลํ มหาฌายิํ วินายกํ>
      text <ปาโมชฺชํ ชนยิตฺวาน ตตฺถ กาลงฺกโต อหํฯ>
    text <๙>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ยวตฺถเร อิทํ ผลํฯ>
    text <๑๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ยวกลาปิโย เถโร อิมา คาถาโย อภาสิตฺถาติฯ>
    stand <ยวกลาปิยตฺเถรสฺสาปทานํ ทุติยํฯ>
  text <๓ กิํสุกปูชกตฺเถรอปทานํ>
    text <๑๑>
      text <กิํสุกํ ปุปฺผิตํ ทิสฺวา ปคฺคเหตฺวาน อญฺชลิํ>
      text <พุทฺธํ สริตฺวา สิทฺธตฺถํ อากาเส อภิปูชยิํฯ>
    text <๑๒>
      text <จตุนฺนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา กิํสุกปูชโก เถโร อิมา คาถาโย อภาสิตฺถาติฯ>
    stand <กิํสุกปูชกตฺเถรสฺสาปทานํ ตติยํฯ>
  text <๔ สโกสกโกรณฺฑทายกตฺเถรอปทานํ>
    text <๑๔>
      text <อกฺกนฺตญฺจ ปทํ ทิสฺวา สิขิโน โลกพนฺธุโน>
      text <เอกํสํ อชินํ กตฺวา ปทเสฏฺฐํ อวนฺทหํฯ>
    text <๑๕>
      text <โกรณฺฑํ ปุปฺผิตํ ทิสฺวา ปาทปํ ธรณีรุหํ>
      text <สโกสกํ คเหตฺวาน ปทจกฺกํ อปูชยิํฯ>
    text <๑๖>
      text <เอกตฺติํเส อิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ปทปูชายิทํ ผลํฯ>
    text <๑๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สโกสก โกรณฺฑทายโก เถโร อิมา คาถาโย อภาสิตฺถาติฯ>
    stand <สโกสกโกรณฺฑทายกตฺเถรสฺสาปทานํ จตุตฺถํฯ>
  text <๕ ทณฺฑทายกตฺเถรอปทานํ>
    text <๑๘>
      text <กานนํ วนโมคยฺห เวฬุํ เฉตฺวานหํ ตทา>
      text <อาลมฺพนํ กริตฺวาน สงฺฆสฺส อททํ อหํฯ>
    text <๑๙>
      text <เตน จิตฺตปฺปสาเทน สุพฺพเต อภิวาทิย>
      text <อาลมฺพนมฺปิ ทตฺวาน ปกฺกามิํ อุตฺตรามุโขฯ>
    text <๒๐>
      text <จตุนฺนวุติโต กปฺเป ยํ ทณฺฑมททิํ ตทา>
      text <ทุคฺคติํ นาภิชานามิ ทณฺฑทานสฺสิทํ ผลํฯ>
    text <๒๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา ทณฺฑทายโก เถโร อิมา คาถาโย อภาสิตฺถาติฯ>
    stand <ทณฺฑทายกตฺเถรสฺสาปทานํ ปญฺจมํฯ>
  text <๖ อมฺพยาคุทายกตฺเถรอปทานํ>
    text <๒๒>
      text <สตรํสี นาม สมฺพุทฺโธ สยมฺภู อปราชิโต>
      text <วุฏฺฐหิตฺวา สมาธิมฺหา ภิกฺขาย มมุปาคมิฯ>
    text <๒๓>
      text <ปจฺเจกพุทฺธํ ทิสฺวาน อมฺพยาคุํ อทาสหํ>
      text <วิปฺปสนฺนมนํ ตสฺส วิปฺปสนฺเนน เจตสาฯ>
    text <๒๔>
      text <จตุนฺนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ อมฺพยาคุยิทํ ผลํฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา อมฺพยาคุทายโก เถโร อิมา คาถาโย อภาสิตฺถาติฯ>
    stand <อมฺพยาคุทายกตฺเถรสฺสาปทานํ ฉฏฺฐํฯ>
  text <๗ สุปุฏกปูชกตฺเถรอปทานํ>
    text <๒๖>
      text <ทิวาวิหารา นิกฺขนฺโต วิปสฺสี โลกนายโก>
      text <ภิกฺขาย วิจรนฺโต โส มม สนฺติกุปาคมิฯ>
    text <๒๗>
      text <ตโต ปตีโต สุมโน พุทฺธเสฏฺฐสฺส ตาทิโน>
      text <โลณสุปุฏกํ ทตฺวา กปฺปํ สคฺคมฺหิ โมทหํฯ>
    text <๒๘>
      text <เอกนวุติโต กปฺเป ยํ ปุฏกมทาสหํ>
      text <ทุคฺคติํ นาภิชานามิ ปุฏกสฺส อิทํ ผลํฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สุปุฏกปูชโก เถโร อิมา คาถาโย อภาสิตฺถาติฯ>
    stand <สุปุฏกปูชกตฺเถรสฺสาปทานํ สตฺตมํฯ>
  text <๘ มญฺจทายกตฺเถรอปทานํ>
    text <๓๐>
      text <วิปสฺสิโน ภควโต โลกเชฏฺฐสฺส ตาทิโน>
      text <เอกํ มญฺจํ มยา ทินฺนํ ปสนฺเนน สปาณินาฯ>
    text <๓๑>
      text <หตฺถิยานํ อสฺสยานํ ทิพฺพยานํ สมชฺฌคํ>
      text <เตน มญฺจกทาเนน ปตฺโตมฺหิ อาสวกฺขยํฯ>
    text <๓๒>
      text <เอกนวุติโต กปฺเป ยํ มญฺจมททิํ ตทา>
      text <ทุคฺคติํ นาภิชานามิ มญฺจทานสฺสิทํ ผลํฯ>
    text <๓๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา มญฺจทายโก เถโร อิมา คาถาโย อภาสิตฺถาติฯ>
    stand <มญฺจทายกตฺเถรสฺสาปทานํ อฏฺฐมํฯ>
  text <๙ สรณคมนิยตฺเถรอปทานํ>
    text <๓๔>
      text <อารุหิมฺห ตทา นาวํ ภิกฺขุ จาชีวโก จหํ>
      text <นาวาย ภิชฺชมานาย ภิกฺขุ เม สรณํ อทาฯ>
    text <๓๕>
      text <เอกตฺติํเส อิโต กปฺเป ยญฺจ เม สรณํ อทา>
      text <ทุคฺคติํ นาภิชานามิ สรณาคมเน ผลํฯ>
    text <๓๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ อายสฺมา สรณคมนิโย เถโร อิมา คาถาโย อภาสิตฺถาติฯ>
    stand <สรณคมนิยตฺเถรสฺสาปทานํ นวมํฯ>
  text <๑๐ ปิณฺฑปาติกตฺเถรอปทานํ>
    text <๓๗>
      text <ติสฺโส นามาสิ สมฺพุทฺโธ วิหาสิ วิปิเน ตทา>
      text <ตุสิตา หิ อิธาคนฺตฺวา ปิณฺฑปาตํ อทาสหํฯ>
    text <๓๘>
      text <สมฺพุทฺธมภิวาเทตฺวา ติสฺสํ นาม มหายสํ>
      text <สกํ จิตฺตํ ปสาเทตฺวา ตุสิตํ อคมาสหํฯ>
    text <๓๙>
      text <ทฺเวนวุเต อิโต กปฺเป ยํ ทานมททิํ ตทา>
      text <ทุคฺคติํ นาภิชานามิ ปิณฺฑปาตสฺสิทํ ผลํฯ>
    text <๔๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <สทฺทสญฺญี ยวสิโก กิํสุโกรณฺฑปุปฺผิโย>
      text <อาลมฺพโน อมฺพยาคุ สุปุฏี มญฺจทายโก>
      text <สรณํ ปิณฺฑปาโต จ คาถา ตาลีสเมว จฯ>
    text <อิตฺถํ สุทํ อายสฺมา ปิณฺฑปาติโก เถโร อิมา คาถาโย อภาสิตฺถาติฯ>
    stand <ปิณฺฑปาติกตฺเถรสฺสาปทานํ ทสมํฯ>
    stand <สทฺทสญฺญกวคฺโค ฉตฺติํสติโมฯ>
    text <ตสฺสุทฺทานํ>
