text <๓ นิทฺเทสวาโร>
  text <๔>, <ตตฺถ สงฺเขปโต เนตฺติ กิตฺติตาฯ>
  text <หารสงฺเขโป>
    text <๑>
      text <อสฺสาทาทีนวตา นิสฺสรณมฺปิ จ ผลํ อุปาโย จ>
      text <อาณตฺตี จ ภควโต โยคีนํ เทสนาหาโรฯ>
    text <๒>
      text <ยํ ปุจฺฉิตญฺจ วิสฺสชฺชิตญฺจ สุตฺตสฺส ยา จ อนุคีติ>
      text <สุตฺตสฺส โย ปวิจโย หาโร วิจโยติ นิทฺทิฏฺโฐฯ>
    text <๓>
      text <สพฺเพสํ หารานํ ยา ภูมี โย จ โคจโร เตสํ>
      text <ยุตฺตายุตฺตปริกฺขา หาโร ยุตฺตีติ นิทฺทิฏฺโฐฯ>
    text <๔>
      text <ธมฺมํ เทเสติ ชิโน ตสฺส จ ธมฺมสฺส ยํ ปทฏฺฐานํ>
      text <อิติ ยาว สพฺพธมฺมา เอโส หาโร ปทฏฺฐาโนฯ>
    text <๕>
      text <วุตฺตมฺหิ เอกธมฺเม เย ธมฺมา เอกลกฺขณา เกจิ>
      text <วุตฺตา ภวนฺติ สพฺเพ โส หาโร ลกฺขโณ นามฯ>
    text <๖>
      text <เนรุตฺตมธิปฺปาโย พฺยญฺชนมถ เทสนานิทานญฺจ>
      text <ปุพฺพาปรานุสนฺธี เอโส หาโร จตุพฺยูโหฯ>
    text <๗>
      text <เอกมฺหิ ปทฏฺฐาเน ปริเยสติ เสสกํ ปทฏฺฐานํ>
      text <อาวฏฺฏติ ปฏิปกฺเข อาวฏฺโฏ นาม โส หาโรฯ>
    text <๘>
      text <ธมฺมญฺจ ปทฏฺฐานํ ภูมิญฺจ วิภชฺชเต อยํ หาโร>
      text <สาธารเณ อสาธารเณ จ เนยฺโย วิภตฺตีติฯ>
    text <๙>
      text <กุสลากุสเล ธมฺเม นิทฺทิฏฺเฐ ภาวิเต ปหีเน จ>
      text <ปริวตฺตติ ปฏิปกฺเข หาโร ปริวตฺตโน นามฯ>
    text <๑๐>
      text <เววจนานิ พหูนิ ตุ สุตฺเต วุตฺตานิ เอกธมฺมสฺส>
      text <โย ชานาติ สุตฺตวิทู เววจโน นาม โส หาโรฯ>
    text <๑๑>
      text <เอกํ ภควา ธมฺมํ ปญฺญตฺตีหิ วิวิธาหิ เทเสติ>
      text <โส อากาโร เญยฺโย ปญฺญตฺตี นาม หาโรติฯ>
    text <๑๒>
      text <โย จ ปฏิจฺจุปฺปาโท อินฺทฺริยขนฺธา จ ธาตุ อายตนา>
      text <เอเตหิ โอตรติ โย โอตรโณ นาม โส หาโรฯ>
    text <๑๓>
      text <วิสฺสชฺชิตมฺหิ ปญฺเห คาถายํ ปุจฺฉิตายมารพฺภ>
      text <สุทฺธาสุทฺธปริกฺขา หาโร โส โสธโน นามฯ>
    text <๑๔>
      text <เอกตฺตตาย ธมฺมา เยปิ จ เวมตฺตตาย นิทฺทิฏฺฐา>
      text <เตน วิกปฺปยิตพฺพา เอโส หาโร อธิฏฺฐาโนฯ>
    text <๑๕>
      text <เย ธมฺมา ยํ ธมฺมํ ชนยนฺติปฺปจฺจยา ปรมฺปรโต>
      text <เหตุมวกฑฺฒยิตฺวา เอโส หาโร ปริกฺขาโรฯ>
    text <๑๖>
      text <เย ธมฺมา ยํ มูลา เย เจกตฺถา ปกาสิตา มุนินา>
      text <เต สมโรปยิตพฺพา เอส สมาโรปโน หาโรฯ>
    stand <นยสงฺเขโป>
    text <๑๗>
      text <ตณฺหญฺจ อวิชฺชมฺปิ จ สมเถน วิปสฺสนา โย เนติ>
      text <สจฺเจหิ โยชยิตฺวา อยํ นโย นนฺทิยาวฏฺโฏฯ>
    text <๑๘>
      text <โย อกุสเล สมูเลหิ เนติ กุสเล จ กุสลมูเลหิ>
      text <ภูตํ ตถํ อวิตถํ ติปุกฺขลํ ตํ นยํ อาหุฯ>
    text <๑๙>
      text <โย เนติ วิปลฺลาเสหิ กิเลเส อินฺทฺริเยหิ สทฺธมฺเม>
      text <เอตํ นยํ นยวิทู สีหวิกฺกีฬิตํ อาหุฯ>
    text <๒๐>
      text <เวยฺยากรเณสุ หิ เย กุสลากุสลา ตหิํ ตหิํ วุตฺตา>
      text <มนสา โวโลกยเต ตํ ขุ ทิสาโลจนํ อาหุฯ>
    text <๒๑>
      text <โอโลเกตฺวา ทิสโลจเนน อุกฺขิปิย ยํ สมาเนติ>
      text <สพฺเพ กุสลากุสเล อยํ นโย องฺกุโส นามฯ>
    text <๒๒>
      text <โสฬส หารา ปฐมํ ทิสโลจนโต ทิสา วิโลเกตฺวา>
      text <สงฺขิปิย องฺกุเสน หิ นเยหิ ตีหิ นิทฺทิเส สุตฺตํฯ>
  text <ทฺวาทสปท>
    text <๒๓>
      text <อกฺขรํ ปทํ พฺยญฺชนํ นิรุตฺติ ตเถว นิทฺเทโส>
      text <อาการฉฏฺฐวจนํ เอตฺตาว พฺยญฺชนํ สพฺพํฯ>
    text <๒๔>
      text <สงฺกาสนา ปกาสนา วิวรณา วิภชนุตฺตานีกมฺมปญฺญตฺติ>
      text <เอเตหิ ฉหิ ปเทหิ อตฺโถ กมฺมญฺจ นิทฺทิฏฺฐํฯ>
    text <๒๕>
      text <ตีณิ จ นยา อนูนา อตฺถสฺส จ ฉปฺปทานิ คณิตานิ>
      text <นวหิ ปเทหิ ภควโต วจนสฺสตฺโถ สมายุตฺโตฯ>
    text <๒๖>
      text <อตฺถสฺส นวปฺปทานิ พฺยญฺชนปริเยฏฺฐิยา จตุพฺพีส>
      text <อุภยํ สงฺกลยิตฺวา เตตฺติํสา เอตฺติกา เนตฺตีติฯ>
    stand <นิทฺเทสวาโรฯ>
