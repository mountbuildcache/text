text <๒ อุทฺเทสวาโร>
  text <๑>, <ตตฺถ กตเม โสฬส หารา เทสนา วิจโย ยุตฺติ ปทฏฺฐาโน ลกฺขโณ จตุพฺยูโห อาวฏฺโฏ วิภตฺติ ปริวตฺตโน เววจโน ปญฺญตฺติ โอตรโณ โสธโน อธิฏฺฐาโน ปริกฺขาโร สมาโรปโน อิติฯ>
  text <ตสฺสานุคีติ>
    block
      text <เทสนา วิจโย ยุตฺติ ปทฏฺฐาโน จ ลกฺขโณ>
      text <จตุพฺยูโห จ อาวฏฺโฏ วิภตฺติ ปริวตฺตโนฯ>
      text <เววจโน จ ปญฺญตฺติ โอตรโณ จ โสธโน>
      text <อธิฏฺฐาโน ปริกฺขาโร สมาโรปโน โสฬโส ฯ>
      text <เอเต โสฬส หารา ปกิตฺติตา อตฺถโต อสํกิณฺณา>
      text <เอเตสญฺเจว ภวติ วิตฺถารตยา นยวิภตฺตีติฯ>
      text <ปฐโม นนฺทิยาวฏฺโฏ ทุติโย จ ติปุกฺขโล>
      text <สีหวิกฺกีฬิโต นาม ตติโย นยลญฺชโก ฯ>
      text <ทิสาโลจนมาหํสุ จตุตฺถํ นยมุตฺตมํ>
      text <ปญฺจโม องฺกุโส นาม สพฺเพ ปญฺจ นยา คตาติฯ>
      text <ตณฺหา จ อวิชฺชาปิ จ โลโภ โทโส ตเถว โมโห จ>
      text <จตุโร จ วิปลฺลาสา กิเลสภูมี นว ปทานิฯ>
      text <สมโถ จ วิปสฺสนา จ กุสลานิ จ ยานิ ตีณิ มูลานิ>
      text <จตุโร สติปฏฺฐานา อินฺทฺริยภูมี นว ปทานิฯ>
      text <นวหิ จ ปเทหิ กุสลา นวหิ จ ยุชฺชนฺติ อกุสลปกฺขา>
      text <เอเต โข มูลปทา ภวนฺติ อฏฺฐารส ปทานีติฯ>
    text <๒>, <ตตฺถ กตเม ปญฺจ นยา นนฺทิยาวฏฺโฏ ติปุกฺขโล สีหวิกฺกีฬิโต ทิสาโลจโน องฺกุโส อิติฯ>
  text <ตสฺสานุคีติ>
    text <๓>, <ตตฺถ กตมานิ อฏฺฐารส มูลปทานิ นว ปทานิ กุสลานิ นว ปทานิ อกุสลานิฯ ตตฺถ กตมานิ นว ปทานิ อกุสลานิ ตณฺหา อวิชฺชา โลโภ โทโส โมโห สุภสญฺญา สุขสญฺญา นิจฺจสญฺญา อตฺตสญฺญาติ อิมานิ นว ปทานิ อกุสลานิ ยตฺถ สพฺโพ อกุสลปกฺโข สงฺคหํ สโมสรณํ คจฺฉติฯ>
    text <ตตฺถ กตมานิ นว ปทานิ กุสลานิ สมโถ วิปสฺสนา อโลโภ อโทโส อโมโห อสุภสญฺญา ทุกฺขสญฺญา อนิจฺจสญฺญา อนตฺตสญฺญาติ อิมานิ นว ปทานิ กุสลานิ ยตฺถ สพฺโพ กุสลปกฺโข สงฺคหํ สโมสรณํ คจฺฉติฯ>
  text <ตตฺริทํ อุทฺทานํ>
    stand <อุทฺเทสวาโรฯ>
