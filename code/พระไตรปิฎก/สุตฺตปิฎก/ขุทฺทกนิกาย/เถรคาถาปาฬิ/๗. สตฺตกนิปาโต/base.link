text <๗ สตฺตกนิปาโต>
  text <๑ สุนฺทรสมุทฺทตฺเถรคาถา>
    text <๔๕๙>
      text <อลงฺกตา สุวสนา มาลธารี วิภูสิตา>
      text <อลตฺตกกตาปาทา ปาทุการุยฺห เวสิกาฯ>
    text <๔๖๐>
      text <ปาทุกา โอรุหิตฺวาน ปุรโต ปญฺชลีกตา>
      text <สา มํ สณฺเหน มุทุนา มฺหิตปุพฺพํ อภาสถฯ>
    text <๔๖๑>
      text <ยุวาสิ ตฺวํ ปพฺพชิโต ติฏฺฐาหิ มม สาสเน>
      text <ภุญฺช มานุสเก กาเม อหํ วิตฺตํ ททามิ เต>
      text <สจฺจํ เต ปฏิชานามิ อคฺคิํ วา เต หรามหํฯ>
    text <๔๖๒>
      text <ยทา ชิณฺณา ภวิสฺสาม อุโภ ทณฺฑปรายนา>
      text <อุโภปิ ปพฺพชิสฺสาม อุภยตฺถ กฏคฺคโหฯ>
    text <๔๖๓>
      text <ตญฺจ ทิสฺวาน ยาจนฺติํ เวสิกํ ปญฺชลีกตํ>
      text <อลงฺกตํ สุวสนํ มจฺจุปาสํว โอฑฺฑิตํฯ>
    text <๔๖๔>
      text <ตโต เม มนสีกาโร…เป … นิพฺพิทา สมติฏฺฐถฯ>
    text <๔๖๕>
      text <ตโต จิตฺตํ วิมุจฺจิ เม…เป … กตํ พุทฺธสฺส สาสนนฺติฯ>
    stand <… สุนฺทรสมุทฺโท เถโร…ฯ>
  text <๒ ลกุณฺฑกภทฺทิยตฺเถรคาถา>
    text <๔๖๖>
      text <ปเร อมฺพาฏการาเม วนสณฺฑมฺหิ ภทฺทิโย>
      text <สมูลํ ตณฺหมพฺพุยฺห ตตฺถ ภทฺโทว ฌายติ ฯ>
    text <๔๖๗>
      text <รมนฺเตเก มุทิงฺเคหิ วีณาหิ ปณเวหิ จ>
      text <อหญฺจ รุกฺขมูลสฺมิํ รโต พุทฺธสฺส สาสเนฯ>
    text <๔๖๘>
      text <พุทฺโธ เจ เม วรํ ทชฺชา โส จ ลพฺเภถ เม วโร>
      text <คณฺเหหํ สพฺพโลกสฺส นิจฺจํ กายคตํ สติํฯ>
    text <๔๖๙>
      text <เย มํ รูเปน ปามิํสุ เย จ โฆเสน อนฺวคู>
      text <ฉนฺทราควสูเปตา น มํ ชานนฺติ เต ชนาฯ>
    text <๔๗๐>
      text <อชฺฌตฺตญฺจ น ชานาติ พหิทฺธา จ น ปสฺสติ>
      text <สมนฺตาวรโณ พาโล ส เว โฆเสน วุยฺหติฯ>
    text <๔๗๑>
      text <อชฺฌตฺตญฺจ น ชานาติ พหิทฺธา จ วิปสฺสติ>
      text <พหิทฺธา ผลทสฺสาวี โสปิ โฆเสน วุยฺหติฯ>
    text <๔๗๒>
      text <อชฺฌตฺตญฺจ ปชานาติ พหิทฺธา จ วิปสฺสติ>
      text <อนาวรณทสฺสาวี น โส โฆเสน วุยฺหตีติฯ>
    stand <… ลกุณฺฑกภทฺทิโย เถโร…ฯ>
  text <๓ ภทฺทตฺเถรคาถา>
    text <๔๗๓>
      text <เอกปุตฺโต อหํ อาสิํ ปิโย มาตุ ปิโย ปิตุ>
      text <พหูหิ วตจริยาหิ ลทฺโธ อายาจนาหิ จฯ>
    text <๔๗๔>
      text <เต จ มํ อนุกมฺปาย อตฺถกามา หิเตสิโน>
      text <อุโภ ปิตา จ มาตา จ พุทฺธสฺส อุปนามยุํฯ>
    text <๔๗๕>
      text <กิจฺฉา ลทฺโธ อยํ ปุตฺโต สุขุมาโล สุเขธิโต>
      text <อิมํ ททาม เต นาถ ชินสฺส ปริจารกํฯ>
    text <๔๗๖>
      text <สตฺถา จ มํ ปฏิคฺคยฺห อานนฺทํ เอตทพฺรวิ>
      text <ปพฺพาเชหิ อิมํ ขิปฺปํ เหสฺสตฺยาชานิโย อยํฯ>
    text <๔๗๗>
      text <ปพฺพาเชตฺวาน มํ สตฺถา วิหารํ ปาวิสี ชิโน>
      text <อโนคฺคตสฺมิํ สูริยสฺมิํ ตโต จิตฺตํ วิมุจฺจิ เมฯ>
    text <๔๗๘>
      text <ตโต สตฺถา นิรากตฺวา ปฏิสลฺลานวุฏฺฐิโต>
      text <เอหิ ภทฺทาติ มํ อาห สา เม อาสูปสมฺปทาฯ>
    text <๔๗๙>
      text <ชาติยา สตฺตวสฺเสน ลทฺธา เม อุปสมฺปทา>
      text <ติสฺโส วิชฺชา อนุปฺปตฺตา อโห ธมฺมสุธมฺมตาติฯ>
    stand <… ภทฺโท เถโร…ฯ>
  text <๔ โสปากตฺเถรคาถา>
    text <๔๘๐>
      text <ทิสฺวา ปาสาทฉายายํ จงฺกมนฺตํ นรุตฺตมํ>
      text <ตตฺถ นํ อุปสงฺกมฺม วนฺทิสฺสํ ปุริสุตฺตมํฯ>
    text <๔๘๑>
      text <เอกํสํ จีวรํ กตฺวา สํหริตฺวาน ปาณโย>
      text <อนุจงฺกมิสฺสํ วิรชํ สพฺพสตฺตานมุตฺตมํฯ>
    text <๔๘๒>
      text <ตโต ปญฺเห อปุจฺฉิ มํ ปญฺหานํ โกวิโท วิทู>
      text <อจฺฉมฺภี จ อภีโต จ พฺยากาสิํ สตฺถุโน อหํฯ>
    text <๔๘๓>
      text <วิสฺสชฺชิเตสุ ปญฺเหสุ อนุโมทิ ตถาคโต>
      text <ภิกฺขุสงฺฆํ วิโลเกตฺวา อิมมตฺถํ อภาสถฯ>
    text <๔๘๔>
      text <ลาภา องฺคานํ มคธานํ เยสายํ ปริภุญฺชติ>
      text <จีวรํ ปิณฺฑปาตญฺจ ปจฺจยํ สยนาสนํ>
      text <ปจฺจุฏฺฐานญฺจ สามีจิํ เตสํ ลาภาติ จาพฺรวิฯ>
    text <๔๘๕>
      text <อชฺชตคฺเค มํ โสปาก ทสฺสนาโยปสงฺกม>
      text <เอสา เจว เต โสปาก ภวตุ อุปสมฺปทาฯ>
    text <๔๘๖>
      text <ชาติยา สตฺตวสฺโสหํ ลทฺธาน อุปสมฺปทํ>
      text <ธาเรมิ อนฺติมํ เทหํ อโห ธมฺมสุธมฺมตาติฯ>
    stand <… โสปาโก เถโร…ฯ>
  text <๕ สรภงฺคตฺเถรคาถา>
    text <๔๘๗>
      text <สเร หตฺเถหิ ภญฺชิตฺวา กตฺวาน กุฏิมจฺฉิสํ>
      text <เตน เม สรภงฺโคติ นามํ สมฺมุติยา อหุฯ>
    text <๔๘๘>
      text <น มยฺหํ กปฺปเต อชฺช สเร หตฺเถหิ ภญฺชิตุํ>
      text <สิกฺขาปทา โน ปญฺญตฺตา โคตเมน ยสสฺสินาฯ>
    text <๔๘๙>
      text <สกลํ สมตฺตํ โรคํ สรภงฺโค นาทฺทสํ ปุพฺเพ>
      text <โสยํ โรโค ทิฏฺโฐ วจนกเรนาติเทวสฺสฯ>
    text <๔๙๐>
      text <เยเนว มคฺเคน คโต วิปสฺสี เยเนว มคฺเคน สิขี จ เวสฺสภู>
      text <กกุสนฺธโกณาคมโน จ กสฺสโป เตนญฺชเสน อคมาสิ โคตโมฯ>
    text <๔๙๑>
      text <วีตตณฺหา อนาทานา สตฺต พุทฺธา ขโยคธา>
      text <เยหายํ เทสิโต ธมฺโม ธมฺมภูเตหิ ตาทิภิฯ>
    text <๔๙๒>
      text <จตฺตาริ อริยสจฺจานิ อนุกมฺปาย ปาณินํ>
      text <ทุกฺขํ สมุทโย มคฺโค นิโรโธ ทุกฺขสงฺขโยฯ>
    text <๔๙๓>
      text <ยสฺมิํ นิวตฺตเต ทุกฺขํ สํสารสฺมิํ อนนฺตกํ>
      text <เภทา อิมสฺส กายสฺส ชีวิตสฺส จ สงฺขยา>
      text <อญฺโญ ปุนพฺภโว นตฺถิ สุวิมุตฺโตมฺหิ สพฺพธีติฯ>
      text <สุนฺทรสมุทฺโท เถโร เถโร ลกุณฺฑภทฺทิโย>
      text <ภทฺโท เถโร จ โสปาโก สรภงฺโค มหาอิสิ>
      text <สตฺตเก ปญฺจกา เถรา คาถาโย ปญฺจติํสตีติฯ>
    stand <… สรภงฺโค เถโร…ฯ>
    stand <สตฺตกนิปาโต นิฏฺฐิโตฯ>
    text <ตตฺรุทฺทานํ>
