text <๑ เอกกนิปาโต>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย>
  text <นิทานคาถา>
    block
      text <สีหานํว นทนฺตานํ ทาฐีนํ คิริคพฺภเร>
      text <สุณาถ ภาวิตตฺตานํ คาถา อตฺถูปนายิกา ฯ>
      text <ยถานามา ยถาโคตฺตา ยถาธมฺมวิหาริโน>
      text <ยถาธิมุตฺตา สปฺปญฺญา วิหริํสุ อตนฺทิตาฯ>
      text <ตตฺถ ตตฺถ วิปสฺสิตฺวา ผุสิตฺวา อจฺจุตํ ปทํ>
      text <กตนฺตํ ปจฺจเวกฺขนฺตา อิมมตฺถมภาสิสุํฯ>
  text <๑ ปฐมวคฺโค>
    text <๑ สุภูติตฺเถรคาถา>
      text <๑>
        text <ฉนฺนา เม กุฏิกา สุขา นิวาตา วสฺส เทว ยถาสุขํ>
        text <จิตฺตํ เม สุสมาหิตํ วิมุตฺตํ อาตาปี วิหรามิ วสฺส เทวาติฯ>
      text <อิตฺถํ สุทํ อายสฺมา สุภูติตฺเถโร คาถํ อภาสิตฺถาติฯ>
    text <๒ มหาโกฏฺฐิกตฺเถรคาถา>
      text <๒>
        text <อุปสนฺโต อุปรโต มนฺตภาณี อนุทฺธโต>
        text <ธุนาติ ปาปเก ธมฺเม ทุมปตฺตํว มาลุโตติฯ>
      text <อิตฺถํ สุทํ อายสฺมา มหาโกฏฺฐิโก เถโร คาถํ อภาสิตฺถาติฯ>
    text <๓ กงฺขาเรวตตฺเถรคาถา>
      text <๓>
        text <ปญฺญํ อิมํ ปสฺส ตถาคตานํ อคฺคิ ยถา ปชฺชลิโต นิสีเถ>
        text <อาโลกทา จกฺขุททา ภวนฺติ เย อาคตานํ วินยนฺติ กงฺขนฺติฯ>
      text <อิตฺถํ สุทํ อายสฺมา กงฺขาเรวโต เถโร คาถํ อภาสิตฺถาติฯ>
    text <๔ ปุณฺณตฺเถรคาถา>
      text <๔>
        text <สมฺภิเรว สมาเสถ ปณฺฑิเตหตฺถทสฺสิภิ>
        text <อตฺถํ มหนฺตํ คมฺภีรํ ทุทฺทสํ นิปุณํ อณุํ>
        text <ธีรา สมธิคจฺฉนฺติ อปฺปมตฺตา วิจกฺขณาติฯ>
      text <อิตฺถํ สุทํ อายสฺมา ปุณฺโณ มนฺตาณิปุตฺโต เถโร คาถํ อภาสิตฺถาติฯ>
    text <๕ ทพฺพตฺเถรคาถา>
      text <๕>
        text <โย ทุทฺทมิโย ทเมน ทนฺโต ทพฺโพ สนฺตุสิโต วิติณฺณกงฺโข>
        text <วิชิตาวี อเปตเภรโว หิ ทพฺโพ โส ปรินิพฺพุโต ฐิตตฺโตติฯ>
      text <อิตฺถํ สุทํ อายสฺมา ทพฺโพ เถโร คาถํ อภาสิตฺถาติฯ>
    text <๖ สีตวนิยตฺเถรคาถา>
      text <๖>
        text <โย สีตวนํ อุปคา ภิกฺขุ เอโก สนฺตุสิโต สมาหิตตฺโต>
        text <วิชิตาวี อเปตโลมหํโส รกฺขํ กายคตาสติํ ธิติมาติฯ>
      text <อิตฺถํ สุทํ อายสฺมา สีตวนิโย เถโร คาถํ อภาสิตฺถาติฯ>
    text <๗ ภลฺลิยตฺเถรคาถา>
      text <๗>
        text <โยปานุที มจฺจุราชสฺส เสนํ นฬเสตุํว สุทุพฺพลํ มโหโฆ>
        text <วิชิตาวี อเปตเภรโว หิ ทนฺโต โส ปรินิพฺพุโต ฐิตตฺโตติฯ>
      text <อิตฺถํ สุทํ อายสฺมา ภลฺลิโย เถโร คาถํ อภาสิตฺถาติฯ>
    text <๘ วีรตฺเถรคาถา>
      text <๘>
        text <โย ทุทฺทมิโย ทเมน ทนฺโต วีโร สนฺตุสิโต วิติณฺณกงฺโข>
        text <วิชิตาวี อเปตโลมหํโส วีโร โส ปรินิพฺพุโต ฐิตตฺโตติฯ>
      text <อิตฺถํ สุทํ อายสฺมา วีโร เถโร คาถํ อภาสิตฺถาติฯ>
    text <๙ ปิลินฺทวจฺฉตฺเถรคาถา>
      text <๙>
        text <สฺวาคตํ น ทุราคตํ นยิทํ ทุมนฺติตํ มม>
        text <สํวิภตฺเตสุ ธมฺเมสุ ยํ เสฏฺฐํ ตทุปาคมินฺติฯ>
      text <อิตฺถํ สุทํ อายสฺมา ปิลินฺทวจฺโฉ เถโร คาถํ อภาสิตฺถาติฯ>
    text <๑๐ ปุณฺณมาสตฺเถรคาถา>
      text <๑๐>
        text <วิหริ อเปกฺขํ อิธ วา หุรํ วา โย เวทคู สมิโต ยตตฺโต>
        text <สพฺเพสุ ธมฺเมสุ อนูปลิตฺโต โลกสฺส ชญฺญา อุทยพฺพยญฺจาติฯ>
        text <สุภูติ โกฏฺฐิโก เถโร กงฺขาเรวตสมฺมโต>
        text <มนฺตาณิปุตฺโต ทพฺโพ จ สีตวนิโย จ ภลฺลิโย>
        text <วีโร ปิลินฺทวจฺโฉ จ ปุณฺณมาโส ตโมนุโทติฯ>
      text <อิตฺถํ สุทํ อายสฺมา ปุณฺณมาโส เถโร คาถํ อภาสิตฺถาติฯ>
      stand <วคฺโค ปฐโม นิฏฺฐิโตฯ>
      text <ตสฺสุทฺทานํ>
  text <๒ ทุติยวคฺโค>
    text <๑ จูฬวจฺฉตฺเถรคาถา>
      text <๑๑>
        text <ปาโมชฺชพหุโล ภิกฺขุ ธมฺเม พุทฺธปฺปเวทิเต>
        text <อธิคจฺเฉ ปทํ สนฺตํ สงฺขารูปสมํ สุขนฺติฯ>
      stand <… จูฬวจฺโฉ เถโร…ฯ>
    text <๒ มหาวจฺฉตฺเถรคาถา>
      text <๑๒>
        text <ปญฺญาพลี สีลวตูปปนฺโน สมาหิโต ฌานรโต สตีมา>
        text <ยทตฺถิยํ โภชนํ ภุญฺชมาโน กงฺเขถ กาลํ อิธ วีตราโคติฯ>
      stand <… มหาวจฺโฉ เถโร…ฯ>
    text <๓ วนวจฺฉตฺเถรคาถา>
      text <๑๓>
        text <นีลพฺภวณฺณา รุจิรา สีตวารี สุจินฺธรา>
        text <อินฺทโคปกสญฺฉนฺนา เต เสลา รมยนฺติ มนฺติฯ>
      stand <… วนวจฺโฉ เถโร…ฯ>
    text <๔ สิวกสามเณรคาถา>
      text <๑๔>
        text <อุปชฺฌาโย มํ อวจ อิโต คจฺฉาม สีวก>
        text <คาเม เม วสติ กาโย อรญฺญํ เม คโต มโน>
        text <เสมานโกปิ คจฺฉามิ นตฺถิ สงฺโค วิชานตนฺติฯ>
      stand <… สิวโก สามเณโร…ฯ>
    text <๕ กุณฺฑธานตฺเถรคาถา>
      text <๑๕>
        text <ปญฺจ ฉินฺเท ปญฺจ ชเห ปญฺจ จุตฺตริ ภาวเย>
        text <ปญฺจสงฺคาติโค ภิกฺขุ โอฆติณฺโณติ วุจฺจตีติฯ>
      stand <… กุณฺฑธาโน เถโร…ฯ>
    text <๖ เพลฏฺฐสีสตฺเถรคาถา>
      text <๑๖>
        text <ยถาปิ ภทฺโท อาชญฺโญ นงฺคลาวตฺตนี สิขี>
        text <คจฺฉติ อปฺปกสิเรน เอวํ รตฺตินฺทิวา มม>
        text <คจฺฉนฺติ อปฺปกสิเรน สุเข ลทฺเธ นิรามิเสติฯ>
      stand <… เพลฏฺฐสีโส เถโร…ฯ>
    text <๗ ทาสกตฺเถรคาถา>
      text <๑๗>
        text <มิทฺธี ยทา โหติ มหคฺฆโส จ นิทฺทายิตา สมฺปริวตฺตสายี>
        text <มหาวราโหว นิวาปปุฏฺโฐ ปุนปฺปุนํ คพฺภมุเปติ มนฺโทติฯ>
      stand <… ทาสโก เถโร…ฯ>
    text <๘ สิงฺคาลปิตุตฺเถรคาถา>
      text <๑๘>
        text <อหุ พุทฺธสฺส ทายาโท ภิกฺขุ เภสกฬาวเน>
        text <เกวลํ อฏฺฐิสญฺญาย อผรี ปถวิํ อิมํ>
        text <มญฺเญหํ กามราคํ โส ขิปฺปเมว ปหิสฺสตีติ ฯ>
      stand <… สิงฺคาลปิตา เถโร…ฯ>
    text <๙ กุลตฺเถรคาถา>
      text <๑๙>
        text <อุทกํ หิ นยนฺติ เนตฺติกา อุสุการา นมยนฺติ เตชนํ>
        text <ทารุํ นมยนฺติ ตจฺฉกา อตฺตานํ ทมยนฺติ สุพฺพตาติฯ>
      stand <… กุโล เถโร…ฯ>
    text <๑๐ อชิตตฺเถรคาถา>
      text <๒๐>
        text <มรเณ เม ภยํ นตฺถิ นิกนฺติ นตฺถิ ชีวิเต>
        text <สนฺเทหํ นิกฺขิปิสฺสามิ สมฺปชาโน ปฏิสฺสโตติ>
        text <จูฬวจฺโฉ มหาวจฺโฉ วนวจฺโฉ จ สีวโก>
        text <กุณฺฑธาโน จ เพลฏฺฐิ ทาสโก จ ตโตปริ>
        text <สิงฺคาลปิติโก เถโร กุโล จ อชิโต ทสาติฯ>
      stand <… อชิโต เถโร …ฯ>
      stand <วคฺโค ทุติโย นิฏฺฐิโตฯ>
      text <ตสฺสุทฺทานํ>
  text <๓ ตติยวคฺโค>
    text <๑ นิคฺโรธตฺเถรคาถา>
      text <๒๑>
        text <นาหํ ภยสฺส ภายามิ สตฺถา โน อมตสฺส โกวิโท>
        text <ยตฺถ ภยํ นาวติฏฺฐติ เตน มคฺเคน วชนฺติ ภิกฺขโวติฯ>
      stand <… นิคฺโรโธ เถโร…ฯ>
    text <๒ จิตฺตกตฺเถรคาถา>
      text <๒๒>
        text <นีลา สุคีวา สิขิโน โมรา การมฺภิยํ อภินทนฺติ>
        text <เต สีตวาตกีฬิตา สุตฺตํ ฌายํ นิโพเธนฺตีติฯ>
      stand <… จิตฺตโก เถโร…ฯ>
    text <๓ โคสาลตฺเถรคาถา>
      text <๒๓>
        text <อหํ โข เวฬุคุมฺพสฺมิํ ภุตฺวาน มธุปายสํ>
        text <ปทกฺขิณํ สมฺมสนฺโต ขนฺธานํ อุทยพฺพยํ>
        text <สานุํ ปฏิคมิสฺสามิ วิเวกมนุพฺรูหยนฺติฯ>
      stand <… โคสาโล เถโร…ฯ>
    text <๔ สุคนฺธตฺเถรคาถา>
      text <๒๔>
        text <อนุวสฺสิโก ปพฺพชิโต ปสฺส ธมฺมสุธมฺมตํ>
        text <ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ>
      stand <… สุคนฺโธ เถโร…ฯ>
    text <๕ นนฺทิยตฺเถรคาถา>
      text <๒๕>
        text <โอภาสชาตํ ผลคํ จิตฺตํ ยสฺส อภิณฺหโส>
        text <ตาทิสํ ภิกฺขุมาสชฺช กณฺห ทุกฺขํ นิคจฺฉสีติฯ>
      stand <… นนฺทิโย เถโร…ฯ>
    text <๖ อภยตฺเถรคาถา>
      text <๒๖>
        text <สุตฺวา สุภาสิตํ วาจํ พุทฺธสฺสาทิจฺจพนฺธุโน>
        text <ปจฺจพฺยธิํ หิ นิปุณํ วาลคฺคํ อุสุนา ยถาติฯ>
      stand <… อภโย เถโร…ฯ>
    text <๗ โลมสกงฺคิยตฺเถรคาถา>
      text <๒๗>
        text <ทพฺพํ กุสํ โปฏกิลํ อุสีรํ มุญฺชปพฺพชํ>
        text <อุรสา ปนุทิสฺสามิ วิเวกมนุพฺรูหยนฺติฯ>
      stand <… โลมสกงฺคิโย เถโร…ฯ>
    text <๘ ชมฺพุคามิกปุตฺตตฺเถรคาถา>
      text <๒๘>
        text <กจฺจิ โน วตฺถปสุโต กจฺจิ โน ภูสนารโต>
        text <กจฺจิ สีลมยํ คนฺธํ กิํ ตฺวํ วายสิ เนตรา ปชาติฯ>
      stand <… ชมฺพุคามิกปุตฺโต เถโร…ฯ>
    text <๙ หาริตตฺเถรคาถา>
      text <๒๙>
        text <สมุนฺนมยมตฺตานํ อุสุกาโรว เตชนํ>
        text <จิตฺตํ อุชุํ กริตฺวาน อวิชฺชํ ภินฺท หาริตาติฯ>
      stand <… หาริโต เถโร…ฯ>
    text <๑๐ อุตฺติยตฺเถรคาถา>
      text <๓๐>
        text <อาพาเธ เม สมุปฺปนฺเน สติ เม อุทปชฺชถ>
        text <อาพาโธ เม สมุปฺปนฺโน กาโล เม นปฺปมชฺชิตุนฺติฯ>
        text <นิคฺโรโธ จิตฺตโก เถโร โคสาลเถโร สุคนฺโธ>
        text <นนฺทิโย อภโย เถโร เถโร โลมสกงฺคิโย>
        text <ชมฺพุคามิกปุตฺโต จ หาริโต อุตฺติโย อิสีติฯ>
      stand <… อุตฺติโย เถโร…ฯ>
      stand <วคฺโค ตติโย นิฏฺฐิโตฯ>
      text <ตสฺสุทฺทานํ>
  text <๔ จตุตฺถวคฺโค>
    text <๑ คหฺวรตีริยตฺเถรคาถา>
      text <๓๑>
        text <ผุฏฺโฐ ฑํเสหิ มกเสหิ อรญฺญสฺมิํ พฺรหาวเน>
        text <นาโค สํคามสีเสว สโต ตตฺราธิวาสเยติฯ>
      stand <… คหฺวรตีริโย เถโร…ฯ>
    text <๒ สุปฺปิยตฺเถรคาถา>
      text <๓๒>
        text <อชรํ ชีรมาเนน ตปฺปมาเนน นิพฺพุติํ>
        text <นิมิยํ ปรมํ สนฺติํ โยคกฺเขมํ อนุตฺตรนฺติฯ>
      stand <… สุปฺปิโย เถโร…ฯ>
    text <๓ โสปากตฺเถรคาถา>
      text <๓๓>
        text <ยถาปิ เอกปุตฺตสฺมิํ ปิยสฺมิํ กุสลี สิยา>
        text <เอวํ สพฺเพสุ ปาเณสุ สพฺพตฺถ กุสโล สิยาติฯ>
      stand <… โสปาโก เถโร…ฯ>
    text <๔ โปสิยตฺเถรคาถา>
      text <๓๔>
        text <อนาสนฺนวรา เอตา นิจฺจเมว วิชานตา>
        text <คามา อรญฺญมาคมฺม ตโต เคหํ อุปาวิสิ>
        text <ตโต อุฏฺฐาย ปกฺกามิ อนามนฺเตตฺวา โปสิโยติฯ>
      stand <… โปสิโย เถโร…ฯ>
    text <๕ สามญฺญกานิตฺเถรคาถา>
      text <๓๕>
        text <สุขํ สุขตฺโถ ลภเต ตทาจรํ กิตฺติญฺจ ปปฺโปติ ยสสฺส วฑฺฒติ>
        text <โย อริยมฏฺฐงฺคิกมญฺชสํ อุชุํ ภาเวติ มคฺคํ อมตสฺส ปตฺติยาติฯ>
      stand <… สามญฺญกานิตฺเถโร…ฯ>
    text <๖ กุมาปุตฺตตฺเถรคาถา>
      text <๓๖>
        text <สาธุ สุตํ สาธุ จริตกํ สาธุ สทา อนิเกตวิหาโร>
        text <อตฺถปุจฺฉนํ ปทกฺขิณกมฺมํ เอตํ สามญฺญมกิญฺจนสฺสาติฯ>
      stand <… กุมาปุตฺโต เถโร…ฯ>
    text <๗ กุมาปุตฺตสหายกตฺเถรคาถา>
      text <๓๗>
        text <นานาชนปทํ ยนฺติ วิจรนฺตา อสญฺญตา>
        text <สมาธิญฺจ วิราเธนฺติ กิํสุ รฏฺฐจริยา กริสฺสติ>
        text <ตสฺมา วิเนยฺย สารมฺภํ ฌาเยยฺย อปุรกฺขโตติฯ>
      stand <… กุมาปุตฺตตฺเถรสฺส สหายโก เถโร…ฯ>
    text <๘ ควมฺปติตฺเถรคาถา>
      text <๓๘>
        text <โย อิทฺธิยา สรภุํ อฏฺฐเปสิ โส ควมฺปติ อสิโต อเนโช>
        text <ตํ สพฺพสงฺคาติคตํ มหามุนิํ เทวา นมสฺสนฺติ ภวสฺส ปารคุนฺติฯ>
      stand <… ควมฺปติตฺเถโร…ฯ>
    text <๙ ติสฺสตฺเถรคาถา>
      text <๓๙>
        text <สตฺติยา วิย โอมฏฺโฐ ฑยฺหมาโนว มตฺถเก>
        text <กามราคปฺปหานาย สโต ภิกฺขุ ปริพฺพเชติฯ>
      stand <… ติสฺโส เถโร…ฯ>
    text <๑๐ วฑฺฒมานตฺเถรคาถา>
      text <๔๐>
        text <สตฺติยา วิย โอมฏฺโฐ ฑยฺหมาโนว มตฺถเก>
        text <ภวราคปฺปหานาย สโต ภิกฺขุ ปริพฺพเชติฯ>
        text <คหฺวรตีริโย สุปฺปิโย โสปาโก เจว โปสิโย>
        text <สามญฺญกานิ กุมาปุตฺโต กุมาปุตฺตสหายโก>
        text <ควมฺปติ ติสฺสตฺเถโร วฑฺฒมาโน มหายโสติฯ>
      stand <… วฑฺฒมาโน เถโร…ฯ>
      stand <วคฺโค จตุตฺโถ นิฏฺฐิโตฯ>
      text <ตสฺสุทฺทานํ>
  text <๕ ปญฺจมวคฺโค>
    text <๑ สิริวฑฺฒตฺเถรคาถา>
      text <๔๑>
        text <วิวรมนุปตนฺติ วิชฺชุตา เวภารสฺส จ ปณฺฑวสฺส จ>
        text <นควิวรคโต จ ฌายติ ปุตฺโต อปฺปฏิมสฺส ตาทิโนติฯ>
      stand <… สิริวฑฺโฒ เถโร…ฯ>
    text <๒ ขทิรวนิยตฺเถรคาถา>
      text <๔๒>
        text <จาเล อุปจาเล สีสูปจาเล ปติสฺสตา นุ โข วิหรถ>
        text <อาคโต โว วาลํ วิย เวธีติฯ>
      stand <… ขทิรวนิโย เถโร…ฯ>
    text <๓ สุมงฺคลตฺเถรคาถา>
      text <๔๓>
        text <สุมุตฺติโก สุมุตฺติโก สาหุ สุมุตฺติโกมฺหิ ตีหิ ขุชฺชเกหิ>
        text <อสิตาสุ มยา นงฺคลาสุ มยา ขุทฺทกุทฺทาลาสุ มยาฯ>
        text <ยทิปิ อิธเมว อิธเมว อถ วาปิ อลเมว อลเมว>
        text <ฌาย สุมงฺคล ฌาย สุมงฺคล อปฺปมตฺโต วิหร สุมงฺคลาติฯ>
      stand <… สุมงฺคโล เถโร…ฯ>
    text <๔ สานุตฺเถรคาถา>
      text <๔๔>
        text <มตํ วา อมฺม โรทนฺติ โย วา ชีวํ น ทิสฺสติ>
        text <ชีวนฺตํ มํ อมฺม ปสฺสนฺตี กสฺมา มํ อมฺม โรทสีติฯ>
      stand <… สานุตฺเถโร…ฯ>
    text <๕ รมณียวิหาริตฺเถรคาถา>
      text <๔๕>
        text <ยถาปิ ภทฺโท อาชญฺโญ ขลิตฺวา ปติติฏฺฐติ>
        text <เอวํ ทสฺสนสมฺปนฺนํ สมฺมาสมฺพุทฺธสาวกนฺติฯ>
      stand <… รมณียวิหาริตฺเถโร…ฯ>
    text <๖ สมิทฺธิตฺเถรคาถา>
      text <๔๖>
        text <สทฺธายาหํ ปพฺพชิโต อคารสฺมานคาริยํ>
        text <สติ ปญฺญา จ เม วุฑฺฒา จิตฺตญฺจ สุสมาหิตํ>
        text <กามํ กรสฺสุ รูปานิ เนว มํ พฺยาธยิสฺสสีติ ฯ>
      stand <… สมิทฺธิตฺเถโร…ฯ>
    text <๗ อุชฺชยตฺเถรคาถา>
      text <๔๗>
        text <นโม เต พุทฺธ วีรตฺถุ วิปฺปมุตฺโตสิ สพฺพธิ>
        text <ตุยฺหาปทาเน วิหรํ วิหรามิ อนาสโวติฯ>
      stand <… อุชฺชโย เถโร…ฯ>
    text <๘ สญฺชยตฺเถรคาถา>
      text <๔๘>
        text <ยโต อหํ ปพฺพชิโต อคารสฺมานคาริยํ>
        text <นาภิชานามิ สงฺกปฺปํ อนริยํ โทสสํหิตนฺติฯ>
      stand <… สญฺชโย เถโร…ฯ>
    text <๙ รามเณยฺยกตฺเถรคาถา>
      text <๔๙>
        text <จิหจิหาภินทิเต สิปฺปิกาภิรุเตหิ จ>
        text <น เม ตํ ผนฺทติ จิตฺตํ เอกตฺตนิรตํ หิ เมติฯ>
      stand <… รามเณยฺยโก เถโร…ฯ>
    text <๑๐ วิมลตฺเถรคาถา>
      text <๕๐>
        text <ธรณี จ สิญฺจติ วาติ มาลุโต วิชฺชุตา จรติ นเภ>
        text <อุปสมนฺติ วิตกฺกา จิตฺตํ สุสมาหิตํ มมาติฯ>
        text <สิรีวฑฺโฒ เรวโต เถโร สุมงฺคโล สานุสวฺหโย>
        text <รมณียวิหารี จ สมิทฺธิอุชฺชยสญฺชยา>
        text <รามเณยฺโย จ โส เถโร วิมโล จ รณญฺชโหติฯ>
      stand <… วิมโล เถโร…ฯ>
      stand <วคฺโค ปญฺจโม นิฏฺฐิโตฯ>
      text <ตสฺสุทฺทานํ>
  text <๖ ฉฏฺฐวคฺโค>
    text <๑ โคธิกตฺเถรคาถา>
      text <๕๑>
        text <วสฺสติ เทโว ยถา สุคีตํ ฉนฺนา เม กุฏิกา สุขา นิวาตา>
        text <จิตฺตํ สุสมาหิตญฺจ มยฺหํ อถ เจ ปตฺถยสิ ปวสฺส เทวาติฯ>
      stand <… โคธิโก เถโร…ฯ>
    text <๒ สุพาหุตฺเถรคาถา>
      text <๕๒>
        text <วสฺสติ เทโว ยถา สุคีตํ ฉนฺนา เม กุฏิกา สุขา นิวาตา>
        text <จิตฺตํ สุสมาหิตญฺจ กาเย อถ เจ ปตฺถยสิ ปวสฺส เทวาติฯ>
      stand <… สุพาหุตฺเถโร…ฯ>
    text <๓ วลฺลิยตฺเถรคาถา>
      text <๕๓>
        text <วสฺสติ เทโว ยถา สุคีตํ ฉนฺนา เม กุฏิกา สุขา นิวาตา>
        text <ตสฺสํ วิหรามิ อปฺปมตฺโต อถ เจ ปตฺถยสิ ปวสฺส เทวาติฯ>
      stand <… วลฺลิโย เถโร…ฯ>
    text <๔ อุตฺติยตฺเถรคาถา>
      text <๕๔>
        text <วสฺสติ เทโว ยถา สุคีตํ ฉนฺนา เม กุฏิกา สุขา นิวาตา>
        text <ตสฺสํ วิหรามิ อทุติโย อถ เจ ปตฺถยสิ ปวสฺส เทวาติฯ>
      stand <… อุตฺติโย เถโร…ฯ>
    text <๕ อญฺชนวนิยตฺเถรคาถา>
      text <๕๕>
        text <อาสนฺทิํ กุฏิกํ กตฺวา โอคยฺห อญฺชนํ วนํ>
        text <ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ>
      stand <… อญฺชนวนิโย เถโร…ฯ>
    text <๖ กุฏิวิหาริตฺเถรคาถา>
      text <๕๖>
        text <โก กุฏิกายํ ภิกฺขุ กุฏิกายํ วีตราโค สุสมาหิตจิตฺโต>
        text <เอวํ ชานาหิ อาวุโส อโมฆา เต กุฏิกา กตาติฯ>
      stand <… กุฏิวิหาริตฺเถโร…ฯ>
    text <๗ ทุติยกุฏิวิหาริตฺเถรคาถา>
      text <๕๗>
        text <อยมาหุ ปุราณิยา กุฏิ อญฺญํ ปตฺถยเส นวํ กุฏิํ>
        text <อาสํ กุฏิยา วิราชย ทุกฺขา ภิกฺขุ ปุน นวา กุฏีติฯ>
      stand <… ทุติยกุฏิวิหาริตฺเถโร…ฯ>
    text <๘ รมณียกุฏิกตฺเถรคาถา>
      text <๕๘>
        text <รมณียา เม กุฏิกา สทฺธาเทยฺยา มโนรมา>
        text <น เม อตฺโถ กุมารีหิ เยสํ อตฺโถ ตหิํ คจฺฉถ นาริโยติฯ>
      stand <… รมณียกุฏิโก เถโร…ฯ>
    text <๙ โกสลวิหาริตฺเถรคาถา>
      text <๕๙>
        text <สทฺธายาหํ ปพฺพชิโต อรญฺเญ เม กุฏิกา กตา>
        text <อปฺปมตฺโต จ อาตาปี สมฺปชาโน ปติสฺสโตติ ฯ>
      stand <… โกสลวิหาริตฺเถโร…ฯ>
    text <๑๐ สีวลิตฺเถรคาถา>
      text <๖๐>
        text <เต เม อิชฺฌิํสุ สงฺกปฺปา ยทตฺโถ ปาวิสิํ กุฏิํ>
        text <วิชฺชาวิมุตฺติํ ปจฺเจสํ มานานุสยมุชฺชหนฺติฯ>
        text <โคธิโก จ สุพาหุ จ วลฺลิโย อุตฺติโย อิสิ>
        text <อญฺชนวนิโย เถโร ทุเว กุฏิวิหาริโน>
        text <รมณียกุฏิโก จ โกสลวฺหยสีวลีติฯ>
      stand <… สีวลิตฺเถโร…ฯ>
      stand <วคฺโค ฉฏฺโฐ นิฏฺฐิโตฯ>
      text <ตสฺสุทฺทานํ>
  text <๗ สตฺตมวคฺโค>
    text <๑ วปฺปตฺเถรคาถา>
      text <๖๑>
        text <ปสฺสติ ปสฺโส ปสฺสนฺตํ อปสฺสนฺตญฺจ ปสฺสติ>
        text <อปสฺสนฺโต อปสฺสนฺตํ ปสฺสนฺตญฺจ น ปสฺสตีติฯ>
      stand <… วปฺโป เถโร…ฯ>
    text <๒ วชฺชิปุตฺตตฺเถรคาถา>
      text <๖๒>
        text <เอกกา มยํ อรญฺเญ วิหราม อปวิทฺธํว วนสฺมิํ ทารุกํ>
        text <ตสฺส เม พหุกา ปิหยนฺติ เนรยิกา วิย สคฺคคามินนฺติฯ>
      stand <… วชฺชิปุตฺโต เถโร…ฯ>
    text <๓ ปกฺขตฺเถรคาถา>
      text <๖๓>
        text <จุตา ปตนฺติ ปติตา คิทฺธา จ ปุนราคตา>
        text <กตํ กิจฺจํ รตํ รมฺมํ สุเขนนฺวาคตํ สุขนฺติฯ>
      stand <… ปกฺโข เถโร…ฯ>
    text <๔ วิมลโกณฺฑญฺญตฺเถรคาถา>
      text <๖๔>
        text <ทุมวฺหยาย อุปฺปนฺโน ชาโต ปณฺฑรเกตุนา>
        text <เกตุหา เกตุนาเยว มหาเกตุํ ปธํสยีติฯ>
      stand <… วิมลโกณฺฑญฺโญ เถโร…ฯ>
    text <๕ อุกฺเขปกตวจฺฉตฺเถรคาถา>
      text <๖๕>
        text <อุกฺเขปกตวจฺฉสฺส สงฺกลิตํ พหูหิ วสฺเสหิ>
        text <ตํ ภาสติ คหฏฺฐานํ สุนิสินฺโน อุฬารปาโมชฺโชติฯ>
      stand <… อุกฺเขปกตวจฺโฉ เถโร…ฯ>
    text <๖ เมฆิยตฺเถรคาถา>
      text <๖๖>
        text <อนุสาสิ มหาวีโร สพฺพธมฺมาน ปารคู>
        text <ตสฺสาหํ ธมฺมํ สุตฺวาน วิหาสิํ สนฺติเก สโต>
        text <ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ>
      stand <… เมฆิโย เถโร…ฯ>
    text <๗ เอกธมฺมสวนียตฺเถรคาถา>
      text <๖๗>
        text <กิเลสา ฌาปิตา มยฺหํ ภวา สพฺเพ สมูหตา>
        text <วิกฺขีโณ ชาติสํสาโร นตฺถิ ทานิ ปุนพฺภโวติฯ>
      stand <… เอกธมฺมสวนีโย เถโร…ฯ>
    text <๘ เอกุทานิยตฺเถรคาถา>
      text <๖๘>
        text <อธิเจตโส อปฺปมชฺชโต มุนิโน โมนปเถสุ สิกฺขโต>
        text <โสกา น ภวนฺติ ตาทิโน อุปสนฺตสฺส สทา สตีมโตติฯ>
      stand <… เอกุทานิโย เถโร…ฯ>
    text <๙ ฉนฺนตฺเถรคาถา>
      text <๖๙>
        text <สุตฺวาน ธมฺมํ มหโต มหารสํ สพฺพญฺญุตญฺญาณวเรน เทสิตํ>
        text <มคฺคํ ปปชฺชิํ อมตสฺส ปตฺติยา โส โยคกฺเขมสฺส ปถสฺส โกวิโทติฯ>
      stand <… ฉนฺโน เถโร…ฯ>
    text <๑๐ ปุณฺณตฺเถรคาถา>
      text <๗๐>
        text <สีลเมว อิธ อคฺคํ ปญฺญวา ปน อุตฺตโม>
        text <มนุสฺเสสุ จ เทเวสุ สีลปญฺญาณโต ชยนฺติฯ>
        text <วปฺโป จ วชฺชิปุตฺโต จ ปกฺโข วิมลโกณฺฑญฺโญ>
        text <อุกฺเขปกตวจฺโฉ จ เมฆิโย เอกธมฺมิโก>
        text <เอกุทานิยฉนฺนา จ ปุณฺณตฺเถโร มหพฺพโลติฯ>
      stand <… ปุณฺโณ เถโร…ฯ>
      stand <วคฺโค สตฺตโม นิฏฺฐิโตฯ>
      text <ตสฺสุทฺทานํ>
  text <๘ อฏฺฐมวคฺโค>
    text <๑ วจฺฉปาลตฺเถรคาถา>
      text <๗๑>
        text <สุสุขุมนิปุณตฺถทสฺสินา มติกุสเลน นิวาตวุตฺตินา>
        text <สํเสวิตวุทฺธสีลินา นิพฺพานํ น หิ เตน ทุลฺลภนฺติฯ>
      stand <… วจฺฉปาโล เถโร…ฯ>
    text <๒ อาตุมตฺเถรคาถา>
      text <๗๒>
        text <ยถา กฬีโร สุสุ วฑฺฒิตคฺโค ทุนฺนิกฺขโม โหติ ปสาขชาโต>
        text <เอวํ อหํ ภริยายานิตาย อนุมญฺญํ มํ ปพฺพชิโตมฺหิ ทานีติฯ>
      stand <… อาตุโม เถโร…ฯ>
    text <๓ มาณวตฺเถรคาถา>
      text <๗๓>
        text <ชิณฺณญฺจ ทิสฺวา ทุขิตญฺจ พฺยาธิตํ มตญฺจ ทิสฺวา คตมายุสงฺขยํ>
        text <ตโต อหํ นิกฺขมิตูน ปพฺพชิํ ปหาย กามานิ มโนรมานีติฯ>
      stand <… มาณโว เถโร…ฯ>
    text <๔ สุยามนตฺเถรคาถา>
      text <๗๔>
        text <กามจฺฉนฺโท จ พฺยาปาโท ถินมิทฺธญฺจ ภิกฺขุโน>
        text <อุทฺธจฺจํ วิจิกิจฺฉา จ สพฺพโสว น วิชฺชตีติฯ>
      stand <… สุยามโน เถโร…ฯ>
    text <๕ สุสารทตฺเถรคาถา>
      text <๗๕>
        text <สาธุ สุวิหิตาน ทสฺสนํ กงฺขา ฉิชฺชติ พุทฺธิ วฑฺฒติ>
        text <พาลมฺปิ กโรนฺติ ปณฺฑิตํ ตสฺมา สาธุ สตํ สมาคโมติฯ>
      stand <… สุสารโท เถโร…ฯ>
    text <๖ ปิยญฺชหตฺเถรคาถา>
      text <๗๖>
        text <อุปฺปตนฺเตสุ นิปเต นิปตนฺเตสุ อุปฺปเต>
        text <วเส อวสมาเนสุ รมมาเนสุ โน รเมติฯ>
      stand <… ปิยญฺชโห เถโร…ฯ>
    text <๗ หตฺถาโรหปุตฺตตฺเถรคาถา>
      text <๗๗>
        text <อิทํ ปุเร จิตฺตมจาริ จาริกํ เยนิจฺฉกํ ยตฺถกามํ ยถาสุขํ>
        text <ตทชฺชหํ นิคฺคเหสฺสามิ โยนิโส หตฺถิปฺปภินฺนํ วิย องฺกุสคฺคโหติฯ>
      stand <… หตฺถาโรหปุตฺโต เถโร…ฯ>
    text <๘ เมณฺฑสิรตฺเถรคาถา>
      text <๗๘>
        text <อเนกชาติสํสารํ สนฺธาวิสฺสํ อนิพฺพิสํ>
        text <ตสฺส เม ทุกฺขชาตสฺส ทุกฺขกฺขนฺโธ อปรทฺโธติฯ>
      stand <… เมณฺฑสิโร เถโร…ฯ>
    text <๙ รกฺขิตตฺเถรคาถา>
      text <๗๙>
        text <สพฺโพ ราโค ปหีโน เม สพฺโพ โทโส สมูหโต>
        text <สพฺโพ เม วิคโต โมโห สีติภูโตสฺมิ นิพฺพุโตติฯ>
      stand <… รกฺขิโต เถโร…ฯ>
    text <๑๐ อุคฺคตฺเถรคาถา>
      text <๘๐>
        text <ยํ มยา ปกตํ กมฺมํ อปฺปํ วา ยทิ วา พหุํ>
        text <สพฺพเมตํ ปริกฺขีณํ นตฺถิ ทานิ ปุนพฺภโวติฯ>
        text <วจฺฉปาโล จ โย เถโร อาตุโม มาณโว อิสิ>
        text <สุยามโน สุสารโท เถโร โย จ ปิยญฺชโห>
        text <อาโรหปุตฺโต เมณฺฑสิโร รกฺขิโต อุคฺคสวฺหโยติฯ>
      stand <… อุคฺโค เถโร…ฯ>
      stand <วคฺโค อฏฺฐโม นิฏฺฐิโตฯ>
      text <ตสฺสุทฺทานํ>
  text <๙ นวมวคฺโค>
    text <๑ สมิติคุตฺตตฺเถรคาถา>
      text <๘๑>
        text <ยํ มยา ปกตํ ปาปํ ปุพฺเพ อญฺญาสุ ชาติสุ>
        text <อิเธว ตํ เวทนียํ วตฺถุ อญฺญํ น วิชฺชตีติฯ>
      stand <… สมิติคุตฺโต เถโร…ฯ>
    text <๒ กสฺสปตฺเถรคาถา>
      text <๘๒>
        text <เยน เยน สุภิกฺขานิ สิวานิ อภยานิ จ>
        text <เตน ปุตฺตก คจฺฉสฺสุ มา โสกาปหโต ภวาติฯ>
      stand <… กสฺสโป เถโร…ฯ>
    text <๓ สีหตฺเถรคาถา>
      text <๘๓>
        text <สีหปฺปมตฺโต วิหร รตฺตินฺทิวมตนฺทิโต>
        text <ภาเวหิ กุสลํ ธมฺมํ ชห สีฆํ สมุสฺสยนฺติฯ>
      stand <… สีโห เถโร…ฯ>
    text <๔ นีตตฺเถรคาถา>
      text <๘๔>
        text <สพฺพรตฺติํ สุปิตฺวาน ทิวา สงฺคณิเก รโต>
        text <กุทาสฺสุ นาม ทุมฺเมโธ ทุกฺขสฺสนฺตํ กริสฺสตีติฯ>
      stand <… นีโต เถโร…ฯ>
    text <๕ สุนาคตฺเถรคาถา>
      text <๘๕>
        text <จิตฺตนิมิตฺตสฺส โกวิโท ปวิเวกรสํ วิชานิย>
        text <ฌายํ นิปโก ปติสฺสโต อธิคจฺเฉยฺย สุขํ นิรามิสนฺติฯ>
      stand <… สุนาโค เถโร…ฯ>
    text <๖ นาคิตตฺเถรคาถา>
      text <๘๖>
        text <อิโต พหิทฺธา ปุถุ อญฺญวาทินํ มคฺโค น นิพฺพานคโม ยถา อยํ>
        text <อิติสฺสุ สงฺฆํ ภควานุสาสติ สตฺถา สยํ ปาณิตเลว ทสฺสยนฺติฯ>
      stand <… นาคิโต เถโร…ฯ>
    text <๗ ปวิฏฺฐตฺเถรคาถา>
      text <๘๗>
        text <ขนฺธา ทิฏฺฐา ยถาภูตํ ภวา สพฺเพ ปทาลิตา>
        text <วิกฺขีโณ ชาติสํสาโร นตฺถิ ทานิ ปุนพฺภโวติฯ>
      stand <… ปวิฏฺโฐ เถโร…ฯ>
    text <๘ อชฺชุนตฺเถรคาถา>
      text <๘๘>
        text <อสกฺขิํ วต อตฺตานํ อุทฺธาตุํ อุทกา ถลํ>
        text <วุยฺหมาโน มโหเฆว สจฺจานิ ปฏิวิชฺฌหนฺติฯ>
      stand <… อชฺชุโน เถโร…ฯ>
    text <๙ ปฐม-เทวสภตฺเถรคาถา>
      text <๘๙>
        text <อุตฺติณฺณา ปงฺกปลิปา ปาตาลา ปริวชฺชิตา>
        text <มุตฺโต โอฆา จ คนฺถา จ สพฺเพ มานา วิสํหตาติฯ>
      stand <… เทวสโภ เถโร…ฯ>
    text <๑๐ สามิทตฺตตฺเถรคาถา>
      text <๙๐>
        text <ปญฺจกฺขนฺธา ปริญฺญาตา ติฏฺฐนฺติ ฉินฺนมูลกา>
        text <วิกฺขีโณ ชาติสํสาโร นตฺถิ ทานิ ปุนพฺภโวติฯ>
        text <เถโร สมิติคุตฺโต จ กสฺสโป สีหสวฺหโย>
        text <นีโต สุนาโค นาคิโต ปวิฏฺโฐ อชฺชุโน อิสิ>
        text <เทวสโภ จ โย เถโร สามิทตฺโต มหพฺพโลติฯ>
      stand <… สามิทตฺโต เถโร…ฯ>
      stand <วคฺโค นวโม นิฏฺฐิโตฯ>
      text <ตสฺสุทฺทานํ>
  text <๑๐ ทสมวคฺโค>
    text <๑ ปริปุณฺณกตฺเถรคาถา>
      text <๙๑>
        text <น ตถา มตํ สตรสํ สุธนฺนํ ยํ มยชฺช ปริภุตฺตํ>
        text <อปริมิตทสฺสินา โคตเมน พุทฺเธน เทสิโต ธมฺโมติฯ>
      stand <… ปริปุณฺณโก เถโร…ฯ>
    text <๒ วิชยตฺเถรคาถา>
      text <๙๒>
        text <ยสฺสาสวา ปริกฺขีณา อาหาเร จ อนิสฺสิโต>
        text <สุญฺญตา อนิมิตฺโต จ วิโมกฺโข ยสฺส โคจโร>
        text <อากาเสว สกุนฺตานํ ปทํ ตสฺส ทุรนฺนยนฺติฯ>
      stand <… วิชโย เถโร…ฯ>
    text <๓ เอรกตฺเถรคาถา>
      text <๙๓>
        text <ทุกฺขา กามา เอรก น สุขา กามา เอรก>
        text <โย กาเม กามยติ ทุกฺขํ โส กามยติ เอรก>
        text <โย กาเม น กามยติ ทุกฺขํ โส น กามยติ เอรกาติฯ>
      stand <… เอรโก เถโร…ฯ>
    text <๔ เมตฺตชิตฺเถรคาถา>
      text <๙๔>
        text <นโม หิ ตสฺส ภควโต สกฺยปุตฺตสฺส สิรีมโต>
        text <เตนายํ อคฺคปฺปตฺเตน อคฺคธมฺโม สุเทสิโตติฯ>
      stand <… เมตฺตชิ เถโร…ฯ>
    text <๕ จกฺขุปาลตฺเถรคาถา>
      text <๙๕>
        text <อนฺโธหํ หตเนตฺโตสฺมิ กนฺตารทฺธานปกฺขนฺโท>
        text <สยมาโนปิ คจฺฉิสฺสํ น สหาเยน ปาเปนาติฯ>
      stand <… จกฺขุปาโล เถโร…ฯ>
    text <๖ ขณฺฑสุมนตฺเถรคาถา>
      text <๙๖>
        text <เอกปุปฺผํ จชิตฺวาน อสีติ วสฺสโกฏิโย>
        text <สคฺเคสุ ปริจาเรตฺวา เสสเกนมฺหิ นิพฺพุโตติฯ>
      stand <… ขณฺฑสุมโน เถโร…ฯ>
    text <๗ ติสฺสตฺเถรคาถา>
      text <๙๗>
        text <หิตฺวา สตปลํ กํสํ โสวณฺณํ สตราชิกํ>
        text <อคฺคหิํ มตฺติกาปตฺตํ อิทํ ทุติยาภิเสจนนฺติฯ>
      stand <… ติสฺโส เถโร…ฯ>
    text <๘ อภยตฺเถรคาถา>
      text <๙๘>
        text <รูปํ ทิสฺวา สติ มุฏฺฐา ปิยํ นิมิตฺตํ มนสิกโรโต>
        text <สารตฺตจิตฺโต เวเทติ ตญฺจ อชฺโฌส ติฏฺฐติ>
        text <ตสฺส วฑฺฒนฺติ อาสวา ภวมูโลปคามิโนติ ฯ>
      stand <… อภโย เถโร…ฯ>
    text <๙ อุตฺติยตฺเถรคาถา>
      text <๙๙>
        text <สทฺทํ สุตฺวา สติ มุฏฺฐา ปิยํ นิมิตฺตํ มนสิกโรโต>
        text <สารตฺตจิตฺโต เวเทติ ตญฺจ อชฺโฌส ติฏฺฐติ>
        text <ตสฺส วฑฺฒนฺติ อาสวา สํสารํ อุปคามิโนติฯ>
      stand <… อุตฺติโย เถโร…ฯ>
    text <๑๐ ทุติย-เทวสภตฺเถรคาถา>
      text <๑๐๐>
        text <สมฺมปฺปธานสมฺปนฺโน สติปฏฺฐานโคจโร>
        text <วิมุตฺติกุสุมสญฺฉนฺโน ปรินิพฺพิสฺสตฺยนาสโวติฯ>
        text <ปริปุณฺณโก จ วิชโย เอรโก เมตฺตชี มุนิ>
        text <จกฺขุปาโล ขณฺฑสุมโน ติสฺโส จ อภโย ตถา>
        text <อุตฺติโย จ มหาปญฺโญ เถโร เทวสโภปิ จาติฯ>
      stand <… เทวสโภ เถโร…ฯ>
      stand <วคฺโค ทสโม นิฏฺฐิโตฯ>
      text <ตสฺสุทฺทานํ>
  text <๑๑ เอกาทสมวคฺโค>
    text <๑ เพลฏฺฐานิกตฺเถรคาถา>
      text <๑๐๑>
        text <หิตฺวา คิหิตฺตํ อนโวสิตตฺโต มุขนงฺคลี โอทริโก กุสีโต>
        text <มหาวราโหว นิวาปปุฏฺโฐ ปุนปฺปุนํ คพฺภมุเปติ มนฺโทติฯ>
      stand <… เพลฏฺฐานิโก เถโร…ฯ>
    text <๒ เสตุจฺฉตฺเถรคาถา>
      text <๑๐๒>
        text <มาเนน วญฺจิตาเส สงฺขาเรสุ สํกิลิสฺสมานาเส>
        text <ลาภาลาเภน มถิตา สมาธิํ นาธิคจฺฉนฺตีติฯ>
      stand <… เสตุจฺโฉ เถโร…ฯ>
    text <๓ พนฺธุรตฺเถรคาถา>
      text <๑๐๓>
        text <นาหํ เอเตน อตฺถิโก สุขิโต ธมฺมรเสน ตปฺปิโต>
        text <ปิตฺวา รสคฺคมุตฺตมํ น จ กาหามิ วิเสน สนฺถวนฺติฯ>
      stand <… พนฺธุโร เถโร…ฯ>
    text <๔ ขิตกตฺเถรคาถา>
      text <๑๐๔>
        text <ลหุโก วต เม กาโย ผุฏฺโฐ จ ปีติสุเขน วิปุเลน>
        text <ตูลมิว เอริตํ มาลุเตน ปิลวตีว เม กาโยติฯ>
      stand <… ขิตโก เถโร…ฯ>
    text <๕ มลิตวมฺภตฺเถรคาถา>
      text <๑๐๕>
        text <อุกฺกณฺฐิโตปิ น วเส รมมาโนปิ ปกฺกเม>
        text <น ตฺเววานตฺถสํหิตํ วเส วาสํ วิจกฺขโณติฯ>
      stand <… มลิตวมฺโภ เถโร…ฯ>
    text <๖ สุเหมนฺตตฺเถรคาถา>
      text <๑๐๖>
        text <สตลิงฺคสฺส อตฺถสฺส สตลกฺขณธาริโน>
        text <เอกงฺคทสฺสี ทุมฺเมโธ สตทสฺสี จ ปณฺฑิโตติฯ>
      stand <… สุเหมนฺโต เถโร…ฯ>
    text <๗ ธมฺมสวตฺเถรคาถา>
      text <๑๐๗>
        text <ปพฺพชิํ ตุลยิตฺวาน อคารสฺมานคาริยํ>
        text <ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ>
      stand <… ธมฺมสโว เถโร…ฯ>
    text <๘ ธมฺมสวปิตุตฺเถรคาถา>
      text <๑๐๘>
        text <ส วีสวสฺสสติโก ปพฺพชิํ อนคาริยํ>
        text <ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ>
      stand <… ธมฺมสวปิตุ เถโร…ฯ>
    text <๙ สงฺฆรกฺขิตตฺเถรคาถา>
      text <๑๐๙>
        text <น นูนายํ ปรมหิตานุกมฺปิโน รโหคโต อนุวิคเณติ สาสนํ>
        text <ตถาหยํ วิหรติ ปากตินฺทฺริโย มิคี ยถา ตรุณชาติกา วเนติฯ>
      stand <… สงฺฆรกฺขิโต เถโร…ฯ>
    text <๑๐ อุสภตฺเถรคาถา>
      text <๑๑๐>
        text <นคา นคคฺเคสุ สุสํวิรูฬฺหา อุทคฺคเมเฆน นเวน สิตฺตา>
        text <วิเวกกามสฺส อรญฺญสญฺญิโน ชเนติ ภิยฺโย อุสภสฺส กลฺยตนฺติฯ>
        text <เพลฏฺฐานิโก เสตุจฺโฉ พนฺธุโร ขิตโก อิสิ>
        text <มลิตวมฺโภ สุเหมนฺโต ธมฺมสโว ธมฺมสวปิตา>
        text <สงฺฆรกฺขิตตฺเถโร จ อุสโภ จ มหามุนีติฯ>
      stand <… อุสโภ เถโร…ฯ>
      stand <วคฺโค เอกาทสโม นิฏฺฐิโตฯ>
      text <ตสฺสุทฺทานํ>
  text <๑๒ ทฺวาทสมวคฺโค>
    text <๑ เชนฺตตฺเถรคาถา>
      text <๑๑๑>
        text <ทุปฺปพฺพชฺชํ เว ทุรธิวาสา เคหา ธมฺโม คมฺภีโร ทุรธิคมา โภคา>
        text <กิจฺฉา วุตฺติ โน อิตรีตเรเนว ยุตฺตํ จินฺเตตุํ สตตมนิจฺจตนฺติฯ>
      stand <… เชนฺโต เถโร…ฯ>
    text <๒ วจฺฉโคตฺตตฺเถรคาถา>
      text <๑๑๒>
        text <เตวิชฺโชหํ มหาฌายี เจโตสมถโกวิโท>
        text <สทตฺโถ เม อนุปฺปตฺโต กตํ พุทฺธสฺส สาสนนฺติฯ>
      stand <… วจฺฉโคตฺโต เถโร…ฯ>
    text <๓ วนวจฺฉตฺเถรคาถา>
      text <๑๑๓>
        text <อจฺโฉทิกา ปุถุสิลา โคนงฺคุลมิคายุตา>
        text <อมฺพุเสวาลสญฺฉนฺนา เต เสลา รมยนฺติ มนฺติฯ>
      stand <… วนวจฺโฉ เถโร…ฯ>
    text <๔ อธิมุตฺตตฺเถรคาถา>
      text <๑๑๔>
        text <กายทุฏฺฐุลฺลครุโน หิยฺยมานมฺหิ ชีวิเต>
        text <สรีรสุขคิทฺธสฺส กุโต สมณสาธุตาติฯ>
      stand <… อธิมุตฺโต เถโร…ฯ>
    text <๕ มหานามตฺเถรคาถา>
      text <๑๑๕>
        text <เอสาวหิยฺยเส ปพฺพเตน พหุกุฏชสลฺลกิเกน>
        text <เนสาทเกน คิรินา ยสสฺสินา ปริจฺฉเทนาติฯ>
      stand <… มหานาโม เถโร…ฯ>
    text <๖ ปาราปริยตฺเถรคาถา>
      text <๑๑๖>
        text <ฉผสฺสายตเน หิตฺวา คุตฺตทฺวาโร สุสํวุโต>
        text <อฆมูลํ วมิตฺวาน ปตฺโต เม อาสวกฺขโยติฯ>
      stand <… ปาราปริโย เถโร …ฯ>
    text <๗ ยสตฺเถรคาถา>
      text <๑๑๗>
        text <สุวิลิตฺโต สุวสโน สพฺพาภรณภูสิโต>
        text <ติสฺโส วิชฺชา อชฺฌคมิํ กตํ พุทฺธสฺส สาสนนฺติฯ>
      stand <… ยโส เถโร…ฯ>
    text <๘ กิมิลตฺเถรคาถา>
      text <๑๑๘>
        text <อภิสตฺโตว นิปตติ วโย รูปํ อญฺญมิว ตเถว สนฺตํ>
        text <ตสฺเสว สโต อวิปฺปวสโต อญฺญสฺเสว สรามิ อตฺตานนฺติฯ>
      stand <… กิมิโล เถโร…ฯ>
    text <๙ วชฺชิปุตฺตตฺเถรคาถา>
      text <๑๑๙>
        text <รุกฺขมูลคหนํ ปสกฺกิย นิพฺพานํ หทยสฺมิํ โอปิย>
        text <ฌาย โคตม มา จ ปมาโท กิํ เต พิฬิพิฬิกา กริสฺสตีติฯ>
      stand <… วชฺชิปุตฺโต เถโร…ฯ>
    text <๑๐ อิสิทตฺตตฺเถรคาถา>
      text <๑๒๐>
        text <ปญฺจกฺขนฺธา ปริญฺญาตา ติฏฺฐนฺติ ฉินฺนมูลกา>
        text <ทุกฺขกฺขโย อนุปฺปตฺโต ปตฺโต เม อาสวกฺขโยติฯ>
        text <เชนฺโต จ วจฺฉโคตฺโต จ วจฺโฉ จ วนสวฺหโย>
        text <อธิมุตฺโต มหานาโม ปาราปริโย ยโสปิ จ>
        text <กิมิโล วชฺชิปุตฺโต จ อิสิทตฺโต มหายโสติฯ>
        text <วีสุตฺตรสตํ เถรา กตกิจฺจา อนาสวา>
        text <เอกเกว นิปาตมฺหิ สุสงฺคีตา มเหสิภีติฯ>
      stand <… อิสิทตฺโต เถโร…ฯ>
      stand <วคฺโค ทฺวาทสโม นิฏฺฐิโตฯ>
      text <ตสฺสุทฺทานํ>
      stand <เอกกนิปาโต นิฏฺฐิโตฯ>
      text <ตตฺรุทฺทานํ>
