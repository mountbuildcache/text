text <๑๔ จุทฺทสกนิปาโต>
  text <๑ ขทิรวนิยเรวตตฺเถรคาถา>
    text <๖๔๕>
      text <ยทา อหํ ปพฺพชิโต อคารสฺมานคาริยํ>
      text <นาภิชานามิ สงฺกปฺปํ อนริยํ โทสสํหิตํฯ>
    text <๖๔๖>
      text <อิเม หญฺญนฺตุ วชฺฌนฺตุ ทุกฺขํ ปปฺโปนฺตุ ปาณิโน>
      text <สงฺกปฺปํ นาภิชานามิ อิมสฺมิํ ทีฆมนฺตเรฯ>
    text <๖๔๗>
      text <เมตฺตญฺจ อภิชานามิ อปฺปมาณํ สุภาวิตํ>
      text <อนุปุพฺพํ ปริจิตํ ยถา พุทฺเธน เทสิตํฯ>
    text <๖๔๘>
      text <สพฺพมิตฺโต สพฺพสโข สพฺพภูตานุกมฺปโก>
      text <เมตฺตจิตฺตญฺจ ภาเวมิ อพฺยาปชฺชรโต สทาฯ>
    text <๖๔๙>
      text <อสํหีรํ อสํกุปฺปํ จิตฺตํ อาโมทยามหํ>
      text <พฺรหฺมวิหารํ ภาเวมิ อกาปุริสเสวิตํฯ>
    text <๖๕๐>
      text <อวิตกฺกํ สมาปนฺโน สมฺมาสมฺพุทฺธสาวโก>
      text <อริเยน ตุณฺหีภาเวน อุเปโต โหติ ตาวเทฯ>
    text <๖๕๑>
      text <ยถาปิ ปพฺพโต เสโล อจโล สุปฺปติฏฺฐิโต>
      text <เอวํ โมหกฺขยา ภิกฺขุ ปพฺพโตว น เวธติฯ>
    text <๖๕๒>
      text <อนงฺคณสฺส โปสสฺส นิจฺจํ สุจิคเวสิโน>
      text <วาลคฺคมตฺตํ ปาปสฺส อพฺภมตฺตํว ขายติฯ>
    text <๖๕๓>
      text <นครํ ยถา ปจฺจนฺตํ คุตฺตํ สนฺตรพาหิรํ>
      text <เอวํ โคเปถ อตฺตานํ ขโณ โว มา อุปจฺจคาฯ>
    text <๖๕๔>
      text <นาภินนฺทามิ มรณํ นาภินนฺทามิ ชีวิตํ>
      text <กาลญฺจ ปฏิกงฺขามิ นิพฺพิสํ ภตโก ยถาฯ>
    text <๖๕๕>
      text <นาภินนฺทามิ มรณํ…เป … สมฺปชาโน ปติสฺสโตฯ>
    text <๖๕๖>
      text <ปริจิณฺโณ มยา สตฺถา กตํ พุทฺธสฺส สาสนํ>
      text <โอหิโต ครุโก ภาโร ภวเนตฺติ สมูหตาฯ>
    text <๖๕๗>
      text <ยสฺส จตฺถาย ปพฺพชิโต อคารสฺมานคาริยํ>
      text <โส เม อตฺโถ อนุปฺปตฺโต สพฺพสํโยชนกฺขโยฯ>
    text <๖๕๘>
      text <สมฺปาเทถปฺปมาเทน เอสา เม อนุสาสนี>
      text <หนฺทาหํ ปรินิพฺพิสฺสํ วิปฺปมุตฺโตมฺหิ สพฺพธีติฯ>
    stand <… ขทิรวนิยเรวโต เถโร…ฯ>
  text <๒ โคทตฺตตฺเถรคาถา>
    text <๖๕๙>
      text <ยถาปิ ภทฺโท อาชญฺโญ ธุเร ยุตฺโต ธุรสฺสโห>
      text <มถิโต อติภาเรน สํยุคํ นาติวตฺตติฯ>
    text <๖๖๐>
      text <เอวํ ปญฺญาย เย ติตฺตา สมุทฺโท วารินา ยถา>
      text <น ปเร อติมญฺญนฺติ อริยธมฺโมว ปาณินํฯ>
    text <๖๖๑>
      text <กาเล กาลวสํ ปตฺตา ภวาภววสํ คตา>
      text <นรา ทุกฺขํ นิคจฺฉนฺติ เตธ โสจนฺติ มาณวา ฯ>
    text <๖๖๒>
      text <อุนฺนตา สุขธมฺเมน ทุกฺขธมฺเมน โจนตา>
      text <ทฺวเยน พาลา หญฺญนฺติ ยถาภูตํ อทสฺสิโนฯ>
    text <๖๖๓>
      text <เย จ ทุกฺเข สุขสฺมิญฺจ มชฺเฌ สิพฺพินิมจฺจคู>
      text <ฐิตา เต อินฺทขีโลว น เต อุนฺนตโอนตาฯ>
    text <๖๖๔>
      text <น เหว ลาเภ นาลาเภ น ยเส น จ กิตฺติยา>
      text <น นินฺทายํ ปสํสาย น เต ทุกฺเข สุขมฺหิฯ>
    text <๖๖๕>
      text <สพฺพตฺถ เต น ลิมฺปนฺติ อุทพินฺทุว โปกฺขเร>
      text <สพฺพตฺถ สุขิตา ธีรา สพฺพตฺถ อปราชิตาฯ>
    text <๖๖๖>
      text <ธมฺเมน จ อลาโภ โย โย จ ลาโภ อธมฺมิโก>
      text <อลาโภ ธมฺมิโก เสยฺโย ยํ เจ ลาโภ อธมฺมิโกฯ>
    text <๖๖๗>
      text <ยโส จ อปฺปพุทฺธีนํ วิญฺญูนํ อยโส จ โย>
      text <อยโสว เสยฺโย วิญฺญูนํ น ยโส อปฺปพุทฺธินํฯ>
    text <๖๖๘>
      text <ทุมฺเมเธหิ ปสํสา จ วิญฺญูหิ ครหา จ ยา>
      text <ครหาว เสยฺโย วิญฺญูหิ ยํ เจ พาลปฺปสํสนาฯ>
    text <๖๖๙>
      text <สุขญฺจ กามมยิกํ ทุกฺขญฺจ ปวิเวกิยํ>
      text <ปวิเวกทุกฺขํ เสยฺโย ยํ เจ กามมยํ สุขํฯ>
    text <๖๗๐>
      text <ชีวิตญฺจ อธมฺเมน ธมฺเมน มรณญฺจ ยํ>
      text <มรณํ ธมฺมิกํ เสยฺโย ยํ เจ ชีเว อธมฺมิกํฯ>
    text <๖๗๑>
      text <กามโกปปฺปหีนา เย สนฺตจิตฺตา ภวาภเว>
      text <จรนฺติ โลเก อสิตา นตฺถิ เตสํ ปิยาปิยํฯ>
    text <๖๗๒>
      text <ภาวยิตฺวาน โพชฺฌงฺเค อินฺทฺริยานิ พลานิ จ>
      text <ปปฺปุยฺย ปรมํ สนฺติํ ปรินิพฺพนฺตินาสวาติฯ>
      text <เรวโต เจว โคทตฺโต เถรา ทฺเว เต มหิทฺธิกา>
      text <จุทฺทสมฺหิ นิปาตมฺหิ คาถาโย อฏฺฐวีสตีติฯ>
    stand <… โคทตฺโต เถโร…ฯ>
    stand <จุทฺทสกนิปาโต นิฏฺฐิโตฯ>
    text <ตตฺรุทฺทานํ>
