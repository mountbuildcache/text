text <๑๐ ทสกนิปาโต>
  text <๑ กาฬุทายิตฺเถรคาถา>
    text <๕๒๗>
      text <องฺคาริโน ทานิ ทุมา ภทนฺเต ผเลสิโน ฉทนํ วิปฺปหาย>
      text <เต อจฺจิมนฺโตว ปภาสยนฺติ สมโย มหาวีร ภาคี รสานํฯ>
    text <๕๒๘>
      text <ทุมานิ ผุลฺลานิ มโนรมานิ สมนฺตโต สพฺพทิสา ปวนฺติ>
      text <ปตฺตํ ปหาย ผลมาสสานา กาโล อิโต ปกฺกมนาย วีรฯ>
    text <๕๒๙>
      text <เนวาติสีตํ น ปนาติอุณฺหํ สุขา อุตุ อทฺธนิยา ภทนฺเต>
      text <ปสฺสนฺตุ ตํ สากิยา โกฬิยา จ ปจฺฉามุขํ โรหินิยํ ตรนฺตํฯ>
    text <๕๓๐>
      text <อาสาย กสเต เขตฺตํ พีชํ อาสาย วปฺปติ>
      text <อาสาย วาณิชา ยนฺติ สมุทฺทํ ธนหารกา>
      text <ยาย อาสาย ติฏฺฐามิ สา เม อาสา สมิชฺฌตุฯ>
    text <๕๓๑>
      text <ปุนปฺปุนํ เจว วปนฺติ พีชํ ปุนปฺปุนํ วสฺสติ เทวราชา>
      text <ปุนปฺปุนํ เขตฺตํ กสนฺติ กสฺสกา ปุนปฺปุนํ ธญฺญมุเปติ รฏฺฐํฯ>
    text <๕๓๒>
      text <ปุนปฺปุนํ ยาจนกา จรนฺติ ปุนปฺปุนํ ทานปตี ททนฺติ>
      text <ปุนปฺปุนํ ทานปตี ททิตฺวา ปุนปฺปุนํ สคฺคมุเปนฺติ ฐานํฯ>
    text <๕๓๓>
      text <วีโร หเว สตฺตยุคํ ปุเนติ ยสฺมิํ กุเล ชายติ ภูริปญฺโญ>
      text <มญฺญามหํ สกฺกติ เทวเทโว ตยา หิ ชาโต มุนิ สจฺจนาโมฯ>
    text <๕๓๔>
      text <สุทฺโธทโน นาม ปิตา มเหสิโน พุทฺธสฺส มาตา ปน มายนามา>
      text <ยา โพธิสตฺตํ ปริหริย กุจฺฉินา กายสฺส เภทา ติทิวมฺหิ โมทติฯ>
    text <๕๓๕>
      text <สา โคตมี กาลกตา อิโต จุตา ทิพฺเพหิ กาเมหิ สมงฺคิภูตา>
      text <สา โมทติ กามคุเณหิ ปญฺจหิ ปริวาริตา เทวคเณหิ เตหิฯ>
    text <๕๓๖>
      text <พุทฺธสฺส ปุตฺโตมฺหิ อสยฺหสาหิโน องฺคีรสสฺสปฺปฏิมสฺส ตาทิโน>
      text <ปิตุปิตา มยฺหํ ตุวํสิ สกฺก ธมฺเมน เม โคตม อยฺยโกสีติฯ>
    stand <… กาฬุทายี เถโร…ฯ>
  text <๒ เอกวิหาริยตฺเถรคาถา>
    text <๕๓๗>
      text <ปุรโต ปจฺฉโต วาปิ อปโร เจ น วิชฺชติ>
      text <อตีว ผาสุ ภวติ เอกสฺส วสโต วเนฯ>
    text <๕๓๘>
      text <หนฺท เอโก คมิสฺสามิ อรญฺญํ พุทฺธวณฺณิตํ>
      text <ผาสุ เอกวิหาริสฺส ปหิตตฺตสฺส ภิกฺขุโนฯ>
    text <๕๓๙>
      text <โยคี-ปีติกรํ รมฺมํ มตฺตกุญฺชรเสวิตํ>
      text <เอโก อตฺตวสี ขิปฺปํ ปวิสิสฺสามิ กานนํฯ>
    text <๕๔๐>
      text <สุปุปฺผิเต สีตวเน สีตเล คิริกนฺทเร>
      text <คตฺตานิ ปริสิญฺจิตฺวา จงฺกมิสฺสามิ เอกโกฯ>
    text <๕๔๑>
      text <เอกากิโย อทุติโย รมณีเย มหาวเน>
      text <กทาหํ วิหริสฺสามิ กตกิจฺโจ อนาสโวฯ>
    text <๕๔๒>
      text <เอวํ เม กตฺตุกามสฺส อธิปฺปาโย สมิชฺฌตุ>
      text <สาธิยิสฺสามหํเยว นาญฺโญ อญฺญสฺส การโกฯ>
    text <๕๔๓>
      text <เอส พนฺธามิ สนฺนาหํ ปวิสิสฺสามิ กานนํ>
      text <น ตโต นิกฺขมิสฺสามิ อปฺปตฺโต อาสวกฺขยํฯ>
    text <๕๔๔>
      text <มาลุเต อุปวายนฺเต สีเต สุรภิคนฺธิเก>
      text <อวิชฺชํ ทาลยิสฺสามิ นิสินฺโน นคมุทฺธนิฯ>
    text <๕๔๕>
      text <วเน กุสุมสญฺฉนฺเน ปพฺภาเร นูน สีตเล>
      text <วิมุตฺติสุเขน สุขิโต รมิสฺสามิ คิริพฺพเชฯ>
    text <๕๔๖>
      text <โสหํ ปริปุณฺณสงฺกปฺโป จนฺโท ปนฺนรโส ยถา>
      text <สพฺพาสวปริกฺขีโณ นตฺถิ ทานิ ปุนพฺภโวติฯ>
    stand <… เอกวิหาริโย เถโร…ฯ>
  text <๓ มหากปฺปินตฺเถรคาถา>
    text <๕๔๗>
      text <อนาคตํ โย ปฏิกจฺจ ปสฺสติ หิตญฺจ อตฺถํ อหิตญฺจ ตํ ทฺวยํ>
      text <วิทฺเทสิโน ตสฺส หิเตสิโน วา รนฺธํ น ปสฺสนฺติ สเมกฺขมานาฯ>
    text <๕๔๘>
      text <อานาปานสตี ยสฺส ปริปุณฺณา สุภาวิตา>
      text <อนุปุพฺพํ ปริจิตา ยถา พุทฺเธน เทสิตา>
      text <โสมํ โลกํ ปภาเสติ อพฺภา มุตฺโตว จนฺทิมาฯ>
    text <๕๔๙>
      text <โอทาตํ วต เม จิตฺตํ อปฺปมาณํ สุภาวิตํ>
      text <นิพฺพิทฺธํ ปคฺคหีตญฺจ สพฺพา โอภาสเต ทิสาฯ>
    text <๕๕๐>
      text <ชีวเต วาปิ สปฺปญฺโญ อปิ วิตฺตปริกฺขโย>
      text <ปญฺญาย จ อลาเภน วิตฺตวาปิ น ชีวติฯ>
    text <๕๕๑>
      text <ปญฺญา สุตวินิจฺฉินี ปญฺญา กิตฺติสิโลกวทฺธนี>
      text <ปญฺญาสหิโต นโร อิธ อปิ ทุกฺเขสุ สุขานิ วินฺทติฯ>
    text <๕๕๒>
      text <นายํ อชฺชตโน ธมฺโม นจฺเฉโร นปิ อพฺภุโต>
      text <ยตฺถ ชาเยถ มีเยถ ตตฺถ กิํ วิย อพฺภุตํฯ>
    text <๕๕๓>
      text <อนนฺตรํ หิ ชาตสฺส ชีวิตา มรณํ ธุวํ>
      text <ชาตา ชาตา มรนฺตีธ เอวํธมฺมา หิ ปาณิโนฯ>
    text <๕๕๔>
      text <น เหตทตฺถาย มตสฺส โหติ ยํ ชีวิตตฺถํ ปรโปริสานํ>
      text <มตมฺหิ รุณฺณํ น ยโส น โลกฺยํ น วณฺณิตํ สมณพฺราหฺมเณหิฯ>
    text <๕๕๕>
      text <จกฺขุํ สรีรํ อุปหนฺติ เตน นิหียติ วณฺณพลํ มตี จ>
      text <อานนฺทิโน ตสฺส ทิสา ภวนฺติ หิเตสิโน นาสฺส สุขี ภวนฺติฯ>
    text <๕๕๖>
      text <ตสฺมา หิ อิจฺเฉยฺย กุเล วสนฺเต เมธาวิโน เจว พหุสฺสุเต จ>
      text <เยสํ หิ ปญฺญาวิภเวน กิจฺจํ ตรนฺติ นาวาย นทิํว ปุณฺณนฺติฯ>
    stand <… มหากปฺปิโน เถโร…ฯ>
  text <๔ จูฬปนฺถกตฺเถรคาถา>
    text <๕๕๗>
      text <ทนฺธา มยฺหํ คตี อาสิ ปริภูโต ปุเร อหํ>
      text <ภาตา จ มํ ปณาเมสิ คจฺฉ ทานิ ตุวํ ฆรํฯ>
    text <๕๕๘>
      text <โสหํ ปณามิโต สนฺโต สงฺฆารามสฺส โกฏฺฐเก>
      text <ทุมฺมโน ตตฺถ อฏฺฐาสิํ สาสนสฺมิํ อเปกฺขวาฯ>
    text <๕๕๙>
      text <ภควา ตตฺถ อาคจฺฉิ สีสํ มยฺหํ ปรามสิ>
      text <พาหาย มํ คเหตฺวาน สงฺฆารามํ ปเวสยิฯ>
    text <๕๖๐>
      text <อนุกมฺปาย เม สตฺถา ปาทาสิ ปาทปุญฺฉนิํ>
      text <เอตํ สุทฺธํ อธิฏฺเฐหิ เอกมนฺตํ สฺวธิฏฺฐิตํฯ>
    text <๕๖๑>
      text <ตสฺสาหํ วจนํ สุตฺวา วิหาสิํ สาสเน รโต>
      text <สมาธิํ ปฏิปาเทสิํ อุตฺตมตฺถสฺส ปตฺติยาฯ>
    text <๕๖๒>
      text <ปุพฺเพนิวาสํ ชานามิ ทิพฺพจกฺขุ วิโสธิตํ>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๕๖๓>
      text <สหสฺสกฺขตฺตุมตฺตานํ นิมฺมินิตฺวาน ปนฺถโก>
      text <นิสีทมฺพวเน รมฺเม ยาว กาลปฺปเวทนาฯ>
    text <๕๖๔>
      text <ตโต เม สตฺถา ปาเหสิ ทูตํ กาลปฺปเวทกํ>
      text <ปเวทิตมฺหิ กาลมฺหิ เวหาสาทุปสงฺกมิํ ฯ>
    text <๕๖๕>
      text <วนฺทิตฺวา สตฺถุโน ปาเท เอกมนฺตํ นิสีทหํ>
      text <นิสินฺนํ มํ วิทิตฺวาน อถ สตฺถา ปฏิคฺคหิฯ>
    text <๕๖๖>
      text <อายาโค สพฺพโลกสฺส อาหุตีนํ ปฏิคฺคโห>
      text <ปุญฺญกฺเขตฺตํ มนุสฺสานํ ปฏิคณฺหิตฺถ ทกฺขิณนฺติฯ>
    stand <… จูฬปนฺถโก เถโร…ฯ>
  text <๕ กปฺปตฺเถรคาถา>
    text <๕๖๗>
      text <นานากุลมลสมฺปุณฺโณ มหาอุกฺการสมฺภโว>
      text <จนฺทนิกํว ปริปกฺกํ มหาคณฺโฑ มหาวโณฯ>
    text <๕๖๘>
      text <ปุพฺพรุหิรสมฺปุณฺโณ คูถกูเปน คาฬฺหิโต>
      text <อาโปปคฺฆรโณ กาโย สทา สนฺทติ ปูติกํฯ>
    text <๕๖๙>
      text <สฏฺฐิกณฺฑรสมฺพนฺโธ มํสเลปนเลปิโต>
      text <จมฺมกญฺจุกสนฺนทฺโธ ปูติกาโย นิรตฺถโกฯ>
    text <๕๗๐>
      text <อฏฺฐิสงฺฆาตฆฏิโต นฺหารุสุตฺตนิพนฺธโน>
      text <เนเกสํ สํคตีภาวา กปฺเปติ อิริยาปถํฯ>
    text <๕๗๑>
      text <ธุวปฺปยาโต มรณาย มจฺจุราชสฺส สนฺติเก>
      text <อิเธว ฉฑฺฑยิตฺวาน เยนกามงฺคโม นโรฯ>
    text <๕๗๒>
      text <อวิชฺชาย นิวุโต กาโย จตุคนฺเถน คนฺถิโต>
      text <โอฆสํสีทโน กาโย อนุสยชาลโมตฺถโตฯ>
    text <๕๗๓>
      text <ปญฺจนีวรเณ ยุตฺโต วิตกฺเกน สมปฺปิโต>
      text <ตณฺหามูเลนานุคโต โมหจฺฉาทนฉาทิโตฯ>
    text <๕๗๔>
      text <เอวายํ วตฺตเต กาโย กมฺมยนฺเตน ยนฺติโต>
      text <สมฺปตฺติ จ วิปตฺยนฺตา นานาภาโว วิปชฺชติฯ>
    text <๕๗๕>
      text <เยมํ กายํ มมายนฺติ อนฺธพาลา ปุถุชฺชนา>
      text <วฑฺเฒนฺติ กฏสิํ โฆรํ อาทิยนฺติ ปุนพฺภวํฯ>
    text <๕๗๖>
      text <เยมํ กายํ วิวชฺเชนฺติ คูถลิตฺตํว ปนฺนคํ>
      text <ภวมูลํ วมิตฺวาน ปรินิพฺพิสฺสนฺตินาสวาติ ฯ>
    stand <… กปฺโป เถโร…ฯ>
  text <๖ วงฺคนฺตปุตฺตอุปเสนตฺเถรคาถา>
    text <๕๗๗>
      text <วิวิตฺตํ อปฺปนิคฺโฆสํ วาฬมิคนิเสวิตํ>
      text <เสเว เสนาสนํ ภิกฺขุ ปฏิสลฺลานการณาฯ>
    text <๕๗๘>
      text <สงฺการปุญฺชา อาหตฺวา สุสานา รถิยาหิ จ>
      text <ตโต สงฺฆาฏิกํ กตฺวา ลูขํ ธาเรยฺย จีวรํฯ>
    text <๕๗๙>
      text <นีจํ มนํ กริตฺวาน สปทานํ กุลา กุลํ>
      text <ปิณฺฑิกาย จเร ภิกฺขุ คุตฺตทฺวาโร สุสํวุโตฯ>
    text <๕๘๐>
      text <ลูเขนปิ วา สนฺตุสฺเส นาญฺญํ ปตฺเถ รสํ พหุํ>
      text <รเสสุ อนุคิทฺธสฺส ฌาเน น รมตี มโนฯ>
    text <๕๘๑>
      text <อปฺปิจฺโฉ เจว สนฺตุฏฺโฐ ปวิวิตฺโต วเส มุนิ>
      text <อสํสฏฺโฐ คหฏฺเฐหิ อนาคาเรหิ จูภยํฯ>
    text <๕๘๒>
      text <ยถา ชโฬ ว มูโค ว อตฺตานํ ทสฺสเย ตถา>
      text <นาติเวลํ สมฺภาเสยฺย สงฺฆมชฺฌมฺหิ ปณฺฑิโตฯ>
    text <๕๘๓>
      text <น โส อุปวเท กญฺจิ อุปฆาตํ วิวชฺชเย>
      text <สํวุโต ปาติโมกฺขสฺมิํ มตฺตญฺญู จสฺส โภชเนฯ>
    text <๕๘๔>
      text <สุคฺคหีตนิมิตฺตสฺส จิตฺตสฺสุปฺปาทโกวิโท>
      text <สมํ อนุยุญฺเชยฺย กาเลน จ วิปสฺสนํฯ>
    text <๕๘๕>
      text <วีริยสาตจฺจสมฺปนฺโน ยุตฺตโยโค สทา สิยา>
      text <น จ อปฺปตฺวา ทุกฺขนฺตํ วิสฺสาสํ เอยฺย ปณฺฑิโตฯ>
    text <๕๘๖>
      text <เอวํ วิหรมานสฺส สุทฺธิกามสฺส ภิกฺขุโน>
      text <ขียนฺติ อาสวา สพฺเพ นิพฺพุติญฺจาธิคจฺฉตีติฯ>
    stand <… อุปเสโน วงฺคนฺตปุตฺโต เถโร…ฯ>
  text <๗ อปร-โคตมตฺเถรคาถา>
    text <๕๘๗>
      text <วิชาเนยฺย สกํ อตฺถํ อวโลเกยฺยาถ ปาวจนํ>
      text <ยญฺเจตฺถ อสฺส ปติรูปํ สามญฺญํ อชฺฌุปคตสฺสฯ>
    text <๕๘๘>
      text <มิตฺตํ อิธ จ กลฺยาณํ สิกฺขา วิปุลํ สมาทานํ>
      text <สุสฺสูสา จ ครูนํ เอตํ สมณสฺส ปติรูปํฯ>
    text <๕๘๙>
      text <พุทฺเธสุ สคารวตา ธมฺเม อปจิติ ยถาภูตํ>
      text <สงฺเฆ จ จิตฺติกาโร เอตํ สมณสฺส ปติรูปํฯ>
    text <๕๙๐>
      text <อาจารโคจเร ยุตฺโต อาชีโว โสธิโต อคารยฺโห>
      text <จิตฺตสฺส จ สณฺฐปนํ เอตํ สมณสฺส ปติรูปํฯ>
    text <๕๙๑>
      text <จาริตฺตํ อถ วาริตฺตํ อิริยาปถิยํ ปสาทนิยํ>
      text <อธิจิตฺเต จ อาโยโค เอตํ สมณสฺส ปติรูปํฯ>
    text <๕๙๒>
      text <อารญฺญกานิ เสนาสนานิ ปนฺตานิ อปฺปสทฺทานิ>
      text <ภชิตพฺพานิ มุนินา เอตํ สมณสฺส ปติรูปํฯ>
    text <๕๙๓>
      text <สีลญฺจ พาหุสจฺจญฺจ ธมฺมานํ ปวิจโย ยถาภูตํ>
      text <สจฺจานํ อภิสมโย เอตํ สมณสฺส ปติรูปํฯ>
    text <๕๙๔>
      text <ภาเวยฺย จ อนิจฺจนฺติ อนตฺตสญฺญํ อสุภสญฺญญฺจ>
      text <โลกมฺหิ จ อนภิรติํ เอตํ สมณสฺส ปติรูปํฯ>
    text <๕๙๕>
      text <ภาเวยฺย จ โพชฺฌงฺเค อิทฺธิปาทานิ อินฺทฺริยานิ พลานิ>
      text <อฏฺฐงฺคมคฺคมริยํ เอตํ สมณสฺส ปติรูปํฯ>
    text <๕๙๖>
      text <ตณฺหํ ปชเหยฺย มุนิ สมูลเก อาสเว ปทาเลยฺย>
      text <วิหเรยฺย วิปฺปมุตฺโต เอตํ สมณสฺส ปติรูปนฺติฯ>
      text <กาฬุทายี จ โส เถโร เอกวิหารี จ กปฺปิโน>
      text <จูฬปนฺถโก กปฺโป จ อุปเสโน จ โคตโม>
      text <สตฺติเม ทสเก เถรา คาถาโย เจตฺถ สตฺตตีติฯ>
    stand <… โคตโม เถโร…ฯ>
    stand <ทสกนิปาโต นิฏฺฐิโตฯ>
    text <ตตฺรุทฺทานํ>
