text <๖ ฉกฺกนิปาโต>
  text <๑ อุรุเวฬกสฺสปตฺเถรคาถา>
    text <๓๗๕>
      text <ทิสฺวาน ปาฏิหีรานิ โคตมสฺส ยสสฺสิโน>
      text <น ตาวาหํ ปณิปติํ อิสฺสามาเนน วญฺจิโตฯ>
    text <๓๗๖>
      text <มม สงฺกปฺปมญฺญาย โจเทสิ นรสารถิ>
      text <ตโต เม อาสิ สํเวโค อพฺภุโต โลมหํสโนฯ>
    text <๓๗๗>
      text <ปุพฺเพ ชฏิลภูตสฺส ยา เม สิทฺธิ ปริตฺติกา>
      text <ตาหํ ตทา นิรากตฺวา ปพฺพชิํ ชินสาสเนฯ>
    text <๓๗๘>
      text <ปุพฺเพ ยญฺเญน สนฺตุฏฺโฐ กามธาตุปุรกฺขโต>
      text <ปจฺฉา ราคญฺจ โทสญฺจ โมหญฺจาปิ สมูหนิํฯ>
    text <๓๗๙>
      text <ปุพฺเพนิวาสํ ชานามิ ทิพฺพจกฺขุ วิโสธิตํ>
      text <อิทฺธิมา ปรจิตฺตญฺญู ทิพฺพโสตญฺจ ปาปุณิํฯ>
    text <๓๘๐>
      text <ยสฺส จตฺถาย ปพฺพชิโต อคารสฺมานคาริยํ>
      text <โส เม อตฺโถ อนุปฺปตฺโต สพฺพสํโยชนกฺขโยติฯ>
    stand <… อุรุเวฬกสฺสโป เถโร…ฯ>
  text <๒ เตกิจฺฉการิตฺเถรคาถา>
    text <๓๘๑>
      text <อติหิตา วีหิ ขลคตา สาลี>
      text <น จ ลเภ ปิณฺฑํ กถมหํ กสฺสํฯ>
    text <๓๘๒>
      text <พุทฺธมปฺปเมยฺยํ อนุสฺสร ปสนฺโน>
      text <ปีติยา ผุฏสรีโร โหหิสิ สตตมุทคฺโคฯ>
    text <๓๘๓>
      text <ธมฺมมปฺปเมยฺยํ อนุสฺสร ปสนฺโน>
      text <ปีติยา ผุฏสรีโร โหหิสิ สตตมุทคฺโคฯ>
    text <๓๘๔>
      text <สงฺฆมปฺปเมยฺยํ อนุสฺสร ปสนฺโน>
      text <ปีติยา ผุฏสรีโร โหหิสิ สตตมุทคฺโคฯ>
    text <๓๘๕>
      text <อพฺโภกาเส วิหรสิ สีตา เหมนฺติกา อิมา รตฺโย>
      text <มา สีเตน ปเรโต วิหญฺญิตฺโถ ปวิส ตฺวํ วิหารํ ผุสิตคฺคฬํฯ>
    text <๓๘๖>
      text <ผุสิสฺสํ จตสฺโส อปฺปมญฺญาโย ตาหิ จ สุขิโต วิหริสฺสํ>
      text <นาหํ สีเตน วิหญฺญิสฺสํ อนิญฺชิโต วิหรนฺโตติฯ>
    stand <… เตกิจฺฉการี เถโร…ฯ>
  text <๓ มหานาคตฺเถรคาถา>
    text <๓๘๗>
      text <ยสฺส สพฺรหฺมจารีสุ คารโว นูปลพฺภติ>
      text <ปริหายติ สทฺธมฺมา มจฺโฉ อปฺโปทเก ยถาฯ>
    text <๓๘๘>
      text <ยสฺส สพฺรหฺมจารีสุ คารโว นูปลพฺภติ>
      text <น วิรูหติ สทฺธมฺเม เขตฺเต พีชํว ปูติกํฯ>
    text <๓๘๙>
      text <ยสฺส สพฺรหฺมจารีสุ คารโว นูปลพฺภติ>
      text <อารกา โหติ นิพฺพานา ธมฺมราชสฺส สาสเนฯ>
    text <๓๙๐>
      text <ยสฺส สพฺรหฺมจารีสุ คารโว อุปลพฺภติ>
      text <น วิหายติ สทฺธมฺมา มจฺโฉ พวฺโหทเก ยถาฯ>
    text <๓๙๑>
      text <ยสฺส สพฺรหฺมจารีสุ คารโว อุปลพฺภติ>
      text <โส วิรูหติ สทฺธมฺเม เขตฺเต พีชํว ภทฺทกํฯ>
    text <๓๙๒>
      text <ยสฺส สพฺรหฺมจารีสุ คารโว อุปลพฺภติ>
      text <สนฺติเก โหติ นิพฺพานํ ธมฺมราชสฺส สาสเนติฯ>
    stand <… มหานาโค เถโร…ฯ>
  text <๔ กุลฺลตฺเถรคาถา>
    text <๓๙๓>
      text <กุลฺโล สิวถิกํ คนฺตฺวา อทฺทส อิตฺถิมุชฺฌิตํ>
      text <อปวิทฺธํ สุสานสฺมิํ ขชฺชนฺติํ กิมิหี ผุฏํฯ>
    text <๓๙๔>
      text <อาตุรํ อสุจิํ ปูติํ ปสฺส กุลฺล สมุสฺสยํ>
      text <อุคฺฆรนฺตํ ปคฺฆรนฺตํ พาลานํ อภินนฺทิตํฯ>
    text <๓๙๕>
      text <ธมฺมาทาสํ คเหตฺวาน ญาณทสฺสนปตฺติยา>
      text <ปจฺจเวกฺขิํ อิมํ กายํ ตุจฺฉํ สนฺตรพาหิรํฯ>
    text <๓๙๖>
      text <ยถา อิทํ ตถา เอตํ ยถา เอตํ ตถา อิทํ>
      text <ยถา อโธ ตถา อุทฺธํ ยถา อุทฺธํ ตถา อโธฯ>
    text <๓๙๗>
      text <ยถา ทิวา ตถา รตฺติํ ยถา รตฺติํ ตถา ทิวา>
      text <ยถา ปุเร ตถา ปจฺฉา ยถา ปจฺฉา ตถา ปุเรฯ>
    text <๓๙๘>
      text <ปญฺจงฺคิเกน ตุริเยน น รตี โหติ ตาทิสี>
      text <ยถา เอกคฺคจิตฺตสฺส สมฺมา ธมฺมํ วิปสฺสโตติฯ>
    stand <… กุลฺโล เถโร…ฯ>
  text <๕ มาลุกฺยปุตฺตตฺเถรคาถา>
    text <๓๙๙>
      text <มนุชสฺส ปมตฺตจาริโน ตณฺหา วฑฺฒติ มาลุวา วิย>
      text <โส ปฺลวตี หุรา หุรํ ผลมิจฺฉํว วนสฺมิ วานโรฯ>
    text <๔๐๐>
      text <ยํ เอสา สหเต ชมฺมี ตณฺหา โลเก วิสตฺติกา>
      text <โสกา ตสฺส ปวฑฺฒนฺติ อภิวฏฺฐํว พีรณํฯ>
    text <๔๐๑>
      text <โย เจตํ สหเต ชมฺมิํ ตณฺหํ โลเก ทุรจฺจยํ>
      text <โสกา ตมฺหา ปปตนฺติ อุทพินฺทูว โปกฺขราฯ>
    text <๔๐๒>
      text <ตํ โว วทามิ ภทฺทํ โว ยาวนฺเตตฺถ สมาคตา>
      text <ตณฺหาย มูลํ ขณถ อุสีรตฺโถว พีรณํ>
      text <มา โว นฬํว โสโตว มาโร ภญฺชิ ปุนปฺปุนํฯ>
    text <๔๐๓>
      text <กโรถ พุทฺธวจนํ ขโณ โว มา อุปจฺจคา>
      text <ขณาตีตา หิ โสจนฺติ นิรยมฺหิ สมปฺปิตาฯ>
    text <๔๐๔>
      text <ปมาโท รโช ปมาโท ปมาทานุปติโต รโช>
      text <อปฺปมาเทน วิชฺชาย อพฺพเห สลฺลมตฺตโนติฯ>
    stand <… มาลุกฺยปุตฺโต เถโร…ฯ>
  text <๖ สปฺปทาสตฺเถรคาถา>
    text <๔๐๕>
      text <ปณฺณวีสติวสฺสานิ ยโต ปพฺพชิโต อหํ>
      text <อจฺฉราสงฺฆาตมตฺตมฺปิ เจโตสนฺติมนชฺฌคํฯ>
    text <๔๐๖>
      text <อลทฺธา จิตฺตสฺเสกคฺคํ กามราเคน อฏฺฏิโต>
      text <พาหา ปคฺคยฺห กนฺทนฺโต วิหารา อุปนิกฺขมิํ ฯ>
    text <๔๐๗>
      text <สตฺถํ วา อาหริสฺสามิ โก อตฺโถ ชีวิเตน เม>
      text <กถํ หิ สิกฺขํ ปจฺจกฺขํ กาลํ กุพฺเพถ มาทิโสฯ>
    text <๔๐๘>
      text <ตทาหํ ขุรมาทาย มญฺจกมฺหิ อุปาวิสิํ>
      text <ปรินีโต ขุโร อาสิ ธมนิํ เฉตฺตุมตฺตโนฯ>
    text <๔๐๙>
      text <ตโต เม มนสีกาโร โยนิโส อุทปชฺชถ>
      text <อาทีนโว ปาตุรหุ นิพฺพิทา สมติฏฺฐถฯ>
    text <๔๑๐>
      text <ตโต จิตฺตํ วิมุจฺจิ เม ปสฺส ธมฺมสุธมฺมตํ>
      text <ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ>
    stand <… สปฺปทาโส เถโร…ฯ>
  text <๗ กาติยานตฺเถรคาถา>
    text <๔๑๑>
      text <อุฏฺเฐหิ นิสีท กาติยาน มา นิทฺทาพหุโล อหุ ชาครสฺสุ>
      text <มา ตํ อลสํ ปมตฺตพนฺธุ กูเฏเนว ชินาตุ มจฺจุราชาฯ>
    text <๔๑๒>
      text <เสยฺยถาปิ มหาสมุทฺทเวโค เอวํ ชาติชราติวตฺตเต ตํ>
      text <โส กโรหิ สุทีปมตฺตโน ตฺวํ น หิ ตาณํ ตว วิชฺชเตว อญฺญํฯ>
    text <๔๑๓>
      text <สตฺถา หิ วิเชสิ มคฺคเมตํ สงฺคา ชาติชราภยา อตีตํ>
      text <ปุพฺพาปรรตฺตมปฺปมตฺโต อนุยุญฺชสฺสุ ทฬฺหํ กโรหิ โยคํฯ>
    text <๔๑๔>
      text <ปุริมานิ ปมุญฺจ พนฺธนานิ สงฺฆาฏิขุรมุณฺฑภิกฺขโภชี>
      text <มา ขิฑฺฑารติญฺจ มา นิทฺทํ อนุยุญฺชิตฺถ ฌาย กาติยานฯ>
    text <๔๑๕>
      text <ฌายาหิ ชินาหิ กาติยาน โยคกฺเขมปเถสุ โกวิโทสิ>
      text <ปปฺปุยฺย อนุตฺตรํ วิสุทฺธิํ ปรินิพฺพาหิสิ วารินาว โชติฯ>
    text <๔๑๖>
      text <ปชฺโชตกโร ปริตฺตรํโส วาเตน วินมฺยเต ลตาว>
      text <เอวมฺปิ ตุวํ อนาทิยาโน มารํ อินฺทสโคตฺต นิทฺธุนาหิ>
      text <โส เวทยิตาสุ วีตราโค กาลํ กงฺข อิเธว สีติภูโตติฯ>
    stand <… กาติยาโน เถโร…ฯ>
  text <๘ มิคชาลตฺเถรคาถา>
    text <๔๑๗>
      text <สุเทสิโต จกฺขุมตา พุทฺเธนาทิจฺจพนฺธุนา>
      text <สพฺพสํโยชนาตีโต สพฺพวฏฺฏวินาสโนฯ>
    text <๔๑๘>
      text <นิยฺยานิโก อุตฺตรโณ ตณฺหามูลวิโสสโน>
      text <วิสมูลํ อาฆาตนํ เฉตฺวา ปาเปติ นิพฺพุติํฯ>
    text <๔๑๙>
      text <อญฺญาณมูลเภทาย กมฺมยนฺตวิฆาฏโน>
      text <วิญฺญาณานํ ปริคฺคเห ญาณวชิรนิปาตโนฯ>
    text <๔๒๐>
      text <เวทนานํ วิญฺญาปโน อุปาทานปฺปโมจโน>
      text <ภวํ องฺคารกาสุํว ญาเณน อนุปสฺสโน ฯ>
    text <๔๒๑>
      text <มหารโส สุคมฺภีโร ชรามจฺจุนิวารโณ>
      text <อริโย อฏฺฐงฺคิโก มคฺโค ทุกฺขูปสมโน สิโวฯ>
    text <๔๒๒>
      text <กมฺมํ กมฺมนฺติ ญตฺวาน วิปากญฺจ วิปากโต>
      text <ปฏิจฺจุปฺปนฺนธมฺมานํ ยถาวาโลกทสฺสโน>
      text <มหาเขมงฺคโม สนฺโต ปริโยสานภทฺทโกติฯ>
    stand <… มิคชาโล เถโร…ฯ>
  text <๙ ปุโรหิตปุตฺตเชนฺตตฺเถรคาถา>
    text <๔๒๓>
      text <ชาติมเทน มตฺโตหํ โภคอิสฺสริเยน จ>
      text <สณฺฐานวณฺณรูเปน มทมตฺโต อจาริหํฯ>
    text <๔๒๔>
      text <นาตฺตโน สมกํ กญฺจิ อติเรกํ จ มญฺญิสํ>
      text <อติมานหโต พาโล ปตฺถทฺโธ อุสฺสิตทฺธโชฯ>
    text <๔๒๕>
      text <มาตรํ ปิตรญฺจาปิ อญฺเญปิ ครุสมฺมเต>
      text <น กญฺจิ อภิวาเทสิํ มานตฺถทฺโธ อนาทโรฯ>
    text <๔๒๖>
      text <ทิสฺวา วินายกํ อคฺคํ สารถีนํ วรุตฺตมํ>
      text <ตปนฺตมิว อาทิจฺจํ ภิกฺขุสงฺฆปุรกฺขตํฯ>
    text <๔๒๗>
      text <มานํ มทญฺจ ฉฑฺเฑตฺวา วิปฺปสนฺเนน เจตสา>
      text <สิรสา อภิวาเทสิํ สพฺพสตฺตานมุตฺตมํฯ>
    text <๔๒๘>
      text <อติมาโน จ โอมาโน ปหีนา สุสมูหตา>
      text <อสฺมิมาโน สมุจฺฉินฺโน สพฺเพ มานวิธา หตาติฯ>
    stand <… เชนฺโต ปุโรหิตปุตฺโต เถโร…ฯ>
  text <๑๐ สุมนตฺเถรคาถา>
    text <๔๒๙>
      text <ยทา นโว ปพฺพชิโต ชาติยา สตฺตวสฺสิโก>
      text <อิทฺธิยา อภิโภตฺวาน ปนฺนคินฺทํ มหิทฺธิกํฯ>
    text <๔๓๐>
      text <อุปชฺฌายสฺส อุทกํ อโนตตฺตา มหาสรา>
      text <อาหรามิ ตโต ทิสฺวา มํ สตฺถา เอตทพฺรวิฯ>
    text <๔๓๑>
      text <สาริปุตฺต อิมํ ปสฺส อาคจฺฉนฺตํ กุมารกํ>
      text <อุทกกุมฺภมาทาย อชฺฌตฺตํ สุสมาหิตํฯ>
    text <๔๓๒>
      text <ปาสาทิเกน วตฺเตน กลฺยาณอิริยาปโถ>
      text <สามเณโรนุรุทฺธสฺส อิทฺธิยา จ วิสารโทฯ>
    text <๔๓๓>
      text <อาชานีเยน อาชญฺโญ สาธุนา สาธุการิโต>
      text <วินีโต อนุรุทฺเธน กตกิจฺเจน สิกฺขิโตฯ>
    text <๔๓๔>
      text <โส ปตฺวา ปรมํ สนฺติํ สจฺฉิกตฺวา อกุปฺปตํ>
      text <สามเณโร ส สุมโน มา มํ ชญฺญาติ อิจฺฉตีติฯ>
    stand <… สุมโน เถโร…ฯ>
  text <๑๑ นฺหาตกมุนิตฺเถรคาถา>
    text <๔๓๕>
      text <วาตโรคาภินีโต ตฺวํ วิหรํ กานเน วเน>
      text <ปวิทฺธโคจเร ลูเข กถํ ภิกฺขุ กริสฺสสิฯ>
    text <๔๓๖>
      text <ปีติสุเขน วิปุเลน ผริตฺวาน สมุสฺสยํ>
      text <ลูขมฺปิ อภิสมฺโภนฺโต วิหริสฺสามิ กานเนฯ>
    text <๔๓๗>
      text <ภาเวนฺโต สตฺต โพชฺฌงฺเค อินฺทฺริยานิ พลานิ จ>
      text <ฌานโสขุมฺมสมฺปนฺโน วิหริสฺสํ อนาสโวฯ>
    text <๔๓๘>
      text <วิปฺปมุตฺตํ กิเลเสหิ สุทฺธจิตฺตํ อนาวิลํ>
      text <อภิณฺหํ ปจฺจเวกฺขนฺโต วิหริสฺสํ อนาสโวฯ>
    text <๔๓๙>
      text <อชฺฌตฺตญฺจ พหิทฺธา จ เย เม วิชฺชิํสุ อาสวา>
      text <สพฺเพ อเสสา อุจฺฉินฺนา น จ อุปฺปชฺชเร ปุนฯ>
    text <๔๔๐>
      text <ปญฺจกฺขนฺธา ปริญฺญาตา ติฏฺฐนฺติ ฉินฺนมูลกา>
      text <ทุกฺขกฺขโย อนุปฺปตฺโต นตฺถิ ทานิ ปุนพฺภโวติฯ>
    stand <… นฺหาตกมุนิตฺเถโร…ฯ>
  text <๑๒ พฺรหฺมทตฺตตฺเถรคาถา>
    text <๔๔๑>
      text <อกฺโกธสฺส กุโต โกโธ ทนฺตสฺส สมชีวิโน>
      text <สมฺมทญฺญา วิมุตฺตสฺส อุปสนฺตสฺส ตาทิโนฯ>
    text <๔๔๒>
      text <ตสฺเสว เตน ปาปิโย โย กุทฺธํ ปฏิกุชฺฌติ>
      text <กุทฺธํ อปฺปฏิกุชฺฌนฺโต สงฺคามํ เชติ ทุชฺชยํฯ>
    text <๔๔๓>
      text <อุภินฺนมตฺถํ จรติ อตฺตโน จ ปรสฺส จ>
      text <ปรํ สงฺกุปิตํ ญตฺวา โย สโต อุปสมฺมติฯ>
    text <๔๔๔>
      text <อุภินฺนํ ติกิจฺฉนฺตํ ตํ อตฺตโน จ ปรสฺส จ>
      text <ชนา มญฺญนฺติ พาโลติ เย ธมฺมสฺส อโกวิทาฯ>
    text <๔๔๕>
      text <อุปฺปชฺเช เต สเจ โกโธ อาวชฺช กกจูปมํ>
      text <อุปฺปชฺเช เจ รเส ตณฺหา ปุตฺตมํสูปมํ สรฯ>
    text <๔๔๖>
      text <สเจ ธาวติ จิตฺตํ เต กาเมสุ จ ภเวสุ จ>
      text <ขิปฺปํ นิคฺคณฺห สติยา กิฏฺฐาทํ วิย ทุปฺปสุนฺติ>
    stand <… พฺรหฺมทตฺโต เถโร…ฯ>
  text <๑๓ สิริมณฺฑตฺเถรคาถา>
    text <๔๔๗>
      text <ฉนฺนมติวสฺสติ วิวฏํ นาติวสฺสติ>
      text <ตสฺมา ฉนฺนํ วิวเรถ เอวํ ตํ นาติวสฺสติฯ>
    text <๔๔๘>
      text <มจฺจุนาพฺภหโต โลโก ชราย ปริวาริโต>
      text <ตณฺหาสลฺเลน โอติณฺโณ อิจฺฉาธูปายิโต สทาฯ>
    text <๔๔๙>
      text <มจฺจุนาพฺภหโต โลโก ปริกฺขิตฺโต ชราย จ>
      text <หญฺญติ นิจฺจมตฺตาโณ ปตฺตทณฺโฑว ตกฺกโรฯ>
    text <๔๕๐>
      text <อาคจฺฉนฺตคฺคิขนฺธาว มจฺจุ พฺยาธิ ชรา ตโย>
      text <ปจฺจุคฺคนฺตุํ พลํ นตฺถิ ชโว นตฺถิ ปลายิตุํฯ>
    text <๔๕๑>
      text <อโมฆํ ทิวสํ กยิรา อปฺเปน พหุเกน วา>
      text <ยํ ยํ วิชหเต รตฺติํ ตทูนํ ตสฺส ชีวิตํฯ>
    text <๔๕๒>
      text <จรโต ติฏฺฐโต วาปิ อาสีนสยนสฺส วา>
      text <อุเปติ จริมา รตฺติ น เต กาโล ปมชฺชิตุนฺติฯ>
    stand <… สิริมณฺโฑ เถโร…ฯ>
  text <๑๔ สพฺพกามิตฺเถรคาถา>
    text <๔๕๓>
      text <ทฺวิปาทโกยํ อสุจิ ทุคฺคนฺโธ ปริหีรติ>
      text <นานากุณปปริปูโร วิสฺสวนฺโต ตโต ตโตฯ>
    text <๔๕๔>
      text <มิคํ นิลีนํ กูเฏน พฬิเสเนว อมฺพุชํ>
      text <วานรํ วิย เลเปน พาธยนฺติ ปุถุชฺชนํฯ>
    text <๔๕๕>
      text <รูปา สทฺทา รสา คนฺธา โผฏฺฐพฺพา จ มโนรมา>
      text <ปญฺจ กามคุณา เอเต อิตฺถิรูปสฺมิ ทิสฺสเรฯ>
    text <๔๕๖>
      text <เย เอตา อุปเสวนฺติ รตฺตจิตฺตา ปุถุชฺชนา>
      text <วฑฺเฒนฺติ กฏสิํ โฆรํ อาจินนฺติ ปุนพฺภวํฯ>
    text <๔๕๗>
      text <โย เจตา ปริวชฺเชติ สปฺปสฺเสว ปทา สิโร>
      text <โสมํ วิสตฺติกํ โลเก สโต สมติวตฺตติฯ>
    text <๔๕๘>
      text <กาเมสฺวาทีนวํ ทิสฺวา เนกฺขมฺมํ ทฏฺฐุ เขมโต>
      text <นิสฺสโฏ สพฺพกาเมหิ ปตฺโต เม อาสวกฺขโยติฯ>
      text <อุรุเวฬกสฺสโป จ เถโร เตกิจฺฉการิ จ>
      text <มหานาโค จ กุลฺโล จ มาลุกฺโย สปฺปทาสโกฯ>
      text <กาติยาโน มิคชาโล เชนฺโต สุมนสวฺหโย>
      text <นฺหาตมุนิ พฺรหฺมทตฺโต สิริมณฺโฑ สพฺพกามี จ>
      text <คาถาโย จตุราสีติ เถรา เจตฺถ จตุทฺทสาติฯ>
    stand <… สพฺพกามิตฺเถโร…ฯ>
    stand <ฉกฺกนิปาโต นิฏฺฐิโตฯ>
    text <ตตฺรุทฺทานํ>
