text <๒๐ สฏฺฐินิปาโต>
  text <๑ มหาโมคฺคลฺลานตฺเถรคาถา>
    text <๑๑๔๙>
      text <อารญฺญิกา ปิณฺฑปาติกา อุญฺฉาปตฺตาคเต รตา>
      text <ทาเลมุ มจฺจุโน เสนํ อชฺฌตฺตํ สุสมาหิตาฯ>
    text <๑๑๕๐>
      text <อารญฺญิกา ปิณฺฑปาติกา อุญฺฉาปตฺตาคเต รตา>
      text <ธุนาม มจฺจุโน เสนํ นฬาคารํว กุญฺชโรฯ>
    text <๑๑๕๑>
      text <รุกฺขมูลิกา สาตติกา อุญฺฉาปตฺตาคเต รตา>
      text <ทาเลมุ มจฺจุโน เสนํ อชฺฌตฺตํ สุสมาหิตาฯ>
    text <๑๑๕๒>
      text <รุกฺขมูลิกา สาตติกา อุญฺฉาปตฺตาคเต รตา>
      text <ธุนาม มจฺจุโน เสนํ นฬาคารํว กุญฺชโรฯ>
    text <๑๑๕๓>
      text <อฏฺฐิกงฺกลกุฏิเก มํสนฺหารุปสิพฺพิเต>
      text <ธิรตฺถุ ปุเร ทุคฺคนฺเธ ปรคตฺเต มมายเสฯ>
    text <๑๑๕๔>
      text <คูถภสฺเต ตโจนทฺเธ อุรคณฺฑิปิสาจินิ>
      text <นว โสตานิ เต กาเย ยานิ สนฺทนฺติ สพฺพทาฯ>
    text <๑๑๕๕>
      text <ตว สรีรํ นวโสตํ ทุคฺคนฺธกรํ ปริพนฺธํ>
      text <ภิกฺขุ ปริวชฺชยเต ตํ มีฬฺหํ จ ยถา สุจิกาโมฯ>
    text <๑๑๕๖>
      text <เอวญฺเจ ตํ ชโน ชญฺญา ยถา ชานามิ ตํ อหํ>
      text <อารกา ปริวชฺเชยฺย คูถฏฺฐานํว ปาวุเสฯ>
    text <๑๑๕๗>
      text <เอวเมตํ มหาวีร ยถา สมณ ภาสสิ>
      text <เอตฺถ เจเก วิสีทนฺติ ปงฺกมฺหิว ชรคฺคโวฯ>
    text <๑๑๕๘>
      text <อากาสมฺหิ หลิทฺทิยา โย มญฺเญถ รเชตเว>
      text <อญฺเญน วาปิ รงฺเคน วิฆาตุทยเมว ตํฯ>
    text <๑๑๕๙>
      text <ตทากาสสมํ จิตฺตํ อชฺฌตฺตํ สุสมาหิตํ>
      text <มา ปาปจิตฺเต อาสาทิ อคฺคิขนฺธํว ปกฺขิมาฯ>
    text <๑๑๖๐>
      text <ปสฺส จิตฺตกตํ พิมฺพํ อรุกายํ สมุสฺสิตํ>
      text <อาตุรํ พหุสงฺกปฺปํ ยสฺส นตฺถิ ธุวํ ฐิติฯ>
    text <๑๑๖๑>
      text <ปสฺส จิตฺตกตํ รูปํ มณินา กุณฺฑเลน จ>
      text <อฏฺฐิํ ตเจน โอนทฺธํ สห วตฺเถหิ โสภติฯ>
    text <๑๑๖๒>
      text <อลตฺตกกตา ปาทา มุขํ จุณฺณกมกฺขิตํ>
      text <อลํ พาลสฺส โมหาย โน จ ปารคเวสิโนฯ>
    text <๑๑๖๓>
      text <อฏฺฐปทกตา เกสา เนตฺตา อญฺชนมกฺขิตา>
      text <อลํ พาลสฺส โมหาย โน จ ปารคเวสิโนฯ>
    text <๑๑๖๔>
      text <อญฺชนีว นวา จิตฺตา ปูติกาโย อลงฺกโต>
      text <อลํ พาลสฺส โมหาย โน จ ปารคเวสิโนฯ>
    text <๑๑๖๕>
      text <โอทหิ มิคโว ปาสํ นาสทา วาคุรํ มิโค>
      text <ภุตฺวา นิวาปํ คจฺฉาม กทฺทนฺเต มิคพนฺธเกฯ>
    text <๑๑๖๖>
      text <ฉินฺโน ปาโส มิควสฺส นาสทา วาคุรํ มิโค>
      text <ภุตฺวา นิวาปํ คจฺฉาม โสจนฺเต มิคลุทฺทเกฯ>
    text <๑๑๖๗>
      text <ตทาสิ ยํ ภิํสนกํ ตทาสิ โลมหํสนํ>
      text <อเนกาการสมฺปนฺเน สาริปุตฺตมฺหิ นิพฺพุเตฯ>
    text <๑๑๖๘>
      text <อนิจฺจา วต สงฺขารา อุปฺปาทวย ธมฺมิโนฯ>
      text <อุปชฺชิตฺวา นิรุชฺฌนฺติ เตสํ วูปสโม สุโขฯ>
    text <๑๑๖๙>
      text <สุขุมํ เต ปฏิวิชฺฌนฺติ วาลคฺคํ อุสุนา ยถา>
      text <เย ปญฺจกฺขนฺเธ ปสฺสนฺติ ปรโต โน จ อตฺตโตฯ>
    text <๑๑๗๐>
      text <เย จ ปสฺสนฺติ สงฺขาเร ปรโต โน จ อตฺตโต>
      text <ปจฺจพฺยาธิํสุ นิปุณํ วาลคฺคํ อุสุนา ยถาฯ>
    text <๑๑๗๑>
      text <สตฺติยา วิย โอมฏฺโฐ ฑยฺหมาโนว มตฺถเก>
      text <กามราคปฺปหานาย สโต ภิกฺขุ ปริพฺพเชฯ>
    text <๑๑๗๒>
      text <สตฺติยา วิย โอมฏฺโฐ ฑยฺหมาโนว มตฺถเก>
      text <ภวราคปฺปหานาย สโต ภิกฺขุ ปริพฺพเชฯ>
    text <๑๑๗๓>
      text <โจทิโต ภาวิตตฺเตน สรีรนฺติมธารินา>
      text <มิคารมาตุปาสาทํ ปาทงฺคุฏฺเฐน กมฺปยิํฯ>
    text <๑๑๗๔>
      text <นยิทํ สิถิลมารพฺภ นยิทํ อปฺเปน ถามสา>
      text <นิพฺพานมธิคนฺตพฺพํ สพฺพคนฺถ-ปโมจนํฯ>
    text <๑๑๗๕>
      text <อยญฺจ ทหโร ภิกฺขุ อยมุตฺตมโปริโส>
      text <ธาเรติ อนฺติมํ เทหํ เชตฺวา มารํ สวาหินิํ ฯ>
    text <๑๑๗๖>
      text <วิวรมนุปภนฺติ วิชฺชุตา เวภารสฺส จ ปณฺฑวสฺส จ>
      text <นควิวรคโต ฌายติ ปุตฺโต อปฺปฏิมสฺส ตาทิโนฯ>
    text <๑๑๗๗>
      text <อุปสนฺโต อุปรโต ปนฺตเสนาสโน มุนิ>
      text <ทายาโท พุทฺธเสฏฺฐสฺส พฺรหฺมุนา อภิวนฺทิโตฯ>
    text <๑๑๗๘>
      text <อุปสนฺตํ อุปรตํ ปนฺตเสนาสนํ มุนิํ>
      text <ทายาทํ พุทฺธเสฏฺฐสฺส วนฺท พฺราหฺมณ กสฺสปํฯ>
    text <๑๑๗๙>
      text <โย จ ชาติสตํ คจฺเฉ สพฺพา พฺราหฺมณชาติโย>
      text <โสตฺติโย เวทสมฺปนฺโน มนุสฺเสสุ ปุนปฺปุนํฯ>
    text <๑๑๘๐>
      text <อชฺฌายโกปิ เจ อสฺส ติณฺณํ เวทาน ปารคู>
      text <เอตสฺส วนฺทนาเยตํ กลํ นาคฺฆติ โสฬสิํฯ>
    text <๑๑๘๑>
      text <โย โส อฏฺฐ วิโมกฺขานิ ปุเรภตฺตํ อผสฺสยิ>
      text <อนุโลมํ ปฏิโลมํ ตโต ปิณฺฑาย คจฺฉติฯ>
    text <๑๑๘๒>
      text <ตาทิสํ ภิกฺขุํ มาสาทิ มาตฺตานํ ขณิ พฺราหฺมณ>
      text <อภิปฺปสาเทหิ มนํ อรหนฺตมฺหิ ตาทิเน>
      text <ขิปฺปํ ปญฺชลิโก วนฺท มา เต วิชฏิ มตฺถกํฯ>
    text <๑๑๘๓>
      text <เนโส ปสฺสติ สทฺธมฺมํ สํสาเรน ปุรกฺขโต>
      text <อโธคมํ ชิมฺหปถํ กุมฺมคฺคมนุธาวติฯ>
    text <๑๑๘๔>
      text <กิมีว มีฬฺหสลฺลิตฺโต สงฺขาเร อธิมุจฺฉิโต>
      text <ปคาฬฺโห ลาภสกฺกาเร ตุจฺโฉ คจฺฉติ โปฏฺฐิโลฯ>
    text <๑๑๘๕>
      text <อิมญฺจ ปสฺส อายนฺตํ สาริปุตฺตํ สุทสฺสนํ>
      text <วิมุตฺตํ อุภโตภาเค อชฺฌตฺตํ สุสมาหิตํฯ>
    text <๑๑๘๖>
      text <วิสลฺลํ ขีณสํโยคํ เตวิชฺชํ มจฺจุหายินํ>
      text <ทกฺขิเณยฺยํ มนุสฺสานํ ปุญฺญกฺเขตฺตํ อนุตฺตรํฯ>
    text <๑๑๘๗>
      text <เอเต สมฺพหุลา เทวา อิทฺธิมนฺโต ยสสฺสิโน>
      text <ทส เทวสหสฺสานิ สพฺเพ พฺรหฺมปุโรหิตา>
      text <โมคฺคลฺลานํ นมสฺสนฺตา ติฏฺฐนฺติ ปญฺชลีกตาฯ>
    text <๑๑๘๘>
      text <นโม เต ปุริสาชญฺญ นโม เต ปุริสุตฺตม>
      text <ยสฺส เต อาสวา ขีณา ทกฺขิเณยฺโยสิ มาริสฯ>
    text <๑๑๘๙>
      text <ปูชิโต นรเทเวน อุปฺปนฺโน มรณาภิภู>
      text <ปุณฺฑรีกํว โตเยน สงฺขาเรนุปลิปฺปติฯ>
    text <๑๑๙๐>
      text <ยสฺส มุหุตฺเตน สหสฺสธา โลโก สํวิทิโต สพฺรหฺมกปฺโป วสิ>
      text <อิทฺธิคุเณ จุตุปปาเต กาเล ปสฺสติ เทวตา ส ภิกฺขุฯ>
    text <๑๑๙๑>
      text <สาริปุตฺโตว ปญฺญาย สีเลน อุปสเมน จ>
      text <โยปิ ปารงฺคโต ภิกฺขุ เอตาวปรโม สิยาฯ>
    text <๑๑๙๒>
      text <โกฏิสตสหสฺสสฺส อตฺตภาวํ ขเณน นิมฺมิเน>
      text <อหํ วิกุพฺพนาสุ กุสโล วสีภูโตมฺหิ อิทฺธิยาฯ>
    text <๑๑๙๓>
      text <สมาธิวิชฺชาวสิปารมีคโต โมคฺคลฺลานโคตฺโต อสิตสฺส สาสเน>
      text <ธีโร สมุจฺฉินฺทิ สมาหิตินฺทฺริโย นาโค ยถา ปูติลตํว พนฺธนํฯ>
    text <๑๑๙๔>
      text <ปริจิณฺโณ มยา สตฺถา กตํ พุทฺธสฺส สาสนํ>
      text <โอหิโต ครุโก ภาโร ภวเนตฺติ สมูหตาฯ>
    text <๑๑๙๕>
      text <ยสฺส จตฺถาย ปพฺพชิโต อคารสฺมานคาริยํ>
      text <โส เม อตฺโถ อนุปฺปตฺโต สพฺพสํโยชนกฺขโยฯ>
    text <๑๑๙๖>
      text <กีทิโส นิรโย อาสิ ยตฺถ ทุสฺสี อปจฺจถ>
      text <วิธุรํ สาวกมาสชฺช กกุสนฺธญฺจ พฺราหฺมณํฯ>
    text <๑๑๙๗>
      text <สตํ อาสิ อโยสงฺกู สพฺเพ ปจฺจตฺตเวทนา>
      text <อีทิโส นิรโย อาสิ ยตฺถ ทุสฺสี อปจฺจถ>
      text <วิธุรํ สาวกมาสชฺช กกุสนฺธญฺจ พฺราหฺมณํฯ>
    text <๑๑๙๘>
      text <โย เอตมภิชานาติ ภิกฺขุ พุทฺธสฺส สาวโก>
      text <ตาทิสํ ภิกฺขุมาสชฺช กณฺห ทุกฺขํ นิคจฺฉสิฯ>
    text <๑๑๙๙>
      text <มชฺเฌสรสฺมิํ ติฏฺฐนฺติ วิมานา กปฺปฐายิโน>
      text <เวฬุริยวณฺณา รุจิรา อจฺจิมนฺโต ปภสฺสรา>
      text <อจฺฉรา ตตฺถ นจฺจนฺติ ปุถุ นานตฺตวณฺณิโยฯ>
    text <๑๒๐๐>
      text <โย เอตมภิชานาติ…เป … กณฺห ทุกฺขํ นิคจฺฉสิฯ>
    text <๑๒๐๑>
      text <โย เว พุทฺเธน โจทิโต ภิกฺขุสงฺฆสฺส เปกฺขโต>
      text <มิคารมาตุปาสาทํ ปาทงฺคุฏฺเฐน กมฺปยิฯ>
    text <๑๒๐๒>
      text <โย เอตมภิชานาติ…เป … กณฺห ทุกฺขํ นิคจฺฉสิฯ>
    text <๑๒๐๓>
      text <โย เวชยนฺตปาสาทํ ปาทงฺคุฏฺเฐน กมฺปยิ>
      text <อิทฺธิพเลนุปตฺถทฺโธ สํเวเชสิ จ เทวตาฯ>
    text <๑๒๐๔>
      text <โย เอตมภิชานาติ…เป … กณฺห ทุกฺขํ นิคจฺฉสิฯ>
    text <๑๒๐๔>
      text <โย เอตมภิชานาติ…เป … กณฺห ทุกฺขํ นิคจฺฉสิฯ>
    text <๑๒๐๕>
      text <โย เวชยนฺตปาสาเท สกฺกํ โส ปริปุจฺฉติ>
      text <อปิ อาวุโส ชานาสิ ตณฺหกฺขยวิมุตฺติโย>
      text <ตสฺส สกฺโก วิยากาสิ ปญฺหํ ปุฏฺโฐ ยถาตถํฯ>
    text <๑๒๐๖>
      text <โย เอตมภิชานาติ…เป … กณฺห ทุกฺขํ นิคจฺฉสิฯ>
    text <๑๒๐๗>
      text <โย พฺรหฺมานํ ปริปุจฺฉติ สุธมฺมายํ ฐิโต สภํ>
      text <อชฺชาปิ ตฺยาวุโส สา ทิฏฺฐิ ยา เต ทิฏฺฐิ ปุเร อหุ>
      text <ปสฺสสิ วีติวตฺตนฺตํ พฺรหฺมโลเก ปภสฺสรํฯ>
    text <๑๒๐๘>
      text <ตสฺส พฺรหฺมา วิยากาสิ ปญฺหํ ปุฏฺโฐ ยถาตถํ>
      text <น เม มาริส สา ทิฏฺฐิ ยา เม ทิฏฺฐิ ปุเร อหุฯ>
    text <๑๒๐๙>
      text <ปสฺสามิ วีติวตฺตนฺตํ พฺรหฺมโลเก ปภสฺสรํ>
      text <โสหํ อชฺช กถํ วชฺชํ อหํ นิจฺโจมฺหิ สสฺสโตฯ>
    text <๑๒๑๐>
      text <โย เอตมภิชานาติ…เป … กณฺห ทุกฺขํ นิคจฺฉสิฯ>
    text <๑๒๑๑>
      text <โย มหาเนรุโน กูฏํ วิโมกฺเขน อผสฺสยิ>
      text <วนํ ปุพฺพวิเทหานํ เย จ ภูมิสยา นราฯ>
    text <๑๒๑๒>
      text <โย เอตมภิชานาติ ภิกฺขุ พุทฺธสฺส สาวโก>
      text <ตาทิสํ ภิกฺขุมาสชฺช กณฺห ทุกฺขํ นิคจฺฉสิฯ>
    text <๑๒๑๓>
      text <น เว อคฺคิ เจตยติ อหํ พาลํ ฑหามีติ>
      text <พาโลว ชลิตํ อคฺคิํ อาสชฺช นํ ปฑยฺหติฯ>
    text <๑๒๑๔>
      text <เอวเมว ตุวํ มาร อาสชฺช นํ ตถาคตํ>
      text <สยํ ฑหิสฺสสิ อตฺตานํ พาโล อคฺคิํว สมฺผุสํฯ>
    text <๑๒๑๕>
      text <อปุญฺญํ ปสวี มาโร อาสชฺช นํ ตถาคตํ>
      text <กิํ นุ มญฺญสิ ปาปิม น เม ปาปํ วิปจฺจติฯ>
    text <๑๒๑๖>
      text <กรโต เต จียเต ปาปํ จิรรตฺตาย อนฺตก>
      text <มาร นิพฺพินฺท พุทฺธมฺหา อาสํ มากาสิ ภิกฺขุสุฯ>
    text <๑๒๑๗>
      text <อิติ มารํ อตชฺเชสิ ภิกฺขุ เภสกฬาวเน>
      text <ตโต โส ทุมฺมโน ยกฺโข ตตฺเถวนฺตรธายถาติฯ>
      text <สฏฺฐิกมฺหิ นิปาตมฺหิ โมคฺคลฺลาโน มหิทฺธิโก>
      text <เอโกว เถรคาถาโย อฏฺฐสฏฺฐิ ภวนฺติ ตาติฯ>
    text <อิตฺถํ สุทํ อายสฺมา มหาโมคฺคลฺลาโน เถโร คาถาโย อภาสิตฺถาติฯ>
    stand <สฏฺฐินิปาโต นิฏฺฐิโตฯ>
    text <ตตฺรุทฺทานํ>
