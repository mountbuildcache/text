text <๓ ติกนิปาโต>
  text <๑ องฺคณิกภารทฺวาชตฺเถรคาถา>
    text <๒๑๙>
      text <อโยนิ สุทฺธิมนฺเวสํ อคฺคิํ ปริจริํ วเน>
      text <สุทฺธิมคฺคํ อชานนฺโต อกาสิํ อมรํ ตปํ ฯ>
    text <๒๒๐>
      text <ตํ สุเขน สุขํ ลทฺธํ ปสฺส ธมฺมสุธมฺมตํ>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๒๒๑>
      text <พฺรหฺมพนฺธุ ปุเร อาสิํ อิทานิ โขมฺหิ พฺราหฺมโณ>
      text <เตวิชฺโช นฺหาตโก จมฺหิ โสตฺติโย จมฺหิ เวทคูติฯ>
    stand <… องฺคณิกภารทฺวาโช เถโร…ฯ>
  text <๒ ปจฺจยตฺเถรคาถา>
    text <๒๒๒>
      text <ปญฺจาหาหํ ปพฺพชิโต เสโข อปฺปตฺตมานโส>
      text <วิหารํ เม ปวิฏฺฐสฺส เจตโส ปณิธี อหุฯ>
    text <๒๒๓>
      text <นาสิสฺสํ น ปิวิสฺสามิ วิหารโต น นิกฺขเม>
      text <นปิ ปสฺสํ นิปาเตสฺสํ ตณฺหาสลฺเล อนูหเตฯ>
    text <๒๒๔>
      text <ตสฺส เมวํ วิหรโต ปสฺส วีริยปรกฺกมํ>
      text <ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ>
    stand <… ปจฺจโย เถโร…ฯ>
  text <๓ พากุลตฺเถรคาถา>
    text <๒๒๕>
      text <โย ปุพฺเพ กรณียานิ ปจฺฉา โส กาตุมิจฺฉติ>
      text <สุขา โส ธํสเต ฐานา ปจฺฉา จ มนุตปฺปติฯ>
    text <๒๒๖>
      text <ยญฺหิ กยิรา ตญฺหิ วเท ยํ น กยิรา น ตํ วเท>
      text <อกโรนฺตํ ภาสมานํ ปริชานนฺติ ปณฺฑิตาฯ>
    text <๒๒๗>
      text <สุสุขํ วต นิพฺพานํ สมฺมาสมฺพุทฺธเทสิตํ>
      text <อโสกํ วิรชํ เขมํ ยตฺถ ทุกฺขํ นิรุชฺฌตีติฯ>
    stand <… พากุโล เถโร…ฯ>
  text <๔ ธนิยตฺเถรคาถา>
    text <๒๒๘>
      text <สุขํ เจ ชีวิตุํ อิจฺเฉ สามญฺญสฺมิํ อเปกฺขวา>
      text <สงฺฆิกํ นาติมญฺเญยฺย จีวรํ ปานโภชนํฯ>
    text <๒๒๙>
      text <สุขํ เจ ชีวิตุํ อิจฺเฉ สามญฺญสฺมิํ อเปกฺขวา>
      text <อหิ มูสิกโสพฺภํว เสเวถ สยนาสนํฯ>
    text <๒๓๐>
      text <สุขํ เจ ชีวิตุํ อิจฺเฉ สามญฺญสฺมิํ อเปกฺขวา>
      text <อิตรีตเรน ตุสฺเสยฺย เอกธมฺมญฺจ ภาวเยติฯ>
    stand <… ธนิโย เถโร…ฯ>
  text <๕ มาตงฺคปุตฺตตฺเถรคาถา>
    text <๒๓๑>
      text <อติสีตํ อติอุณฺหํ อติสายมิทํ อหุ>
      text <อิติ วิสฺสฏฺฐกมฺมนฺเต ขณา อจฺเจนฺติ มาณเวฯ>
    text <๒๓๒>
      text <โย จ สีตญฺจ อุณฺหญฺจ ติณา ภิยฺโย น มญฺญติ>
      text <กรํ ปุริสกิจฺจานิ โส สุขา น วิหายติฯ>
    text <๒๓๓>
      text <ทพฺพํ กุสํ โปฏกิลํ อุสีรํ มุญฺชปพฺพชํ>
      text <อุรสา ปนุทิสฺสามิ วิเวกมนุพฺรูหยนฺติฯ>
    stand <… มาตงฺคปุตฺโต เถโร…ฯ>
  text <๖ ขุชฺชโสภิตตฺเถรคาถา>
    text <๒๓๔>
      text <เย จิตฺตกถี พหุสฺสุตา สมณา ปาฏลิปุตฺตวาสิโน>
      text <เตสญฺญตโรยมายุวา ทฺวาเร ติฏฺฐติ ขุชฺชโสภิโตฯ>
    text <๒๓๕>
      text <เย จิตฺตกถี พหุสฺสุตา สมณา ปาฏลิปุตฺตวาสิโน>
      text <เตสญฺญตโรยมายุวา ทฺวาเร ติฏฺฐติ มาลุเตริโตฯ>
    text <๒๓๖>
      text <สุยุทฺเธน สุยิฏฺเฐน สงฺคามวิชเยน จ>
      text <พฺรหฺมจริยานุจิณฺเณน เอวายํ สุขเมธตีติฯ>
    stand <… ขุชฺชโสภิโต เถโร…ฯ>
  text <๗ วารณตฺเถรคาถา>
    text <๒๓๗>
      text <โยธ โกจิ มนุสฺเสสุ ปรปาณานิ หิํสติ>
      text <อสฺมา โลกา ปรมฺหา จ อุภยา ธํสเต นโรฯ>
    text <๒๓๘>
      text <โย จ เมตฺเตน จิตฺเตน สพฺพปาณานุกมฺปติ>
      text <พหุญฺหิ โส ปสวติ ปุญฺญํ ตาทิสโก นโรฯ>
    text <๒๓๙>
      text <สุภาสิตสฺส สิกฺเขถ สมณูปาสนสฺส จ>
      text <เอกาสนสฺส จ รโห จิตฺตวูปสมสฺส จาติฯ>
    stand <… วารโณ เถโร…ฯ>
  text <๘ วสฺสิกตฺเถรคาถา>
    text <๒๔๐>
      text <เอโกปิ สทฺโธ เมธาวี อสฺสทฺธานีธ ญาตินํ>
      text <ธมฺมฏฺโฐ สีลสมฺปนฺโน โหติ อตฺถาย พนฺธุนํฯ>
    text <๒๔๑>
      text <นิคฺคยฺห อนุกมฺปาย โจทิตา ญาตโย มยา>
      text <ญาติพนฺธวเปเมน การํ กตฺวาน ภิกฺขุสุฯ>
    text <๒๔๒>
      text <เต อพฺภตีตา กาลงฺกตา ปตฺตา เต ติทิวํ สุขํ>
      text <ภาตโร มยฺหํ มาตา จ โมทนฺติ กามกามิโนติฯ>
    stand <… วสฺสิโก เถโร…ฯ>
  text <๙ ยโสชตฺเถรคาถา>
    text <๒๔๓>
      text <กาลปพฺพงฺคสงฺกาโส กิโส ธมนิสนฺถโต>
      text <มตฺตญฺญู อนฺนปานมฺหิ อทีนมนโส นโรฯ>
    text <๒๔๔>
      text <ผุฏฺโฐ ฑํเสหิ มกเสหิ อรญฺญสฺมิํ พฺรหาวเน>
      text <นาโค สงฺคามสีเสว สโต ตตฺราธิวาสเยฯ>
    text <๒๔๕>
      text <ยถา พฺรหฺมา ตถา เอโก ยถา เทโว ตถา ทุเว>
      text <ยถา คาโม ตถา ตโย โกลาหลํ ตตุตฺตรินฺติฯ>
    stand <… ยโสโช เถโร…ฯ>
  text <๑๐ สาฏิมตฺติยตฺเถรคาถา>
    text <๒๔๖>
      text <อหุ ตุยฺหํ ปุเร สทฺธา สา เต อชฺช น วิชฺชติ>
      text <ยํ ตุยฺหํ ตุยฺหเมเวตํ นตฺถิ ทุจฺจริตํ มมฯ>
    text <๒๔๗>
      text <อนิจฺจา หิ จลา สทฺทา เอวํ ทิฏฺฐา หิ สา มยา>
      text <รชฺชนฺติปิ วิรชฺชนฺติ ตตฺถ กิํ ชิยฺยเต มุนิฯ>
    text <๒๔๘>
      text <ปจฺจติ มุนิโน ภตฺตํ โถกํ โถกํ กุเล กุเล>
      text <ปิณฺฑิกาย จริสฺสามิ อตฺถิ ชงฺฆพลํ มมาติฯ>
    stand <… สาฏิมตฺติโย เถโร…ฯ>
  text <๑๑ อุปาลิตฺเถรคาถา>
    text <๒๔๙>
      text <สทฺธาย อภินิกฺขมฺม นวปพฺพชิโต นโว>
      text <มิตฺเต ภเชยฺย กลฺยาเณ สุทฺธาชีเว อตนฺทิเตฯ>
    text <๒๕๐>
      text <สทฺธาย อภินิกฺขมฺม นวปพฺพชิโต นโว>
      text <สงฺฆสฺมิํ วิหรํ ภิกฺขุ สิกฺเขถ วินยํ พุโธฯ>
    text <๒๕๑>
      text <สทฺธาย อภินิกฺขมฺม นวปพฺพชิโต นโว>
      text <กปฺปากปฺเปสุ กุสโล จเรยฺย อปุรกฺขโตติฯ>
    stand <… อุปาลิตฺเถโร…ฯ>
  text <๑๒ อุตฺตรปาลตฺเถรคาถา>
    text <๒๕๒>
      text <ปณฺฑิตํ วต มํ สนฺตํ อลมตฺถวิจินฺตกํ>
      text <ปญฺจ กามคุณา โลเก สมฺโมหา ปาตยิํสุ มํฯ>
    text <๒๕๓>
      text <ปกฺขนฺโท มารวิสเย ทฬฺหสลฺลสมปฺปิโต>
      text <อสกฺขิํ มจฺจุราชสฺส อหํ ปาสา ปมุจฺจิตุํฯ>
    text <๒๕๔>
      text <สพฺเพ กามา ปหีนา เม ภวา สพฺเพ ปทาลิตา>
      text <วิกฺขีโณ ชาติสํสาโร นตฺถิ ทานิ ปุนพฺภโวติฯ>
    stand <… อุตฺตรปาโล เถโร…ฯ>
  text <๑๓ อภิภูตตฺเถรคาถา>
    text <๒๕๕>
      text <สุณาถ ญาตโย สพฺเพ ยาวนฺเตตฺถ สมาคตา>
      text <ธมฺมํ โว เทสยิสฺสามิ ทุกฺขา ชาติ ปุนปฺปุนํฯ>
    text <๒๕๖>
      text <อารมฺภถ นิกฺกมถ ยุญฺชถ พุทฺธสาสเน>
      text <ธุนาถ มจฺจุโน เสนํ นฬาคารํว กุญฺชโรฯ>
    text <๒๕๗>
      text <โย อิมสฺมิํ ธมฺมวินเย อปฺปมตฺโต วิหสฺสติ>
      text <ปหาย ชาติสํสารํ ทุกฺขสฺสนฺตํ กริสฺสตีติฯ>
    stand <… อภิภูโต เถโร…ฯ>
  text <๑๔ โคตมตฺเถรคาถา>
    text <๒๕๘>
      text <สํสรํ หิ นิรยํ อคจฺฉิสฺสํ เปตโลกมคมํ ปุนปฺปุนํ>
      text <ทุกฺขมมฺหิปิ ติรจฺฉานโยนิยํ เนกธา หิ วุสิตํ จิรํ มยาฯ>
    text <๒๕๙>
      text <มานุโสปิ จ ภโวภิราธิโต สคฺคกายมคมํ สกิํ สกิํ>
      text <รูปธาตุสุ อรูปธาตุสุ เนวสญฺญิสุ อสญฺญิสุฏฺฐิตํฯ>
    text <๒๖๐>
      text <สมฺภวา สุวิทิตา อสารกา สงฺขตา ปจลิตา สเทริตา>
      text <ตํ วิทิตฺวา มหมตฺตสมฺภวํ สนฺติเมว สติมา สมชฺฌคนฺติฯ>
    stand <… โคตโม เถโร…ฯ>
  text <๑๕ หาริตตฺเถรคาถา>
    text <๒๖๑>
      text <โย ปุพฺเพ กรณียานิ ปจฺฉา โส กาตุมิจฺฉติ>
      text <สุขา โส ธํสเต ฐานา ปจฺฉา จ มนุตปฺปติฯ>
    text <๒๖๒>
      text <ยญฺหิ กยิรา ตญฺหิ วเท ยํ น กยิรา น ตํ วเท>
      text <อกโรนฺตํ ภาสมานํ ปริชานนฺติ ปณฺฑิตาฯ>
    text <๒๖๓>
      text <สุสุขํ วต นิพฺพานํ สมฺมาสมฺพุทฺธเทสิตํ>
      text <อโสกํ วิรชํ เขมํ ยตฺถ ทุกฺขํ นิรุชฺฌตีติฯ>
    stand <… หาริโต เถโร…ฯ>
  text <๑๖ วิมลตฺเถรคาถา>
    text <๒๖๔>
      text <ปาปมิตฺเต วิวชฺเชตฺวา ภเชยฺยุตฺตมปุคฺคลํ>
      text <โอวาเท จสฺส ติฏฺเฐยฺย ปตฺเถนฺโต อจลํ สุขํฯ>
    text <๒๖๕>
      text <ปริตฺตํ ทารุมารุยฺห ยถา สีเท มหณฺณเว>
      text <เอวํ กุสีตมาคมฺม สาธุชีวีปิ สีทติ>
      text <ตสฺมา ตํ ปริวชฺเชยฺย กุสีตํ หีนวีริยํฯ>
    text <๒๖๖>
      text <ปวิวิตฺเตหิ อริเยหิ ปหิตตฺเตหิ ฌายิภิ>
      text <นิจฺจํ อารทฺธวีริเยหิ ปณฺฑิเตหิ สหาวเสติฯ>
      text <องฺคณิโก ภารทฺวาโช ปจฺจโย พากุโล อิสิ>
      text <ธนิโย มาตงฺคปุตฺโต โสภิโต วารโณ อิสิฯ>
      text <วสฺสิโก จ ยโสโช จ สาฏิมตฺติยุปาลิ จ>
      text <อุตฺตรปาโล อภิภูโต โคตโม หาริโตปิ จฯ>
      text <เถโร ติกนิปาตมฺหิ นิพฺพาเน วิมโล กโต>
      text <อฏฺฐตาลีส คาถาโย เถรา โสฬส กิตฺติตาติฯ>
    stand <… วิมโล เถโร…ฯ>
    stand <ติกนิปาโต นิฏฺฐิโตฯ>
    text <ตตฺรุทฺทานํ>
