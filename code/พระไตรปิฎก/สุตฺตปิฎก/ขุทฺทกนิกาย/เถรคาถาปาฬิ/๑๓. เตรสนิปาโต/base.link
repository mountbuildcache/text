text <๑๓ เตรสนิปาโต>
  text <๑ โสณโกฬิวิสตฺเถรคาถา>
    text <๖๓๒>
      text <ยาหุ รฏฺเฐ สมุกฺกฏฺโฐ รญฺโญ องฺคสฺส ปทฺธคู>
      text <สฺวาชฺช ธมฺเมสุ อุกฺกฏฺโฐ โสโณ ทุกฺขสฺส ปารคูฯ>
    text <๖๓๓>
      text <ปญฺจ ฉินฺเท ปญฺจ ชเห ปญฺจ จุตฺตริ ภาวเย>
      text <ปญฺจสงฺคาติโค ภิกฺขุ โอฆติณฺโณติ วุจฺจติฯ>
    text <๖๓๔>
      text <อุนฺนฬสฺส ปมตฺตสฺส พาหิราสสฺส ภิกฺขุโน>
      text <สีลํ สมาธิ ปญฺญา จ ปาริปูริํ น คจฺฉติฯ>
    text <๖๓๕>
      text <ยญฺหิ กิจฺจํ อปวิทฺธํ อกิจฺจํ ปน กรียติ>
      text <อุนฺนฬานํ ปมตฺตานํ เตสํ วฑฺฒนฺติ อาสวาฯ>
    text <๖๓๖>
      text <เยสญฺจ สุสมารทฺธา นิจฺจํ กายคตา สติ>
      text <อกิจฺจํ เต น เสวนฺติ กิจฺเจ สาตจฺจการิโน>
      text <สตานํ สมฺปชานานํ อตฺถํ คจฺฉนฺติ อาสวาฯ>
    text <๖๓๗>
      text <อุชุมคฺคมฺหิ อกฺขาเต คจฺฉถ มา นิวตฺตถ>
      text <อตฺตนา โจทยตฺตานํ นิพฺพานมภิหารเยฯ>
    text <๖๓๘>
      text <อจฺจารทฺธมฺหิ วีริยมฺหิ สตฺถา โลเก อนุตฺตโร>
      text <วีโณปมํ กริตฺวา เม ธมฺมํ เทเสสิ จกฺขุมา>
      text <ตสฺสาหํ วจนํ สุตฺวา วิหาสิํ สาสเน รโตฯ>
    text <๖๓๙>
      text <สมถํ ปฏิปาเทสิํ อุตฺตมตฺถสฺส ปตฺติยา>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๖๔๐>
      text <เนกฺขมฺเม อธิมุตฺตสฺส ปวิเวกญฺจ เจตโส>
      text <อพฺยาปชฺฌาธิมุตฺตสฺส อุปาทานกฺขยสฺส จฯ>
    text <๖๔๑>
      text <ตณฺหกฺขยาธิมุตฺตสฺส อสมฺโมหญฺจ เจตโส>
      text <ทิสฺวา อายตนุปฺปาทํ สมฺมา จิตฺตํ วิมุจฺจติฯ>
    text <๖๔๒>
      text <ตสฺส สมฺมา วิมุตฺตสฺส สนฺตจิตฺตสฺส ภิกฺขุโน>
      text <กตสฺส ปฏิจโย นตฺถิ กรณียํ น วิชฺชติฯ>
    text <๖๔๓>
      text <เสโล ยถา เอกฆโน วาเตน น สมีรติ>
      text <เอวํ รูปา รสา สทฺทา คนฺธา ผสฺสา จ เกวลาฯ>
    text <๖๔๔>
      text <อิฏฺฐา ธมฺมา อนิฏฺฐา จ นปฺปเวเธนฺติ ตาทิโน>
      text <ฐิตํ จิตฺตํ วิสญฺญุตฺตํ วยญฺจสฺสานุปสฺสตีติฯ>
      text <โสโณ โกฬิวิโส เถโร เอโกเยว มหิทฺธิโก>
      text <เตรสมฺหิ นิปาตมฺหิ คาถาโย เจตฺถ เตรสาติฯ>
    stand <… โสโณ โกฬิวิโส เถโร…ฯ>
    stand <เตรสนิปาโต นิฏฺฐิโตฯ>
    text <ตตฺรุทฺทานํ>
