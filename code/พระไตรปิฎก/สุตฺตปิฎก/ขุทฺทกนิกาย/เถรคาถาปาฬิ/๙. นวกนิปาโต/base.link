text <๙ นวกนิปาโต>
  text <๑ ภูตตฺเถรคาถา>
    text <๕๑๘>
      text <ยทา ทุกฺขํ ชรามรณนฺติ ปณฺฑิโต อวิทฺทสู ยตฺถ สิตา ปุถุชฺชนา>
      text <ทุกฺขํ ปริญฺญาย สโตว ฌายติ ตโต รติํ ปรมตรํ น วินฺทติฯ>
    text <๕๑๙>
      text <ยทา ทุกฺขสฺสาวหนิํ วิสตฺติกํ ปปญฺจสงฺฆาตทุขาธิวาหินิํ>
      text <ตณฺหํ ปหนฺตฺวาน สโตว ฌายติ ตโต รติํ ปรมตรํ น วินฺทติฯ>
    text <๕๒๐>
      text <ยทา สิวํ ทฺเวจตุรงฺคคามินํ มคฺคุตฺตมํ สพฺพกิเลสโสธนํ>
      text <ปญฺญาย ปสฺสิตฺว สโตว ฌายติ ตโต รติํ ปรมตรํ น วินฺทติฯ>
    text <๕๒๑>
      text <ยทา อโสกํ วิรชํ อสงฺขตํ สนฺตํ ปทํ สพฺพกิเลสโสธนํ>
      text <ภาเวติ สญฺโญชนพนฺธนจฺฉิทํ ตโต รติํ ปรมตรํ น วินฺทติฯ>
    text <๕๒๒>
      text <ยทา นเภ คชฺชติ เมฆทุนฺทุภิ ธารากุลา วิหคปเถ สมนฺตโต>
      text <ภิกฺขู จ ปพฺภารคโตว ฌายติ ตโต รติํ ปรมตรํ น วินฺทติฯ>
    text <๕๒๓>
      text <ยทา นทีนํ กุสุมากุลานํ วิจิตฺต-วาเนยฺย-วฏํสกานํ>
      text <ตีเร นิสินฺโน สุมโนว ฌายติ ตโต รติํ ปรมตรํ น วินฺทติฯ>
    text <๕๒๔>
      text <ยทา นิสีเถ รหิตมฺหิ กานเน เทเว คฬนฺตมฺหิ นทนฺติ ทาฐิโน>
      text <ภิกฺขู จ ปพฺภารคโตว ฌายติ ตโต รติํ ปรมตรํ น วินฺทติฯ>
    text <๕๒๕>
      text <ยทา วิตกฺเก อุปรุนฺธิยตฺตโน นคนฺตเร นควิวรํ สมสฺสิโต>
      text <วีตทฺทโร วีตขิโลว ฌายติ ตโต รติํ ปรมตรํ น วินฺทติฯ>
    text <๕๒๖>
      text <ยทา สุขี มลขิลโสกนาสโน นิรคฺคโฬ นิพฺพนโถ วิสลฺโล>
      text <สพฺพาสเว พฺยนฺติกโตว ฌายติ ตโต รติํ ปรมตรํ น วินฺทตีติฯ>
      text <ภูโต ตถทฺทโส เถโร เอโก ขคฺควิสาณวา>
      text <นวกมฺหิ นิปาตมฺหิ คาถาโยปิ อิมา นวาติฯ>
    stand <… ภูโต เถโร…ฯ>
    stand <นวกนิปาโต นิฏฺฐิโตฯ>
    text <ตตฺรุทฺทานํ>
