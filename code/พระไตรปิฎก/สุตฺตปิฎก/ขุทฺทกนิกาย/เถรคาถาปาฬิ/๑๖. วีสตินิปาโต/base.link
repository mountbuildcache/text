text <๑๖ วีสตินิปาโต>
  text <๑ อธิมุตฺตตฺเถรคาถา>
    text <๗๐๕>
      text <ยญฺญตฺถํ วา ธนตฺถํ วา เย หนาม มยํ ปุเร>
      text <อวเสสํ ภยํ โหติ เวธนฺติ วิลปนฺติ จฯ>
    text <๗๐๖>
      text <ตสฺส เต นตฺถิ ภีตตฺตํ ภิยฺโย วณฺโณ ปสีทติ>
      text <กสฺมา น ปริเทเวสิ เอวรูเป มหพฺภเยฯ>
    text <๗๐๗>
      text <นตฺถิ เจตสิกํ ทุกฺขํ อนเปกฺขสฺส คามณิ>
      text <อติกฺกนฺตา ภยา สพฺเพ ขีณสํโยชนสฺส เวฯ>
    text <๗๐๘>
      text <ขีณาย ภวเนตฺติยา ทิฏฺเฐ ธมฺเม ยถาตเถ>
      text <น ภยํ มรเณ โหติ ภารนิกฺเขปเน ยถาฯ>
    text <๗๐๙>
      text <สุจิณฺณํ พฺรหฺมจริยํ เม มคฺโค จาปิ สุภาวิโต>
      text <มรเณ เม ภยํ นตฺถิ โรคานมิว สงฺขเยฯ>
    text <๗๑๐>
      text <สุจิณฺณํ พฺรหฺมจริยํ เม มคฺโค จาปิ สุภาวิโต>
      text <นิรสฺสาทา ภวา ทิฏฺฐา วิสํ ปิตฺวาว ฉฑฺฑิตํฯ>
    text <๗๑๑>
      text <ปารคู อนุปาทาโน กตกิจฺโจ อนาสโว>
      text <ตุฏฺโฐ อายุกฺขยา โหติ มุตฺโต อาฆาตนา ยถาฯ>
    text <๗๑๒>
      text <อุตฺตมํ ธมฺมตํ ปตฺโต สพฺพโลเก อนตฺถิโก>
      text <อาทิตฺตาว ฆรา มุตฺโต มรณสฺมิํ น โสจติฯ>
    text <๗๑๓>
      text <ยทตฺถิ สงฺคตํ กิญฺจิ ภโว วา ยตฺถ ลพฺภติ>
      text <สพฺพํ อนิสฺสรํ เอตํ อิติ วุตฺตํ มเหสินาฯ>
    text <๗๑๔>
      text <โย ตํ ตถา ปชานาติ ยถา พุทฺเธน เทสิตํ>
      text <น คณฺหาติ ภวํ กิญฺจิ สุตตฺตํว อโยคุฬํฯ>
    text <๗๑๕>
      text <น เม โหติ อโหสินฺติ ภวิสฺสนฺติ น โหติ เม>
      text <สงฺขารา วิคมิสฺสนฺติ ตตฺถ กา ปริเทวนาฯ>
    text <๗๑๖>
      text <สุทฺธํ ธมฺมสมุปฺปาทํ สุทฺธํ สงฺขารสนฺตติํ>
      text <ปสฺสนฺตสฺส ยถาภูตํ น ภยํ โหติ คามณิฯ>
    text <๗๑๗>
      text <ติณกฏฺฐสมํ โลกํ ยทา ปญฺญาย ปสฺสติ>
      text <มมตฺตํ โส อสํวินฺทํ นตฺถิ เมติ น โสจติฯ>
    text <๗๑๘>
      text <อุกฺกณฺฐามิ สรีเรน ภเวนมฺหิ อนตฺถิโก>
      text <โสยํ ภิชฺชิสฺสติ กาโย อญฺโญ จ น ภวิสฺสติฯ>
    text <๗๑๙>
      text <ยํ โว กิจฺจํ สรีเรน ตํ กโรถ ยทิจฺฉถ>
      text <น เม ตปฺปจฺจยา ตตฺถ โทโส เปมญฺจ เหหิติฯ>
    text <๗๒๐>
      text <ตสฺส ตํ วจนํ สุตฺวา อพฺภุตํ โลมหํสนํ>
      text <สตฺถานิ นิกฺขิปิตฺวาน มาณวา เอตทพฺรวุํฯ>
    text <๗๒๑>
      text <กิํ ภทนฺเต กริตฺวาน โก วา อาจริโย ตว>
      text <กสฺส สาสนมาคมฺม ลพฺภเต ตํ อโสกตาฯ>
    text <๗๒๒>
      text <สพฺพญฺญู สพฺพทสฺสาวี ชิโน อาจริโย มม>
      text <มหาการุณิโก สตฺถา สพฺพโลกติกิจฺฉโกฯ>
    text <๗๒๓>
      text <เตนายํ เทสิโต ธมฺโม ขยคามี อนุตฺตโร>
      text <ตสฺส สาสนมาคมฺม ลพฺภเต ตํ อโสกตาฯ>
    text <๗๒๔>
      text <สุตฺวาน โจรา อิสิโน สุภาสิตํ นิกฺขิปฺป สตฺถานิ จ อาวุธานิ จ>
      text <ตมฺหา จ กมฺมา วิรมิํสุ เอเก เอเก จ ปพฺพชฺชมโรจยิํสุฯ>
    text <๗๒๕>
      text <เต ปพฺพชิตฺวา สุคตสฺส สาสเน ภาเวตฺว โพชฺฌงฺคพลานิ ปณฺฑิตา>
      text <อุทคฺคจิตฺตา สุมนา กตินฺทฺริยา ผุสิํสุ นิพฺพานปทํ อสงฺขตนฺติฯ>
    stand <…อธิมุตฺโต เถโร…ฯ>
  text <๒ ปาราปริยตฺเถรคาถา>
    text <๗๒๖>
      text <สมณสฺส อหุ จินฺตา ปาราปริยสฺส ภิกฺขุโน>
      text <เอกกสฺส นิสินฺนสฺส ปวิวิตฺตสฺส ฌายิโนฯ>
    text <๗๒๗>
      text <กิมานุปุพฺพํ ปุริโส กิํ วตํ กิํ สมาจารํ>
      text <อตฺตโน กิจฺจการีสฺส น จ กญฺจิ วิเหฐเยฯ>
    text <๗๒๘>
      text <อินฺทฺริยานิ มนุสฺสานํ หิตาย อหิตาย จ>
      text <อรกฺขิตานิ อหิตาย รกฺขิตานิ หิตาย จฯ>
    text <๗๒๙>
      text <อินฺทฺริยาเนว สารกฺขํ อินฺทฺริยานิ จ โคปยํ>
      text <อตฺตโน กิจฺจการีสฺส น จ กญฺจิ วิเหฐเยฯ>
    text <๗๓๐>
      text <จกฺขุนฺทฺริยํ เจ รูเปสุ คจฺฉนฺตํ อนิวารยํ>
      text <อนาทีนวทสฺสาวี โส ทุกฺขา น หิ มุจฺจติฯ>
    text <๗๓๑>
      text <โสตินฺทฺริยํ เจ สทฺเทสุ คจฺฉนฺตํ อนิวารยํ>
      text <อนาทีนวทสฺสาวี โส ทุกฺขา น หิ มุจฺจติฯ>
    text <๗๓๒>
      text <อนิสฺสรณทสฺสาวี คนฺเธ เจ ปฏิเสวติ>
      text <น โส มุจฺจติ ทุกฺขมฺหา คนฺเธสุ อธิมุจฺฉิโตฯ>
    text <๗๓๓>
      text <อมฺพิลํ มธุรคฺคญฺจ ติตฺตกคฺคมนุสฺสรํ>
      text <รสตณฺหาย คธิโต หทยํ นาวพุชฺฌติฯ>
    text <๗๓๔>
      text <สุภานฺยปฺปฏิกูลานิ โผฏฺฐพฺพานิ อนุสฺสรํ>
      text <รตฺโต ราคาธิกรณํ วิวิธํ วินฺทเต ทุขํฯ>
    text <๗๓๕>
      text <มนํ เจเตหิ ธมฺเมหิ โย น สกฺโกติ รกฺขิตุํ>
      text <ตโต นํ ทุกฺขมนฺเวติ สพฺเพเหเตหิ ปญฺจหิฯ>
    text <๗๓๖>
      text <ปุพฺพโลหิตสมฺปุณฺณํ พหุสฺส กุณปสฺส จ>
      text <นรวีรกตํ วคฺคุํ สมุคฺคมิว จิตฺติตํฯ>
    text <๗๓๗>
      text <กฏุกํ มธุรสฺสาทํ ปิยนิพนฺธนํ ทุขํ>
      text <ขุรํว มธุนา ลิตฺตํ อุลฺลิหํ นาวพุชฺฌติฯ>
    text <๗๓๘>
      text <อิตฺถิรูเป อิตฺถิสเร โผฏฺฐพฺเพปิ จ อิตฺถิยา>
      text <อิตฺถิคนฺเธสุ สารตฺโต วิวิธํ วินฺทเต ทุขํฯ>
    text <๗๓๙>
      text <อิตฺถิโสตานิ สพฺพานิ สนฺทนฺติ ปญฺจ ปญฺจสุ>
      text <เตสมาวรณํ กาตุํ โย สกฺโกติ วีริยวาฯ>
    text <๗๔๐>
      text <โส อตฺถวา โส ธมฺมฏฺโฐ โส ทกฺโข โส วิจกฺขโณ>
      text <กเรยฺย รมมาโนปิ กิจฺจํ ธมฺมตฺถสํหิตํฯ>
    text <๗๔๑>
      text <อโถ สีทติ สญฺญุตฺตํ วชฺเช กิจฺจํ นิรตฺถกํ>
      text <น ตํ กิจฺจนฺติ มญฺญิตฺวา อปฺปมตฺโต วิจกฺขโณฯ>
    text <๗๔๒>
      text <ยญฺจ อตฺเถน สญฺญุตฺตํ ยา จ ธมฺมคตา รติ>
      text <ตํ สมาทาย วตฺเตถ สา หิ เว อุตฺตมา รติฯ>
    text <๗๔๓>
      text <อุจฺจาวเจหุปาเยหิ ปเรสมภิชิคีสติ>
      text <หนฺตฺวา วธิตฺวา อถ โสจยิตฺวา อาโลปติ สาหสา โย ปเรสํฯ>
    text <๗๔๔>
      text <ตจฺฉนฺโต อาณิยา อาณิํ นิหนฺติ พลวา ยถา>
      text <อินฺทฺริยานินฺทฺริเยเหว นิหนฺติ กุสโล ตถาฯ>
    text <๗๔๕>
      text <สทฺธํ วีริยํ สมาธิญฺจ สติปญฺญญฺจ ภาวยํ>
      text <ปญฺจ ปญฺจหิ หนฺตฺวาน อนีโฆ ยาติ พฺราหฺมโณฯ>
    text <๗๔๖>
      text <โส อตฺถวา โส ธมฺมฏฺโฐ กตฺวา วากฺยานุสาสนิํ>
      text <สพฺเพน สพฺพํ พุทฺธสฺส โส นโร สุขเมธตีติฯ>
    stand <…ปาราปริโย เถโร…ฯ>
  text <๓ เตลกานิตฺเถรคาถา>
    text <๗๔๗>
      text <จิรรตฺตํ วตาตาปี ธมฺมํ อนุวิจินฺตยํ>
      text <สมํ จิตฺตสฺส นาลตฺถํ ปุจฺฉํ สมณพฺราหฺมเณฯ>
    text <๗๔๘>
      text <โก โส ปารงฺคโต โลเก โก ปตฺโต อมโตคธํ>
      text <กสฺส ธมฺมํ ปฏิจฺฉามิ ปรมตฺถวิชานนํฯ>
    text <๗๔๙>
      text <อนฺโตวงฺกคโต อาสิ มจฺโฉว ฆสมามิสํ>
      text <พทฺโธ มหินฺทปาเสน เวปจิตฺยสุโร ยถาฯ>
    text <๗๕๐>
      text <อญฺฉามิ นํ น มุญฺจามิ อสฺมา โสกปริทฺทวา>
      text <โก เม พนฺธํ มุญฺจํ โลเก สมฺโพธิํ เวทยิสฺสติฯ>
    text <๗๕๑>
      text <สมณํ พฺราหฺมณํ วา กํ อาทิสนฺตํ ปภงฺคุนํฯ>
      text <กสฺส ธมฺมํ ปฏิจฺฉามิ ชรามจฺจุปวาหนํฯ>
    text <๗๕๒>
      text <วิจิกิจฺฉากงฺขาคนฺถิตํ สารมฺภพลสญฺญุตํ>
      text <โกธปฺปตฺตมนตฺถทฺธํ อภิชปฺปปฺปทารณํฯ>
    text <๗๕๓>
      text <ตณฺหาธนุสมุฏฺฐานํ ทฺเว จ ปนฺนรสายุตํ>
      text <ปสฺส โอรสิกํ พาฬฺหํ เภตฺวาน ยทิ ติฏฺฐติฯ>
    text <๗๕๔>
      text <อนุทิฏฺฐีนํ อปฺปหานํ สงฺกปฺปปรเตชิตํ>
      text <เตน วิทฺโธ ปเวธามิ ปตฺตํว มาลุเตริตํฯ>
    text <๗๕๕>
      text <อชฺฌตฺตํ เม สมุฏฺฐาย ขิปฺปํ ปจฺจติ มามกํ>
      text <ฉผสฺสายตนี กาโย ยตฺถ สรติ สพฺพทาฯ>
    text <๗๕๖>
      text <ตํ น ปสฺสามิ เตกิจฺฉํ โย เมตํ สลฺลมุทฺธเร>
      text <นานารชฺเชน สตฺเถน นาญฺเญน วิจิกิจฺฉิตํฯ>
    text <๗๕๗>
      text <โก เม อสตฺโถ อวโณ สลฺลมพฺภนฺตรปสฺสยํ>
      text <อหิํสํ สพฺพคตฺตานิ สลฺลํ เม อุทฺธริสฺสติฯ>
    text <๗๕๘>
      text <ธมฺมปฺปติ หิ โส เสฏฺโฐ วิสโทสปฺปวาหโก>
      text <คมฺภีเร ปติตสฺส เม ถลํ ปาณิญฺจ ทสฺสเยฯ>
    text <๗๕๙>
      text <รหเทหมสฺมิ โอคาฬฺโห อหาริยรชมตฺติเก>
      text <มายาอุสูยสารมฺภ ถินมิทฺธมปตฺถเฏฯ>
    text <๗๖๐>
      text <อุทฺธจฺจเมฆถนิตํ สํโยชนวลาหกํ>
      text <วาหา วหนฺติ กุทฺทิฏฺฐิํ สงฺกปฺปา ราคนิสฺสิตาฯ>
    text <๗๖๑>
      text <สวนฺติ สพฺพธิ โสตา ลตา อุพฺภิชฺช ติฏฺฐติ>
      text <เต โสเต โก นิวาเรยฺย ตํ ลตํ โก หิ เฉจฺฉติฯ>
    text <๗๖๒>
      text <เวลํ กโรถ ภทฺทนฺเต โสตานํ สนฺนิวารณํ>
      text <มา เต มโนมโย โสโต รุกฺขํว สหสา ลุเวฯ>
    text <๗๖๓>
      text <เอวํ เม ภยชาตสฺส อปารา ปารเมสโต>
      text <ตาโณ ปญฺญาวุโธ สตฺถา อิสิสงฺฆนิเสวิโตฯ>
    text <๗๖๔>
      text <โสปาณํ สุคตํ สุทฺธํ ธมฺมสารมยํ ทฬฺหํ>
      text <ปาทาสิ วุยฺหมานสฺส มา ภายีติ จ มพฺรวิฯ>
    text <๗๖๕>
      text <สติปฏฺฐานปาสาทํ อารุยฺห ปจฺจเวกฺขิสํ>
      text <ยํ ตํ ปุพฺเพ อมญฺญิสฺสํ สกฺกายาภิรตํ ปชํฯ>
    text <๗๖๖>
      text <ยทา จ มคฺคมทฺทกฺขิํ นาวาย อภิรูหนํ>
      text <อนธิฏฺฐาย อตฺตานํ ติตฺถมทฺทกฺขิมุตฺตมํฯ>
    text <๗๖๗>
      text <สลฺลํ อตฺตสมุฏฺฐานํ ภวเนตฺติปฺปภาวิตํ>
      text <เอเตสํ อปฺปวตฺตาย เทเสสิ มคฺคมุตฺตมํฯ>
    text <๗๖๘>
      text <ทีฆรตฺตานุสยิตํ จิรรตฺตมธิฏฺฐิตํ>
      text <พุทฺโธ เมปานุที คนฺถํ วิสโทสปฺปวาหโนติฯ>
    stand <…เตลกานิ เถโร…ฯ>
  text <๔ รฏฺฐปาลตฺเถรคาถา>
    text <๗๖๙>
      text <ปสฺส จิตฺตกตํ พิมฺพํ อรุกายํ สมุสฺสิตํ>
      text <อาตุรํ พหุสงฺกปฺปํ ยสฺส นตฺถิ ธุวํ ฐิติฯ>
    text <๗๗๐>
      text <ปสฺส จิตฺตกตํ รูปํ มณินา กุณฺฑเลน จ>
      text <อฏฺฐิํ ตเจน โอนทฺธํ สห วตฺเถหิ โสภติฯ>
    text <๗๗๑>
      text <อลตฺตกกตา ปาทา มุขํ จุณฺณกมกฺขิตํ>
      text <อลํ พาลสฺส โมหาย โน จ ปารคเวสิโนฯ>
    text <๗๗๒>
      text <อฏฺฐปทกตา เกสา เนตฺตา อญฺชนมกฺขิตา>
      text <อลํ พาลสฺส โมหาย โน จ ปารคเวสิโนฯ>
    text <๗๗๓>
      text <อญฺชนีว นวา จิตฺตา ปูติกาโย อลงฺกโต>
      text <อลํ พาลสฺส โมหาย โน จ ปารคเวสิโนฯ>
    text <๗๗๔>
      text <โอทหิ มิคโว ปาสํ นาสทา วาคุรํ มิโค>
      text <ภุตฺวา นิวาปํ คจฺฉาม กนฺทนฺเต มิคพนฺธเกฯ>
    text <๗๗๕>
      text <ฉินฺโน ปาโส มิควสฺส นาสทา วาคุรํ มิโค>
      text <ภุตฺวา นิวาปํ คจฺฉาม โสจนฺเต มิคลุทฺทเกฯ>
    text <๗๗๖>
      text <ปสฺสามิ โลเก สธเน มนุสฺเส ลทฺธาน วิตฺตํ น ททนฺติ โมหา>
      text <ลุทฺธา ธนํ สนฺนิจยํ กโรนฺติ ภิยฺโยว กาเม อภิปตฺถยนฺติฯ>
    text <๗๗๗>
      text <ราชา ปสยฺหปฺปถวิํ วิเชตฺวา สสาครนฺตํ มหิมาวสนฺโต>
      text <โอรํ สมุทฺทสฺส อติตฺตรูโป ปารํ สมุทฺทสฺสปิ ปตฺถเยถฯ>
    text <๗๗๘>
      text <ราชา จ อญฺเญ จ พหู มนุสฺสา อวีตตณฺหา มรณํ อุเปนฺติ>
      text <อูนาว หุตฺวาน ชหนฺติ เทหํ กาเมหิ โลกมฺหิ น หตฺถิ ติตฺติฯ>
    text <๗๗๙>
      text <กนฺทนฺติ นํ ญาตี ปกิริย เกเส อโห วตา โน อมราติ จาหุ>
      text <วตฺเถน นํ ปารุตํ นีหริตฺวา จิตํ สโมธาย ตโต ฑหนฺติฯ>
    text <๗๘๐>
      text <โส ฑยฺหติ สูเลหิ ตุชฺชมาโน เอเกน วตฺเถน ปหาย โภเค>
      text <น มียมานสฺส ภวนฺติ ตาณา ญาตี จ มิตฺตา อถ วา สหายาฯ>
    text <๗๘๑>
      text <ทายาทกา ตสฺส ธนํ หรนฺติ สตฺโต ปน คจฺฉติ เยน กมฺมํ>
      text <น มียมานํ ธนมนฺเวติ กิญฺจิ ปุตฺตา จ ทารา จ ธนญฺจ รฏฺฐํฯ>
    text <๗๘๒>
      text <น ทีฆมายุํ ลภเต ธเนน น จาปิ วิตฺเตน ชรํ วิหนฺติ>
      text <อปฺปปฺปํ หิทํ ชีวิตมาหุ ธีรา อสสฺสตํ วิปฺปริณามธมฺมํฯ>
    text <๗๘๓>
      text <อฑฺฒา ทลิทฺทา จ ผุสนฺติ ผสฺสํ พาโล จ ธีโร จ ตเถว ผุฏฺโฐ>
      text <พาโล หิ พาลฺยา วธิโตว เสติ ธีโร จ โน เวธติ ผสฺสผุฏฺโฐฯ>
    text <๗๘๔>
      text <ตสฺมา หิ ปญฺญาว ธเนน เสยฺยา ยาย โวสานมิธาธิคจฺฉติ>
      text <อพฺโยสิตตฺตา หิ ภวาภเวสุ ปาปานิ กมฺมานิ กโรติ โมหาฯ>
    text <๗๘๕>
      text <อุเปติ คพฺภญฺจ ปรญฺจ โลกํ สํสารมาปชฺช ปรมฺปราย>
      text <ตสฺสปฺปปญฺโญ อภิสทฺทหนฺโต อุเปติ คพฺภญฺจ ปรญฺจ โลกํฯ>
    text <๗๘๖>
      text <โจโร ยถา สนฺธิมุเข คหีโต สกมฺมุนา หญฺญติ ปาปธมฺโม>
      text <เอวํ ปชา เปจฺจ ปรมฺหิ โลเก สกมฺมุนา หญฺญติ ปาปธมฺโมฯ>
    text <๗๘๗>
      text <กามา หิ จิตฺรา มธุรา มโนรมา วิรูปรูเปน มเถนฺติ จิตฺตํ>
      text <อาทีนวํ กามคุเณสุ ทิสฺวา ตสฺมา อหํ ปพฺพชิโตมฺหิ ราชฯ>
    text <๗๘๘>
      text <ทุมปฺผลานีว ปตนฺติ มาณวา ทหรา จ วุฑฺฒา จ สรีรเภทา>
      text <เอตมฺปิ ทิสฺวา ปพฺพชิโตมฺหิ ราช อปณฺณกํ สามญฺญเมว เสยฺโยฯ>
    text <๗๘๙>
      text <สทฺธายาหํ ปพฺพชิโต อุเปโต ชินสาสเน>
      text <อวชฺฌา มยฺหํ ปพฺพชฺชา อนโณ ภุญฺชามิ โภชนํฯ>
    text <๗๙๐>
      text <กาเม อาทิตฺตโต ทิสฺวา ชาตรูปานิ สตฺถโต>
      text <คพฺภโวกฺกนฺติโต ทุกฺขํ นิรเยสุ มหพฺภยํฯ>
    text <๗๙๑>
      text <เอตมาทีนวํ ญตฺวา สํเวคํ อลภิํ ตทา>
      text <โสหํ วิทฺโธ ตทา สนฺโต สมฺปตฺโต อาสวกฺขยํฯ>
    text <๗๙๒>
      text <ปริจิณฺโณ มยา สตฺถา กตํ พุทฺธสฺส สาสนํ>
      text <โอหิโต ครุโก ภาโร ภวเนตฺติ สมูหตาฯ>
    text <๗๙๓>
      text <ยสฺสตฺถาย ปพฺพชิโต อคารสฺมานคาริยํ>
      text <โส เม อตฺโถ อนุปฺปตฺโต สพฺพสํโยชนกฺขโยติฯ>
    stand <… รฏฺฐปาโล เถโร…ฯ>
  text <๕ มาลุกฺยปุตฺตตฺเถรคาถา>
    text <๗๙๔>
      text <รูปํ ทิสฺวา สติ มุฏฺฐา ปิยํ นิมิตฺตํ มนสิ กโรโต>
      text <สารตฺตจิตฺโต เวเทติ ตญฺจ อชฺโฌสฺส ติฏฺฐติฯ>
    text <๗๙๕>
      text <ตสฺส วฑฺฒนฺติ เวทนา อเนกา รูปสมฺภวา>
      text <อภิชฺฌา จ วิเหสา จ จิตฺตมสฺสูปหญฺญติ>
      text <เอวมาจินโต ทุกฺขํ อารา นิพฺพาน วุจฺจติฯ>
    text <๗๙๖>
      text <สทฺทํ สุตฺวา สติ มุฏฺฐา ปิยํ นิมิตฺตํ มนสิ กโรโต>
      text <สารตฺตจิตฺโต เวเทติ ตญฺจ อชฺโฌสฺส ติฏฺฐติฯ>
    text <๗๙๗>
      text <ตสฺส วฑฺฒนฺติ เวทนา อเนกา สทฺทสมฺภวา>
      text <อภิชฺฌา จ วิเหสา จ จิตฺตมสฺสูปหญฺญติ>
      text <เอวมาจินโต ทุกฺขํ อารา นิพฺพาน วุจฺจติฯ>
    text <๗๙๘>
      text <คนฺธํ ฆตฺวา สติ มุฏฺฐา ปิยํ นิมิตฺตํ มนสิ กโรโต>
      text <สารตฺตจิตฺโต เวเทติ ตญฺจ อชฺโฌสฺส ติฏฺฐติฯ>
    text <๗๙๙>
      text <ตสฺส วฑฺฒนฺติ เวทนา อเนกา คนฺธสมฺภวา>
      text <อภิชฺฌา จ วิเหสา จ จิตฺตมสฺสูปหญฺญติ>
      text <เอวมาจินโต ทุกฺขํ อารา นิพฺพาน วุจฺจติฯ>
    text <๘๐๐>
      text <รสํ โภตฺวา สติ มุฏฺฐา ปิยํ นิมิตฺตํ มนสิ กโรโต>
      text <สารตฺตจิตฺโต เวเทติ ตญฺจ อชฺโฌสฺส ติฏฺฐติฯ>
    text <๘๐๑>
      text <ตสฺส วฑฺฒนฺติ เวทนา อเนกา รสสมฺภวา>
      text <อภิชฺฌา จ วิเหสา จ จิตฺตมสฺสูปหญฺญติ>
      text <เอวมาจินโต ทุกฺขํ อารา นิพฺพาน วุจฺจติฯ>
    text <๘๐๒>
      text <ผสฺสํ ผุสฺส สติ มุฏฺฐา ปิยํ นิมิตฺตํ มนสิ กโรโต>
      text <สารตฺตจิตฺโต เวเทติ ตญฺจ อชฺโฌสฺส ติฏฺฐติฯ>
    text <๘๐๓>
      text <ตสฺส วฑฺฒนฺติ เวทนา อเนกา ผสฺสสมฺภวา>
      text <อภิชฺฌา จ วิเหสา จ จิตฺตมสฺสูปหญฺญติ>
      text <เอวมาจินโต ทุกฺขํ อารา นิพฺพาน วุจฺจติฯ>
    text <๘๐๔>
      text <ธมฺมํ ญตฺวา สติ มุฏฺฐา ปิยํ นิมิตฺตํ มนสิ กโรโต>
      text <สารตฺตจิตฺโต เวเทติ ตญฺจ อชฺโฌสฺส ติฏฺฐติฯ>
    text <๘๐๕>
      text <ตสฺส วฑฺฒนฺติ เวทนา อเนกา ธมฺมสมฺภวา>
      text <อภิชฺฌา จ วิเหสา จ จิตฺตมสฺสูปหญฺญติ>
      text <เอวมาจินโต ทุกฺขํ อารา นิพฺพาน วุจฺจติฯ>
    text <๘๐๖>
      text <น โส รชฺชติ รูเปสุ รูปํ ทิสฺวา ปติสฺสโต>
      text <วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ>
    text <๘๐๗>
      text <ยถาสฺส ปสฺสโต รูปํ เสวโต จาปิ เวทนํ>
      text <ขียติ โนปจียติ เอวํ โส จรตี สโต>
      text <เอวํ อปจินโต ทุกฺขํ สนฺติเก นิพฺพาน วุจฺจติฯ>
    text <๘๐๘>
      text <น โส รชฺชติ สทฺเทสุ สทฺทํ สุตฺวา ปติสฺสโต>
      text <วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ>
    text <๘๐๙>
      text <ยถาสฺส สุณโต สทฺทํ เสวโต จาปิ เวทนํ>
      text <ขียติ โนปจียติ เอวํ โส จรตี สโต>
      text <เอวํ อปจินโต ทุกฺขํ สนฺติเก นิพฺพาน วุจฺจติฯ>
    text <๘๑๐>
      text <น โส รชฺชติ คนฺเธสุ คนฺธํ ฆตฺวา ปติสฺสโต>
      text <วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ>
    text <๘๑๑>
      text <ยถาสฺส ฆายโต คนฺธํ เสวโต จาปิ เวทนํ>
      text <ขียติ โนปจียติ เอวํ โส จรตี สโต>
      text <เอวํ อปจินโต ทุกฺขํ สนฺติเก นิพฺพาน วุจฺจติฯ>
    text <๘๑๒>
      text <น โส รชฺชติ รเสสุ รสํ โภตฺวา ปติสฺสโต>
      text <วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ>
    text <๘๑๓>
      text <ยถาสฺส สายรโต รสํ เสวโต จาปิ เวทนํ>
      text <ขียติ โนปจียติ เอวํ โส จรตี สโต>
      text <เอวํ อปจินโต ทุกฺขํ สนฺติเก นิพฺพาน วุจฺจติฯ>
    text <๘๑๔>
      text <น โส รชฺชติ ผสฺเสสุ ผสฺสํ ผุสฺส ปติสฺสโต>
      text <วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ>
    text <๘๑๕>
      text <ยถาสฺส ผุสโต ผสฺสํ เสวโต จาปิ เวทนํ>
      text <ขียติ โนปจียติ เอวํ โส จรตี สโต>
      text <เอวํ อปจินโต ทุกฺขํ สนฺติเก นิพฺพาน วุจฺจติฯ>
    text <๘๑๖>
      text <น โส รชฺชติ ธมฺเมสุ ธมฺมํ ญตฺวา ปติสฺสโต>
      text <วิรตฺตจิตฺโต เวเทติ ตญฺจ นาชฺโฌสฺส ติฏฺฐติฯ>
    text <๘๑๗>
      text <ยถาสฺส วิชานโต ธมฺมํ เสวโต จาปิ เวทนํ>
      text <ขียติ โนปจียติ เอวํ โส จรตี สโต>
      text <เอวํ อปจินโต ทุกฺขํ สนฺติเก นิพฺพาน วุจฺจติฯ>
    stand <… มาลุกฺยปุตฺโต เถโร…ฯ>
  text <๖ เสลตฺเถรคาถา>
    text <๘๑๘>
      text <ปริปุณฺณกาโย สุรุจิ สุชาโต จารุทสฺสโน>
      text <สุวณฺณวณฺโณสิ ภควา สุสุกฺกทาโฐสิ วีริยวา ฯ>
    text <๘๑๙>
      text <นรสฺส หิ สุชาตสฺส เย ภวนฺติ วิยญฺชนา>
      text <สพฺเพ เต ตว กายสฺมิํ มหาปุริสลกฺขณาฯ>
    text <๘๒๐>
      text <ปสนฺนเนตฺโต สุมุโข พฺรหา อุชุ ปตาปวา>
      text <มชฺเฌ สมณสงฺฆสฺส อาทิจฺโจว วิโรจสิฯ>
    text <๘๒๑>
      text <กลฺยาณทสฺสโน ภิกฺขุ กญฺจนสนฺนิภตฺตโจ>
      text <กิํ เต สมณภาเวน เอวํ อุตฺตมวณฺณิโนฯ>
    text <๘๒๒>
      text <ราชา อรหสิ ภวิตุํ จกฺกวตฺตี รเถสโภ>
      text <จาตุรนฺโต วิชิตาวี ชมฺพุสณฺฑสฺส อิสฺสโรฯ>
    text <๘๒๓>
      text <ขตฺติยา โภคี ราชาโน อนุยนฺตา ภวนฺติ เต>
      text <ราชาภิราชา มนุชินฺโท รชฺชํ กาเรหิ โคตมฯ>
    text <๘๒๔>
      text <ราชาหมสฺมิ เสล เสลาติ ภควา ธมฺมราชา อนุตฺตโร>
      text <ธมฺเมน จกฺกํ วตฺเตมิ จกฺกํ อปฺปฏิวตฺติยํฯ>
    text <๘๒๕>
      text <สมฺพุทฺโธ ปฏิชานาสิ อิติ เสโล พฺราหฺมโณ ธมฺมราชา อนุตฺตโร>
      text <ธมฺเมน จกฺกํ วตฺเตมิ อิติ ภาสถ โคตมฯ>
    text <๘๒๖>
      text <โก นุ เสนาปติ โภโต สาวโก สตฺถุรนฺวโย>
      text <โก เตตมนุวตฺเตติ ธมฺมจกฺกํ ปวตฺติตํฯ>
    text <๘๒๗>
      text <มยา ปวตฺติตํ จกฺกํ เสลาติ ภควา ธมฺมจกฺกํ อนุตฺตรํ>
      text <สาริปุตฺโต อนุวตฺเตติ อนุชาโต ตถาคตํฯ>
    text <๘๒๘>
      text <อภิญฺเญยฺยํ อภิญฺญาตํ ภาเวตพฺพญฺจ ภาวิตํ>
      text <ปหาตพฺพํ ปหีนํ เม ตสฺมา พุทฺโธสฺมิ พฺราหฺมณฯ>
    text <๘๒๙>
      text <วินยสฺสุ มยิ กงฺขํ อธิมุญฺจสฺสุ พฺราหฺมณ>
      text <ทุลฺลภํ ทสฺสนํ โหติ สมฺพุทฺธานํ อภิณฺหโสฯ>
    text <๘๓๐>
      text <เยสํ เว ทุลฺลโภ โลเก ปาตุภาโว อภิณฺหโส>
      text <โสหํ พฺราหฺมณ พุทฺโธสฺมิ สลฺลกตฺโต อนุตฺตโรฯ>
    text <๘๓๑>
      text <พฺรหฺมภูโต อติตุโล มารเสนปฺปมทฺทโน>
      text <สพฺพามิตฺเต วเส กตฺวา โมทามิ อกุโตภโยฯ>
    text <๘๓๒>
      text <อิทํ โภนฺโต นิสาเมถ ยถา ภาสติ จกฺขุมา>
      text <สลฺลกตฺโต มหาวีโร สีโหว นทตี วเนฯ>
    text <๘๓๓>
      text <พฺรหฺมภูตํ อติตุลํ มารเสนปฺปมทฺทนํ>
      text <โก ทิสฺวา นปฺปสีเทยฺย อปิ กณฺหาภิชาติโกฯ>
    text <๘๓๔>
      text <โย มํ อิจฺฉติ อนฺเวตุ โย วา นิจฺฉติ คจฺฉตุ>
      text <อิธาหํ ปพฺพชิสฺสามิ วรปญฺญสฺส สนฺติเกฯ>
    text <๘๓๕>
      text <เอตํ เจ รุจฺจติ โภโต สมฺมาสมฺพุทฺธสาสนํ>
      text <มยมฺปิ ปพฺพชิสฺสาม วรปญฺญสฺส สนฺติเกฯ>
    text <๘๓๖>
      text <พฺราหฺมณา ติสตา อิเม ยาจนฺติ ปญฺชลีกตา>
      text <พฺรหฺมจริยํ จริสฺสาม ภควา ตว สนฺติเกฯ>
    text <๘๓๗>
      text <สฺวาขาตํ พฺรหฺมจริยํ เสลาติ ภควา สนฺทิฏฺฐิกมกาลิกํ>
      text <ยตฺถ อโมฆา ปพฺพชฺชา อปฺปมตฺตสฺส สิกฺขโตฯ>
    text <๘๓๘>
      text <ยํ ตํ สรณมาคมฺห อิโต อฏฺฐเม จกฺขุม>
      text <สตฺตรตฺเตน ภควา ทนฺตามฺห ตว สาสเนฯ>
    text <๘๓๙>
      text <ตุวํ พุทฺโธ ตุวํ สตฺถา ตุวํ มาราภิภู มุนิ>
      text <ตุวํ อนุสเย เฉตฺวา ติณฺโณ ตาเรสิมํ ปชํฯ>
    text <๘๔๐>
      text <อุปธี เต สมติกฺกนฺตา อาสวา เต ปทาลิตา>
      text <สีโหว อนุปาทาโน ปหีนภยเภรโวฯ>
    text <๘๔๑>
      text <ภิกฺขโว ติสตา อิเม ติฏฺฐนฺติ ปญฺชลีกตา>
      text <ปาเท วีร ปสาเรหิ นาคา วนฺทนฺตุ สตฺถุโนติฯ>
    stand <… เสโล เถโร…ฯ>
  text <๗ กาฬิโคธาปุตฺตภทฺทิยตฺเถรคาถา>
    text <๘๔๒>
      text <ยาตํ เม หตฺถิคีวาย สุขุมา วตฺถา ปธาริตา>
      text <สาลีนํ โอทโน ภุตฺโต สุจิมํสูปเสจโนฯ>
    text <๘๔๓>
      text <โสชฺช ภทฺโท สาตติโก อุญฺฉาปตฺตาคเต รโต>
      text <ฌายติ อนุปาทาโน ปุตฺโต โคธาย ภทฺทิโยฯ>
    text <๘๔๔>
      text <ปํสุกูลี สาตติโก อุญฺฉาปตฺตาคเต รโต>
      text <ฌายติ อนุปาทาโน ปุตฺโต โคธาย ภทฺทิโยฯ>
    text <๘๔๕>
      text <ปิณฺฑปาตี สาตติโก…เป …ฯ>
    text <๘๔๖>
      text <เตจีวรี สาตติโก…เป …ฯ>
    text <๘๔๗>
      text <สปทานจารี สาตติโก…เป …ฯ>
    text <๘๔๘>
      text <เอกาสนี สาตติโก…เป …ฯ>
    text <๘๔๙>
      text <ปตฺตปิณฺฑี สาตติโก…เป …ฯ>
    text <๘๕๐>
      text <ขลุปจฺฉาภตฺตี สาตติโก…เป …ฯ>
    text <๘๕๑>
      text <อารญฺญิโก สาตติโก…เป …ฯ>
    text <๘๕๒>
      text <รุกฺขมูลิโก สาตติโก…เป …ฯ>
    text <๘๕๓>
      text <อพฺโภกาสี สาตติโก…เป …ฯ>
    text <๘๕๔>
      text <โสสานิโก สาตติโก…เป …ฯ>
    text <๘๕๕>
      text <ยถาสนฺถติโก สาตติโก…เป …ฯ>
    text <๘๕๖>
      text <เนสชฺชิโก สาตติโก…เป …ฯ>
    text <๘๕๗>
      text <อปฺปิจฺโฉ สาตติโก…เป …ฯ>
    text <๘๕๘>
      text <สนฺตุฏฺโฐ สาตติโก…เป …ฯ>
    text <๘๕๙>
      text <ปวิวิตฺโต สาตติโก…เป …ฯ>
    text <๘๖๐>
      text <อสํสฏฺโฐ สาตติโก…เป …ฯ>
    text <๘๖๑>
      text <อารทฺธวีริโย สาตติโก…เป …ฯ>
    text <๘๖๒>
      text <หิตฺวา สตปลํ กํสํ โสวณฺณํ สตราชิกํ>
      text <อคฺคหิํ มตฺติกาปตฺตํ อิทํ ทุติยาภิเสจนํฯ>
    text <๘๖๓>
      text <อุจฺเจ มณฺฑลิปากาเร ทฬฺหมฏฺฏาลโกฏฺฐเก>
      text <รกฺขิโต ขคฺคหตฺเถหิ อุตฺตสํ วิหริํ ปุเรฯ>
    text <๘๖๔>
      text <โสชฺช ภทฺโท อนุตฺราสี ปหีนภยเภรโว>
      text <ฌายติ วนโมคยฺห ปุตฺโต โคธาย ภทฺทิโยฯ>
    text <๘๖๕>
      text <สีลกฺขนฺเธ ปติฏฺฐาย สติํ ปญฺญญฺจ ภาวยํ>
      text <ปาปุณิํ อนุปุพฺเพน สพฺพสํโยชนกฺขยนฺติฯ>
    stand <… ภทฺทิโย กาฬิโคธาย ปุตฺโต เถโร…ฯ>
  text <๘ องฺคุลิมาลตฺเถรคาถา>
    text <๘๖๖>
      text <คจฺฉํ วเทสิ สมณ ฏฺฐิโตมฺหิ มมญฺจ พฺรูสิ ฐิตมฏฺฐิโตติ>
      text <ปุจฺฉามิ ตํ สมณ เอตมตฺถํ กถํ ฐิโต ตฺวํ อหมฏฺฐิโตมฺหิฯ>
    text <๘๖๗>
      text <ฐิโต อหํ องฺคุลิมาล สพฺพทา สพฺเพสุ ภูเตสุ นิธาย ทณฺฑํ>
      text <ตุวญฺจ ปาเณสุ อสญฺญโตสิ ตสฺมา ฐิโตหํ ตุวมฏฺฐิโตสิฯ>
    text <๘๖๘>
      text <จิรสฺสํ วต เม มหิโต มเหสี มหาวนํ สมโณ ปจฺจปาทิ>
      text <โสหํ จชิสฺสามิ สหสฺสปาปํ สุตฺวาน คาถํ ตว ธมฺมยุตฺตํฯ>
    text <๘๖๙>
      text <อิจฺเจว โจโร อสิมาวุธญฺจ โสพฺเภ ปปาเต นรเก อนฺวกาสิ>
      text <อวนฺทิ โจโร สุคตสฺส ปาเท ตตฺเถว ปพฺพชฺชมยาจิ พุทฺธํฯ>
    text <๘๗๐>
      text <พุทฺโธ จ โข การุณิโก มเหสิ โย สตฺถา โลกสฺส สเทวกสฺส>
      text <ตเมหิ ภิกฺขูติ ตทา อโวจ เอเสว ตสฺส อหุ ภิกฺขุภาโวฯ>
    text <๘๗๑>
      text <โย จ ปุพฺเพ ปมชฺชิตฺวา ปจฺฉา โส นปฺปมชฺชติ>
      text <โสมํ โลกํ ปภาเสติ อพฺภา มุตฺโตว จนฺทิมาฯ>
    text <๘๗๒>
      text <ยสฺส ปาปํ กตํ กมฺมํ กุสเลน ปิธียติ>
      text <โสมํ โลกํ ปภาเสติ อพฺภา มุตฺโตว จนฺทิมาฯ>
    text <๘๗๓>
      text <โย หเว ทหโร ภิกฺขุ ยุญฺชติ พุทฺธสาสเน>
      text <โสมํ โลกํ ปภาเสติ อพฺภา มุตฺโตว จนฺทิมาฯ>
    text <๘๗๔>
      text <ทิสาปิ เม ธมฺมกถํ สุณนฺตุ ทิสาปิ เม ยุญฺชนฺตุ พุทฺธสาสเน>
      text <ทิสาปิ เม เต มนุเช ภชนฺตุ เย ธมฺมเมวาทปยนฺติ สนฺโตฯ>
    text <๘๗๕>
      text <ทิสา หิ เม ขนฺติวาทานํ อวิโรธปฺปสํสินํ>
      text <สุณนฺตุ ธมฺมํ กาเลน ตญฺจ อนุวิธียนฺตุฯ>
    text <๘๗๖>
      text <น หิ ชาตุ โส มมํ หิํเส อญฺญํ วา ปน กิญฺจนํ>
      text <ปปฺปุยฺย ปรมํ สนฺติํ รกฺเขยฺย ตสถาวเรฯ>
    text <๘๗๗>
      text <อุทกญฺหิ นยนฺติ เนตฺติกา อุสุการา นมยนฺติ เตชนํ>
      text <ทารุํ นมยนฺติ ตจฺฉกา อตฺตานํ ทมยนฺติ ปณฺฑิตาฯ>
    text <๘๗๘>
      text <ทณฺเฑเนเก ทมยนฺติ องฺกุเสภิ กสาหิ จ>
      text <อทณฺเฑน อสตฺเถน อหํ ทนฺโตมฺหิ ตาทินาฯ>
    text <๘๗๙>
      text <อหิํสโกติ เม นามํ หิํสกสฺส ปุเร สโต>
      text <อชฺชาหํ สจฺจนาโมมฺหิ น นํ หิํสามิ กิญฺจนํ ฯ>
    text <๘๘๐>
      text <โจโร อหํ ปุเร อาสิํ องฺคุลิมาโลติ วิสฺสุโต>
      text <วุยฺหมาโน มโหเฆน พุทฺธํ สรณมาคมํฯ>
    text <๘๘๑>
      text <โลหิตปาณิ ปุเร อาสิํ องฺคุลิมาโลติ วิสฺสุโต>
      text <สรณคมนํ ปสฺส ภวเนตฺติ สมูหตาฯ>
    text <๘๘๒>
      text <ตาทิสํ กมฺมํ กตฺวาน พหุํ ทุคฺคติคามินํ>
      text <ผุฏฺโฐ กมฺมวิปาเกน อนโณ ภุญฺชามิ โภชนํฯ>
    text <๘๘๓>
      text <ปมาทมนุยุญฺชนฺติ พาลา ทุมฺเมธิโน ชนา>
      text <อปฺปมาทญฺจ เมธาวี ธนํ เสฏฺฐํว รกฺขติฯ>
    text <๘๘๔>
      text <มา ปมาทมนุยุญฺเชถ มา กามรติสนฺถวํ>
      text <อปฺปมตฺโต หิ ฌายนฺโต ปปฺโปติ ปรมํ สุขํฯ>
    text <๘๘๕>
      text <สฺวาคตํ นาปคตํ เนตํ ทุมฺมนฺติตํ มม>
      text <สวิภตฺเตสุ ธมฺเมสุ ยํ เสฏฺฐํ ตทุปาคมํฯ>
    text <๘๘๖>
      text <สฺวาคตํ นาปคตํ เนตํ ทุมฺมนฺติตํ มม>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๘๘๗>
      text <อรญฺเญ รุกฺขมูเล วา ปพฺพเตสุ คุหาสุ วา>
      text <ตตฺถ ตตฺเถว อฏฺฐาสิํ อุพฺพิคฺคมนโส ตทาฯ>
    text <๘๘๘>
      text <สุขํ สยามิ ฐายามิ สุขํ กปฺเปมิ ชีวิตํ>
      text <อหตฺถปาโส มารสฺส อโห สตฺถานุกมฺปิโตฯ>
    text <๘๘๙>
      text <พฺรหฺมชจฺโจ ปุเร อาสิํ อุทิจฺโจ อุภโต อหุ>
      text <โสชฺช ปุตฺโต สุคตสฺส ธมฺมราชสฺส สตฺถุโนฯ>
    text <๘๙๐>
      text <วีตตณฺโห อนาทาโน คุตฺตทฺวาโร สุสํวุโต>
      text <อฆมูลํ วธิตฺวาน ปตฺโต เม อาสวกฺขโยฯ>
    text <๘๙๑>
      text <ปริจิณฺโณ มยา สตฺถา กตํ พุทฺธสฺส สาสนํ>
      text <โอหิโต ครุโก ภาโร ภวเนตฺติ สมูหตาติฯ>
    stand <… องฺคุลิมาโล เถโร…ฯ>
  text <๙ อนุรุทฺธตฺเถรคาถา>
    text <๘๙๒>
      text <ปหาย มาตาปิตโร ภคินี ญาติภาตโร>
      text <ปญฺจ กามคุเณ หิตฺวา อนุรุทฺโธว ฌายตุฯ>
    text <๘๙๓>
      text <สเมโต นจฺจคีเตหิ สมฺมตาฬปฺปโพธโน>
      text <น เตน สุทฺธิมชฺฌคํ มารสฺส วิสเย รโตฯ>
    text <๘๙๔>
      text <เอตญฺจ สมติกฺกมฺม รโต พุทฺธสฺส สาสเน>
      text <สพฺโพฆํ สมติกฺกมฺม อนุรุทฺโธว ฌายติฯ>
    text <๘๙๕>
      text <รูปา สทฺทา รสา คนฺธา โผฏฺฐพฺพา จ มโนรมา>
      text <เอเต จ สมติกฺกมฺม อนุรุทฺโธว ฌายติฯ>
    text <๘๙๖>
      text <ปิณฺฑปาตปฏิกฺกนฺโต เอโก อทุติโย มุนิ>
      text <เอสติ ปํสุกูลานิ อนุรุทฺโธ อนาสโวฯ>
    text <๘๙๗>
      text <วิจินี อคฺคหี โธวิ รชยี ธารยี มุนิ>
      text <ปํสุกูลานิ มติมา อนุรุทฺโธ อนาสโวฯ>
    text <๘๙๘>
      text <มหิจฺโฉ จ อสนฺตุฏฺโฐ สํสฏฺโฐ โย จ อุทฺธโต>
      text <ตสฺส ธมฺมา อิเม โหนฺติ ปาปกา สํกิเลสิกาฯ>
    text <๘๙๙>
      text <สโต จ โหติ อปฺปิจฺโฉ สนฺตุฏฺโฐ อวิฆาตวา>
      text <ปวิเวกรโต วิตฺโต นิจฺจมารทฺธวีริโยฯ>
    text <๙๐๐>
      text <ตสฺส ธมฺมา อิเม โหนฺติ กุสลา โพธิปกฺขิกา>
      text <อนาสโว จ โส โหติ อิติ วุตฺตํ มเหสินาฯ>
    text <๙๐๑>
      text <มม สงฺกปฺปมญฺญาย สตฺถา โลเก อนุตฺตโร>
      text <มโนมเยน กาเยน อิทฺธิยา อุปสงฺกมิฯ>
    text <๙๐๒>
      text <ยทา เม อหุ สงฺกปฺโป ตโต อุตฺตริ เทสยิ>
      text <นิปฺปปญฺจรโต พุทฺโธ นิปฺปปญฺจมเทสยิฯ>
    text <๙๐๓>
      text <ตสฺสาหํ ธมฺมมญฺญาย วิหาสิํ สาสเน รโต>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๙๐๔>
      text <ปญฺจปญฺญาสวสฺสานิ ยโต เนสชฺชิโก อหํ>
      text <ปญฺจวีสติวสฺสานิ ยโต มิทฺธํ สมูหตํฯ>
    text <๙๐๕>
      text <นาหุ อสฺสาสปสฺสาสา ฐิตจิตฺตสฺส ตาทิโน>
      text <อเนโช สนฺติมารพฺภ จกฺขุมา ปรินิพฺพุโตฯ>
    text <๙๐๖>
      text <อสลฺลีเนน จิตฺเตน เวทนํ อชฺฌวาสยิ>
      text <ปชฺโชตสฺเสว นิพฺพานํ วิโมกฺโข เจตโส อหุฯ>
    text <๙๐๗>
      text <เอเต ปจฺฉิมกา ทานิ มุนิโน ผสฺสปญฺจมา>
      text <นาญฺเญ ธมฺมา ภวิสฺสนฺติ สมฺพุทฺเธ ปรินิพฺพุเตฯ>
    text <๙๐๘>
      text <นตฺถิ ทานิ ปุนาวาโส เทวกายสฺมิ ชาลินิ>
      text <วิกฺขีโณ ชาติสํสาโร นตฺถิ ทานิ ปุนพฺภโวฯ>
    text <๙๐๙>
      text <ยสฺส มุหุตฺเตน สหสฺสธา โลโก สํวิทิโต สพฺรหฺมกปฺโป>
      text <วสี อิทฺธิคุเณ จุตูปปาเต กาเล ปสฺสติ เทวตา ส ภิกฺขุ ฯ>
    text <๙๑๐>
      text <อนฺนภาโร ปุเร อาสิํ ทลิทฺโท ฆาสหารโก>
      text <สมณํ ปฏิปาเทสิํ อุปริฏฺฐํ ยสสฺสินํฯ>
    text <๙๑๑>
      text <โสมฺหิ สกฺยกุเล ชาโต อนุรุทฺโธติ มํ วิทู>
      text <อุเปโต นจฺจคีเตหิ สมฺมตาฬปฺปโพธโนฯ>
    text <๙๑๒>
      text <อถทฺทสาสิํ สมฺพุทฺธํ สตฺถารํ อกุโตภยํ>
      text <ตสฺมิํ จิตฺตํ ปสาเทตฺวา ปพฺพชิํ อนคาริยํฯ>
    text <๙๑๓>
      text <ปุพฺเพนิวาสํ ชานามิ ยตฺถ เม วุสิตํ ปุเร>
      text <ตาวติํเสสุ เทเวสุ อฏฺฐาสิํ สกฺกชาติยา ฯ>
    text <๙๑๔>
      text <สตฺตกฺขตฺตุํ มนุสฺสินฺโท อหํ รชฺชมการยิํ>
      text <จาตุรนฺโต วิชิตาวี ชมฺพุสณฺฑสฺส อิสฺสโร>
      text <อทณฺเฑน อสตฺเถน ธมฺเมน อนุสาสยิํฯ>
    text <๙๑๕>
      text <อิโต สตฺต ตโต สตฺต สํสารานิ จตุทฺทส>
      text <นิวาสมภิชานิสฺสํ เทวโลเก ฐิตา ตทาฯ>
    text <๙๑๖>
      text <ปญฺจงฺคิเก สมาธิมฺหิ สนฺเต เอโกทิภาวิเต>
      text <ปฏิปฺปสฺสทฺธิลทฺธมฺหิ ทิพฺพจกฺขุ วิสุชฺฌิ เมฯ>
    text <๙๑๗>
      text <จุตูปปาตํ ชานามิ สตฺตานํ อาคติํ คติํ>
      text <อิตฺถภาวญฺญถาภาวํ ฌาเน ปญฺจงฺคิเก ฐิโตฯ>
    text <๙๑๘>
      text <ปริจิณฺโณ มยา สตฺถา…เป … ภวเนตฺติ สมูหตาฯ>
    text <๙๑๙>
      text <วชฺชีนํ เวฬุวคาเม อหํ ชีวิตสงฺขยา>
      text <เหฏฺฐโต เวฬุคุมฺพสฺมิํ นิพฺพายิสฺสํ อนาสโวติฯ>
    stand <… อนุรุทฺโธ เถโร…ฯ>
  text <๑๐ ปาราปริยตฺเถรคาถา>
    text <๙๒๐>
      text <สมณสฺส อหุ จินฺตา ปุปฺผิตมฺหิ มหาวเน>
      text <เอกคฺคสฺส นิสินฺนสฺส ปวิวิตฺตสฺส ฌายิโนฯ>
    text <๙๒๑>
      text <อญฺญถา โลกนาถมฺหิ ติฏฺฐนฺเต ปุริสุตฺตเม>
      text <อิริยํ อาสิ ภิกฺขูนํ อญฺญถา ทานิ ทิสฺสติฯ>
    text <๙๒๒>
      text <สีตวาตปริตฺตานํ หิริโกปีนฉาทนํ>
      text <มตฺตฏฺฐิยํ อภุญฺชิํสุ สนฺตุฏฺฐา อิตรีตเรฯ>
    text <๙๒๓>
      text <ปณีตํ ยทิ วา ลูขํ อปฺปํ วา ยทิ วา พหุํ>
      text <ยาปนตฺถํ อภุญฺชิํสุ อคิทฺธา นาธิมุจฺฉิตาฯ>
    text <๙๒๔>
      text <ชีวิตานํ ปริกฺขาเร เภสชฺเช อถ ปจฺจเย>
      text <น พาฬฺหํ อุสฺสุกา อาสุํ ยถา เต อาสวกฺขเยฯ>
    text <๙๒๕>
      text <อรญฺเญ รุกฺขมูเลสุ กนฺทราสุ คุหาสุ จ>
      text <วิเวกมนุพฺรูหนฺตา วิหํสุ ตปฺปรายนาฯ>
    text <๙๒๖>
      text <นีจา นิวิฏฺฐา สุภรา มุทู อตฺถทฺธมานสา>
      text <อพฺยาเสกา อมุขรา อตฺถจินฺตา วสานุคาฯ>
    text <๙๒๗>
      text <ตโต ปาสาทิกํ อาสิ คตํ ภุตฺตํ นิเสวิตํ>
      text <สินิทฺธา เตลธาราว อโหสิ อิริยาปโถฯ>
    text <๙๒๘>
      text <สพฺพาสวปริกฺขีณา มหาฌายี มหาหิตา>
      text <นิพฺพุตา ทานิ เต เถรา ปริตฺตา ทานิ ตาทิสาฯ>
    text <๙๒๙>
      text <กุสลานญฺจ ธมฺมานํ ปญฺญาย จ ปริกฺขยา>
      text <สพฺพาการวรูเปตํ ลุชฺชเต ชินสาสนํฯ>
    text <๙๓๐>
      text <ปาปกานญฺจ ธมฺมานํ กิเลสานญฺจ โย อุตุ>
      text <อุปฏฺฐิตา วิเวกาย เย จ สทฺธมฺมเสสกาฯ>
    text <๙๓๑>
      text <เต กิเลสา ปวฑฺฒนฺตา อาวิสนฺติ พหุํ ชนํ>
      text <กีฬนฺติ มญฺเญ พาเลหิ อุมฺมตฺเตหิว รกฺขสาฯ>
    text <๙๓๒>
      text <กิเลเสหาภิภูตา เต เตน เตน วิธาวิตา>
      text <นรา กิเลสวตฺถูสุ สสงฺคาเมว โฆสิเตฯ>
    text <๙๓๓>
      text <ปริจฺจชิตฺวา สทฺธมฺมํ อญฺญมญฺเญหิ ภณฺฑเร>
      text <ทิฏฺฐิคตานิ อนฺเวนฺตา อิทํ เสยฺโยติ มญฺญเรฯ>
    text <๙๓๔>
      text <ธนญฺจ ปุตฺตํ ภริยญฺจ ฉฑฺฑยิตฺวาน นิคฺคตา>
      text <กฏจฺฉุภิกฺขเหตูปิ อกิจฺฉานิ นิเสวเรฯ>
    text <๙๓๕>
      text <อุทราวเทหกํ ภุตฺวา สยนฺตุตฺตานเสยฺยกา>
      text <กถํ วตฺเตนฺติ ปฏิพุทฺธา ยา กถา สตฺถุครหิตาฯ>
    text <๙๓๖>
      text <สพฺพการุกสิปฺปานิ จิตฺติํ กตฺวาน สิกฺขเร>
      text <อวูปสนฺตา อชฺฌตฺตํ สามญฺญตฺโถติ อจฺฉติ ฯ>
    text <๙๓๗>
      text <มตฺติกํ เตลจุณฺณญฺจ อุทกาสนโภชนํ>
      text <คิหีนํ อุปนาเมนฺติ อากงฺขนฺตา พหุตฺตรํฯ>
    text <๙๓๘>
      text <ทนฺตโปนํ กปิตฺถญฺจ ปุปฺผํ ขาทนิยานิ จ>
      text <ปิณฺฑปาเต จ สมฺปนฺเน อมฺเพ อามลกานิ จฯ>
    text <๙๓๙>
      text <เภสชฺเชสุ ยถา เวชฺชา กิจฺจากิจฺเจ ยถา คิหี>
      text <คณิกาว วิภูสายํ อิสฺสเร ขตฺติยา ยถาฯ>
    text <๙๔๐>
      text <เนกติกา วญฺจนิกา กูฏสกฺขี อปาฏุกา>
      text <พหูหิ ปริกปฺเปหิ อามิสํ ปริภุญฺชเรฯ>
    text <๙๔๑>
      text <เลสกปฺเป ปริยาเย ปริกปฺเปนุธาวิตา>
      text <ชีวิกตฺถา อุปาเยน สงฺกฑฺฒนฺติ พหุํ ธนํฯ>
    text <๙๔๒>
      text <อุปฏฺฐาเปนฺติ ปริสํ กมฺมโต โน จ ธมฺมโต>
      text <ธมฺมํ ปเรสํ เทเสนฺติ ลาภโต โน จ อตฺถโตฯ>
    text <๙๔๓>
      text <สงฺฆลาภสฺส ภณฺฑนฺติ สงฺฆโต ปริพาหิรา>
      text <ปรลาโภปชีวนฺตา อหิรีกา น ลชฺชเรฯ>
    text <๙๔๔>
      text <นานุยุตฺตา ตถา เอเก มุณฺฑา สงฺฆาฏิปารุตา>
      text <สมฺภาวนํเยวิจฺฉนฺติ ลาภสกฺการมุจฺฉิตาฯ>
    text <๙๔๕>
      text <เอวํ นานปฺปยาตมฺหิ น ทานิ สุกรํ ตถา>
      text <อผุสิตํ วา ผุสิตุํ ผุสิตํ วานุรกฺขิตุํฯ>
    text <๙๔๖>
      text <ยถา กณฺฏกฏฺฐานมฺหิ จเรยฺย อนุปาหโน>
      text <สติํ อุปฏฺฐเปตฺวาน เอวํ คาเม มุนี จเรฯ>
    text <๙๔๗>
      text <สริตฺวา ปุพฺพเก โยคี เตสํ วตฺตมนุสฺสรํ>
      text <กิญฺจาปิ ปจฺฉิโม กาโล ผุเสยฺย อมตํ ปทํฯ>
    text <๙๔๘>
      text <อิทํ วตฺวา สาลวเน สมโณ ภาวิตินฺทฺริโย>
      text <พฺราหฺมโณ ปรินิพฺพายี อิสิ ขีณปุนพฺภโวติฯ>
      text <อธิมุตฺโต ปาราปริโย เตลกานิ รฏฺฐปาโล>
      text <มาลุกฺยเสโล ภทฺทิโย องฺคุลิ ทิพฺพจกฺขุโกฯ>
      text <ปาราปริโย ทเสเต วีสมฺหิ ปริกิตฺติตา>
      text <คาถาโย ทฺเว สตา โหนฺติ ปญฺจตาลีส อุตฺตรินฺติฯ>
    stand <… ปาราปริโย เถโร…ฯ>
    stand <วีสตินิปาโต นิฏฺฐิโตฯ>
    text <ตตฺรุทฺทานํ>
