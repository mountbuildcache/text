text <๑๗ ติํสนิปาโต>
  text <๑ ผุสฺสตฺเถรคาถา>
    text <๙๔๙>
      text <ปาสาทิเก พหู ทิสฺวา ภาวิตตฺเต สุสํวุเต>
      text <อิสิ ปณฺฑรสโคตฺโต อปุจฺฉิ ผุสฺสสวฺหยํฯ>
    text <๙๕๐>
      text <กิํฉนฺทา กิมธิปฺปายา กิมากปฺปา ภวิสฺสเร>
      text <อนาคตมฺหิ กาลมฺหิ ตํ เม อกฺขาหิ ปุจฺฉิโตฯ>
    text <๙๕๑>
      text <สุโณหิ วจนํ มยฺหํ อิสิปณฺฑรสวฺหย>
      text <สกฺกจฺจํ อุปธาเรหิ อาจิกฺขิสฺสามฺยนาคตํฯ>
    text <๙๕๒>
      text <โกธนา อุปนาหี จ มกฺขี ถมฺภี สฐา พหู>
      text <อุสฺสุกี นานาวาทา จ ภวิสฺสนฺติ อนาคเตฯ>
    text <๙๕๓>
      text <อญฺญาตมานิโน ธมฺเม คมฺภีเร ตีรโคจรา>
      text <ลหุกา อครุ ธมฺเม อญฺญมญฺญมคารวาฯ>
    text <๙๕๔>
      text <พหู อาทีนวา โลเก อุปฺปชฺชิสฺสนฺตฺยนาคเต>
      text <สุเทสิตํ อิมํ ธมฺมํ กิเลเสสฺสนฺติ ทุมฺมตีฯ>
    text <๙๕๕>
      text <คุณหีนาปิ สงฺฆมฺหิ โวหรนฺตา วิสารทา>
      text <พลวนฺโต ภวิสฺสนฺติ มุขรา อสฺสุตาวิโนฯ>
    text <๙๕๖>
      text <คุณวนฺโตปิ สงฺฆมฺหิ โวหรนฺตา ยถาตฺถโต>
      text <ทุพฺพลา เต ภวิสฺสนฺติ หิรีมนา อนตฺถิกาฯ>
    text <๙๕๗>
      text <รชตํ ชาตรูปญฺจ เขตฺตํ วตฺถุมเชฬกํ>
      text <ทาสิทาสญฺจ ทุมฺเมธา สาทิยิสฺสนฺตฺยนาคเตฯ>
    text <๙๕๘>
      text <อุชฺฌานสญฺญิโน พาลา สีเลสุ อสมาหิตา>
      text <อุนฺนฬา วิจริสฺสนฺติ กลหาภิรตา มคาฯ>
    text <๙๕๙>
      text <อุทฺธตา จ ภวิสฺสนฺติ นีลจีวรปารุตา>
      text <กุหา ถทฺธา ลปา สิงฺคี จริสฺสนฺตฺยริยา วิยฯ>
    text <๙๖๐>
      text <เตลสณฺเฐหิ เกเสหิ จปลา อญฺชนกฺขิกา>
      text <รถิยาย คมิสฺสนฺติ ทนฺตวณฺณิกปารุตาฯ>
    text <๙๖๑>
      text <อเชคุจฺฉํ วิมุตฺเตหิ สุรตฺตํ อรหทฺธชํ>
      text <ชิคุจฺฉิสฺสนฺติ กาสาวํ โอทาเตสุ สมุจฺฉิตา ฯ>
    text <๙๖๒>
      text <ลาภกามา ภวิสฺสนฺติ กุสีตา หีนวีริยา>
      text <กิจฺฉนฺตา วนปตฺถานิ คามนฺเตสุ วสิสฺสเรฯ>
    text <๙๖๓>
      text <เย เย ลาภํ ลภิสฺสนฺติ มิจฺฉาชีวรตา สทา>
      text <เต เตว อนุสิกฺขนฺตา ภชิสฺสนฺติ อสํยตาฯ>
    text <๙๖๔>
      text <เย เย อลาภิโน ลาภํ น เต ปุชฺชา ภวิสฺสเร>
      text <สุเปสเลปิ เต ธีเร เสวิสฺสนฺติ น เต ตทาฯ>
    text <๙๖๕>
      text <มิลกฺขุรชนํ รตฺตํ ครหนฺตา สกํ ธชํ>
      text <ติตฺถิยานํ ธชํ เกจิ ธาริสฺสนฺตฺยวทาตกํฯ>
    text <๙๖๖>
      text <อคารโว จ กาสาเว ตทา เตสํ ภวิสฺสติ>
      text <ปฏิสงฺขา จ กาสาเว ภิกฺขูนํ น ภวิสฺสติฯ>
    text <๙๖๗>
      text <อภิภูตสฺส ทุกฺเขน สลฺลวิทฺธสฺส รุปฺปโต>
      text <ปฏิสงฺขา มหาโฆรา นาคสฺสาสิ อจินฺติยาฯ>
    text <๙๖๘>
      text <ฉทฺทนฺโต หิ ตทา ทิสฺวา สุรตฺตํ อรหทฺธชํ>
      text <ตาวเทว ภณี คาถา คโช อตฺโถปสํหิตาฯ>
    text <๙๖๙>
      text <อนิกฺกสาโว กาสาวํ โย วตฺถํ ปริธสฺสติ>
      text <อเปโต ทมสจฺเจน น โส กาสาวมรหติฯ>
    text <๙๗๐>
      text <โย จ วนฺตกาสาวสฺส สีเลสุ สุสมาหิโต>
      text <อุเปโต ทมสจฺเจน ส เว กาสาวมรหติฯ>
    text <๙๗๑>
      text <วิปนฺนสีโล ทุมฺเมโธ ปากโฏ กามการิโย>
      text <วิพฺภนฺตจิตฺโต นิสฺสุกฺโก น โส กาสาวมรหติฯ>
    text <๙๗๒>
      text <โย จ สีเลน สมฺปนฺโน วีตราโค สมาหิโต>
      text <โอทาตมนสงฺกปฺโป ส เว กาสาวมรหติฯ>
    text <๙๗๓>
      text <อุทฺธโต อุนฺนโฬ พาโล สีลํ ยสฺส น วิชฺชติ>
      text <โอทาตกํ อรหติ กาสาวํ กิํ กริสฺสติฯ>
    text <๙๗๔>
      text <ภิกฺขู จ ภิกฺขุนิโย จ ทุฏฺฐจิตฺตา อนาทรา>
      text <ตาทีนํ เมตฺตจิตฺตานํ นิคฺคณฺหิสฺสนฺตฺยนาคเตฯ>
    text <๙๗๕>
      text <สิกฺขาเปนฺตาปิ เถเรหิ พาลา จีวรธารณํ>
      text <น สุณิสฺสนฺติ ทุมฺเมธา ปากฏา กามการิยาฯ>
    text <๙๗๖>
      text <เต ตถา สิกฺขิตา พาลา อญฺญมญฺญํ อคารวา>
      text <นาทิยิสฺสนฺตุปชฺฌาเย ขฬุงฺโก วิย สารถิํฯ>
    text <๙๗๗>
      text <เอวํ อนาคตทฺธานํ ปฏิปตฺติ ภวิสฺสติ>
      text <ภิกฺขูนํ ภิกฺขุนีนญฺจ ปตฺเต กาลมฺหิ ปจฺฉิเมฯ>
    text <๙๗๘>
      text <ปุรา อาคจฺฉเต เอตํ อนาคตํ มหพฺภยํ>
      text <สุพฺพจา โหถ สขิลา อญฺญมญฺญํ สคารวาฯ>
    text <๙๗๙>
      text <เมตฺตจิตฺตา การุณิกา โหถ สีเลสุ สํวุตา>
      text <อารทฺธวีริยา ปหิตตฺตา นิจฺจํ ทฬฺหปรกฺกมาฯ>
    text <๙๘๐>
      text <ปมาทํ ภยโต ทิสฺวา อปฺปมาทญฺจ เขมโต>
      text <ภาเวถฏฺฐงฺคิกํ มคฺคํ ผุสนฺตา อมตํ ปทนฺติฯ>
    stand <… ผุสฺโส เถโร…ฯ>
  text <๒ สาริปุตฺตตฺเถรคาถา>
    text <๙๘๑>
      text <ยถาจารี ยถาสโต สตีมา ยตสงฺกปฺปชฺฌายิ อปฺปมตฺโต>
      text <อชฺฌตฺตรโต สมาหิตตฺโต เอโก สนฺตุสิโต ตมาหุ ภิกฺขุํฯ>
    text <๙๘๒>
      text <อลฺลํ สุกฺขํ วา ภุญฺชนฺโต น พาฬฺหํ สุหิโต สิยา>
      text <อูนูทโร มิตาหาโร สโต ภิกฺขุ ปริพฺพเชฯ>
    text <๙๘๓>
      text <จตฺตาโร ปญฺจ อาโลเป อภุตฺวา อุทกํ ปิเว>
      text <อลํ ผาสุวิหาราย ปหิตตฺตสฺส ภิกฺขุโนฯ>
    text <๙๘๔>
      text <กปฺปิยํ ตํ เจ ฉาเทติ จีวรํ อิทมตฺถิกํ>
      text <อลํ ผาสุวิหาราย ปหิตตฺตสฺส ภิกฺขุโนฯ>
    text <๙๘๕>
      text <ปลฺลงฺเกน นิสินฺนสฺส ชณฺณุเก นาภิวสฺสติ>
      text <อลํ ผาสุวิหาราย ปหิตตฺตสฺส ภิกฺขุโนฯ>
    text <๙๘๖>
      text <โย สุขํ ทุกฺขโต อทฺท ทุกฺขมทฺทกฺขิ สลฺลโต>
      text <อุภยนฺตเรน นาโหสิ เกน โลกสฺมิ กิํ สิยาฯ>
    text <๙๘๗>
      text <มา เม กทาจิ ปาปิจฺโฉ กุสีโต หีนวีริโย>
      text <อปฺปสฺสุโต อนาทโร เกน โลกสฺมิ กิํ สิยาฯ>
    text <๙๘๘>
      text <พหุสฺสุโต จ เมธาวี สีเลสุ สุสมาหิโต>
      text <เจโตสมถมนุยุตฺโต อปิ มุทฺธนิ ติฏฺฐตุฯ>
    text <๙๘๙>
      text <โย ปปญฺจมนุยุตฺโต ปปญฺจาภิรโต มโค>
      text <วิราธยี โส นิพฺพานํ โยคกฺเขมํ อนุตฺตรํฯ>
    text <๙๙๐>
      text <โย จ ปปญฺจํ หิตฺวาน นิปฺปปญฺจปเถ รโต>
      text <อาราธยี โส นิพฺพานํ โยคกฺเขมํ อนุตฺตรํฯ>
    text <๙๙๑>
      text <คาเม วา ยทิ วารญฺเญ นินฺเน วา ยทิ วา ถเล>
      text <ยตฺถ อรหนฺโต วิหรนฺติ ตํ ภูมิรามเณยฺยกํฯ>
    text <๙๙๒>
      text <รมณียานิ อรญฺญานิ ยตฺถ น รมตี ชโน>
      text <วีตราคา รมิสฺสนฺติ น เต กามคเวสิโนฯ>
    text <๙๙๓>
      text <นิธีนํว ปวตฺตารํ ยํ ปสฺเส วชฺชทสฺสินํ>
      text <นิคฺคยฺหวาทิํ เมธาวิํ ตาทิสํ ปณฺฑิตํ ภเช>
      text <ตาทิสํ ภชมานสฺส เสยฺโย โหติ น ปาปิโยฯ>
    text <๙๙๔>
      text <โอวเทยฺยานุสาเสยฺย อสพฺภา จ นิวารเย>
      text <สตญฺหิ โส ปิโย โหติ อสตํ โหติ อปฺปิโยฯ>
    text <๙๙๕>
      text <อญฺญสฺส ภควา พุทฺโธ ธมฺมํ เทเสสิ จกฺขุมา>
      text <ธมฺเม เทสิยมานมฺหิ โสตโมเธสิมตฺถิโก>
      text <ตํ เม อโมฆํ สวนํ วิมุตฺโตมฺหิ อนาสโวฯ>
    text <๙๙๖>
      text <เนว ปุพฺเพนิวาสาย นปิ ทิพฺพสฺส จกฺขุโน>
      text <เจโตปริยาย อิทฺธิยา จุติยา อุปปตฺติยา>
      text <โสตธาตุวิสุทฺธิยา ปณิธี เม น วิชฺชติ ฯ>
    text <๙๙๗>
      text <รุกฺขมูลํว นิสฺสาย มุณฺโฑ สงฺฆาฏิปารุโต>
      text <ปญฺญาย อุตฺตโม เถโร อุปติสฺโสว ฌายติฯ>
    text <๙๙๘>
      text <อวิตกฺกํ สมาปนฺโน สมฺมาสมฺพุทฺธสาวโก>
      text <อริเยน ตุณฺหีภาเวน อุเปโต โหติ ตาวเทฯ>
    text <๙๙๙>
      text <ยถาปิ ปพฺพโต เสโล อจโล สุปฺปติฏฺฐิโต>
      text <เอวํ โมหกฺขยา ภิกฺขุ ปพฺพโตว น เวธติฯ>
    text <๑๐๐๐>
      text <อนงฺคณสฺส โปสสฺส นิจฺจํ สุจิคเวสิโน>
      text <วาลคฺคมตฺตํ ปาปสฺส อพฺภมตฺตํว ขายติฯ>
    text <๑๐๐๑>
      text <นาภินนฺทามิ มรณํ นาภินนฺทามิ ชีวิตํ>
      text <นิกฺขิปิสฺสํ อิมํ กายํ สมฺปชาโน ปติสฺสโตฯ>
    text <๑๐๐๒>
      text <นาภินนฺทามิ มรณํ นาภินนฺทามิ ชีวิตํ>
      text <กาลญฺจ ปฏิกงฺขามิ นิพฺพิสํ ภตโก ยถาฯ>
    text <๑๐๐๓>
      text <อุภเยน มิทํ มรณเมว นามรณํ ปจฺฉา วา ปุเร วา>
      text <ปฏิปชฺชถ มา วินสฺสถ ขโณ โว มา อุปจฺจคาฯ>
    text <๑๐๐๔>
      text <นครํ ยถา ปจฺจนฺตํ คุตฺตํ สนฺตรพาหิรํ>
      text <เอวํ โคเปถ อตฺตานํ ขโณ โว มา อุปจฺจคา>
      text <ขณาตีตา หิ โสจนฺติ นิรยมฺหิ สมปฺปิตาฯ>
    text <๑๐๐๕>
      text <อุปสนฺโต อุปรโต มนฺตภาณี อนุทฺธโต>
      text <ธุนาติ ปาปเก ธมฺเม ทุมปตฺตํว มาลุโตฯ>
    text <๑๐๐๖>
      text <อุปสนฺโต อุปรโต มนฺตภาณี อนุทฺธโต>
      text <อปฺปาสิ ปาปเก ธมฺเม ทุมปตฺตํว มาลุโตฯ>
    text <๑๐๐๗>
      text <อุปสนฺโต อนายาโส วิปฺปสนฺโน อนาวิโล>
      text <กลฺยาณสีโล เมธาวี ทุกฺขสฺสนฺตกโร สิยาฯ>
    text <๑๐๐๘>
      text <น วิสฺสเส เอกติเยสุ เอวํ อคาริสุ ปพฺพชิเตสุ จาปิ>
      text <สาธูปิ หุตฺวา น อสาธุ โหนฺติ อสาธุ หุตฺวา ปุน สาธุ โหนฺติฯ>
    text <๑๐๐๙>
      text <กามจฺฉนฺโท จ พฺยาปาโท ถินมิทฺธญฺจ ภิกฺขุโน>
      text <อุทฺธจฺจํ วิจิกิจฺฉา จ ปญฺเจเต จิตฺตเกลิสาฯ>
    text <๑๐๑๐>
      text <ยสฺส สกฺกริยมานสฺส อสกฺกาเรน จูภยํ>
      text <สมาธิ น วิกมฺปติ อปฺปมาทวิหาริโนฯ>
    text <๑๐๑๑>
      text <ตํ ฌายินํ สาตติกํ สุขุมทิฏฺฐิวิปสฺสกํ>
      text <อุปาทานกฺขยารามํ อาหุ สปฺปุริโส อิติฯ>
    text <๑๐๑๒>
      text <มหาสมุทฺโท ปถวี ปพฺพโต อนิโลปิ จ>
      text <อุปมาย น ยุชฺชนฺติ สตฺถุ วรวิมุตฺติยาฯ>
    text <๑๐๑๓>
      text <จกฺกานุวตฺตโก เถโร มหาญาณี สมาหิโต>
      text <ปถวาปคฺคิสมาโน น รชฺชติ น ทุสฺสติฯ>
    text <๑๐๑๔>
      text <ปญฺญาปารมิตํ ปตฺโต มหาพุทฺธิ มหามติ>
      text <อชโฬ ชฬสมาโน สทา จรติ นิพฺพุโตฯ>
    text <๑๐๑๕>
      text <ปริจิณฺโณ มยา สตฺถา…เป … ภวเนตฺติ สมูหตาฯ>
    text <๑๐๑๖>
      text <สมฺปาเทถปฺปมาเทน เอสา เม อนุสาสนี>
      text <หนฺทาหํ ปรินิพฺพิสฺสํ วิปฺปมุตฺโตมฺหิ สพฺพธีติฯ>
    stand <… สาริปุตฺโต เถโร…ฯ>
  text <๓ อานนฺทตฺเถรคาถา>
    text <๑๐๑๗>
      text <ปิสุเณน จ โกธเนน จ มจฺฉรินา จ วิภูตนนฺทินา>
      text <สขิตํ น กเรยฺย ปณฺฑิโต ปาโป กาปุริเสน สงฺคโมฯ>
    text <๑๐๑๘>
      text <สทฺเธน จ เปสเลน จ ปญฺญวตา พหุสฺสุเตน จ>
      text <สขิตํ กเรยฺย ปณฺฑิโต ภทฺโท สปฺปุริเสน สงฺคโมฯ>
    text <๑๐๑๙>
      text <ปสฺส จิตฺตกตํ พิมฺพํ…เป … ยสฺส นตฺถิ ธุวํ ฐิติฯ>
    text <๑๐๒๐>
      text <ปสฺส จิตฺตกตํ พิมฺพํ…เป … วตฺเถหิ โสภติฯ>
    text <๑๐๒๑>
      text <อลตฺตกกตา …เป … โน จ ปารคเวสิโนฯ>
    text <๑๐๒๒>
      text <อฏฺฐปทกตา…เป … โน จ ปารคเวสิโนฯ>
    text <๑๐๒๓>
      text <อญฺชนีว นวา…เป … โน จ ปารคเวสิโนฯ>
    text <๑๐๒๔>
      text <พหุสฺสุโต จิตฺตกถี พุทฺธสฺส ปริจารโก>
      text <ปนฺนภาโร วิสญฺญุตฺโต เสยฺยํ กปฺเปติ โคตโมฯ>
    text <๑๐๒๕>
      text <ขีณาสโว วิสญฺญุตฺโต สงฺคาตีโต สุนิพฺพุโต>
      text <ธาเรติ อนฺติมํ เทหํ ชาติมรณปารคูฯ>
    text <๑๐๒๖>
      text <ยสฺมิํ ปติฏฺฐิตา ธมฺมา พุทฺธสฺสาทิจฺจพนฺธุโน>
      text <นิพฺพานคมเน มคฺเค โสยํ ติฏฺฐติ โคตโมฯ>
    text <๑๐๒๗>
      text <ทฺวาสีติ พุทฺธโต คณฺหิํ ทฺเว สหสฺสานิ ภิกฺขุโต>
      text <จตุราสีติสหสฺสานิ เย เม ธมฺมา ปวตฺติโนฯ>
    text <๑๐๒๘>
      text <อปฺปสฺสุตายํ ปุริโส พลิพทฺโทว ชีรติ>
      text <มํสานิ ตสฺส วฑฺฒนฺติ ปญฺญา ตสฺส น วฑฺฒติฯ>
    text <๑๐๒๙>
      text <พหุสฺสุโต อปฺปสฺสุตํ โย สุเตนาติมญฺญติ>
      text <อนฺโธ ปทีปธาโรว ตเถว ปฏิภาติ มํฯ>
    text <๑๐๓๐>
      text <พหุสฺสุตํ อุปาเสยฺย สุตญฺจ น วินาสเย>
      text <ตํ มูลํ พฺรหฺมจริยสฺส ตสฺมา ธมฺมธโร สิยาฯ>
    text <๑๐๓๑>
      text <ปุพฺพาปรญฺญู อตฺถญฺญู นิรุตฺติปทโกวิโท>
      text <สุคฺคหีตญฺจ คณฺหาติ อตฺถญฺโจปปริกฺขติฯ>
    text <๑๐๓๒>
      text <ขนฺตฺยา ฉนฺทิกโต โหติ อุสฺสหิตฺวา ตุเลติ ตํ>
      text <สมเย โส ปทหติ อชฺฌตฺตํ สุสมาหิโตฯ>
    text <๑๐๓๓>
      text <พหุสฺสุตํ ธมฺมธรํ สปฺปญฺญํ พุทฺธสาวกํ>
      text <ธมฺมวิญฺญาณมากงฺขํ ตํ ภเชถ ตถาวิธํฯ>
    text <๑๐๓๔>
      text <พหุสฺสุโต ธมฺมธโร โกสารกฺโข มเหสิโน>
      text <จกฺขุ สพฺพสฺส โลกสฺส ปูชนีโย พหุสฺสุโตฯ>
    text <๑๐๓๕>
      text <ธมฺมาราโม ธมฺมรโต ธมฺมํ อนุวิจินฺตยํ>
      text <ธมฺมํ อนุสฺสรํ ภิกฺขุ สทฺธมฺมา น ปริหายติฯ>
    text <๑๐๓๖>
      text <กายมจฺเฉรครุโน หิยฺยมาเน อนุฏฺฐเห>
      text <สรีรสุขคิทฺธสฺส กุโต สมณผาสุตาฯ>
    text <๑๐๓๗>
      text <น ปกฺขนฺติ ทิสา สพฺพา ธมฺมา น ปฏิภนฺติ มํ>
      text <คเต กลฺยาณมิตฺตมฺหิ อนฺธการํว ขายติฯ>
    text <๑๐๓๘>
      text <อพฺภตีตสหายสฺส อตีตคตสตฺถุโน>
      text <นตฺถิ เอตาทิสํ มิตฺตํ ยถา กายคตา สติฯ>
    text <๑๐๓๙>
      text <เย ปุราณา อตีตา เต นเวหิ น สเมติ เม>
      text <สฺวชฺช เอโกว ฌายามิ วสฺสุเปโตว ปกฺขิมาฯ>
    text <๑๐๔๐>
      text <ทสฺสนาย อภิกฺกนฺเต นานาเวรชฺชเก พหู>
      text <มา วารยิตฺถ โสตาโร ปสฺสนฺตุ สมโย มมํฯ>
    text <๑๐๔๑>
      text <ทสฺสนาย อภิกฺกนฺเต นานาเวรชฺชเก ปุถุ>
      text <กโรติ สตฺถา โอกาสํ น นิวาเรติ จกฺขุมาฯ>
    text <๑๐๔๒>
      text <ปณฺณวีสติวสฺสานิ เสขภูตสฺส เม สโต>
      text <น กามสญฺญา อุปฺปชฺชิ ปสฺส ธมฺมสุธมฺมตํฯ>
    text <๑๐๔๓>
      text <ปณฺณวีสติวสฺสานิ เสขภูตสฺส เม สโต>
      text <น โทสสญฺญา อุปฺปชฺชิ ปสฺส ธมฺมสุธมฺมตํฯ>
    text <๑๐๔๔>
      text <ปณฺณวีสติวสฺสานิ ภควนฺตํ อุปฏฺฐหิํ>
      text <เมตฺเตน กายกมฺเมน ฉายาว อนปายินี ฯ>
    text <๑๐๔๕>
      text <ปณฺณวีสติวสฺสานิ ภควนฺตํ อุปฏฺฐหิํ>
      text <เมตฺเตน วจีกมฺเมน ฉายาว อนปายินีฯ>
    text <๑๐๔๖>
      text <ปณฺณวีสติวสฺสานิ ภควนฺตํ อุปฏฺฐหิํ>
      text <เมตฺเตน มโนกมฺเมน ฉายาว อนปายินีฯ>
    text <๑๐๔๗>
      text <พุทฺธสฺส จงฺกมนฺตสฺส ปิฏฺฐิโต อนุจงฺกมิํ>
      text <ธมฺเม เทสิยมานมฺหิ ญาณํ เม อุทปชฺชถฯ>
    text <๑๐๔๘>
      text <อหํ สกรณีโยมฺหิ เสโข อปฺปตฺตมานโส>
      text <สตฺถุ จ ปรินิพฺพานํ โย อมฺหํ อนุกมฺปโกฯ>
    text <๑๐๔๙>
      text <ตทาสิ ยํ ภิํสนกํ ตทาสิ โลมหํสนํ>
      text <สพฺพาการวรูเปเต สมฺพุทฺเธ ปรินิพฺพุเตฯ>
    text <๑๐๕๐>
      text <พหุสฺสุโต ธมฺมธโร โกสารกฺโข มเหสิโน>
      text <จกฺขุ สพฺพสฺส โลกสฺส อานนฺโท ปรินิพฺพุโตฯ>
    text <๑๐๕๑>
      text <พหุสฺสุโต ธมฺมธโร โกสารกฺโข มเหสิโน>
      text <จกฺขุ สพฺพสฺส โลกสฺส อนฺธกาเร ตโมนุโทฯ>
    text <๑๐๕๒>
      text <คติมนฺโต สติมนฺโต ธิติมนฺโต จ โย อิสิ>
      text <สทฺธมฺมธารโก เถโร อานนฺโท รตนากโรฯ>
    text <๑๐๕๓>
      text <ปริจิณฺโณ มยา สตฺถา กตํ พุทฺธสฺส สาสนํ>
      text <โอหิโต ครุโก ภาโร นตฺถิ ทานิ ปุนพฺภโวติฯ>
      text <ผุสฺโสปติสฺโส อานนฺโท ตโยติเม ปกิตฺติตา>
      text <คาถาโย ตตฺถ สงฺขาตา สตํ ปญฺจ จ อุตฺตรีติ>
    stand <… อานนฺโท เถโร…ฯ>
    stand <ติํสนิปาโต นิฏฺฐิโตฯ>
    text <ตตฺรุทฺทานํ>
