text <๕ ปญฺจกนิปาโต>
  text <๑ ราชทตฺตตฺเถรคาถา>
    text <๓๑๕>
      text <ภิกฺขุ สิวถิกํ คนฺตฺวา อทฺทส อิตฺถิมุชฺฌิตํ>
      text <อปวิทฺธํ สุสานสฺมิํ ขชฺชนฺติํ กิมิหี ผุฏํฯ>
    text <๓๑๖>
      text <ยญฺหิ เอเก ชิคุจฺฉนฺติ มตํ ทิสฺวาน ปาปกํ>
      text <กามราโค ปาตุรหุ อนฺโธว สวตี อหุํฯ>
    text <๓๑๗>
      text <โอรํ โอทนปากมฺหา ตมฺหา ฐานา อปกฺกมิํ>
      text <สติมา สมฺปชาโนหํ เอกมนฺตํ อุปาวิสิํฯ>
    text <๓๑๘>
      text <ตโต เม มนสีกาโร โยนิโส อุทปชฺชถ>
      text <อาทีนโว ปาตุรหุ นิพฺพิทา สมติฏฺฐถฯ>
    text <๓๑๙>
      text <ตโต จิตฺตํ วิมุจฺจิ เม ปสฺส ธมฺมสุธมฺมตํ>
      text <ติสฺโส วิชฺชา อนุปฺปตฺตา กตํ พุทฺธสฺส สาสนนฺติฯ>
    stand <… ราชทตฺโต เถโร…ฯ>
  text <๒ สุภูตตฺเถรคาถา>
    text <๓๒๐>
      text <อโยเค ยุญฺชมตฺตานํ ปุริโส กิจฺจมิจฺฉโก>
      text <จรํ เจ นาธิคจฺเฉยฺย ตํ เม ทุพฺภคลกฺขณํฯ>
    text <๓๒๑>
      text <อพฺพูฬฺหํ อฆคตํ วิชิตํ เอกญฺเจ โอสฺสเชยฺย กลีว สิยา>
      text <สพฺพานิปิ เจ โอสฺสเชยฺย อนฺโธว สิยา สมวิสมสฺส อทสฺสนโตฯ>
    text <๓๒๒>
      text <ยญฺหิ กยิรา ตญฺหิ วเท ยํ น กยิรา น ตํ วเท>
      text <อกโรนฺตํ ภาสมานํ ปริชานนฺติ ปณฺฑิตาฯ>
    text <๓๒๓>
      text <ยถาปิ รุจิรํ ปุปฺผํ วณฺณวนฺตํ อคนฺธกํ>
      text <เอวํ สุภาสิตา วาจา อผลา โหติ อกุพฺพโตฯ>
    text <๓๒๔>
      text <ยถาปิ รุจิรํ ปุปฺผํ วณฺณวนฺตํ สุคนฺธกํ>
      text <เอวํ สุภาสิตา วาจา สผลา โหติ กุพฺพโตติ ฯ>
    stand <… สุภูโต เถโร…ฯ>
  text <๓ คิริมานนฺทตฺเถรคาถา>
    text <๓๒๕>
      text <วสฺสติ เทโว ยถา สุคีตํ ฉนฺนา เม กุฏิกา สุขา นิวาตา>
      text <ตสฺสํ วิหรามิ วูปสนฺโต อถ เจ ปตฺถยสี ปวสฺส เทวฯ>
    text <๓๒๖>
      text <วสฺสติ เทโว ยถา สุคีตํ ฉนฺนา เม กุฏิกา สุขา นิวาตา>
      text <ตสฺสํ วิหรามิ สนฺตจิตฺโต อถ เจ ปตฺถยสี ปวสฺส เทวฯ>
    text <๓๒๗>
      text <วสฺสติ เทโว…เป … ตสฺสํ วิหรามิ วีตราโค…เป …ฯ>
    text <๓๒๘>
      text <วสฺสติ เทโว…เป … ตสฺสํ วิหรามิ วีตโทโส…เป …ฯ>
    text <๓๒๙>
      text <วสฺสติ เทโว…เป … ตสฺสํ วิหรามิ วีตโมโห>
      text <อถ เจ ปตฺถยสี ปวสฺส เทวาติฯ>
    stand <… คิริมานนฺโท เถโร…ฯ>
  text <๔ สุมนตฺเถรคาถา>
    text <๓๓๐>
      text <ยํ ปตฺถยาโน ธมฺเมสุ อุปชฺฌาโย อนุคฺคหิ>
      text <อมตํ อภิกงฺขนฺตํ กตํ กตฺตพฺพกํ มยาฯ>
    text <๓๓๑>
      text <อนุปฺปตฺโต สจฺฉิกโต สยํ ธมฺโม อนีติโห>
      text <วิสุทฺธิญาโณ นิกฺกงฺโข พฺยากโรมิ ตวนฺติเกฯ>
    text <๓๓๒>
      text <ปุพฺเพนิวาสํ ชานามิ ทิพฺพจกฺขุ วิโสธิตํ>
      text <สทตฺโถ เม อนุปฺปตฺโต กตํ พุทฺธสฺส สาสนํฯ>
    text <๓๓๓>
      text <อปฺปมตฺตสฺส เม สิกฺขา สุสฺสุตา ตว สาสเน>
      text <สพฺเพ เม อาสวา ขีณา นตฺถิ ทานิ ปุนพฺภโวฯ>
    text <๓๓๔>
      text <อนุสาสิ มํ อริยวตา อนุกมฺปิ อนุคฺคหิ>
      text <อโมโฆ ตุยฺหโมวาโท อนฺเตวาสิมฺหิ สิกฺขิโตติฯ>
    stand <… สุมโน เถโร…ฯ>
  text <๕ วฑฺฒตฺเถรคาถา>
    text <๓๓๕>
      text <สาธู หิ กิร เม มาตา ปโตทํ อุปทํสยิ>
      text <ยสฺสาหํ วจนํ สุตฺวา อนุสิฏฺโฐ ชเนตฺติยา>
      text <อารทฺธวีริโย ปหิตตฺโต ปตฺโต สมฺโพธิมุตฺตมํฯ>
    text <๓๓๖>
      text <อรหา ทกฺขิเณยฺโยมฺหิ เตวิชฺโช อมตทฺทโส>
      text <เชตฺวา นมุจิโน เสนํ วิหรามิ อนาสโวฯ>
    text <๓๓๗>
      text <อชฺฌตฺตญฺจ พหิทฺธา จ เย เม วิชฺชิํสุ อาสวา>
      text <สพฺเพ อเสสา อุจฺฉินฺนา น จ อุปฺปชฺชเร ปุนฯ>
    text <๓๓๘>
      text <วิสารทา โข ภคินี เอตมตฺถํ อภาสยิ>
      text <อปิหา นูน มยิปิ วนโถ เต น วิชฺชติฯ>
    text <๓๓๙>
      text <ปริยนฺตกตํ ทุกฺขํ อนฺติโมยํ สมุสฺสโย>
      text <ชาติมรณสํสาโร นตฺถิ ทานิ ปุนพฺภโวติฯ>
    stand <… วฑฺโฒ เถโร…ฯ>
  text <๖ นทีกสฺสปตฺเถรคาถา>
    text <๓๔๐>
      text <อตฺถาย วต เม พุทฺโธ นทิํ เนรญฺชรํ อคา>
      text <ยสฺสาหํ ธมฺมํ สุตฺวาน มิจฺฉาทิฏฺฐิํ วิวชฺชยิํฯ>
    text <๓๔๑>
      text <ยชิํ อุจฺจาวเจ ยญฺเญ อคฺคิหุตฺตํ ชุหิํ อหํ>
      text <เอสา สุทฺธีติ มญฺญนฺโต อนฺธภูโต ปุถุชฺชโนฯ>
    text <๓๔๒>
      text <ทิฏฺฐิคหนปกฺขนฺโท ปรามาเสน โมหิโต>
      text <อสุทฺธิํ มญฺญิสํ สุทฺธิํ อนฺธภูโต อวิทฺทสุฯ>
    text <๓๔๓>
      text <มิจฺฉาทิฏฺฐิ ปหีนา เม ภวา สพฺเพ ปทาลิตา>
      text <ชุหามิ ทกฺขิเณยฺยคฺคิํ นมสฺสามิ ตถาคตํฯ>
    text <๓๔๔>
      text <โมหา สพฺเพ ปหีนา เม ภวตณฺหา ปทาลิตา>
      text <วิกฺขีโณ ชาติสํสาโร นตฺถิ ทานิ ปุนพฺภโวติฯ>
    stand <… นทีกสฺสโป เถโร…ฯ>
  text <๗ คยากสฺสปตฺเถรคาถา>
    text <๓๔๕>
      text <ปาโต มชฺฌนฺหิกํ สายํ ติกฺขตฺตุํ ทิวสสฺสหํ>
      text <โอตริํ อุทกํ โสหํ คยาย คยผคฺคุยาฯ>
    text <๓๔๖>
      text <ยํ มยา ปกตํ ปาปํ ปุพฺเพ อญฺญาสุ ชาติสุ>
      text <ตํ ทานีธ ปวาเหมิ เอวํทิฏฺฐิ ปุเร อหุํฯ>
    text <๓๔๗>
      text <สุตฺวา สุภาสิตํ วาจํ ธมฺมตฺถสหิตํ ปทํ>
      text <ตถํ ยาถาวกํ อตฺถํ โยนิโส ปจฺจเวกฺขิสํ>
    text <๓๔๘>
      text <นินฺหาตสพฺพปาโปมฺหิ นิมฺมโล ปยโต สุจิ>
      text <สุทฺโธ สุทฺธสฺส ทายาโท ปุตฺโต พุทฺธสฺส โอรโสฯ>
    text <๓๔๙>
      text <โอคยฺหฏฺฐงฺคิกํ โสตํ สพฺพปาปํ ปวาหยิํ>
      text <ติสฺโส วิชฺชา อชฺฌคมิํ กตํ พุทฺธสฺส สาสนนฺติฯ>
    stand <… คยากสฺสโป เถโร…ฯ>
  text <๘ วกฺกลิตฺเถรคาถา>
    text <๓๕๐>
      text <วาตโรคาภินีโต ตฺวํ วิหรํ กานเน วเน>
      text <ปวิฏฺฐโคจเร ลูเข กถํ ภิกฺขุ กริสฺสสิฯ>
    text <๓๕๑>
      text <ปีติสุเขน วิปุเลน ผรมาโน สมุสฺสยํ>
      text <ลูขมฺปิ อภิสมฺโภนฺโต วิหริสฺสามิ กานเนฯ>
    text <๓๕๒>
      text <ภาเวนฺโต สติปฏฺฐาเน อินฺทฺริยานิ พลานิ จ>
      text <โพชฺฌงฺคานิ จ ภาเวนฺโต วิหริสฺสามิ กานเนฯ>
    text <๓๕๓>
      text <อารทฺธวีริเย ปหิตตฺเต นิจฺจํ ทฬฺหปรกฺกเม>
      text <สมคฺเค สหิเต ทิสฺวา วิหริสฺสามิ กานเนฯ>
    text <๓๕๔>
      text <อนุสฺสรนฺโต สมฺพุทฺธํ อคฺคํ ทนฺตํ สมาหิตํ>
      text <อตนฺทิโต รตฺตินฺทิวํ วิหริสฺสามิ กานเนติฯ>
    stand <… วกฺกลิตฺเถโร…ฯ>
  text <๙ วิชิตเสนตฺเถรคาถา>
    text <๓๕๕>
      text <โอลคฺเคสฺสามิ เต จิตฺต อาณิทฺวาเรว หตฺถินํ>
      text <น ตํ ปาเป นิโยเชสฺสํ กามชาล สรีรช ฯ>
    text <๓๕๖>
      text <ตฺวํ โอลคฺโค น คจฺฉสิ ทฺวารวิวรํ คโชว อลภนฺโต>
      text <น จ จิตฺตกลิ ปุนปฺปุนํ ปสกฺก ปาปรโต จริสฺสสิฯ>
    text <๓๕๗>
      text <ยถา กุญฺชรํ อทนฺตํ นวคฺคหมงฺกุสคฺคโห>
      text <พลวา อาวตฺเตติ อกามํ เอวํ อาวตฺตยิสฺสํ ตํฯ>
    text <๓๕๘>
      text <ยถา วรหยทมกุสโล สารถิ ปวโร ทเมติ อาชญฺญํ>
      text <เอวํ ทมยิสฺสํ ตํ ปติฏฺฐิโต ปญฺจสุ พเลสุฯ>
    text <๓๕๙>
      text <สติยา ตํ นิพนฺธิสฺสํ ปยุตฺโต เต ทเมสฺสามิ>
      text <วีริยธุรนิคฺคหิโต น ยิโต ทูรํ คมิสฺสเส จิตฺตาติฯ>
    stand <… วิชิตเสโน เถโร…ฯ>
  text <๑๐ ยสทตฺตตฺเถรคาถา>
    text <๓๖๐>
      text <อุปารมฺภจิตฺโต ทุมฺเมโธ สุณาติ ชินสาสนํ>
      text <อารกา โหติ สทฺธมฺมา นภโส ปถวี ยถาฯ>
    text <๓๖๑>
      text <อุปารมฺภจิตฺโต ทุมฺเมโธ สุณาติ ชินสาสนํ>
      text <ปริหายติ สทฺธมฺมา กาฬปกฺเขว จนฺทิมาฯ>
    text <๓๖๒>
      text <อุปารมฺภจิตฺโต ทุมฺเมโธ สุณาติ ชินสาสนํ>
      text <ปริสุสฺสติ สทฺธมฺเม มจฺโฉ อปฺโปทเก ยถาฯ>
    text <๓๖๓>
      text <อุปารมฺภจิตฺโต ทุมฺเมโธ สุณาติ ชินสาสนํ>
      text <น วิรูหติ สทฺธมฺเม เขตฺเต พีชํว ปูติกํฯ>
    text <๓๖๔>
      text <โย จ ตุฏฺเฐน จิตฺเตน สุณาติ ชินสาสนํ>
      text <เขเปตฺวา อาสเว สพฺเพ สจฺฉิกตฺวา อกุปฺปตํ>
      text <ปปฺปุยฺย ปรมํ สนฺติํ ปรินิพฺพาตินาสโวติฯ>
    stand <… ยสทตฺโต เถโร…ฯ>
  text <๑๑ โสณกุฏิกณฺณตฺเถรคาถา>
    text <๓๖๕>
      text <อุปสมฺปทา จ เม ลทฺธา วิมุตฺโต จมฺหิ อนาสโว>
      text <โส จ เม ภควา ทิฏฺโฐ วิหาเร จ สหาวสิํฯ>
    text <๓๖๖>
      text <พหุเทว รตฺติํ ภควา อพฺโภกาเสตินามยิ>
      text <วิหารกุสโล สตฺถา วิหารํ ปาวิสี ตทาฯ>
    text <๓๖๗>
      text <สนฺถริตฺวาน สงฺฆาฏิํ เสยฺยํ กปฺเปสิ โคตโม>
      text <สีโห เสลคุหายํว ปหีนภยเภรโวฯ>
    text <๓๖๘>
      text <ตโต กลฺยาณวากฺกรโณ สมฺมาสมฺพุทฺธสาวโก>
      text <โสโณ อภาสิ สทฺธมฺมํ พุทฺธเสฏฺฐสฺส สมฺมุขาฯ>
    text <๓๖๙>
      text <ปญฺจกฺขนฺเธ ปริญฺญาย ภาวยิตฺวาน อญฺชสํ>
      text <ปปฺปุยฺย ปรมํ สนฺติํ ปรินิพฺพิสฺสตฺยนาสโวติฯ>
    stand <… โสโณ กุฏิกณฺณเถโร…ฯ>
  text <๑๒ โกสิยตฺเถรคาถา>
    text <๓๗๐>
      text <โย เว ครูนํ วจนญฺญุ ธีโร วเส จ ตมฺหิ ชนเยถ เปมํ>
      text <โส ภตฺติมา นาม จ โหติ ปณฺฑิโต ญตฺวา จ ธมฺเมสุ วิเสสิ อสฺสฯ>
    text <๓๗๑>
      text <ยํ อาปทา อุปฺปติตา อุฬารา นกฺขมฺภยนฺเต ปฏิสงฺขยนฺตํ>
      text <โส ถามวา นาม จ โหติ ปณฺฑิโต ญตฺวา จ ธมฺเมสุ วิเสสิ อสฺสฯ>
    text <๓๗๒>
      text <โย เว สมุทฺโทว ฐิโต อเนโช คมฺภีรปญฺโญ นิปุณตฺถทสฺสี>
      text <อสํหาริโย นาม จ โหติ ปณฺฑิโต ญตฺวา จ ธมฺเมสุ วิเสสิ อสฺสฯ>
    text <๓๗๓>
      text <พหุสฺสุโต ธมฺมธโร จ โหติ ธมฺมสฺส โหติ อนุธมฺมจารี>
      text <โส ตาทิโส นาม จ โหติ ปณฺฑิโต ญตฺวา จ ธมฺเมสุ วิเสสิ อสฺสฯ>
    text <๓๗๔>
      text <อตฺถญฺจ โย ชานาติ ภาสิตสฺส อตฺถญฺจ ญตฺวาน ตถา กโรติ>
      text <อตฺถนฺตโร นาม ส โหติ ปณฺฑิโต ญตฺวา จ ธมฺเมสุ วิเสสิ อสฺสาติฯ>
      text <ราชทตฺโต สุภูโต จ คิริมานนฺทสุมนา>
      text <วฑฺโฒ จ กสฺสโป เถโร คยากสฺสปวกฺกลีฯ>
      text <วิชิโต ยสทตฺโต จ โสโณ โกสิยสวฺหโย>
      text <สฏฺฐิ จ ปญฺจ คาถาโย เถรา จ เอตฺถ ทฺวาทสาติฯ>
    stand <… โกสิโย เถโร…ฯ>
    stand <ปญฺจกนิปาโต นิฏฺฐิโตฯ>
    text <ตตฺรุทฺทานํ>
