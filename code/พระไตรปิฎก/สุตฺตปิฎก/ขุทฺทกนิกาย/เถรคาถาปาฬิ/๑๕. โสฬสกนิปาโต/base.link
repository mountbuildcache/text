text <๑๕ โสฬสกนิปาโต>
  text <๑ อญฺญาสิโกณฺฑญฺญตฺเถรคาถา>
    text <๖๗๓>
      text <เอส ภิยฺโย ปสีทามิ สุตฺวา ธมฺมํ มหารสํ>
      text <วิราโค เทสิโต ธมฺโม อนุปาทาย สพฺพโสฯ>
    text <๖๗๔>
      text <พหูนิ โลเก จิตฺรานิ อสฺมิํ ปถวิมณฺฑเล>
      text <มเถนฺติ มญฺเญ สงฺกปฺปํ สุภํ ราคูปสํหิตํฯ>
    text <๖๗๕>
      text <รชมุหตญฺจ วาเตน ยถา เมโฆปสมฺมเย>
      text <เอวํ สมฺมนฺติ สงฺกปฺปา ยทา ปญฺญาย ปสฺสติฯ>
    text <๖๗๖>
      text <สพฺเพ สงฺขารา อนิจฺจาติ ยทา ปญฺญาย ปสฺสติ>
      text <อถ นิพฺพินฺทติ ทุกฺเข เอส มคฺโค วิสุทฺธิยาฯ>
    text < <
      text <สพฺเพ สงฺขารา ทุกฺขาติ ยทา ปญฺญาย ปสฺสติ>
      text <อถ นิพฺพินฺทติ ทุกฺเข เอส มคฺโค วิสุทฺธิยาฯ>
    text <๖๗๘>
      text <สพฺเพ ธมฺมา อนตฺตาติ ยทา ปญฺญาย ปสฺสติ>
      text <อถ นิพฺพินฺทติ ทุกฺเข เอส มคฺโค วิสุทฺธิยาฯ>
    text <๖๗๙>
      text <พุทฺธานุพุทฺโธ โย เถโร โกณฺฑญฺโญ ติพฺพนิกฺกโม>
      text <ปหีนชาติมรโณ พฺรหฺมจริยสฺส เกวลีฯ>
    text <๖๘๐>
      text <โอฆปาโส ทฬฺหขิโล ปพฺพโต ทุปฺปทาลโย>
      text <เฉตฺวา ขิลญฺจ ปาสญฺจ เสลํ เภตฺวาน ทุพฺภิทํ>
      text <ติณฺโณ ปารงฺคโต ฌายี มุตฺโต โส มารพนฺธนาฯ>
    text <๖๘๑>
      text <อุทฺธโต จปโล ภิกฺขุ มิตฺเต อาคมฺม ปาปเก>
      text <สํสีทติ มโหฆสฺมิํ อูมิยา ปฏิกุชฺชิโตฯ>
    text <๖๘๒>
      text <อนุทฺธโต อจปโล นิปโก สํวุตินฺทฺริโย>
      text <กลฺยาณมิตฺโต เมธาวี ทุกฺขสฺสนฺตกโร สิยาฯ>
    text <๖๘๓>
      text <กาลปพฺพงฺคสงฺกาโส กิโส ธมนิสนฺถโต>
      text <มตฺตญฺญู อนฺนปานสฺมิํ อทีนมนโส นโรฯ>
    text <๖๘๔>
      text <ผุฏฺโฐ ฑํเสหิ มกเสหิ อรญฺญสฺมิํ พฺรหาวเน>
      text <นาโค สงฺคามสีเสว สโต ตตฺราธิวาสเยฯ>
    text <๖๘๕>
      text <นาภินนฺทามิ มรณํ…เป … นิพฺพิสํ ภตโก ยถาฯ>
    text <๖๘๖>
      text <นาภินนฺทามิ มรณํ…เป … สมฺปชาโน ปติสฺสโตฯ>
    text <๖๘๗>
      text <ปริจิณฺโณ มยา สตฺถา…เป … ภวเนตฺติ สมูหตาฯ>
    text <๖๘๘>
      text <ยสฺส จตฺถาย ปพฺพชิโต อคารสฺมานคาริยํ>
      text <โส เม อตฺโถ อนุปฺปตฺโต กิํ เม สทฺธิวิหารินาติฯ>
    stand <… อญฺญาสิโกณฺฑญฺโญ เถโร…ฯ>
  text <๒ อุทายิตฺเถรคาถา>
    text <๖๘๙>
      text <มนุสฺสภูตํ สมฺพุทฺธํ อตฺตทนฺตํ สมาหิตํ>
      text <อิริยมานํ พฺรหฺมปเถ จิตฺตสฺสูปสเม รตํฯ>
    text <๖๙๐>
      text <ยํ มนุสฺสา นมสฺสนฺติ สพฺพธมฺมาน ปารคุํ>
      text <เทวาปิ ตํ นมสฺสนฺติ อิติ เม อรหโต สุตํฯ>
    text <๖๙๑>
      text <สพฺพสํโยชนาตีตํ วนา นิพฺพนมาคตํ>
      text <กาเมหิ เนกฺขมฺมรตํ มุตฺตํ เสลาว กญฺจนํฯ>
    text <๖๙๒>
      text <ส เว อจฺจรุจิ นาโค หิมวาวญฺเญ สิลุจฺจเย>
      text <สพฺเพสํ นาคนามานํ สจฺจนาโม อนุตฺตโรฯ>
    text <๖๙๓>
      text <นาคํ โว กิตฺตยิสฺสามิ น หิ อาคุํ กโรติ โส>
      text <โสรจฺจํ อวิหิํสา จ ปาทา นาคสฺส เต ทุเวฯ>
    text <๖๙๔>
      text <สติ จ สมฺปชญฺญญฺจ จรณา นาคสฺส เตปเร>
      text <สทฺธาหตฺโถ มหานาโค อุเปกฺขาเสตทนฺตวาฯ>
    text <๖๙๕>
      text <สติ คีวา สิโร ปญฺญา วีมํสา ธมฺมจินฺตนา>
      text <ธมฺมกุจฺฉิสมาวาโส วิเวโก ตสฺส วาลธิฯ>
    text <๖๙๖>
      text <โส ฌายี อสฺสาสรโต อชฺฌตฺตํ สุสมาหิโต>
      text <คจฺฉํ สมาหิโต นาโค ฐิโต นาโค สมาหิโตฯ>
    text <๖๙๗>
      text <สยํ สมาหิโต นาโค นิสินฺโนปิ สมาหิโต>
      text <สพฺพตฺถ สํวุโต นาโค เอสา นาคสฺส สมฺปทาฯ>
    text <๖๙๘>
      text <ภุญฺชติ อนวชฺชานิ สาวชฺชานิ น ภุญฺชติ>
      text <ฆาสมจฺฉาทนํ ลทฺธา สนฺนิธิํ ปริวชฺชยํฯ>
    text <๖๙๙>
      text <สํโยชนํ อณุํ ถูลํ สพฺพํ เฉตฺวาน พนฺธนํ>
      text <เยน เยเนว คจฺฉติ อนปกฺโขว คจฺฉติฯ>
    text <๗๐๐>
      text <ยถาปิ อุทเก ชาตํ ปุณฺฑรีกํ ปวฑฺฒติ>
      text <โนปลิปฺปติ โตเยน สุจิคนฺธํ มโนรมํฯ>
    text <๗๐๑>
      text <ตเถว จ โลเก ชาโต พุทฺโธ โลเก วิหรติ>
      text <โนปลิปฺปติ โลเกน โตเยน ปทุมํ ยถาฯ>
    text <๗๐๒>
      text <มหาคินิ ปชฺชลิโต อนาหาโรปสมฺมติ>
      text <องฺคาเรสุ จ สนฺเตสุ นิพฺพุโตติ ปวุจฺจติฯ>
    text <๗๐๓>
      text <อตฺถสฺสายํ วิญฺญาปนี อุปมา วิญฺญูหิ เทสิตา>
      text <วิญฺญิสฺสนฺติ มหานาคา นาคํ นาเคน เทสิตํฯ>
    text <๗๐๔>
      text <วีตราโค วีตโทโส วีตโมโห อนาสโว>
      text <สรีรํ วิชหํ นาโค ปรินิพฺพิสฺสตฺยนาสโวติฯ>
      text <โกณฺฑญฺโญ จ อุทายี จ เถรา ทฺเว เต มหิทฺธิกา>
      text <โสฬสมฺหิ นิปาตมฺหิ คาถาโย ทฺเว จ ติํส จาติฯ>
    stand <… อุทายี เถโร…ฯ>
    stand <โสฬสกนิปาโต นิฏฺฐิโตฯ>
    text <ตตฺรุทฺทานํ>
