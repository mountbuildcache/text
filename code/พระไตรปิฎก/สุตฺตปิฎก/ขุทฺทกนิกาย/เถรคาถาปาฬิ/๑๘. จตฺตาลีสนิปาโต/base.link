text <๑๘ จตฺตาลีสนิปาโต>
  text <๑ มหากสฺสปตฺเถรคาถา>
    text <๑๐๕๔>
      text <น คเณน ปุรกฺขโต จเร วิมโน โหติ สมาธิ ทุลฺลโภ>
      text <นานาชนสงฺคโห ทุโข อิติ ทิสฺวาน คณํ น โรจเยฯ>
    text <๑๐๕๕>
      text <น กุลานิ อุปพฺพเช มุนิ วิมโน โหติ สมาธิ ทุลฺลโภ>
      text <โส อุสฺสุกฺโก รสานุคิทฺโธ อตฺถํ ริญฺจติ โย สุขาวโหฯ>
    text <๑๐๕๖>
      text <ปงฺโกติ หิ นํ อเวทยุํ ยายํ วนฺทนปูชนา กุเลสุ>
      text <สุขุมํ สลฺล ทุรุพฺพหํ สกฺกาโร กาปุริเสน ทุชฺชโหฯ>
    text <๑๐๕๗>
      text <เสนาสนมฺหา โอรุยฺห นครํ ปิณฺฑาย ปาวิสิํ>
      text <ภุญฺชนฺตํ ปุริสํ กุฏฺฐิํ สกฺกจฺจํ ตํ อุปฏฺฐหิํฯ>
    text <๑๐๕๘>
      text <โส เม ปกฺเกน หตฺเถน อาโลปํ อุปนามยิ>
      text <อาโลปํ ปกฺขิปนฺตสฺส องฺคุลิ เจตฺถ ฉิชฺชถฯ>
    text <๑๐๕๙>
      text <กุฏฺฏมูลญฺจ นิสฺสาย อาโลปํ ตํ อภุญฺชิสํ>
      text <ภุญฺชมาเน วา ภุตฺเต วา เชคุจฺฉํ เม น วิชฺชติฯ>
    text <๑๐๖๐>
      text <อุตฺติฏฺฐปิณฺโฑ อาหาโร ปูติมุตฺตญฺจ โอสธํ>
      text <เสนาสนํ รุกฺขมูลํ ปํสุกูลญฺจ จีวรํ>
      text <ยสฺเสเต อภิสมฺภุตฺวา ส เว จาตุทฺทิโส นโรฯ>
    text <๑๐๖๑>
      text <ยตฺถ เอเก วิหญฺญนฺติ อารุหนฺตา สิลุจฺจยํ>
      text <ตสฺส พุทฺธสฺส ทายาโท สมฺปชาโน ปติสฺสโต>
      text <อิทฺธิพเลนุปตฺถทฺโธ กสฺสโป อภิรูหติฯ>
    text <๑๐๖๒>
      text <ปิณฺฑปาตปฏิกฺกนฺโต เสลมารุยฺห กสฺสโป>
      text <ฌายติ อนุปาทาโน ปหีนภยเภรโวฯ>
    text <๑๐๖๓>
      text <ปิณฺฑปาตปฏิกฺกนฺโต เสลมารุยฺห กสฺสโป>
      text <ฌายติ อนุปาทาโน ฑยฺหมาเนสุ นิพฺพุโตฯ>
    text <๑๐๖๔>
      text <ปิณฺฑปาตปฏิกฺกนฺโต เสลมารุยฺห กสฺสโป>
      text <ฌายติ อนุปาทาโน กตกิจฺโจ อนาสโวฯ>
    text <๑๐๖๕>
      text <กเรริมาลาวิตตา ภูมิภาคา มโนรมา>
      text <กุญฺชราภิรุทา รมฺมา เต เสลา รมยนฺติ มํฯ>
    text <๑๐๖๖>
      text <นีลพฺภวณฺณา รุจิรา วาริสีตา สุจินฺธรา>
      text <อินฺทโคปกสญฺฉนฺนา เต เสลา รมยนฺติ มํฯ>
    text <๑๐๖๗>
      text <นีลพฺภกูฏสทิสา กูฏาคารวรูปมา>
      text <วารณาภิรุทา รมฺมา เต เสลา รมยนฺติ มํฯ>
    text <๑๐๖๘>
      text <อภิวุฏฺฐา รมฺมตลา นคา อิสิภิ เสวิตา>
      text <อพฺภุนฺนทิตา สิขีหิ เต เสลา รมยนฺติ มํฯ>
    text <๑๐๖๙>
      text <อลํ ฌายิตุกามสฺส ปหิตตฺตสฺส เม สโต>
      text <อลํ เม อตฺถกามสฺส ปหิตตฺตสฺส ภิกฺขุโนฯ>
    text <๑๐๗๐>
      text <อลํ เม ผาสุกามสฺส ปหิตตฺตสฺส ภิกฺขุโน>
      text <อลํ เม โยคกามสฺส ปหิตตฺตสฺส ตาทิโนฯ>
    text <๑๐๗๑>
      text <อุมาปุปฺเผน สมานา คคนาวพฺภฉาทิตา>
      text <นานาทิชคณากิณฺณา เต เสลา รมยนฺติ มํฯ>
    text <๑๐๗๒>
      text <อนากิณฺณา คหฏฺเฐหิ มิคสงฺฆนิเสวิตา>
      text <นานาทิชคณากิณฺณา เต เสลา รมยนฺติ มํฯ>
    text <๑๐๗๓>
      text <อจฺโฉทิกา ปุถุสิลา โคนงฺคุลมิคายุตา>
      text <อมฺพุเสวาลสญฺฉนฺนา เต เสลา รมยนฺติ มํฯ>
    text <๑๐๗๔>
      text <น ปญฺจงฺคิเกน ตุริเยน รติ เม โหติ ตาทิสี>
      text <ยถา เอกคฺคจิตฺตสฺส สมฺมา ธมฺมํ วิปสฺสโตฯ>
    text <๑๐๗๕>
      text <กมฺมํ พหุกํ น การเย ปริวชฺเชยฺย ชนํ น อุยฺยเม>
      text <อุสฺสุกฺโก โส รสานุคิทฺโธ อตฺถํ ริญฺจติ โย สุขาวโหฯ>
    text <๑๐๗๖>
      text <กมฺมํ พหุกํ น การเย ปริวชฺเชยฺย อนตฺตเนยฺยเมตํ>
      text <กิจฺฉติ กาโย กิลมติ ทุกฺขิโต โส สมถํ น วินฺทติฯ>
    text <๑๐๗๗>
      text <โอฏฺฐปฺปหตมตฺเตน อตฺตานมฺปิ น ปสฺสติ>
      text <ปตฺถทฺธคีโว จรติ อหํ เสยฺโยติ มญฺญติฯ>
    text <๑๐๗๘>
      text <อเสยฺโย เสยฺยสมานํ พาโล มญฺญติ อตฺตานํ>
      text <น ตํ วิญฺญู ปสํสนฺติ ปตฺถทฺธมานสํ นรํฯ>
    text <๑๐๗๙>
      text <โย จ เสยฺโยหมสฺมีติ นาหํ เสยฺโยติ วา ปน>
      text <หีโน ตํสทิโส วาติ วิธาสุ น วิกมฺปติฯ>
    text <๑๐๘๐>
      text <ปญฺญวนฺตํ ตถา ตาทิํ สีเลสุ สุสมาหิตํ>
      text <เจโตสมถมนุตฺตํ ตญฺเจ วิญฺญู ปสํสเรฯ>
    text <๑๐๘๑>
      text <ยสฺส สพฺรหฺมจารีสุ คารโว นูปลพฺภติ>
      text <อารกา โหติ สทฺธมฺมา นภโต ปุถวี ยถาฯ>
    text <๑๐๘๒>
      text <เยสญฺจ หิริ โอตฺตปฺปํ สทา สมฺมา อุปฏฺฐิตํ>
      text <วิรูฬฺหพฺรหฺมจริยา เต เตสํ ขีณา ปุนพฺภวาฯ>
    text <๑๐๘๓>
      text <อุทฺธโต จปโล ภิกฺขุ ปํสุกูเลน ปารุโต>
      text <กปีว สีหจมฺเมน น โส เตนุปโสภติฯ>
    text <๑๐๘๔>
      text <อนุทฺธโต อจปโล นิปโก สํวุตินฺทฺริโย>
      text <โสภติ ปํสุกูเลน สีโหว คิริคพฺภเรฯ>
    text <๑๐๘๕>
      text <เอเต สมฺพหุลา เทวา อิทฺธิมนฺโต ยสสฺสิโน>
      text <ทสเทวสหสฺสานิ สพฺเพ เต พฺรหฺมกายิกาฯ>
    text <๑๐๘๖>
      text <ธมฺมเสนาปติํ วีรํ มหาฌายิํ สมาหิตํ>
      text <สาริปุตฺตํ นมสฺสนฺตา ติฏฺฐนฺติ ปญฺชลีกตาฯ>
    text <๑๐๘๗>
      text <นโม เต ปุริสาชญฺญ นโม เต ปุริสุตฺตม>
      text <ยสฺส เต นาภิชานาม ยมฺปิ นิสฺสาย ฌายติ ฯ>
    text <๑๐๘๘>
      text <อจฺเฉรํ วต พุทฺธานํ คมฺภีโร โคจโร สโก>
      text <เย มยํ นาภิชานาม วาลเวธิสมาคตาฯ>
    text <๑๐๘๙>
      text <ตํ ตถา เทวกาเยหิ ปูชิตํ ปูชนารหํ>
      text <สาริปุตฺตํ ตทา ทิสฺวา กปฺปินสฺส สิตํ อหุฯ>
    text <๑๐๙๐>
      text <ยาวตา พุทฺธเขตฺตมฺหิ ฐปยิตฺวา มหามุนิํ>
      text <ธุตคุเณ วิสิฏฺโฐหํ สทิโส เม น วิชฺชติฯ>
    text <๑๐๙๑>
      text <ปริจิณฺโณ มยา สตฺถา กตํ พุทฺธสฺส สาสนํ>
      text <โอหิโต ครุโก ภาโร นตฺถิ ทานิ ปุนพฺภโวฯ>
    text <๑๐๙๒>
      text <น จีวเร น สยเน โภชเน นุปลิมฺปติ>
      text <โคตโม อนปฺปเมยฺโย มุฬาลปุปฺผํ วิมลํว>
      text <อมฺพุนา เนกฺขมฺมนินฺโน ติภวาภินิสฺสโฏฯ>
    text <๑๐๙๓>
      text <สติปฏฺฐานคีโว โส สทฺธาหตฺโถ มหามุนิ>
      text <ปญฺญาสีโส มหาญาณี สทา จรติ นิพฺพุโตติฯ>
      text <จตฺตาลีสนิปาตมฺหิ มหากสฺสปสวฺหโย>
      text <เอโกว เถโร คาถาโย จตฺตาสีล ทุเวปิ จาติฯ>
    stand <… มหากสฺสโป เถโร…ฯ>
    stand <จตฺตาลีสนิปาโต นิฏฺฐิโตฯ>
    text <ตตฺรุทฺทานํ>
