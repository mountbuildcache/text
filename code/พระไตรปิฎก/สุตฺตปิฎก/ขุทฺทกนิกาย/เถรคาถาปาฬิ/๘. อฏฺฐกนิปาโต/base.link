text <๘ อฏฺฐกนิปาโต>
  text <๑ มหากจฺจายนตฺเถรคาถา>
    text <๔๙๔>
      text <กมฺมํ พหุกํ น การเย ปริวชฺเชยฺย ชนํ น อุยฺยเม>
      text <โส อุสฺสุกฺโก รสานุคิทฺโธ อตฺถํ ริญฺจติ โย สุขาธิวาโหฯ>
    text <๔๙๕>
      text <ปงฺโกติ หิ นํ อเวทยุํ ยายํ วนฺทนปูชนา กุเลสุ>
      text <สุขุมํ สลฺลํ ทุรุพฺพหํ สกฺกาโร กาปุริเสน ทุชฺชโหฯ>
    text <๔๙๖>
      text <น ปรสฺสุปนิธาย กมฺมํ มจฺจสฺส ปาปกํ>
      text <อตฺตนา ตํ น เสเวยฺย กมฺมพนฺธูหิ มาติยาฯ>
    text <๔๙๗>
      text <น ปเร วจนา โจโร น ปเร วจนา มุนิ>
      text <อตฺตา จ นํ ยถาเวทิ เทวาปิ นํ ตถา วิทูฯ>
    text <๔๙๘>
      text <ปเร จ น วิชานนฺติ มยเมตฺถ ยมามเส>
      text <เย จ ตตฺถ วิชานนฺติ ตโต สมฺมนฺติ เมธคาฯ>
    text <๔๙๙>
      text <ชีวเต วาปิ สปฺปญฺโญ อปิ วิตฺตปริกฺขโย>
      text <ปญฺญาย จ อลาเภน วิตฺตวาปิ น ชีวติฯ>
    text <๕๐๐>
      text <สพฺพํ สุณาติ โสเตน สพฺพํ ปสฺสติ จกฺขุนา>
      text <น จ ทิฏฺฐํ สุตํ ธีโร สพฺพํ อุชฺฌิตุมรหติฯ>
    text <๕๐๑>
      text <จกฺขุมาสฺส ยถา อนฺโธ โสตวา พธิโร ยถา>
      text <ปญฺญวาสฺส ยถา มูโค พลวา ทุพฺพโลริว>
      text <อถ อตฺเถ สมุปฺปนฺเน สเยถ มตสายิกนฺติฯ>
    stand <… มหากจฺจายโน เถโร…ฯ>
  text <๒ สิริมิตฺตตฺเถรคาถา>
    text <๕๐๒>
      text <อกฺโกธโนนุปนาหี อมาโย ริตฺตเปสุโณ>
      text <ส เว ตาทิสโก ภิกฺขุ เอวํ เปจฺจ น โสจติฯ>
    text <๕๐๓>
      text <อกฺโกธโนนุปนาหี อมาโย ริตฺตเปสุโณ>
      text <คุตฺตทฺวาโร สทา ภิกฺขุ เอวํ เปจฺจ น โสจติฯ>
    text <๕๐๔>
      text <อกฺโกธโนนุปนาหี อมาโย ริตฺตเปสุโณ>
      text <กลฺยาณสีโล โส ภิกฺขุ เอวํ เปจฺจ น โสจติฯ>
    text <๕๐๕>
      text <อกฺโกธโนนุปนาหี อมาโย ริตฺตเปสุโณ>
      text <กลฺยาณมิตฺโต โส ภิกฺขุ เอวํ เปจฺจ น โสจติฯ>
    text <๕๐๖>
      text <อกฺโกธโนนุปนาหี อมาโย ริตฺตเปสุโณ>
      text <กลฺยาณปญฺโญ โส ภิกฺขุ เอวํ เปจฺจ น โสจติฯ>
    text <๕๐๗>
      text <ยสฺส สทฺธา ตถาคเต อจลา สุปฺปติฏฺฐิตา>
      text <สีลญฺจ ยสฺส กลฺยาณํ อริยกนฺตํ ปสํสิตํฯ>
    text <๕๐๘>
      text <สงฺเฆ ปสาโท ยสฺสตฺถิ อุชุภูตญฺจ ทสฺสนํ>
      text <อทลิทฺโทติ ตํ อาหุ อโมฆํ ตสฺส ชีวิตํฯ>
    text <๕๐๙>
      text <ตสฺมา สทฺธญฺจ สีลญฺจ ปสาทํ ธมฺมทสฺสนํ>
      text <อนุยุญฺเชถ เมธาวี สรํ พุทฺธาน สาสนนฺติฯ>
    stand <… สิริมิตฺโต เถโร…ฯ>
  text <๓ มหาปนฺถกตฺเถรคาถา>
    text <๕๑๐>
      text <ยทา ปฐมมทฺทกฺขิํ สตฺถารมกุโตภยํ>
      text <ตโต เม อหุ สํเวโค ปสฺสิตฺวา ปุริสุตฺตมํฯ>
    text <๕๑๑>
      text <สิริํ หตฺเถหิ ปาเทหิ โย ปณาเมยฺย อาคตํ>
      text <เอตาทิสํ โส สตฺถารํ อาราเธตฺวา วิราธเยฯ>
    text <๕๑๒>
      text <ตทาหํ ปุตฺตทารญฺจ ธนธญฺญญฺจ ฉฑฺฑยิํ>
      text <เกสมสฺสูนิ เฉเทตฺวา ปพฺพชิํ อนคาริยํฯ>
    text <๕๑๓>
      text <สิกฺขาสาชีวสมฺปนฺโน อินฺทฺริเยสุ สุสํวุโต>
      text <นมสฺสมาโน สมฺพุทฺธํ วิหาสิํ อปราชิโตฯ>
    text <๕๑๔>
      text <ตโต เม ปณิธี อาสิ เจตโส อภิปตฺถิโต>
      text <น นิสีเท มุหุตฺตมฺปิ ตณฺหาสลฺเล อนูหเตฯ>
    text <๕๑๕>
      text <ตสฺส เมวํ วิหรโต ปสฺส วีริยปรกฺกมํ>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๕๑๖>
      text <ปุพฺเพนิวาสํ ชานามิ ทิพฺพจกฺขุ วิโสธิตํ>
      text <อรหา ทกฺขิเณยฺโยมฺหิ วิปฺปมุตฺโต นิรูปธิฯ>
    text <๕๑๗>
      text <ตโต รตฺยา วิวสาเน สูริยสฺสุคฺคมนํ ปติ>
      text <สพฺพํ ตณฺหํ วิโสเสตฺวา ปลฺลงฺเกน อุปาวิสินฺติฯ>
      text <มหากจฺจายโน เถโร สิริมิตฺโต มหาปนฺถโก>
      text <เอเต อฏฺฐนิปาตมฺหิ คาถาโย จตุวีสตีติฯ>
    stand <… มหาปนฺถโก เถโร…ฯ>
    stand <อฏฺฐกนิปาโต นิฏฺฐิโตฯ>
    text <ตตฺรุทฺทานํ>
