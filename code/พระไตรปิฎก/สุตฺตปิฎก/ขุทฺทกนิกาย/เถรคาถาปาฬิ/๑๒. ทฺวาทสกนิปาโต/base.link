text <๑๒ ทฺวาทสกนิปาโต>
  text <๑ สีลวตฺเถรคาถา>
    text <๖๐๘>
      text <สีลเมวิธ สิกฺเขถ อสฺมิํ โลเก สุสิกฺขิตํ>
      text <สีลํ หิ สพฺพสมฺปตฺติํ อุปนาเมติ เสวิตํฯ>
    text <๖๐๙>
      text <สีลํ รกฺเขยฺย เมธาวี ปตฺถยาโน ตโย สุเข>
      text <ปสํสํ วิตฺติลาภญฺจ เปจฺจ สคฺเค ปโมทนํ ฯ>
    text <๖๑๐>
      text <สีลวา หิ พหู มิตฺเต สญฺญเมนาธิคจฺฉติ>
      text <ทุสฺสีโล ปน มิตฺเตหิ ธํสเต ปาปมาจรํฯ>
    text <๖๑๑>
      text <อวณฺณญฺจ อกิตฺติญฺจ ทุสฺสีโล ลภเต นโร>
      text <วณฺณํ กิตฺติํ ปสํสญฺจ สทา ลภติ สีลวาฯ>
    text <๖๑๒>
      text <อาทิ สีลํ ปติฏฺฐา จ กลฺยาณานญฺจ มาตุกํ>
      text <ปมุขํ สพฺพธมฺมานํ ตสฺมา สีลํ วิโสธเยฯ>
    text <๖๑๓>
      text <เวลา จ สํวรํ สีลํ จิตฺตสฺส อภิหาสนํ>
      text <ติตฺถญฺจ สพฺพพุทฺธานํ ตสฺมา สีลํ วิโสธเยฯ>
    text <๖๑๔>
      text <สีลํ พลํ อปฺปฏิมํ สีลํ อาวุธมุตฺตมํ>
      text <สีลมาภรณํ เสฏฺฐํ สีลํ กวจมพฺภุตํฯ>
    text <๖๑๕>
      text <สีลํ เสตุ มเหสกฺโข สีลํ คนฺโธ อนุตฺตโร>
      text <สีลํ วิเลปนํ เสฏฺฐํ เยน วาติ ทิโสทิสํฯ>
    text <๖๑๖>
      text <สีลํ สมฺพลเมวคฺคํ สีลํ ปาเถยฺยมุตฺตมํ>
      text <สีลํ เสฏฺโฐ อติวาโห เยน ยาติ ทิโสทิสํฯ>
    text <๖๑๗>
      text <อิเธว นินฺทํ ลภติ เปจฺจาปาเย จ ทุมฺมโน>
      text <สพฺพตฺถ ทุมฺมโน พาโล สีเลสุ อสมาหิโตฯ>
    text <๖๑๘>
      text <อิเธว กิตฺติํ ลภติ เปจฺจ สคฺเค จ สุมฺมโน>
      text <สพฺพตฺถ สุมโน ธีโร สีเลสุ สุสมาหิโตฯ>
    text <๖๑๙>
      text <สีลเมว อิธ อคฺคํ ปญฺญวา ปน อุตฺตโม>
      text <มนุสฺเสสุ จ เทเวสุ สีลปญฺญาณโต ชยนฺติฯ>
    stand <… สีลโว เถโร…ฯ>
  text <๒ สุนีตตฺเถรคาถา>
    text <๖๒๐>
      text <นีเจ กุลมฺหิ ชาโตหํ ทลิทฺโท อปฺปโภชโน>
      text <หีนกมฺมํ มมํ อาสิ อโหสิํ ปุปฺผฉฑฺฑโกฯ>
    text <๖๒๑>
      text <ชิคุจฺฉิโต มนุสฺสานํ ปริภูโต จ วมฺภิโต>
      text <นีจํ มนํ กริตฺวาน วนฺทิสฺสํ พหุกํ ชนํฯ>
    text <๖๒๒>
      text <อถทฺทสาสิํ สมฺพุทฺธํ ภิกฺขุสงฺฆปุรกฺขตํ>
      text <ปวิสนฺตํ มหาวีรํ มคธานํ ปุรุตฺตมํฯ>
    text <๖๒๓>
      text <นิกฺขิปิตฺวาน พฺยาภงฺคิํ วนฺทิตุํ อุปสงฺกมิํ>
      text <มเมว อนุกมฺปาย อฏฺฐาสิ ปุริสุตฺตโมฯ>
    text <๖๒๔>
      text <วนฺทิตฺวา สตฺถุโน ปาเท เอกมนฺตํ ฐิโต ตทา>
      text <ปพฺพชฺชํ อหมายาจิํ สพฺพสตฺตานมุตฺตมํฯ>
    text <๖๒๕>
      text <ตโต การุณิโก สตฺถา สพฺพโลกานุกมฺปโก>
      text <เอหิ ภิกฺขูติ มํ อาห สา เม อาสูปสมฺปทาฯ>
    text <๖๒๖>
      text <โสหํ เอโก อรญฺญสฺมิํ วิหรนฺโต อตนฺทิโต>
      text <อกาสิํ สตฺถุวจนํ ยถา มํ โอวที ชิโนฯ>
    text <๖๒๗>
      text <รตฺติยา ปฐมํ ยามํ ปุพฺพชาติมนุสฺสริํ>
      text <รตฺติยา มชฺฌิมํ ยามํ ทิพฺพจกฺขุํ วิโสธยิํ>
      text <รตฺติยา ปจฺฉิเม ยาเม ตโมขนฺธํ ปทาลยิํฯ>
    text <๖๒๘>
      text <ตโต รตฺยา วิวสาเน สูริยสฺสุคฺคมนํ ปติ>
      text <อินฺโท พฺรหฺมา จ อาคนฺตฺวา มํ นมสฺสิํสุ ปญฺชลีฯ>
    text <๖๒๙>
      text <นโม เต ปุริสาชญฺญ นโม เต ปุริสุตฺตม>
      text <ยสฺส เต อาสวา ขีณา ทกฺขิเณยฺโยสิ มาริสฯ>
    text <๖๓๐>
      text <ตโต ทิสฺวาน มํ สตฺถา เทวสงฺฆปุรกฺขตํ>
      text <สิตํ ปาตุกริตฺวาน อิมมตฺถํ อภาสถฯ>
    text <๖๓๑>
      text <ตเปน พฺรหฺมจริเยน สํยเมน ทเมน จ>
      text <เอเตน พฺราหฺมโณ โหติ เอตํ พฺราหฺมณมุตฺตมนฺติฯ>
      text <สีลวา จ สุนีโต จ เถรา ทฺเว เต มหิทฺธิกา>
      text <ทฺวาทสมฺหิ นิปาตมฺหิ คาถาโย จตุวีสตีติฯ>
    stand <… สุนีโต เถโร…ฯ>
    stand <ทฺวาทสกนิปาโต นิฏฺฐิโตฯ>
    text <ตตฺรุทฺทานํ>
