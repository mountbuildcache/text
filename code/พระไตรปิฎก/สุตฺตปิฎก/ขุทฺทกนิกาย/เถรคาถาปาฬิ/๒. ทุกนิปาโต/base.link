text <๒ ทุกนิปาโต>
  text <๑ ปฐมวคฺโค>
    text <๑ อุตฺตรตฺเถรคาถา>
      text <๑๒๑>
        text <นตฺถิ โกจิ ภโว นิจฺโจ สงฺขารา วาปิ สสฺสตา>
        text <อุปฺปชฺชนฺติ จ เต ขนฺธา จวนฺติ อปราปรํฯ>
      text <๑๒๒>
        text <เอตมาทีนํ ญตฺวา ภเวนมฺหิ อนตฺถิโก>
        text <นิสฺสโฏ สพฺพกาเมหิ ปตฺโต เม อาสวกฺขโยติฯ>
      text <อิตฺถํ สุทํ อายสฺมา อุตฺตโร เถโร คาถาโย อภาสิตฺถาติฯ>
    text <๒ ปิณฺโฑลภารทฺวาชตฺเถรคาถา>
      text <๑๒๓>
        text <นยิทํ อนเยน ชีวิตํ นาหาโร หทยสฺส สนฺติโก>
        text <อาหารฏฺฐิติโก สมุสฺสโย อิติ ทิสฺวาน จรามิ เอสนํฯ>
      text <๑๒๔>
        text <ปงฺโกติ หิ นํ ปเวทยุํ ยายํ วนฺทนปูชนา กุเลสุ>
        text <สุขุมํ สลฺลํ ทุรุพฺพหํ สกฺกาโร กาปุริเสน ทุชฺชโหติฯ>
      text <อิตฺถํ สุทํ อายสฺมา ปิณฺโฑลภารทฺวาโช เถโร คาถาโย อภาสิตฺถาติฯ>
    text <๓ วลฺลิยตฺเถรคาถา>
      text <๑๒๕>
        text <มกฺกโฏ ปญฺจทฺวารายํ กุฏิกายํ ปสกฺกิย>
        text <ทฺวาเรน อนุปริเยติ ฆฏฺฏยนฺโต มุหุํ มุหุํฯ>
      text <๑๒๖>
        text <ติฏฺฐ มกฺกฏ มา ธาวิ น หิ เต ตํ ยถา ปุเร>
        text <นิคฺคหีโตสิ ปญฺญาย เนว ทูรํ คมิสฺสตีติฯ>
      stand <… วลฺลิโย เถโร…ฯ>
    text <๔ คงฺคาตีริยตฺเถรคาถา>
      text <๑๒๗>
        text <ติณฺณํ เม ตาลปตฺตานํ คงฺคาตีเร กุฏี กตา>
        text <ฉวสิตฺโตว เม ปตฺโต ปํสุกูลญฺจ จีวรํฯ>
      text <๑๒๘>
        text <ทฺวินฺนํ อนฺตรวสฺสานํ เอกา วาจา เม ภาสิตา>
        text <ตติเย อนฺตรวสฺสมฺหิ ตโมขนฺโธ ปทาลิโตติฯ>
      stand <… คงฺคาตีริโย เถโร…ฯ>
    text <๕ อชินตฺเถรคาถา>
      text <๑๒๙>
        text <อปิ เจ โหติ เตวิชฺโช มจฺจุหายี อนาสโว>
        text <อปฺปญฺญาโตติ นํ พาลา อวชานนฺติ อชานตาฯ>
      text <๑๓๐>
        text <โย จ โข อนฺนปานสฺส ลาภี โหตีธ ปุคฺคโล>
        text <ปาปธมฺโมปิ เจ โหติ โส เนสํ โหติ สกฺกโตติฯ>
      stand <… อชิโน เถโร…ฯ>
    text <๖ เมฬชินตฺเถรคาถา>
      text <๑๓๑>
        text <ยทาหํ ธมฺมมสฺโสสิํ ภาสมานสฺส สตฺถุโน>
        text <น กงฺขมภิชานามิ สพฺพญฺญูอปราชิเตฯ>
      text <๑๓๒>
        text <สตฺถวาเห มหาวีเร สารถีนํ วรุตฺตเม>
        text <มคฺเค ปฏิปทายํ วา กงฺขา มยฺหํ น วิชฺชตีติฯ>
      stand <… เมฬชิโน เถโร…ฯ>
    text <๗ ราธตฺเถรคาถา>
      text <๑๓๓>
        text <ยถา อคารํ ทุจฺฉนฺนํ วุฏฺฐี สมติวิชฺฌติ>
        text <เอวํ อภาวิตํ จิตฺตํ ราโค สมติวิชฺฌติฯ>
      text <๑๓๔>
        text <ยถา อคารํ สุจฺฉนฺนํ วุฑฺฒี น สมติวิชฺฌติ>
        text <เอวํ สุภาวิตํ จิตฺตํ ราโค น สมติวิชฺฌตีติฯ>
      stand <… ราโธ เถโร…ฯ>
    text <๘ สุราธตฺเถรคาถา>
      text <๑๓๕>
        text <ขีณา หิ มยฺหํ ชาติ วุสิตํ ชินสาสนํ>
        text <ปหีโน ชาลสงฺขาโต ภวเนตฺติ สมูหตาฯ>
      text <๑๓๖>
        text <ยสฺสตฺถาย ปพฺพชิโต อคารสฺมานคาริยํ>
        text <โส เม อตฺโถ อนุปฺปตฺโต สพฺพสํโยชนกฺขโยติฯ>
      stand <… สุราโธ เถโร…ฯ>
    text <๙ โคตมตฺเถรคาถา>
      text <๑๓๗>
        text <สุขํ สุปนฺติ มุนโย เย อิตฺถีสุ น พชฺฌเร>
        text <สทา เว รกฺขิตพฺพาสุ ยาสุ สจฺจํ สุทุลฺลภํฯ>
      text <๑๓๘>
        text <วธํ จริมฺห เต กาม อนณา ทานิ เต มยํ>
        text <คจฺฉาม ทานิ นิพฺพานํ ยตฺถ คนฺตฺวา น โสจตีติฯ>
      stand <… โคตโม เถโร…ฯ>
    text <๑๐ วสภตฺเถรคาถา>
      text <๑๓๙>
        text <ปุพฺเพ หนติ อตฺตานํ ปจฺฉา หนติ โส ปเร>
        text <สุหตํ หนฺติ อตฺตานํ วีตํเสเนว ปกฺขิมาฯ>
      text <๑๔๐>
        text <น พฺราหฺมโณ พหิวณฺโณ อนฺโต วณฺโณ หิ พฺราหฺมโณ>
        text <ยสฺมิํ ปาปานิ กมฺมานิ ส เว กณฺโห สุชมฺปตีติฯ>
        text <อุตฺตโร เจว ปิณฺโฑโล วลฺลิโย ตีริโย อิสิ>
        text <อชิโน จ เมฬชิโน ราโธ สุราโธ โคตโม>
        text <วสเภน อิเม โหนฺติ ทส เถรา มหิทฺธิกาติฯ>
      stand <… วสโภ เถโร…ฯ>
      stand <วคฺโค ปฐโม นิฏฺฐิโตฯ>
      text <ตสฺสุทฺทานํ>
  text <๒ ทุติยวคฺโค>
    text <๑ มหาจุนฺทตฺเถรคาถา>
      text <๑๔๑>
        text <สุสฺสูสา สุตวทฺธนี สุตํ ปญฺญาย วทฺธนํ>
        text <ปญฺญาย อตฺถํ ชานาติ ญาโต อตฺโถ สุขาวโหฯ>
      text <๑๔๒>
        text <เสเวถ ปนฺตานิ เสนาสนานิ จเรยฺย สํโยชนวิปฺปโมกฺขํ>
        text <สเจ รติํ นาธิคจฺเฉยฺย ตตฺถ สงฺเฆ วเส รกฺขิตตฺโต สติมาติฯ>
      stand <… มหาจุนฺโท เถโร…ฯ>
    text <๒ โชติทาสตฺเถรคาถา>
      text <๑๔๓>
        text <เย โข เต เวฐมิสฺเสน นานตฺเตน จ กมฺมุนา>
        text <มนุสฺเส อุปรุนฺธนฺติ ผรุสูปกฺกมา ชนา>
        text <เตปิ ตตฺเถว กีรนฺติ น หิ กมฺมํ ปนสฺสติฯ>
      text <๑๔๔>
        text <ยํ กโรติ นโร กมฺมํ กลฺยาณํ ยทิ ปาปกํ>
        text <ตสฺส ตสฺเสว ทายาโท ยํ ยํ กมฺมํ ปกุพฺพตีติฯ>
      stand <… โชติทาโส เถโร…ฯ>
    text <๓ เหรญฺญกานิตฺเถรคาถา>
      text <๑๔๕>
        text <อจฺจยนฺติ อโหรตฺตา ชีวิตํ อุปรุชฺฌติ>
        text <อายุ ขียติ มจฺจานํ กุนฺนทีนํว โอทกํฯ>
      text <๑๔๖>
        text <อถ ปาปานิ กมฺมานิ กรํ พาโล น พุชฺฌติ>
        text <ปจฺฉาสฺส กฏุกํ โหติ วิปาโก หิสฺส ปาปโกติฯ>
      stand <… เหรญฺญกานิตฺเถโร…ฯ>
    text <๔ โสมมิตฺตตฺเถรคาถา>
      text <๑๔๗>
        text <ปริตฺตํ ทารุมารุยฺห ยถา สีเท มหณฺณเว>
        text <เอวํ กุสีตมาคมฺม สาธุชีวีปิ สีทติ>
        text <ตสฺมา ตํ ปริวชฺเชยฺย กุสีตํ หีนวีริยํฯ>
      text <๑๔๘>
        text <ปวิวิตฺเตหิ อริเยหิ ปหิตตฺเตหิ ฌายิภิ>
        text <นิจฺจํ อารทฺธวีริเยหิ ปณฺฑิเตหิ สหาวเสติฯ>
      stand <… โสมมิตฺโต เถโร…ฯ>
    text <๕ สพฺพมิตฺตตฺเถรคาถา>
      text <๑๔๙>
        text <ชโน ชนมฺหิ สมฺพทฺโธ ชนเมวสฺสิโต ชโน>
        text <ชโน ชเนน เหฐียติ เหเฐติ จ ชโน ชนํฯ>
      text <๑๕๐>
        text <โก หิ ตสฺส ชเนนตฺโถ ชเนน ชนิเตน วา>
        text <ชนํ โอหาย คจฺฉํ ตํ เหฐยิตฺวา พหุํ ชนนฺติฯ>
      stand <… สพฺพมิตฺโต เถโร…ฯ>
    text <๖ มหากาฬตฺเถรคาถา>
      text <๑๕๑>
        text <กาฬี อิตฺถี พฺรหตี ธงฺกรูปา สตฺถิญฺจ เภตฺวา อปรญฺจ สตฺถิํ>
        text <พาหญฺจ เภตฺวา อปรญฺจ พาหํ สีสญฺจ เภตฺวา ทธิถาลกํว>
        text <เอสา นิสินฺนา อภิสนฺทหิตฺวาฯ>
      text <๑๕๒>
        text <โย เว อวิทฺวา อุปธิํ กโรติ ปุนปฺปุนํ ทุกฺขมุเปติ มนฺโท>
        text <ตสฺมา ปชานํ อุปธิํ น กยิรา มาหํ ปุน ภินฺนสิโร สยิสฺสนฺติ ฯ>
      stand <… มหากาโฬ เถโร…ฯ>
    text <๗ ติสฺสตฺเถรคาถา>
      text <๑๕๓>
        text <พหู สปตฺเต ลภติ มุณฺโฑ สงฺฆาฏิปารุโต>
        text <ลาภี อนฺนสฺส ปานสฺส วตฺถสฺส สยนสฺส จฯ>
      text <๑๕๔>
        text <เอตมาทีนวํ ญตฺวา สกฺกาเรสุ มหพฺภยํ>
        text <อปฺปลาโภ อนวสฺสุโต สโต ภิกฺขุ ปริพฺพเชติฯ>
      stand <… ติสฺโส เถโร…ฯ>
    text <๘ กิมิลตฺเถรคาถา>
      text <๑๕๕>
        text <ปาจีนวํสทายมฺหิ สกฺยปุตฺตา สหายกา>
        text <ปหายานปฺปเก โภเค อุญฺฉาปตฺตาคเต รตาฯ>
      text <๑๕๖>
        text <อารทฺธวีริยา ปหิตตฺตา นิจฺจํ ทฬฺหปรกฺกมา>
        text <รมนฺติ ธมฺมรติยา หิตฺวาน โลกิยํ รตินฺติฯ>
      stand <… กิมิโล เถโร…ฯ>
    text <๙ นนฺทตฺเถรคาถา>
      text <๑๕๗>
        text <อโยนิโส มนสิการา มณฺฑนํ อนุยุญฺชิสํ>
        text <อุทฺธโต จปโล จาสิํ กามราเคน อฏฺฏิโตฯ>
      text <๑๕๘>
        text <อุปายกุสเลนาหํ พุทฺเธนาทิจฺจพนฺธุนา>
        text <โยนิโส ปฏิปชฺชิตฺวา ภเว จิตฺตํ อุทพฺพหินฺติฯ>
      stand <… นนฺโท เถโร…ฯ>
    text <๑๐ สิริมตฺเถรคาถา>
      text <๑๕๙>
        text <ปเร จ นํ ปสํสนฺติ อตฺตา เจ อสมาหิโต>
        text <โมฆํ ปเร ปสํสนฺติ อตฺตา หิ อสมาหิโตฯ>
      text <๑๖๐>
        text <ปเร จ นํ ครหนฺติ อตฺตา เจ สุสมาหิโต>
        text <โมฆํ ปเร ครหนฺติ อตฺตา หิ สุสมาหิโตติฯ>
        text <จุนฺโท จ โชติทาโส จ เถโร เหรญฺญกานิ จ>
        text <โสมมิตฺโต สพฺพมิตฺโต กาโล ติสฺโส จ กิมิโล>
        text <นนฺโท จ สิริมา เจว ทส เถรา มหิทฺธิกาติฯ>
      stand <… สิริมา เถโร…ฯ>
      stand <วคฺโค ทุติโย นิฏฺฐิโตฯ>
      text <ตสฺสุทฺทานํ>
  text <๓ ตติยวคฺโค>
    text <๑ อุตฺตรตฺเถรคาถา>
      text <๑๖๑>
        text <ขนฺธา มยา ปริญฺญาตา ตณฺหา เม สุสมูหตา>
        text <ภาวิตา มม โพชฺฌงฺคา ปตฺโต เม อาสวกฺขโยฯ>
      text <๑๖๒>
        text <โสหํ ขนฺเธ ปริญฺญาย อพฺพหิตฺวาน ชาลินิํ>
        text <ภาวยิตฺวาน โพชฺฌงฺเค นิพฺพายิสฺสํ อนาสโวติฯ>
      stand <… อุตฺตโร เถโร…ฯ>
    text <๒ ภทฺทชิตฺเถรคาถา>
      text <๑๖๓>
        text <ปนาโท นาม โส ราชา ยสฺส ยูโป สุวณฺณโย>
        text <ติริยํ โสฬสุพฺเพโธ อุพฺภมาหุ สหสฺสธาฯ>
      text <๑๖๔>
        text <สหสฺสกณฺโฑ สตเคณฺฑุ ธชาลุ หริตามโย>
        text <อนจฺจุํ ตตฺถ คนฺธพฺพา ฉสหสฺสานิ สตฺตธาติฯ>
      stand <… ภทฺทชิตฺเถโร…ฯ>
    text <๓ โสภิตตฺเถรคาถา>
      text <๑๖๕>
        text <สติมา ปญฺญวา ภิกฺขุ อารทฺธพลวีริโย>
        text <ปญฺจ กปฺปสตานาหํ เอกรตฺติํ อนุสฺสริํฯ>
      text <๑๖๖>
        text <จตฺตาโร สติปฏฺฐาเน สตฺต อฏฺฐ จ ภาวยํ>
        text <ปญฺจ กปฺปสตานาหํ เอกรตฺติํ อนุสฺสรินฺติฯ>
      stand <… โสภิโต เถโร…ฯ>
    text <๔ วลฺลิยตฺเถรคาถา>
      text <๑๖๗>
        text <ยํ กิจฺจํ ทฬฺหวีริเยน ยํ กิจฺจํ โพทฺธุมิจฺฉตา>
        text <กริสฺสํ นาวรชฺฌิสฺสํ ปสฺส วีริยํ ปรกฺกมฯ>
      text <๑๖๘>
        text <ตฺวญฺจ เม มคฺคมกฺขาหิ อญฺชสํ อมโตคธํ>
        text <อหํ โมเนน โมนิสฺสํ คงฺคาโสโตว สาครนฺติฯ>
      stand <… วลฺลิโย เถโร…ฯ>
    text <๕ วีตโสกตฺเถรคาถา>
      text <๑๖๙>
        text <เกเส เม โอลิขิสฺสนฺติ กปฺปโก อุปสงฺกมิ>
        text <ตโต อาทาสมาทาย สรีรํ ปจฺจเวกฺขิสํฯ>
      text <๑๗๐>
        text <ตุจฺโฉ กาโย อทิสฺสิตฺถ อนฺธกาโร ตโม พฺยคา>
        text <สพฺเพ โจฬา สมุจฺฉินฺนา นตฺถิ ทานิ ปุนพฺภโวติฯ>
      stand <… วีตโสโก เถโร…ฯ>
    text <๖ ปุณฺณมาสตฺเถรคาถา>
      text <๑๗๑>
        text <ปญฺจ นีวรเณ หิตฺวา โยคกฺเขมสฺส ปตฺติยา>
        text <ธมฺมาทาสํ คเหตฺวาน ญาณทสฺสนมตฺตโนฯ>
      text <๑๗๒>
        text <ปจฺจเวกฺขิํ อิมํ กายํ สพฺพํ สนฺตรพาหิรํ>
        text <อชฺฌตฺตญฺจ พหิทฺธา จ ตุจฺโฉ กาโย อทิสฺสถาติฯ>
      stand <… ปุณฺณมาโส เถโร…ฯ>
    text <๗ นนฺทกตฺเถรคาถา>
      text <๑๗๓>
        text <ยถาปิ ภทฺโท อาชญฺโญ ขลิตฺวา ปติติฏฺฐติ>
        text <ภิยฺโย ลทฺทาน สํเวคํ อทีโน วหเต ธุรํฯ>
      text <๑๗๔>
        text <เอวํ ทสฺสนสมฺปนฺนํ สมฺมาสมฺพุทฺธสาวกํ>
        text <อาชานียํ มํ ธาเรถ ปุตฺตํ พุทฺธสฺส โอรสนฺติฯ>
      stand <… นนฺทโก เถโร…ฯ>
    text <๘ ภรตตฺเถรคาถา>
      text <๑๗๕>
        text <เอหิ นนฺทก คจฺฉาม อุปชฺฌายสฺส สนฺติกํ>
        text <สีหนาทํ นทิสฺสาม พุทฺธเสฏฺฐสฺส สมฺมุขาฯ>
      text <๑๗๖>
        text <ยาย โน อนุกมฺปาย อมฺเห ปพฺพาชยี มุนิ>
        text <โส โน อตฺโถ อนุปฺปตฺโต สพฺพสํโยชนกฺขโยติฯ>
      stand <… ภรโต เถโร…ฯ>
    text <๙ ภารทฺวาชตฺเถรคาถา>
      text <๑๗๗>
        text <นทนฺติ เอวํ สปฺปญฺญา สีหาว คิริคพฺภเร>
        text <วีรา วิชิตสงฺคามา เชตฺวา มารํ สวาหนิํ ฯ>
      text <๑๗๘>
        text <สตฺถา จ ปริจิณฺโณ เม ธมฺโม สงฺโฆ จ ปูชิโต>
        text <อหญฺจ วิตฺโต สุมโน ปุตฺตํ ทิสฺวา อนาสวนฺติฯ>
      stand <… ภารทฺวาโช เถโร…ฯ>
    text <๑๐ กณฺหทินฺนตฺเถรคาถา>
      text <๑๗๙>
        text <อุปาสิตา สปฺปุริสา สุตา ธมฺมา อภิณฺหโส>
        text <สุตฺวาน ปฏิปชฺชิสฺสํ อญฺชสํ อมโตคธํฯ>
      text <๑๘๐>
        text <ภวราคหตสฺส เม สโต ภวราโค ปุน เม น วิชฺชติ>
        text <น จาหุ น จ เม ภวิสฺสติ น จ เม เอตรหิ วิชฺชตีติฯ>
        text <อุตฺตโร ภทฺทชิตฺเถโร โสภิโต วลฺลิโย อิสิ>
        text <วีตโสโก จ โย เถโร ปุณฺณมาโส จ นนฺทโก>
        text <ภรโต ภารทฺวาโช จ กณฺหทินฺโน มหามุนีติฯ>
      stand <… กณฺหทินฺโน เถโร…ฯ>
      stand <วคฺโค ตติโย นิฏฺฐิโตฯ>
      text <ตสฺสุทฺทานํ>
  text <๔ จตุตฺถวคฺโค>
    text <๑ มิคสิรตฺเถรคาถา>
      text <๑๘๑>
        text <ยโต อหํ ปพฺพชิโต สมฺมาสมฺพุทฺธสาสเน>
        text <วิมุจฺจมาโน อุคฺคจฺฉิํ กามธาตุํ อุปจฺจคํฯ>
      text <๑๘๒>
        text <พฺรหฺมุโน เปกฺขมานสฺส ตโต จิตฺตํ วิมุจฺจิ เม>
        text <อกุปฺปา เม วิมุตฺตีติ สพฺพสํโยชนกฺขยาติฯ>
      stand <… มิคสิโร เถโร…ฯ>
    text <๒ สิวกตฺเถรคาถา>
      text <๑๘๓>
        text <อนิจฺจานิ คหกานิ ตตฺถ ตตฺถ ปุนปฺปุนํ>
        text <คหการํ คเวสนฺโต ทุกฺขา ชาติ ปุนปฺปุนํฯ>
      text <๑๘๔>
        text <คหการก ทิฏฺโฐสิ ปุน เคหํ น กาหสิ>
        text <สพฺพา เต ผาสุกา ภคฺคา ถูณิกา จ วิทาลิตา>
        text <วิมริยาทิกตํ จิตฺตํ อิเธว วิธมิสฺสตีติฯ>
      stand <… สิวโก เถโร…ฯ>
    text <๓ อุปวาณตฺเถรคาถา>
      text <๑๘๕>
        text <อรหํ สุคโต โลเก วาเตหาพาธิโต มุนิ>
        text <สเจ อุณฺโหทกํ อตฺถิ มุนิโน เทหิ พฺราหฺมณฯ>
      text <๑๘๖>
        text <ปูชิโต ปูชเนยฺยานํ สกฺกเรยฺยาน สกฺกโต>
        text <อปจิโตปเจยฺยานํ ตสฺส อิจฺฉามิ หาตเวติฯ>
      stand <… อุปวาโณ เถโร…ฯ>
    text <๔ อิสิทินฺนตฺเถรคาถา>
      text <๑๘๗>
        text <ทิฏฺฐา มยา ธมฺมธรา อุปาสกา กามา อนิจฺจา อิติ ภาสมานา>
        text <สารตฺตรตฺตา มณิกุณฺฑเลสุ ปุตฺเตสุ ทาเรสุ จ เต อเปกฺขาฯ>
      text <๑๘๘>
        text <อทฺธา น ชานนฺติ ยโตธ ธมฺมํ กามา อนิจฺจา อิติ จาปิ อาหุ>
        text <ราคญฺจ เตสํ น พลตฺถิ เฉตฺตุํ ตสฺมา สิตา ปุตฺตทารํ ธนญฺจาติฯ>
      stand <… อิสิทินฺโน เถโร…ฯ>
    text <๕ สมฺพุลกจฺจานตฺเถรคาถา>
      text <๑๘๙>
        text <เทโว จ วสฺสติ เทโว จ คฬคฬายติ>
        text <เอกโก จาหํ เภรเว พิเล วิหรามิ>
        text <ตสฺส มยฺหํ เอกกสฺส เภรเว พิเล วิหรโต>
        text <นตฺถิ ภยํ วา ฉมฺภิตตฺตํ วา โลมหํโส วาฯ>
      text <๑๙๐>
        text <ธมฺมตา มมสา ยสฺส เม เอกกสฺส เภรเว พิเล>
        text <วิหรโต นตฺถิ ภยํ วา ฉมฺภิตตฺตํ วา โลมหํโส วาติฯ>
      stand <… สมฺพุลกจฺจาโน เถโร…ฯ>
    text <๖ นิตกตฺเถรคาถา>
      text <๑๙๑>
        text <กสฺส เสลูปมํ จิตฺตํ ฐิตํ นานุปกมฺปติ>
        text <วิรตฺตํ รชนีเยสุ กุปฺปนีเย น กุปฺปติ>
        text <ยสฺเสวํ ภาวิตํ จิตฺตํ กุโต ตํ ทุกฺขเมสฺสติฯ>
      text <๑๙๒>
        text <มม เสลูปมํ จิตฺตํ ฐิตํ นานุปกมฺปติ>
        text <วิรตฺตํ รชนีเยสุ กุปฺปนีเย น กุปฺปติ>
        text <มเมวํ ภาวิตํ จิตฺตํ กุโต มํ ทุกฺขเมสฺสตีติฯ>
      stand <… นิตโก เถโร…ฯ>
    text <๗ โสณโปฏิริยตฺเถรคาถา>
      text <๑๙๓>
        text <น ตาว สุปิตุํ โหติ รตฺติ นกฺขตฺตมาลินี>
        text <ปฏิชคฺคิตุเมเวสา รตฺติ โหติ วิชานตาฯ>
      text <๑๙๔>
        text <หตฺถิกฺขนฺธาวปติตํ กุญฺชโร เจ อนุกฺกเม>
        text <สงฺคาเม เม มตํ เสยฺโย ยญฺเจ ชีเว ปราชิโตติฯ>
      stand <… โสโณ โปฏิริโย เถโร …ฯ>
    text <๘ นิสภตฺเถรคาถา>
      text <๑๙๕>
        text <ปญฺจ กามคุเณ หิตฺวา ปิยรูเป มโนรเม>
        text <สทฺธาย ฆรา นิกฺขมฺม ทุกฺขสฺสนฺตกโร ภเวฯ>
      text <๑๙๖>
        text <นาภินนฺทามิ มรณํ นาภินนฺทามิ ชีวิตํ>
        text <กาลญฺจ ปฏิกงฺขามิ สมฺปชาโน ปติสฺสโตติฯ>
      stand <… นิสโภ เถโร…ฯ>
    text <๙ อุสภตฺเถรคาถา>
      text <๑๙๗>
        text <อมฺพปลฺลวสงฺกาสํ อํเส กตฺวาน จีวรํ>
        text <นิสินฺโน หตฺถิคีวายํ คามํ ปิณฺฑาย ปาวิสิํฯ>
      text <๑๙๘>
        text <หตฺถิกฺขนฺธโต โอรุยฺห สํเวคํ อลภิํ ตทา>
        text <โสหํ ทิตฺโต ตทา สนฺโต ปตฺโต เม อาสวกฺขโยติฯ>
      stand <… อุสโภ เถโร…ฯ>
    text <๑๐ กปฺปฏกุรตฺเถรคาถา>
      text <๑๙๙>
        text <อยมิติ กปฺปโฏ กปฺปฏกุโร อจฺฉาย อติภริตาย>
        text <อมตฆฏิกายํ ธมฺมกฏมตฺโต กตปทํ ฌานานิ โอเจตุํฯ>
      text <๒๐๐>
        text <มา โข ตฺวํ กปฺปฏ ปจาเลสิ มา ตฺวํ อุปกณฺณมฺหิ ตาเฬสฺสํ>
        text <น หิ ตฺวํ กปฺปฏ มตฺตมญฺญาสิ สงฺฆมชฺฌมฺหิ ปจลายมาโนติฯ>
        text <มิคสิโร สิวโก จ อุปวาโน จ ปณฺฑิโต>
        text <อิสิทินฺโน จ กจฺจาโน นิตโก จ มหาวสี>
        text <โปฏิริยปุตฺโต นิสโภ อุสโภ กปฺปฏกุโรติฯ>
      stand <… กปฺปฏกุโร เถโร…ฯ>
      stand <วคฺโค จตุตฺโถ นิฏฺฐิโตฯ>
      text <ตสฺสุทฺทานํ>
  text <๕ ปญฺจมวคฺโค>
    text <๑ กุมารกสฺสปตฺเถรคาถา>
      text <๒๐๑>
        text <อโห พุทฺธา อโห ธมฺมา อโห โน สตฺถุ สมฺปทา>
        text <ยตฺถ เอตาทิสํ ธมฺมํ สาวโก สจฺฉิกาหิติฯ>
      text <๒๐๒>
        text <อสงฺเขยฺเยสุ กปฺเปสุ สกฺกายาธิคตา อหู>
        text <เตสมยํ ปจฺฉิมโก จริโมยํ สมุสฺสโย>
        text <ชาติมรณสํสาโร นตฺถิ ทานิ ปุนพฺภโวติฯ>
      stand <… กุมารกสฺสโป เถโร…ฯ>
    text <๒ ธมฺมปาลตฺเถรคาถา>
      text <๒๐๓>
        text <โย หเว ทหโร ภิกฺขุ ยุญฺชติ พุทฺธสาสเน>
        text <ชาคโร ส หิ สุตฺเตสุ อโมฆํ ตสฺส ชีวิตํฯ>
      text <๒๐๔>
        text <ตสฺมา สทฺธญฺจ สีลญฺจ ปสาทํ ธมฺมทสฺสนํ>
        text <อนุยุญฺเชถ เมธาวี สรํ พุทฺธาน สาสนนฺติฯ>
      stand <… ธมฺมปาโล เถโร…ฯ>
    text <๓ พฺรหฺมาลิตฺเถรคาถา>
      text <๒๐๕>
        text <กสฺสินฺทฺริยานิ สมถงฺคตานิ อสฺสา ยถา สารถินา สุทนฺตา>
        text <ปหีนมานสฺส อนาสวสฺส เทวาปิ กสฺส ปิหยนฺติ ตาทิโนติฯ>
      text <๒๐๖>
        text <มยฺหินฺทฺริยานิ สมถงฺคตานิ อสฺสา ยถา สารถินา สุทนฺตา>
        text <ปหีนมานสฺส อนาสวสฺส เทวาปิ มยฺหํ ปิหยนฺติ ตาทิโนติฯ>
      stand <… พฺรหฺมาลิ เถโร…ฯ>
    text <๔ โมฆราชตฺเถรคาถา>
      text <๒๐๗>
        text <ฉวิปาปก จิตฺตภทฺทก โมฆราช สตตํ สมาหิโต>
        text <เหมนฺติกสีตกาลรตฺติโย ภิกฺขุ ตฺวํสิ กถํ กริสฺสสิฯ>
      text <๒๐๘>
        text <สมฺปนฺนสสฺสา มคธา เกวลา อิติ เม สุตํ>
        text <ปลาลจฺฉนฺนโก เสยฺยํ ยถญฺเญ สุขชีวิโนติฯ>
      stand <… โมฆราชา เถโร…ฯ>
    text <๕ วิสาขปญฺจาลปุตฺตตฺเถรคาถา>
      text <๒๐๙>
        text <น อุกฺขิเป โน จ ปริกฺขิเป ปเร โอกฺขิเป ปารคตํ น เอรเย>
        text <น จตฺตวณฺณํ ปริสาสุ พฺยาหเร อนุทฺธโต สมฺมิตภาณิ สุพฺพโตฯ>
      text <๒๑๐>
        text <สุสุขุมนิปุณตฺถทสฺสินา มติกุสเลน นิวาตวุตฺตินา>
        text <สํเสวิตวุทฺธสีลินา นิพฺพานํ น หิ เตน ทุลฺลภนฺติฯ>
      stand <… วิสาโข ปญฺจาลปุตฺโต เถโร …ฯ>
    text <๖ จูฬกตฺเถรคาถา>
      text <๒๑๑>
        text <นทนฺติ โมรา สุสิขา สุเปขุณา สุนีลคีวา สุมุขา สุคชฺชิโน>
        text <สุสทฺทลา จาปิ มหามหี อยํ สุพฺยาปิตมฺพุ สุวลาหกํ นภํฯ>
      text <๒๑๒>
        text <สุกลฺลรูโป สุมนสฺส ฌายตํ สุนิกฺกโม สาธุ สุพุทฺธสาสเน>
        text <สุสุกฺกสุกฺกํ นิปุณํ สุทุทฺทสํ ผุสาหิ ตํ อุตฺตมมจฺจุตํ ปทนฺติฯ>
      stand <… จูฬโก เถโร…ฯ>
    text <๗ อนูปมตฺเถรคาถา>
      text <๒๑๓>
        text <นนฺทมานาคตํ จิตฺตํ สูลมาโรปมานกํ>
        text <เตน เตเนว วชสิ เยน สูลํ กลิงฺครํฯ>
      text <๒๑๔>
        text <ตาหํ จิตฺตกลิํ พฺรูมิ ตํ พฺรูมิ จิตฺตทุพฺภกํ>
        text <สตฺถา เต ทุลฺลโภ ลทฺโธ มานตฺเถ มํ นิโยชยีติฯ>
      stand <… อนูปโม เถโร…ฯ>
    text <๘ วชฺชิตตฺเถรคาถา>
      text <๒๑๕>
        text <สํสรํ ทีฆมทฺธานํ คตีสุ ปริวตฺติสํ>
        text <อปสฺสํ อริยสจฺจานิ อนฺธภูโต ปุถุชฺชโนฯ>
      text <๒๑๖>
        text <ตสฺส เม อปฺปมตฺตสฺส สํสารา วินฬีกตา>
        text <สพฺพา คตี สมุจฺฉินฺนา นตฺถิ ทานิ ปุนพฺภโวติฯ>
      stand <… วชฺชิโต เถโร…ฯ>
    text <๙ สนฺธิตตฺเถรคาถา>
      text <๒๑๗>
        text <อสฺสตฺเถ หริโตภาเส สํวิรูฬฺหมฺหิ ปาทเป>
        text <เอกํ พุทฺธคตํ สญฺญํ อลภิตฺถํ ปติสฺสโตฯ>
      text <๒๑๘>
        text <เอกติํเส อิโต กปฺเป ยํ สญฺญมลภิํ ตทา>
        text <ตสฺสา สญฺญาย วาหสา ปตฺโต เม อาสวกฺขโยติฯ>
        text <กุมารกสฺสโป เถโร ธมฺมปาโล จ พฺรหฺมาลิ>
        text <โมฆราชา วิสาโข จ จูฬโก จ อนูปโม>
        text <วชฺชิโต สนฺธิโต เถโร กิเลสรชวาหโนติฯ>
        text <คาถาทุกนิปาตมฺหิ นวุติ เจว อฏฺฐ จ>
        text <เถรา เอกูนปญฺญาสํ ภาสิตา นยโกวิทาติฯ>
      stand <… สนฺธิโต เถโร…ฯ>
      stand <วคฺโค ปญฺจโม นิฏฺฐิโตฯ>
      text <ตสฺสุทฺทานํ>
      stand <ทุกนิปาโต นิฏฺฐิโตฯ>
      text <ตตฺรุทฺทานํ>
