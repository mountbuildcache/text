text <๒ ปุริสวิมานํ>
  text <๕ มหารถวคฺโค>
    text <๑ มณฺฑูกเทวปุตฺตวิมานวตฺถุ>
      text <๘๕๗>
        text <โก เม วนฺทติ ปาทานิ อิทฺธิยา ยสสา ชลํ>
        text <อภิกฺกนฺเตน วณฺเณน สพฺพา โอภาสยํ ทิสาติฯ>
      text <๘๕๘>
        text <มณฺฑูโกหํ ปุเร อาสิํ อุทเก วาริโคจโร>
        text <ตว ธมฺมํ สุณนฺตสฺส อวธี วจฺฉปาลโกฯ>
      text <๘๕๙>
        text <มุหุตฺตํ จิตฺตปสาทสฺส อิทฺธิํ ปสฺส ยสญฺจ เม>
        text <อานุภาวญฺจ เม ปสฺส วณฺณํ ปสฺส ชุติญฺจ เมฯ>
      text <๘๖๐>
        text <เย จ เต ทีฆมทฺธานํ ธมฺมํ อสฺโสสุํ โคตม>
        text <ปตฺตา เต อจลฏฺฐานํ ยตฺถ คนฺตฺวา น โสจเรติฯ>
      stand <มณฺฑูกเทวปุตฺตวิมานํ ปฐมํฯ>
    text <๒ เรวตีวิมานวตฺถุ>
      text <๘๖๑>
        text <จิรปฺปวาสิํ ปุริสํ ทูรโต โสตฺถิมาคตํ>
        text <ญาติมิตฺตา สุหชฺชา จ อภินนฺทนฺติ อาคตํ>
      text <๘๖๒>
        text <ตเถว กตปุญฺญมฺปิ อสฺมา โลกา ปรํ คตํ>
        text <ปุญฺญานิ ปฏิคณฺหนฺติ ปิยํ ญาตีว อาคตํฯ>
      text <๘๖๓>
        text <อุฏฺเฐหิ เรวเต สุปาปธมฺเม อปารุตทฺวาเร อทานสีเล>
        text <เนสฺสาม ตํ ยตฺถ ถุนนฺติ ทุคฺคตา สมปฺปิตา เนรยิกา ทุกฺเขนาติฯ>
      text <๘๖๔>
        text <อิจฺเจว วตฺวาน ยมสฺส ทูตา เต ทฺเว ยกฺขา โลหิตกฺขา พฺรหนฺตา>
        text <ปจฺเจกพาหาสุ คเหตฺวา เรวตํ ปกฺกามยุํ เทวคณสฺส สนฺติเกฯ>
      text <๘๖๕>
        text <อาทิจฺจวณฺณํ รุจิรํ ปภสฺสรํ พฺยมฺหํ สุภํ กญฺจนชาลฉนฺนํ>
        text <กสฺเสตมากิณฺณชนํ วิมานํ สูริยสฺส รํสีริว โชตมานํฯ>
      text <๘๖๖>
        text <นารีคณา จนฺทนสารลิตฺตา อุภโต วิมานํ อุปโสภยนฺติ>
        text <ตํ ทิสฺสติ สูริยสมานวณฺณํ โก โมทติ สคฺคปตฺโต วิมาเนติฯ>
      text <๘๖๗>
        text <พาราณสิยํ นนฺทิโย นามาสิ อุปาสโก อมจฺฉรี ทานปติ วทญฺญู>
        text <ตสฺเสตมากิณฺณชนํ วิมานํ สูริยสฺส รํสีริว โชตมานํฯ>
      text <๘๖๘>
        text <นารีคณา จนฺทนสารลิตฺตา อุภโต วิมานํ อุปโสภยนฺติ>
        text <ตํ ทิสฺสติ สูริยสมานวณฺณํ โส โมทติ สคฺคปตฺโต วิมาเนติฯ>
      text <๘๖๙>
        text <นนฺทิยสฺสาหํ ภริยา อคารินี สพฺพกุลสฺส อิสฺสรา>
        text <ภตฺตุ วิมาเน รมิสฺสามิ ทานหํ น ปตฺถเย นิรยํ ทสฺสนายาติฯ>
      text <๘๗๐>
        text <เอโส เต นิรโย สุปาปธมฺเม ปุญฺญํ ตยา อกตํ ชีวโลเก>
        text <น หิ มจฺฉรี โรสโก ปาปธมฺโม สคฺคูปคานํ ลภติ สหพฺยตนฺติฯ>
      text <๘๗๑>
        text <กิํ นุ คูถญฺจ มุตฺตญฺจ อสุจี ปฏิทิสฺสติ>
        text <ทุคฺคนฺธํ กิมิทํ มีฬฺหํ กิเมตํ อุปวายตีติฯ>
      text <๘๗๒>
        text <เอส สํสวโก นาม คมฺภีโร สตโปริโส>
        text <ยตฺถ วสฺสสหสฺสานิ ตุวํ ปจฺจสิ เรวเตติฯ>
      text <๘๗๓>
        text <กิํ นุ กาเยน วาจาย มนสา ทุกฺกฏํ กตํ>
        text <เกน สํสวโก ลทฺโธ คมฺภีโร สตโปริโสติฯ>
      text <๘๗๔>
        text <สมเณ พฺราหฺมเณ จาปิ อญฺเญ วาปิ วนิพฺพเก>
        text <มุสาวาเทน วญฺเจสิ ตํ ปาปํ ปกตํ ตยาฯ>
      text <๘๗๕>
        text <เตน สํสวโก ลทฺโธ คมฺภีโร สตโปริโส>
        text <ตตฺถ วสฺสสหสฺสานิ ตุวํ ปจฺจสิ เรวเตฯ>
      text <๘๗๖>
        text <หตฺเถปิ ฉินฺทนฺติ อโถปิ ปาเท กณฺเณปิ ฉินฺทนฺติ อโถปิ นาสํ>
        text <อโถปิ กาโกฬคณา สเมจฺจ สงฺคมฺม ขาทนฺติ วิผนฺทมานนฺติฯ>
      text <๘๗๗>
        text <สาธุ โข มํ ปฏิเนถ กาหามิ กุสลํ พหุํ>
        text <ทาเนน สมจริยาย สํยเมน ทเมน จ>
        text <ยํ กตฺวา สุขิตา โหนฺติ น จ ปจฺฉานุตปฺปเรติฯ>
      text <๘๗๘>
        text <ปุเร ตุวํ ปมชฺชิตฺวา อิทานิ ปริเทวสิ>
        text <สยํ กตานํ กมฺมานํ วิปากํ อนุโภสฺสสีติฯ>
      text <๘๗๙>
        text <โก เทวโลกโต มนุสฺสโลกํ คนฺตฺวาน ปุฏฺโฐ เม เอวํ วเทยฺย>
        text <นิกฺขิตฺตทณฺเฑสุ ททาถ ทานํ อจฺฉาทนํ เสยฺย มถนฺนปานํ>
        text <นหิ มจฺฉรี โรสโก ปาปธมฺโม สคฺคูปคานํ ลภติ สหพฺยตํฯ>
      text <๘๘๐>
        text <สาหํ นูน อิโต คนฺตฺวา โยนิํ ลทฺธาน มานุสิํ>
        text <วทญฺญู สีลสมฺปนฺนา กาหามิ กุสลํ พหุํ>
        text <ทาเนน สมจริยาย สํยเมน ทเมน จฯ>
      text <๘๘๑>
        text <อารามานิ จ โรปิสฺสํ ทุคฺเค สงฺกมนานิ จ>
        text <ปปญฺจ อุทปานญฺจ วิปฺปสนฺเนน เจตสาฯ>
      text <๘๘๒>
        text <จาตุทฺทสิํ ปญฺจทสิํ ยา จ ปกฺขสฺส อฏฺฐมี>
        text <ปาฏิหาริยปกฺขญฺจ อฏฺฐงฺคสุสมาคตํฯ>
      text <๘๘๓>
        text <อุโปสถํ อุปวสิสฺสํ สทา สีเลสุ สํวุตา>
        text <น จ ทาเน ปมชฺชิสฺสํ สามํ ทิฏฺฐมิทํ มยาติ>
      text <๘๘๔>
        text <อิจฺเจวํ วิปฺปลปนฺติํ ผนฺทมานํ ตโต ตโต>
        text <ขิปิํสุ นิรเย โฆเร อุทฺธปาทํ อวํสิรํฯ>
      text <๘๘๕>
        text <อหํ ปุเร มจฺฉรินี อโหสิํ ปริภาสิกา สมณพฺราหฺมณานํ>
        text <วิตเถน จ สามิกํ วญฺจยิตฺวา ปจฺจามหํ นิรเย โฆรรูเปติฯ>
      stand <เรวตีวิมานํ ทุติยํฯ>
    text <๓ ฉตฺตมาณวกวิมานวตฺถุ>
      text <๘๘๖>
        text <เย วทตํ ปวโร มนุเชสุ สกฺยมุนี ภควา กตกิจฺโจ>
        text <ปารคโต พลวีริยสมงฺคี ตํ สุคตํ สรณตฺถมุเปหิฯ>
      text <๘๘๗>
        text <ราควิราคมเนชมโสกํ ธมฺมมสงฺขตมปฺปฏิกูลํ>
        text <มธุรมิมํ ปคุณํ สุวิภตฺตํ ธมฺมมิมํ สรณตฺถมุเปหิฯ>
      text <๘๘๘>
        text <ยตฺถ จ ทินฺน มหปฺผลมาหุ จตูสุ สุจีสุ ปุริสยุเคสุ>
        text <อฏฺฐ จ ปุคฺคลธมฺมทสา เต สงฺฆมิมํ สรณตฺถมุเปหิฯ>
      text <๘๘๙>
        text <น ตถา ตปติ นเภ สูริโย จนฺโท จ น ภาสติ น ผุสฺโส>
        text <ยถา อตุลมิทํ มหปฺปภาสํ โก นุ ตฺวํ ติทิวา มหิํ อุปาคาฯ>
      text <๘๙๐>
        text <ฉินฺทติ รํสี ปภงฺกรสฺส สาธิกวีสติโยชนานิ อาภา>
        text <รตฺติมปิ ยถา ทิวํ กโรติ ปริสุทฺธํ วิมลํ สุภํ วิมานํฯ>
      text <๘๙๑>
        text <พหุปทุมวิจิตฺรปุณฺฑรีกํ โวกิณฺณํ กุสุเมหิ เนกจิตฺตํ>
        text <อรชวิรชเหมชาลฉนฺนํ อากาเส ตปติ ยถาปิ สูริโยฯ>
      text <๘๙๒>
        text <รตฺตมฺพรปีตวสสาหิ อครุปิยงฺคุจนฺทนุสฺสทาหิ>
        text <กญฺจนตนุสนฺนิภตฺตจาหิ ปริปูรํ คคนํว ตารกาหิฯ>
      text <๘๙๓>
        text <นรนาริโย พหุเกตฺถเนกวณฺณา กุสุมวิภูสิตาภรเณตฺถ สุมนา>
        text <อนิลปมุญฺจิตา ปวนฺติ สุรภิํ ตปนิยวิตตา สุวณฺณฉนฺนา ฯ>
      text <๘๙๔>
        text <กิสฺส สํยมสฺส อยํ วิปาโก เกนาสิ กมฺมผเลนิธูปปนฺโน>
        text <ยถา จ เต อธิคตมิทํ วิมานํ ตทนุปทํ อวจาสิ อิงฺฆ ปุฏฺโฐติฯ>
      text <๘๙๕>
        text <สยมิธ ปเถ สเมจฺจ มาณเวน สตฺถานุสาสิ อนุกมฺปมาโน>
        text <ตว รตนวรสฺส ธมฺมํ สุตฺวา กริสฺสามีติ จ พฺรวิตฺถ ฉตฺโตฯ>
      text <๘๙๖>
        text <ชินวรปวรํ อุเปหิ สรณํ ธมฺมญฺจาปิ ตเถว ภิกฺขุสงฺฆํ>
        text <โนติ ปฐมํ อโวจหํ ภนฺเต ปจฺฉา เต วจนํ ตเถวกาสิํฯ>
      text <๘๙๗>
        text <มา จ ปาณวธํ วิวิธํ จรสฺสุ อสุจิํ>
        text <น หิ ปาเณสุ อสญฺญตํ อวณฺณยิํสุ สปฺปญฺญา>
        text <โนติ ปฐมํ อโวจหํ ภนฺเต>
        text <ปจฺฉา เต วจนํ ตเถวกาสิํฯ>
      text <๘๙๘>
        text <มา จ ปรชนสฺส รกฺขิตมฺปิ อาทาตพฺพมมญฺญิโถ อทินฺนํ>
        text <โนติ ปฐมํ อโวจหํ ภนฺเต ปจฺฉา วจนํ ตเถวกาสิํฯ>
      text <๘๙๙>
        text <มา จ ปรชนสฺส รกฺขิตาโย ปรภริยา อคมา อนริยเมตํ>
        text <โนติ ปฐมํ อโวจหํ ภนฺเต ปจฺฉา เต วจนํ ตเถวกาสิํ>
      text <๙๐๐>
        text <มา จ วิตถํ อญฺญถา อภาณิ>
        text <น หิ มุสาวาทํ อวณฺณยิํสุ สปฺปญฺญา>
        text <โนติ ปฐมํ อโวจหํ ภนฺเต ปจฺฉา เต วจนํ ตเถวกาสิํฯ>
      text <๙๐๑>
        text <เยน จ ปุริสสฺส อเปติ สญฺญา ตํ มชฺชํ ปริวชฺชยสฺสุ สพฺพํ>
        text <โนติ ปฐมํ อโวจหํ ภนฺเต ปจฺฉา เต วจนํ ตเถวกาสิํฯ>
      text <๙๐๒>
        text <สฺวาหํ อิธ ปญฺจ สิกฺขา กริตฺวา ปฏิปชฺชิตฺวา ตถาคตสฺส ธมฺเม>
        text <ทฺเวปถมคมาสิํ โจรมชฺเฌ เต มํ ตตฺถ วธิํสุ โภคเหตุฯ>
      text <๙๐๓>
        text <เอตฺตกมิทํ อนุสฺสรามิ กุสลํ ตโต ปรํ น เม วิชฺชติ อญฺญํ>
        text <เตน สุจริเตน กมฺมุนาหํ อุปฺปนฺโน ติทิเวสุ กามกามีฯ>
      text <๙๐๔>
        text <ปสฺส ขณมุหุตฺตสญฺญมสฺส อนุธมฺมปฺปฏิปตฺติยา วิปากํ>
        text <ชลมิว ยสสา สเมกฺขมานา พหุกา มํ ปิหยนฺติ หีนกมฺมาฯ>
      text <๙๐๕>
        text <ปสฺส กติปยาย เทสนาย สุคติญฺจมฺหิ คโต สุขญฺจ ปตฺโต>
        text <เย จ เต สตตํ สุณนฺติ ธมฺมํ มญฺเญ เต อมตํ ผุสนฺติ เขมํฯ>
      text <๙๐๖>
        text <อปฺปมฺปิ กตํ มหาวิปากํ วิปุลํ โหติ ตถาคตสฺส ธมฺเม>
        text <ปสฺส กตปุญฺญตาย ฉตฺโต โอภาเสติ ปถวิํ ยถาปิ สูริโยฯ>
      text <๙๐๗>
        text <กิมิทํ กุสลํ กิมาจเรม อิจฺเจเก หิ สเมจฺจ มนฺตยนฺติ>
        text <เต มยํ ปุนเรว ลทฺธ มานุสตฺตํ ปฏิปนฺนา วิหเรมุ สีลวนฺโตฯ>
      text <๙๐๘>
        text <พหุกาโร อนุกมฺปโก จ สตฺถา อิติ เม สติ อคมา ทิวา ทิวสฺส>
        text <สฺวาหํ อุปคโตมฺหิ สจฺจนามํ อนุกมฺปสฺสุ ปุนปิ สุเณมุ ธมฺมํฯ>
      text <๙๐๙>
        text <เย จิธ ปชหนฺติ กามราคํ ภวราคานุสยญฺจ ปหาย โมหํ>
        text <น จ เต ปุนมุเปนฺติ คพฺภเสยฺยํ ปรินิพฺพานคตา หิ สีติภูตาติฯ>
      stand <ฉตฺตมาณวกวิมานํ ตติยํฯ>
    text <๔ กกฺกฏกรสทายกวิมานวตฺถุ>
      text <๙๑๐>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๙๑๑>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ>
      text <๙๑๒>
        text <เกน เตตาทิโส วณฺโณ เกน เต อิธ มิชฺฌติ>
        text <อุปฺปชฺชนฺติ จ เต โภคา เย เกจิ มนโส ปิยาฯ>
      text <๙๑๓>
        text <ปุจฺฉามิ ตํ เทว มหานุภาว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๙๑๔>
        text <โส เทวปุตฺโต อตฺตมโน โมคฺคลฺลาเนน ปุจฺฉิโต>
        text <ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ>
      text <๙๑๕>
        text <สติสมุปฺปาทกโร ทฺวาเร กกฺกฏโก ฐิโต>
        text <นิฏฺฐิโต ชาตรูปสฺส โสภติ ทสปาทโกฯ>
      text <๙๑๖>
        text <เตน เมตาทิโส วณฺโณ เตน เม อิธ มิชฺฌติ>
        text <อุปฺปชฺชนฺติ จ เม โภคา เย เกจิ มนโส ปิยาฯ>
      text <๙๑๗>
        text <อกฺขามิ เต ภิกฺขุ มหานุภาว มนุสฺสภูโต ยมกาสิ ปุญฺญํ>
        text <เตนมฺหิ เอวํ ชลิตานุภาโว วณฺโณ จ เม สพฺพทิสา ปภาสตีติฯ>
      stand <กกฺกฏกรสทายกวิมานํ จตุตฺถํฯ>
      text <อนนฺตรํ ปญฺจวิมานํ ยถา กกฺกฏกรสทายกวิมานํ ตถา วิตฺถาเรตพฺพํ>
    text <๕ ทฺวารปาลวิมานวตฺถุ>
      text <๙๑๘>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๙๑๙>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ>
      text <๙๒๐>
        text <เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ>
      text <๙๒๒>
        text <โส เทวปุตฺโต อตฺตมโน โมคฺคลฺลาเนน ปุจฺฉิโต>
        text <ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ>
      text <๙๒๓>
        text <ทิพฺพํ มมํ วสฺสสหสฺสมายุ วาจาภิคีตํ มนสา ปวตฺติตํ>
        text <เอตฺตาวตา ฐสฺสติ ปุญฺญกมฺโม ทิพฺเพหิ กาเมหิ สมงฺคิภูโตฯ>
      text <๙๒๔>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
      stand <ทฺวารปาลวิมานํ ปญฺจมํฯ>
    text <๖ ปฐมกรณียวิมานวตฺถุ>
      text <๙๒๖>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๙๒๗>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ>
      text <๙๒๘>
        text <เกน เตตาทิโส วณฺโณ…เป …>
        text <วณฺโณ จ เต สพฺพทิสา ปภาสตีติฯ>
      text <๙๓๐>
        text <โส เทวปุตฺโต อตฺตมโน…เป …ยสฺส กมฺมสฺสิทํ ผลํฯ>
      text <๙๓๑>
        text <กรณียานิ ปุญฺญานิ ปณฺฑิเตน วิชานตา>
        text <สมฺมคฺคเตสุ พุทฺเธสุ ยตฺถ ทินฺนํ มหปฺผลํฯ>
      text <๙๓๒>
        text <อตฺถาย วต เม พุทฺโธ อรญฺญา คามมาคโต>
        text <ตตฺถ จิตฺตํ ปสาเทตฺวา ตาวติํสูปโค อหํ ฯ>
      text <๙๓๓>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
      stand <ปฐมกรณียวิมานํ ฉฏฺฐํฯ>
    text <๗ ทุติยกรณียวิมานวตฺถุ>
      text <๙๓๕>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๙๓๖>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ>
      text <๙๓๗>
        text <เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ>
      text <๙๓๙>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๙๔๐>
        text <กรณียานิ ปุญฺญานิ ปณฺฑิเตน วิชานตา>
        text <สมฺมคฺคเตสุ ภิกฺขูสุ ยตฺถ ทินฺนํ มหปฺผลํฯ>
      text <๙๔๑>
        text <อตฺถาย วต เม ภิกฺขุ อรญฺญา คามมาคโต>
        text <ตตฺถ จิตฺตํ ปสาเทตฺวา ตาวติํสูปโค อหํฯ>
      text <๙๔๒>
        text <เตน เมตาทิโส วณฺโณ…เป …>
        text <วณฺโณ จ เม สพฺพทิสา ปภาสตีติฯ>
      stand <ทุติยกรณียวิมานํ สตฺตมํฯ>
    text <๘ ปฐมสูจิวิมานวตฺถุ>
      text <๙๔๔>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๙๔๕>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ>
      text <๙๔๖>
        text <เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ>
      text <๙๔๘>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๙๔๙>
        text <ยํ ททาติ น ตํ โหติ>
        text <ยญฺเจว ทชฺชา ตญฺเจว เสยฺโย>
        text <สูจิ ทินฺนา สูจิเมว เสยฺโยฯ>
      text <๙๕๐>
        text <เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ>
      stand <ปฐมสูจิวิมานํ อฏฺฐมํฯ>
    text <๙ ทุติยสูจิวิมานวตฺถุ>
      text <๙๕๒>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๙๕๓>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ>
      text <๙๕๔>
        text <เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ>
      text <๙๕๖>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๙๕๗>
        text <อหํ มนุสฺเสสุ มนุสฺสภูโต ปุริมชาติยา มนุสฺสโลเกฯ>
      text <๙๕๘>
        text <อทฺทสํ วิรชํ ภิกฺขุํ วิปฺปสนฺนมนาวิลํ>
        text <ตสฺส อทาสหํ สูจิํ ปสนฺโน เสหิ ปาณิภิฯ>
      text <๙๕๙>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
      stand <ทุติยสูจิวิมานํ นวมํฯ>
    text <๑๐ ปฐมนาควิมานวตฺถุ>
      text <๙๖๑>
        text <สุสุกฺกขนฺธํ อภิรุยฺห นาคํ อกาจินํ ทนฺติํ พลิํ มหาชวํ>
        text <อภิรุยฺห คชวรํ สุกปฺปิตํ อิธาคมา เวหายสํ อนฺตลิกฺเขฯ>
      text <๙๖๒>
        text <นาคสฺส ทนฺเตสุ ทุเวสุ นิมฺมิตา อจฺโฉทกา ปทุมินิโย สุผุลฺลา>
        text <ปทุเมสุ จ ตุริยคณา ปวชฺชเร อิมา จ นจฺจนฺติ มโนหราโยฯ>
      text <๙๖๓>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๙๖๔>
        text <โส เทวปุตฺโต อตฺตมโน โมคฺคลฺลาเนน ปุจฺฉิโต>
        text <ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ>
      text <๙๖๕>
        text <อฏฺเฐว มุตฺตปุปฺผานิ กสฺสปสฺส มเหสิโน>
        text <ถูปสฺมิํ อภิโรเปสิํ ปสนฺโน เสหิ ปาณิภิฯ>
      text <๙๖๖>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
      stand <ปฐมนาควิมานํ ทสมํฯ>
    text <๑๑ ทุติยนาควิมานวตฺถุ>
      text <๙๖๘>
        text <มหนฺตํ นาคํ อภิรุยฺห สพฺพเสตํ คชุตฺตมํ>
        text <วนา วนํ อนุปริยาสิ นารีคณปุรกฺขโต>
        text <โอภาเสนฺโต ทิสา สพฺพา โอสธี วิย ตารกาฯ>
      text <๙๖๙>
        text <เกน เตตาทิโส วณฺโณ…เป …วณฺโณ จ เต สพฺพทิสา ปภาสตีติฯ>
      text <๙๗๑>
        text <โส เทวปุตฺโต อตฺตมโน วงฺคีเสเนว ปุจฺฉิโต>
        text <ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ>
      text <๙๗๒>
        text <อหํ มนุสฺเสสุ มนุสฺสภูโต อุปาสโก จกฺขุมโต อโหสิํ>
        text <ปาณาติปาตา วิรโต อโหสิํ โลเก อทินฺนํ ปริวชฺชยิสฺสํฯ>
      text <๙๗๓>
        text <อมชฺชโป โน จ มุสา อภาณิํ สเกน ทาเรน จ ตุฏฺโฐ อโหสิํ>
        text <อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ>
      text <๙๗๔>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
      stand <ทุติยนาควิมานํ เอกาทสมํฯ>
    text <๑๒ ตติยนาควิมานวตฺถุ>
      text <๙๗๖>
        text <โก นุ ทิพฺเพน ยาเนน สพฺพเสเตน หตฺถินา>
        text <ตุริยตาฬิตนิคฺโฆโส อนฺตลิกฺเข มหียติฯ>
      text <๙๗๗>
        text <เทวตา นุสิ คนฺธพฺโพ อทุ สกฺโก ปุรินฺทโท>
        text <อชานนฺตา ตํ ปุจฺฉาม กถํ ชาเนมุ ตํ มยนฺติฯ>
      text <๙๗๘>
        text <นมฺหิ เทโว น คนฺธพฺโพ นาปิ สกฺโก ปุรินฺทโท>
        text <สุธมฺมา นาม เย เทวา เตสํ อญฺญตโร อหนฺติฯ>
      text <๙๗๙>
        text <ปุจฺฉาม เทวํ สุธมฺมํ ปุถุํ กตฺวาน อญฺชลิํ>
        text <กิํ กตฺวา มานุเส กมฺมํ สุธมฺมํ อุปปชฺชตีติฯ>
      text <๙๘๐>
        text <อุจฺฉาคารํ ติณาคารํ วตฺถาคารญฺจ โย ทเท>
        text <ติณฺณํ อญฺญตรํ ทตฺวา สุธมฺมํ อุปปชฺชตีติฯ>
      stand <ตติยนาควิมานํ ทฺวาทสมํฯ>
    text <๑๓ จูฬรถวิมานวตฺถุ>
      text <๙๘๑>
        text <ทฬฺหธมฺมา นิสารสฺส ธนุํ โอลุพฺภ ติฏฺฐสิ>
        text <ขตฺติโย นุสิ ราชญฺโญ อทุ ลุทฺโท วเนจโรติ ฯ>
      text <๙๘๒>
        text <อสฺสกาธิปติสฺสาหํ ภนฺเต ปุตฺโต วเนจโร>
        text <นามํ เม ภิกฺขุ เต พฺรูมิ สุชาโต อิติ มํ วิทู ฯ>
      text <๙๘๓>
        text <มิเค คเวสมาโนหํ โอคาหนฺโต พฺรหาวนํ>
        text <มิคํ ตญฺเจว นาทฺทกฺขิํ ตญฺจ ทิสฺวา ฐิโต อหนฺติฯ>
      text <๙๘๔>
        text <สฺวาคตํ เต มหาปุญฺญ อโถ เต อทุราคตํ>
        text <เอตฺโต อุทกมาทาย ปาเท ปกฺขาลยสฺสุ เตฯ>
      text <๙๘๕>
        text <อิทมฺปิ ปานียํ สีตํ อาภตํ คิริคพฺภรา>
        text <ราชปุตฺต ตโต ปิตฺวา สนฺถตสฺมิํ อุปาวิสาติฯ>
      text <๙๘๖>
        text <กลฺยาณี วต เต วาจา สวนียา มหามุนิ>
        text <เนลา อตฺถวตี วคฺคุ มนฺตฺวา อตฺถญฺจ ภาสสิ ฯ>
      text <๙๘๗>
        text <กา เต รติ วเน วิหรโต อิสินิสภ วเทหิ ปุฏฺโฐ>
        text <ตว วจนปถํ นิสามยิตฺวา อตฺถธมฺมปทํ สมาจเรมเสติฯ>
      text <๙๘๘>
        text <อหิํสา สพฺพปาณีนํ กุมารมฺหาก รุจฺจติ>
        text <เถยฺยา จ อติจารา จ มชฺชปานา จ อารติฯ>
      text <๙๘๙>
        text <อารติ สมจริยา จ พาหุสจฺจํ กตญฺญุตา>
        text <ทิฏฺเฐว ธมฺเม ปาสํสา ธมฺมา เอเต ปสํสิยาติฯ>
      text <๙๙๐>
        text <สนฺติเก มรณํ ตุยฺหํ โอรํ มาเสหิ ปญฺจหิ>
        text <ราชปุตฺต วิชานาหิ อตฺตานํ ปริโมจยาติฯ>
      text <๙๙๑>
        text <กตมํ สฺวาหํ ชนปทํ คนฺตฺวา กิํ กมฺมํ กิญฺจ โปริสํ>
        text <กาย วา ปน วิชฺชาย ภเวยฺยํ อชรามโรติฯ>
      text <๙๙๒>
        text <น วิชฺชเต โส ปเทโส กมฺมํ วิชฺชา จ โปริสํ>
        text <ยตฺถ คนฺตฺวา ภเว มจฺโจ ราชปุตฺตาชรามโรฯ>
      text <๙๙๓>
        text <มหทฺธนา มหาโภคา รฏฺฐวนฺโตปิ ขตฺติยา>
        text <ปหูตธนธญฺญาเส เตปิ โน อชรามราฯ>
      text <๙๙๔>
        text <ยทิ เต สุตา อนฺธกเวณฺฑุปุตฺตา สูรา วีรา วิกฺกนฺตปฺปหาริโน>
        text <เตปิ อายุกฺขยํ ปตฺตา วิทฺธสฺตา สสฺสตีสมาฯ>
      text <๙๙๕>
        text <ขตฺติยา พฺราหฺมณา เวสฺสา สุทฺทา จณฺฑาลปุกฺกุสา>
        text <เอเต จญฺเญ จ ชาติยา เตปิ โน อชรามราฯ>
      text <๙๙๖>
        text <เย มนฺตํ ปริวตฺเตนฺติ ฉฬงฺคํ พฺรหฺมจินฺติตํ>
        text <เอเต จญฺเญ จ วิชฺชาย เตปิ โน อชรามราฯ>
      text <๙๙๗>
        text <อิสโย จาปิ เย สนฺตา สญฺญตตฺตา ตปสฺสิโน>
        text <สรีรํ เตปิ กาเลน วิชหนฺติ ตปสฺสิโนฯ>
      text <๙๙๘>
        text <ภาวิตตฺตาปิ อรหนฺโต กตกิจฺจา อนาสวา>
        text <นิกฺขิปนฺติ อิมํ เทหํ ปุญฺญปาปปริกฺขยาติฯ>
      text <๙๙๙>
        text <สุภาสิตา อตฺถวตี คาถาโย เต มหามุนิ>
        text <นิชฺฌตฺโตมฺหิ สุภฏฺเฐน ตฺวญฺจ เม สรณํ ภวาติฯ>
      text <๑๐๐๐>
        text <มา มํ ตฺวํ สรณํ คจฺฉ ตเมว สรณํ วช>
        text <สกฺยปุตฺตํ มหาวีรํ ยมหํ สรณํ คโตติฯ>
      text <๑๐๐๑>
        text <กตรสฺมิํ โส ชนปเท สตฺถา ตุมฺหาก มาริส>
        text <อหมฺปิ ทฏฺฐุํ คจฺฉิสฺสํ ชินํ อปฺปฏิปุคฺคลนฺติฯ>
      text <๑๐๐๒>
        text <ปุรตฺถิมสฺมิํ ชนปเท โอกฺกากกุลสมฺภโว>
        text <ตตฺถาสิ ปุริสาชญฺโญ โส จ โข ปรินิพฺพุโตติฯ>
      text <๑๐๐๓>
        text <สเจ หิ พุทฺโธ ติฏฺเฐยฺย สตฺถา ตุมฺหาก มาริส>
        text <โยชนานิ สหสฺสานิ คจฺเฉยฺยํ ปยิรุปาสิตุํฯ>
      text <๑๐๐๔>
        text <ยโต จ โข ปรินิพฺพุโต สตฺถา ตุมฺหาก มาริส>
        text <นิพฺพุตมฺปิ มหาวีรํ คจฺฉามิ สรณํ อหํฯ>
      text <๑๐๐๕>
        text <อุเปมิ สรณํ พุทฺธํ ธมฺมญฺจาปิ อนุตฺตรํ>
        text <สงฺฆญฺจ นรเทวสฺส คจฺฉามิ สรณํ อหํฯ>
      text <๑๐๐๖>
        text <ปาณาติปาตา วิรมามิ ขิปฺปํ โลเก อทินฺนํ ปริวชฺชยามิ>
        text <อมชฺชโป โน จ มุสา ภณามิ สเกน ทาเรน จ โหมิ ตุฏฺโฐติฯ>
      text <๑๐๐๗>
        text <สหสฺสรํสีว ยถา มหปฺปโภ ทิสํ ยถา ภาติ นเภ อนุกฺกมํ>
        text <ตถาปกาโร ตวายํ มหารโถ สมนฺตโต โยชนสตฺตมายโตฯ>
      text <๑๐๐๘>
        text <สุวณฺณปฏฺเฏหิ สมนฺตโมตฺถโฏ อุรสฺส มุตฺตาหิ มณีหิ จิตฺติโต>
        text <เลขา สุวณฺณสฺส จ รูปิยสฺส จ โสเภนฺติ เวฬุริยมยา สุนิมฺมิตาฯ>
      text <๑๐๐๙>
        text <สีสญฺจิทํ เวฬุริยสฺส นิมฺมิตํ ยุคญฺจิทํ โลหิตกาย จิตฺติตํ>
        text <ยุตฺตา สุวณฺณสฺส จ รูปิยสฺส จ โสภนฺติ อสฺสา จ อิเม มโนชวาฯ>
      text <๑๐๑๐>
        text <โส ติฏฺฐสิ เหมรเถ อธิฏฺฐิโต เทวานมินฺโทว สหสฺสวาหโน>
        text <ปุจฺฉามิ ตาหํ ยสวนฺต โกวิทํ กถํ ตยา ลทฺโธ อยํ อุฬาโรติฯ>
      text <๑๐๑๑>
        text <สุชาโต นามหํ ภนฺเต ราชปุตฺโต ปุเร อหุํ>
        text <ตฺวญฺจ มํ อนุกมฺปาย สญฺญมสฺมิํ นิเวสยิฯ>
      text <๑๐๑๒>
        text <ขีณายุกญฺจ มํ ญตฺวา สรีรํ ปาทาสิ สตฺถุโน>
        text <อิมํ สุชาต ปูเชหิ ตํ เต อตฺถาย เหหิติฯ>
      text <๑๐๑๓>
        text <ตาหํ คนฺเธหิ มาเลหิ ปูชยิตฺวา สมุยฺยุโต>
        text <ปหาย มานุสํ เทหํ อุปปนฺโนมฺหิ นนฺทนํฯ>
      text <๑๐๑๔>
        text <นนฺทเน จ วเน รมฺเม นานาทิชคณายุเต>
        text <รมามิ นจฺจคีเตหิ อจฺฉราหิ ปุรกฺขโตติฯ>
      stand <จูฬรถวิมานํ เตรสมํฯ>
    text <๑๔ มหารถวิมานวตฺถุ>
      text <๑๐๑๕>
        text <สหสฺสยุตฺตํ หยวาหนํ สุภํ อารุยฺหิมํ สนฺทนํ เนกจิตฺตํ>
        text <อุยฺยานภูมิํ อภิโต อนุกฺกมํ ปุรินฺทโท ภูตปตีว วาสโวฯ>
      text <๑๐๑๖>
        text <โสวณฺณมยา เต รถกุพฺพรา อุโภ ผเลหิ อํเสหิ อตีว สงฺคตา>
        text <สุชาตคุมฺพา นรวีรนิฏฺฐิตา วิโรจตี ปนฺนรเสว จนฺโทฯ>
      text <๑๐๑๗>
        text <สุวณฺณชาลาวตโต รโถ อยํ พหูหิ นานารตเนหิ จิตฺติโต>
        text <สุนนฺทิโฆโส จ สุภสฺสโร จ วิโรจตี จามรหตฺถพาหุภิฯ>
      text <๑๐๑๘>
        text <อิมา จ นาภฺโย มนสาภินิมฺมิตา รถสฺส ปาทนฺตรมชฺฌภูสิตา>
        text <อิมา จ นาภฺโย สตราชิจิตฺติตา สเตรตา วิชฺชุริวปฺปภาสเรฯ>
      text <๑๐๑๙>
        text <อเนกจิตฺตาวตโต รโถ อยํ ปุถู จ เนมี จ สหสฺสรํสิโก>
        text <เตสํ สโร สุยฺยติ วคฺคุรูโป ปญฺจงฺคิกํ ตุริยมิวปฺปวาทิตํฯ>
      text <๑๐๒๐>
        text <สิรสฺมิํ จิตฺตํ มณิจนฺทกปฺปิตํ สทา วิสุทฺธํ รุจิรํ ปภสฺสรํ>
        text <สุวณฺณราชีหิ อตีว สงฺคตํ เวฬุริยราชีว อตีว โสภติฯ>
      text <๑๐๒๑>
        text <อิเม จ วาฬี มณิจนฺทกปฺปิตา อาโรหกมฺพู สุชวา พฺรหูปมาฯ>
        text <พฺรหา มหนฺตา พลิโน มหาชวา มโน ตวญฺญาย ตเถว สิํสเร ฯ>
      text <๑๐๒๒>
        text <อิเม จ สพฺเพ สหิตา จตุกฺกมา มโน ตวญฺญาย ตเถว สิํสเร>
        text <สมํ วหนฺตา มุทุกา อนุทฺธตา อาโมทมานา ตุรคาน มุตฺตมาฯ>
      text <๑๐๒๓>
        text <ธุนนฺติ วคฺคนฺติ ปตนฺติ จมฺพเร อพฺภุทฺธุนนฺตา สุกเต ปิฬนฺธเน>
        text <เตสํ สโร สุยฺยติ วคฺคุรูโป ปญฺจงฺคิกํ ตุริยมิวปฺปวาทิตํฯ>
      text <๑๐๒๔>
        text <รถสฺส โฆโส อปิฬนฺธนาน จ ขุรสฺส นาโท อภิหิํสนาย จ>
        text <โฆโส สุวคฺคู สมิตสฺส สุยฺยติ คนฺธพฺพตูริยานิ วิจิตฺรสํวเนฯ>
      text <๑๐๒๕>
        text <รเถ ฐิตา ตา มิคมนฺทโลจนา อาฬารปมฺหา หสิตา ปิยํวทา>
        text <เวฬุริยชาลาวตตา ตนุจฺฉวา สเทว คนฺธพฺพสูรคฺคปูชิตาฯ>
      text <๑๐๒๖>
        text <ตา รตฺตรตฺตมฺพรปีตวาสสา วิสาลเนตฺตา อภิรตฺตโลจนา>
        text <กุเล สุชาตา สุตนู สุจิมฺหิตา รเถ ฐิตา ปญฺชลิกา อุปฏฺฐิตาฯ>
      text <๑๐๒๗>
        text <ตา กมฺพุเกยูรธรา สุวาสสา สุมชฺฌิมา อูรุถนูปปนฺนา>
        text <วฏฺฏงฺคุลิโย สุมุขา สุทสฺสนา รเถ ฐิตา ปญฺชลิกา อุปฏฺฐิตาฯ>
      text <๑๐๒๘>
        text <อญฺญา สุเวณี สุสุ มิสฺสเกสิโย สมํ วิภตฺตาหิ ปภสฺสราหิ จ>
        text <อนุพฺพตา ตา ตว มานเส รตา รเถ ฐิตา ปญฺชลิกา อุปฏฺฐิตาฯ>
      text <๑๐๒๙>
        text <อาเวฬินิโย ปทุมุปฺปลจฺฉทา อลงฺกตา จนฺทนสารวาสิตา>
        text <อนุพฺพตา ตา ตว มานเส รตา รเถ ฐิตา ปญฺชลิกา อุปฏฺฐิตาฯ>
      text <๑๐๓๐>
        text <ตา มาลินิโย ปทุมุปฺปลจฺฉทา อลงฺกตา จนฺทนสารวาสิตา>
        text <อนุพฺพตา ตา ตว มานเส รตา รเถ ฐิตา ปญฺชลิกา อุปฏฺฐิตาฯ>
      text <๑๐๓๑>
        text <กณฺเฐสุ เต ยานิ ปิฬนฺธนานิ หตฺเถสุ ปาเทสุ ตเถว สีเส>
        text <โอภาสยนฺตี ทส สพฺพโส ทิสา อพฺภุทฺทยํ สารทิโกว ภาณุมาฯ>
      text <๑๐๓๒>
        text <วาตสฺส เวเคน จ สมฺปกมฺปิตา ภุเชสุ มาลา อปิฬนฺธนานิ จ>
        text <มุญฺจนฺติ โฆสํ รูจิรํ สุจิํ สุภํ สพฺเพหิ วิญฺญูหิ สุตพฺพรูปํฯ>
      text <๑๐๓๓>
        text <อุยฺยานภูมฺยา จ ทุวทฺธโต ฐิตา รถา จ นาคา ตูริยานิ จ สโร>
        text <ตเมว เทวินฺท ปโมทยนฺติ วีณา ยถา โปกฺขรปตฺตพาหุภิฯ>
      text <๑๐๓๔>
        text <อิมาสุ วีณาสุ พหูสุ วคฺคูสุ มนุญฺญรูปาสุ หทเยริตํ ปีติํ>
        text <ปวชฺชมานาสุ อตีว อจฺฉรา ภมนฺติ กญฺญา ปทุเมสุ สิกฺขิตาฯ>
      text <๑๐๓๕>
        text <ยทา จ คีตานิ จ วาทิตานิ จ นจฺจานิ จิมานิ สเมนฺติ เอกโต>
        text <อเถตฺถ นจฺจนฺติ อเถตฺถ อจฺฉรา โอภาสยนฺตี อุภโต วริตฺถิโยฯ>
      text <๑๐๓๖>
        text <โส โมทสิ ตุริยคณปฺปโพธโน มหียมาโน วชิราวุโธริว>
        text <อิมาสุ วีณาสุ พหูสุ วคฺคูสุ มนุญฺญรูปาสุ หทเยริตํ ปีติํฯ>
      text <๑๐๓๗>
        text <กิํ ตฺวํ ปุเร กมฺมมกาสิ อตฺตนา มนุสฺสภูโต ปุริมาย ชาติยา>
        text <อุโปสถํ กํ วา ตุวํ อุปาวสิ กํ ธมฺมจริยํ วตมาภิโรจยิฯ>
      text <๑๐๓๘>
        text <นยีทมปฺปสฺส กตสฺส กมฺมุโน ปุพฺเพ สุจิณฺณสฺส อุโปสถสฺส วา>
        text <อิทฺธานุภาโว วิปุโล อยํ ตว ยํ เทวสงฺฆํ อภิโรจเส ภุสํฯ>
      text <๑๐๓๙>
        text <ทานสฺส เต อิทํ ผลํ อโถ สีลสฺส วา ปน>
        text <อโถ อญฺชลิกมฺมสฺส ตํ เม อกฺขาหิ ปุจฺฉิโตติฯ>
      text <๑๐๔๐>
        text <โส เทวปุตฺโต อตฺตมโน โมคฺคลฺลาเนน ปุจฺฉิโต>
        text <ปญฺหํ ปุฏฺโฐ วิยากาสิ ยสฺส กมฺมสฺสิทํ ผลนฺติฯ>
      text <๑๐๔๑>
        text <ชิตินฺทฺริยํ พุทฺธมโนมนิกฺกมํ นรุตฺตมํ กสฺสปมคฺคปุคฺคลํ>
        text <อวาปุรนฺตํ อมตสฺส ทฺวารํ เทวาติเทวํ สตปุญฺญลกฺขณํฯ>
      text <๑๐๔๒>
        text <ตมทฺทสํ กุญฺชรโมฆติณฺณํ สุวณฺณสิงฺคีนทพิมฺพสาทิสํ>
        text <ทิสฺวาน ตํ ขิปฺปมหุํ สุจีมโน ตเมว ทิสฺวาน สุภาสิตทฺธชํฯ>
      text <๑๐๔๓>
        text <ตมนฺนปานํ อถวาปิ จีวรํ สุจิํ ปณีตํ รสสา อุเปตํ>
        text <ปุปฺผาภิกฺกิณมฺหิ สเก นิเวสเน ปติฏฺฐเปสิํ ส อสงฺคมานโสฯ>
      text <๑๐๔๔>
        text <ตมนฺนปาเนน จ จีวเรน จ ขชฺเชน โภชฺเชน จ สายเนน จ>
        text <สนฺตปฺปยิตฺวา ทฺวิปทานมุตฺตมํ โส สคฺคโส เทวปุเร รมามหํฯ>
      text <๑๐๔๕>
        text <>
        text <ปหายหํ มานุสกํ สมุสฺสยํ อินฺทูปโม เทวปุเร รมามหํฯ>
      text <เอเตนุปาเยน อิมํ นิรคฺคฬํ ยญฺญํ ยชิตฺวา ติวิธํ วิสุทฺธํฯ>
      text <๑๐๔๖>
        text <อายุญฺจ วณฺณญฺจ สุขํ พลญฺจ ปณีตรูปํ อภิกงฺขตา มุนิ>
        text <อนฺนญฺจ ปานญฺจ พหุํ สุสงฺขตํ ปติฏฺฐเปตพฺพมสงฺคมานเสฯ>
      text <๑๐๔๗>
        text <นยิมสฺมิํ โลเก ปรสฺมิํ วา ปน พุทฺเธน เสฏฺโฐ ว สโม ว วิชฺชติ>
        text <อาหุเนยฺยานํ ปรมาหุติํ คโต ปุญฺญตฺถิกานํ วิปุลปฺผเลสินนฺติฯ>
        text <มณฺฑูโก เรวตี ฉตฺโต กกฺกโฏ ทฺวารปาลโก>
        text <ทฺเว กรณียา ทฺเว สูจิ ตโย นาคา จ ทฺเว รถา>
        text <ปุริสานํ ปฐโม วคฺโค ปวุจฺจตีติฯ>
      stand <มหารถวิมานํ จุทฺทสมํฯ>
      stand <มหารถวคฺโค ปญฺจโม นิฏฺฐิโตฯ>
      text <ตสฺสุทฺทานํ>
      stand <ภาณวารํ ตติยํ นิฏฺฐิตํฯ>
  text <๖ ปายาสิวคฺโค>
    text <๑ ปฐมอคาริยวิมานวตฺถุ>
      text <๑๐๔๘>
        text <ยถา วนํ จิตฺตลตํ ปภาสติ อุยฺยานเสฏฺฐํ ติทสานมุตฺตมํ>
        text <ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ>
      text <๑๐๔๙>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๐๕๐>
        text <โส เทวปุตฺโต อตฺตมโน โมคฺคลฺลาเนน ปุจฺฉิโต>
        text <ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ>
      text <๑๐๕๑>
        text <อหญฺจ ภริยา จ มนุสฺสโลเก โอปานภูตา ฆรมาวสิมฺห>
        text <อนฺนญฺจ ปานญฺจ ปสนฺนจิตฺตา สกฺกจฺจ ทานํ วิปุลํ อทมฺหฯ>
      text <๑๐๕๒>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
      stand <ปฐมอคาริยวิมานํ ปฐมํฯ>
    text <๒ ทุติยอคาริยวิมานวตฺถุ>
      text <๑๐๕๔>
        text <ยถา วนํ จิตฺตลตํ ปภาสติ อุยฺยานเสฏฺฐํ ติทสานมุตฺตมํ>
        text <ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ>
      text <๑๐๕๕>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๐๕๖>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๐๕๗>
        text <อหญฺจ ภริยา จ มนุสฺสโลเก โอปานภูตา ฆรมาวสิมฺห>
        text <อนฺนญฺจ ปานญฺจ ปสนฺนจิตฺตา สกฺกจฺจ ทานํ วิปุลํ อทมฺหฯ>
      text <๑๐๕๘>
        text <เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ>
      stand <ทุติยอคาริยวิมานํ ทุติยํฯ>
    text <๓ ผลทายกวิมานวตฺถุ>
      text <๑๐๖๐>
        text <อุจฺจมิทํ มณิถูณํ วิมานํ สมนฺตโต โสฬส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๑๐๖๑>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <อฏฺฐฏฺฐกา สิกฺขิตา สาธุรูปา ทิพฺพา จ กญฺญา ติทสจรา อุฬารา>
        text <นจฺจนฺติ คายนฺติ ปโมทยนฺติฯ>
      text <๑๐๖๒>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๐๖๓>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๐๖๔>
        text <ผลทายี ผลํ วิปุลํ ลภติ ททมุชุคเตสุ ปสนฺนมานโส>
        text <โส หิ ปโมทติ สคฺคคโต ติทิเว อนุโภติ จ ปุญฺญผลํ วิปุลํฯ>
      text <๑๐๖๕>
        text <ตเววาหํ มหามุนิ อทาสิํ จตุโร ผเลฯ>
      text <๑๐๖๖>
        text <ตสฺมา หิ ผลํ อลเมว ทาตุํ นิจฺจํ มนุสฺเสน สุขตฺถิเกน>
        text <ทิพฺพานิ วา ปตฺถยตา สุขานิ มนุสฺสโสภคฺคตมิจฺฉตา วาฯ>
      text <๑๐๖๗>
        text <เตน เมตาทิโส วณฺโณ…เป …>
        text <วณฺโณ จ เม สพฺพทิสา ปภาสตีติฯ>
      stand <ผลทายกวิมานํ ตติยํฯ>
    text <๔ ปฐมอุปสฺสยทายกวิมานวตฺถุ>
      text <๑๐๖๙>
        text <จนฺโท ยถา วิคตวลาหเก นเภ โอภาสยํ คจฺฉติ อนฺตลิกฺเข>
        text <ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ>
      text <๑๐๗๐>
        text <เทวิทฺธิปตฺโตสิ มหานุภาวา มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๐๗๑>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๐๗๒>
        text <อหญฺจ ภริยา จ มนุสฺสโลเก อุปสฺสยํ อรหโต อทมฺห>
        text <อนฺนญฺจ ปานญฺจ ปสนฺนจิตฺตา สกฺกจฺจ ทานํ วิปุลํ อทมฺหฯ>
      text <๑๐๗๓>
        text <เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ>
      stand <ปฐมอุปสฺสยทายกวิมานํ จตุตฺถํฯ>
    text <๕ ทุติยอุปสฺสยทายกวิมานวตฺถุ>
      text <๑๐๗๕>
        text <สูริโย ยถา วิคตวลาหเก นเภ…เป …ฯ>
        text <ยถา ปุริมวิมานํ ตถา วิตฺถาเรตพฺพํฯ>
      text <๑๐๗๙>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
      stand <ทุติยอุปสฺสยทายกวิมานํ ปญฺจมํฯ>
    text <๖ ภิกฺขาทายกวิมานวตฺถุ>
      text <๑๐๘๑>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๑๐๘๒>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๐๘๓>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๐๘๔>
        text <อหํ มนุสฺเสสุ มนุสฺสภูโต ทิสฺวาน ภิกฺขุํ ตสิตํ กิลนฺตํ>
        text <เอกาหํ ภิกฺขํ ปฏิปาทยิสฺสํ สมงฺคิ ภตฺเตน ตทา อกาสิํฯ>
      text <๑๐๘๕>
        text <เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ>
      stand <ภิกฺขาทายกวิมานํ ฉฏฺฐํฯ>
    text <๗ ยวปาลกวิมานวตฺถุ>
      text <๑๐๘๗>
        text <อุจฺจมิทํ มณิถูณํ วิมานํ…เป … วณฺโณ จ เต สพฺพทิสา ปภาสตีติฯ>
      text <๑๐๘๙>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๐๙๐>
        text <อหํ มนุสฺเสสุ มนุสฺสภูโต อโหสิํ ยวปาลโก>
        text <อทฺทสํ วิรชํ ภิกฺขุํ วิปฺปสนฺนมนาวิลํฯ>
      text <๑๐๙๑>
        text <ตสฺส อทาสหํ ภาคํ ปสนฺโน เสหิ ปาณิภิ>
        text <กุมฺมาสปิณฺฑํ ทตฺวาน โมทามิ นนฺทเน วเนฯ>
      text <๑๐๙๒>
        text <เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ>
      stand <ยวปาลกวิมานํ สตฺตมํฯ>
    text <๘ ปฐมกุณฺฑลีวิมานวตฺถุ>
      text <๑๐๙๔>
        text <อลงฺกโต มลฺยธโร สุวตฺโถ สุกุณฺฑลี กปฺปิตเกสมสฺสุ>
        text <อามุตฺตหตฺถาภรโณ ยสสฺสี ทิพฺเพ วิมานมฺหิ ยถาปิ จนฺทิมาฯ>
      text <๑๐๙๕>
        text <ทิพฺพา จ วีณา ปวทนฺติ วคฺคุํ อฏฺฐฏฺฐกา สิกฺขิตา สาธุรูปา>
        text <ทิพฺพา จ กญฺญา ติทสจรา อุฬารา นจฺจนฺติ คายนฺติ ปโมทยนฺติฯ>
      text <๑๐๙๖>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๐๙๗>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๐๙๘>
        text <อหํ มนุสฺเสสุ มนุสฺสภูโต ทิสฺวาน สมเณ สีลวนฺเต>
        text <สมฺปนฺนวิชฺชาจรเณ ยสสฺสี พหุสฺสุเต ตณฺหกฺขยูปปนฺเน>
        text <อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ>
      text <๑๐๙๙>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
      stand <ปฐมกุณฺฑลีวิมานํ อฏฺฐมํฯ>
    text <๙ ทุติยกุณฺฑลีวิมานวตฺถุ>
      text <๑๑๐๑>
        text <อลงฺกโต มลฺยธโร สุวตฺโถ สุกุณฺฑลี กปฺปิตเกสมสฺสุ>
        text <อามุตฺตหตฺถาภรโณ ยสสฺสี ทิพฺเพ วิมานมฺหิ ยถาปิ จนฺทิมาฯ>
      text <๑๑๐๒>
        text <ทิพฺพา จ วีณา ปวทนฺติ วคฺคุํ อฏฺฐฏฺฐกา สิกฺขิตา สาธุรูปา>
        text <ทิพฺพา จ กญฺญา ติทสจรา อุฬารา นจฺจนฺติ คายนฺติ ปโมทยนฺติฯ>
      text <๑๑๐๓>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๑๐๔>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๑๐๕>
        text <อหํ มนุสฺเสสุ มนุสฺสภูโต ทิสฺวาน สมเณ สาธุรูเป>
        text <สมฺปนฺนวิชฺชาจรเณ ยสสฺสี พหุสฺสุเต สีลวนฺเต ปสนฺเน>
        text <อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ>
      text <๑๑๐๖>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
      stand <ทุติยกุณฺฑลีวิมานํ นวมํฯ>
    text <๑๐ อุตฺตร ปายาสิวิมานวตฺถุ>
      text <๑๑๐๘>
        text <ยา เทวราชสฺส สภา สุธมฺมา ยตฺถจฺฉติ เทวสงฺโฆ สมคฺโค>
        text <ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ>
      text <๑๑๐๙>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๑๑๐>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๑๑๑>
        text <อหํ มนุสฺเสสุ มนุสฺสภูโต รญฺโญ ปายาสิสฺส อโหสิํ มาณโว>
        text <ลทฺธา ธนํ สํวิภาคํ อกาสิํ ปิยา จ เม สีลวนฺโต อเหสุํ>
        text <อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ>
      text <๑๑๑๒>
        text <เตน เมตาทิโส วณฺโณ…เป …วณฺโณ จ เม สพฺพทิสา ปภาสตีติฯ>
        text <ทฺเว อคาริโน ผลทายี ทฺเว อุปสฺสยทายี ภิกฺขาย ทายี>
        text <ยวปาลโก เจว ทฺเว กุณฺฑลิโน ปายาสีติ>
        text <ปุริสานํ ทุติโย วคฺโค ปวุจฺจตีติฯ>
      stand <อุตฺตร ปายาสิวิมานํ ทสมํฯ>
      text <ปายาสิวคฺโค ฉฏฺโฐ นิฏฺฐิโตฯ>
      text <ตสฺสุทฺทานํ>
  text <๗ สุนิกฺขิตฺตวคฺโค>
    text <๑ จิตฺตลตาวิมานวตฺถุ>
      text <๑๑๑๔>
        text <ยถา วนํ จิตฺตลตํ ปภาสติ อุยฺยานเสฏฺฐํ ติทสานมุตฺตมํ>
        text <ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ>
      text <๑๑๑๕>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๑๑๖>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๑๑๗>
        text <อหํ มนุสฺเสสุ มนุสฺสภูโต ทลิทฺโท อตาโณ กปโณ กมฺมกโร อโหสิํ>
        text <ชิณฺเณ จ มาตาปิตโร อภาริํ ปิยา จ เม สีลวนฺโต อเหสุํ>
        text <อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิฯ>
      text <๑๑๑๘>
        text <เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ>
      stand <จิตฺตลตาวิมานํ ปฐมํฯ>
    text <๒ นนฺทนวิมานวตฺถุ>
      text <๑๑๒๐>
        text <ยถา วนํ นนฺทนํ ปภาสติ อุยฺยานเสฏฺฐํ ติทสานมุตฺตมํ>
        text <ตถูปมํ ตุยฺหมิทํ วิมานํ โอภาสยํ ติฏฺฐติ อนฺตลิกฺเขฯ>
      text <๑๑๒๑>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๑๒๒>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๑๒๓>
        text <อหํ มนุสฺเสสุ มนุสฺสภูโต ทลิทฺโท อตาโณ กปโณ กมฺมกโร อโหสิํ>
        text <ชิณฺเณ จ มาตาปิตโร อภาริํ ปิยา จ เม สีลวนฺโต อเหสุํ>
        text <อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ>
      text <๑๑๒๔>
        text <เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ>
      stand <นนฺทนวิมานํ ทุติยํฯ>
    text <๓ มณิถูณวิมานวตฺถุ>
      text <๑๑๒๖>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๑๑๒๗>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ>
      text <๑๑๒๘>
        text <เกน เตตาทิโส วณฺโณ…เป …วณฺโณ จ เต สพฺพทิสา ปภาสตีติฯ>
      text <๑๑๓๐>
        text <โส เทวปุตฺโต อตฺตมโน…เป …ยสฺส กมฺมสฺสิทํ ผลํฯ>
      text <๑๑๓๑>
        text <อหํ มนุสฺเสสุ มนุสฺสภูโต วิวเน ปเถ สงฺกมนํ อกาสิํ>
        text <อารามรุกฺขานิ จ โรปยิสฺสํ ปิยา จ เม สีลวนฺโต อเหสุํ>
        text <อนฺนญฺจ ปานญฺจ ปสนฺนจิตฺโต สกฺกจฺจ ทานํ วิปุลํ อทาสิํฯ>
      text <๑๑๓๒>
        text <เตน เมตาทิโส วณฺโณ…เป … วณฺโณ จ เม สพฺพทิสา ปภาสตีติฯ>
      stand <มณิถูณวิมานํ ตติยํฯ>
    text <๔ สุวณฺณวิมานวตฺถุ>
      text <๑๑๓๔>
        text <โสวณฺณมเย ปพฺพตสฺมิํ วิมานํ สพฺพโตปภํ>
        text <เหมชาลปฏิจฺฉนฺนํ กิงฺกิณิ ชาลกปฺปิตํฯ>
      text <๑๑๓๕>
        text <อฏฺฐํสา สุกตา ถมฺภา สพฺเพ เวฬุริยามยา>
        text <เอกเมกาย อํสิยา รตนา สตฺต นิมฺมิตาฯ>
      text <๑๑๓๖>
        text <เวฬุริยสุวณฺณสฺส ผลิกา รูปิยสฺส จ>
        text <มสารคลฺลมุตฺตาหิ โลหิตงฺคมณีหิ จฯ>
      text <๑๑๓๗>
        text <จิตฺรา มโนรมา ภูมิ น ตตฺถุทฺธํสตี รโช>
        text <โคปาณสีคณา ปีตา กูฏํ ธาเรนฺติ นิมฺมิตาฯ>
      text <๑๑๓๘>
        text <โสปาณานิ จ จตฺตาริ นิมฺมิตา จตุโร ทิสา>
        text <นานารตนคพฺเภหิ อาทิจฺโจว วิโรจติฯ>
      text <๑๑๓๙>
        text <เวทิยา จตสฺโส ตตฺถ วิภตฺตา ภาคโส มิตา>
        text <ททฺทลฺลมานา อาภนฺติ สมนฺตา จตุโร ทิสาฯ>
      text <๑๑๔๐>
        text <ตสฺมิํ วิมาเน ปวเร เทวปุตฺโต มหปฺปโภ>
        text <อติโรจสิ วณฺเณน อุทยนฺโตว ภาณุมาฯ>
      text <๑๑๔๑>
        text <ทานสฺส เต อิทํ ผลํ อโถ สีลสฺส วา ปน>
        text <อโถ อญฺชลิกมฺมสฺส ตํ เม อกฺขาหิ ปุจฺฉิโตฯ>
      text <๑๑๔๒>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๑๔๓>
        text <อหํ อนฺธกวินฺทสฺมิํ พุทฺธสฺสาทิจฺจพนฺธุโน>
        text <วิหารํ สตฺถุ กาเรสิํ ปสนฺโน เสหิ ปาณิภิฯ>
      text <๑๑๔๔>
        text <ตตฺถ คนฺธญฺจ มาลญฺจ ปจฺจยญฺจ วิเลปนํ>
        text <วิหารํ สตฺถุ อทาสิํ วิปฺปสนฺเนน เจตสา>
        text <เตน มยฺหํ อิทํ ลทฺธํ วสํ วตฺเตมิ นนฺทเนฯ>
      text <๑๑๔๕>
        text <นนฺทเน จ วเน รมฺเม นานาทิชคณายุเต>
        text <รมามิ นจฺจคีเตหิ อจฺฉราหิ ปุรกฺขโตติฯ>
      stand <สุวณฺณวิมานํ จตุตฺถํฯ>
    text <๕ อมฺพวิมานวตฺถุ>
      text <๑๑๔๖>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๑๑๔๗>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ>
      text <๑๑๔๘>
        text <เกน เตตาทิโส วณฺโณ…เป … วณฺโณ จ เต สพฺพทิสา ปภาสตีติฯ>
      text <๑๑๕๐>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๑๕๑>
        text <คิมฺหานํ ปจฺฉิเม มาเส ปตปนฺเต ทิวงฺกเร>
        text <ปเรสํ ภตโก โปโส อมฺพารามมสิญฺจติฯ>
      text <๑๑๕๒>
        text <อถ เตนาคมา ภิกฺขุ สาริปุตฺโตติ วิสฺสุโต>
        text <กิลนฺตรูโป กาเยน อกิลนฺโตว เจตสาฯ>
      text <๑๑๕๓>
        text <ตญฺจ ทิสฺวาน อายนฺตํ อโวจํ อมฺพสิญฺจโก>
        text <สาธุ ตํ ภนฺเต นฺหาเปยฺยํ ยํ มมสฺส สุขาวหํฯ>
      text <๑๑๕๔>
        text <ตสฺส เม อนุกมฺปาย นิกฺขิปิ ปตฺตจีวรํ>
        text <นิสีทิ รุกฺขมูลสฺมิํ ฉายาย เอกจีวโรฯ>
      text <๑๑๕๕>
        text <ตญฺจ อจฺเฉน วารินา ปสนฺนมานโส นโร>
        text <นฺหาปยี รุกฺขมูลสฺมิํ ฉายาย เอกจีวรํฯ>
      text <๑๑๕๖>
        text <อมฺโพ จ สิตฺโต สมโณ จ นฺหาปิโต มยา จ ปุญฺญํ ปสุตํ อนปฺปกํ>
        text <อิติ โส ปีติยา กายํ สพฺพํ ผรติ อตฺตโนฯ>
      text <๑๑๕๗>
        text <ตเทว เอตฺตกํ กมฺมํ อกาสิํ ตาย ชาติยา>
        text <ปหาย มานุสํ เทหํ อุปปนฺโนมฺหิ นนฺทนํฯ>
      text <๑๑๕๘>
        text <นนฺทเน จ วเน รมฺเม นานาทิชคณายุเต>
        text <รมามิ นจฺจคีเตหิ อจฺฉราหิ ปุรกฺขโตติฯ>
      stand <อมฺพวิมานํ ปญฺจมํฯ>
    text <๖ โคปาลวิมานวตฺถุ>
      text <๑๑๕๙>
        text <ทิสฺวาน เทวํ ปฏิปุจฺฉิ ภิกฺขุ อุจฺเจ วิมานมฺหิ จิรฏฺฐิติเก>
        text <อามุตฺตหตฺถาภรณํ ยสสฺสิํ ทิพฺเพ วิมานมฺหิ ยถาปิ จนฺทิมาฯ>
      text <๑๑๖๐>
        text <อลงฺกโต มลฺยธโร สุวตฺโถ สุกุณฺฑลี กปฺปิตเกสมสฺสุ>
        text <อามุตฺตหตฺถาภรโณ ยสสฺสี ทิพฺเพ วิมานมฺหิ ยถาปิ จนฺทิมาฯ>
      text <๑๑๖๑>
        text <ทิพฺพา จ วีณา ปวทนฺติ วคฺคุํ อฏฺฐฏฺฐกา สิกฺขิตา สาธุรูปา>
        text <ทิพฺพา จ กญฺญา ติทสจรา อุฬารา นจฺจนฺติ คายนฺติ ปโมทยนฺติฯ>
      text <๑๑๖๒>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๑๖๓>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๑๖๔>
        text <อหํ มนุสฺเสสุ มนุสฺสภูโต สงฺคมฺม รกฺขิสฺสํ ปเรสํ เธนุโย>
        text <ตโต จ อาคา สมโณ มมนฺติเก คาโว จ มาเส อคมํสุ ขาทิตุํฯ>
      text <๑๑๖๕>
        text <ทฺวยชฺช กิจฺจํ อุภยญฺจ การิยํ อิจฺเจวหํ ภนฺเต ตทา วิจินฺตยิํ>
        text <ตโต จ สญฺญํ ปฏิลทฺธโยนิโส ททามิ ภนฺเตติ ขิปิํ อนนฺตกํฯ>
      text <๑๑๖๖>
        text <โส มาสเขตฺตํ ตุริโต อวาสริํ ปุรา อยํ ภญฺชติ ยสฺสิทํ ธนํ>
        text <ตโต จ กณฺโห อุรโค มหาวิโส อฑํสิ ปาเท ตุริตสฺส เม สโตฯ>
      text <๑๑๖๗>
        text <สฺวาหํ อฏฺโฏมฺหิ ทุกฺเขน ปีฬิโต ภิกฺขุ จ ตํ สามํ มุญฺจิตฺวานนฺตกํ>
        text <อหาสิ กุมฺมาสํ มมานุกมฺปยา ตโต จุโต กาลกโตมฺหิ เทวตาฯ>
      text <๑๑๖๘>
        text <ตเทว กมฺมํ กุสลํ กตํ มยา สุขญฺจ กมฺมํ อนุโภมิ อตฺตนา>
        text <ตยา หิ ภนฺเต อนุกมฺปิโต ภุสํ กตญฺญุตาย อภิปาทยามิ ตํฯ>
      text <๑๑๖๙>
        text <สเทวเก โลเก สมารเก จ อญฺโญ มุนิ นตฺถิ ตยานุกมฺปโก>
        text <ตยา หิ ภนฺเต อนุกมฺปิโต ภุสํ กตญฺญุตาย อภิวาทยามิ ตํฯ>
      text <๑๑๗๐>
        text <อิมสฺมิํ โลเก ปรสฺมิํ วา ปน อญฺโญ มุนี นตฺถิ ตยานุกมฺปโก>
        text <ตยา หิ ภนฺเต อนุกมฺปิโต ภุสํ กตญฺญุตาย อภิวาทยามิ ตนฺติฯ>
      stand <โคปาลวิมานํ ฉฏฺฐํฯ>
    text <๗ กณฺฑกวิมานวตฺถุ>
      text <๑๑๗๑>
        text <ปุณฺณมาเส ยถา จนฺโท นกฺขตฺตปริวาริโต>
        text <สมนฺตา อนุปริยาติ ตารกาธิปตี สสีฯ>
      text <๑๑๗๒>
        text <ตถูปมํ อิทํ พฺยมฺหํ ทิพฺพํ เทวปุรมฺหิ จ>
        text <อติโรจติ วณฺเณน อุทยนฺโตว รํสิมาฯ>
      text <๑๑๗๓>
        text <เวฬุริยสุวณฺณสฺส ผลิกา รูปิยสฺส จ>
        text <มสารคลฺลมุตฺตาหิ โลหิตงฺคมณีหิ จฯ>
      text <๑๑๗๔>
        text <จิตฺรา มโนรมา ภูมิ เวฬูริยสฺส สนฺถตา>
        text <กูฏาคารา สุภา รมฺมา ปาสาโท เต สุมาปิโตฯ>
      text <๑๑๗๕>
        text <รมฺมา จ เต โปกฺขรณี ปุถุโลมนิเสวิตา>
        text <อจฺโฉทกา วิปฺปสนฺนา โสวณฺณวาลุกสนฺถตาฯ>
      text <๑๑๗๖>
        text <นานาปทุมสญฺฉนฺนา ปุณฺฑรีกสโมตตา>
        text <สุรภิํ สมฺปวายนฺติ มนุญฺญา มาลุเตริตาฯ>
      text <๑๑๗๗>
        text <ตสฺสา เต อุภโต ปสฺเส วนคุมฺพา สุมาปิตา>
        text <อุเปตา ปุปฺผรุกฺเขหิ ผลรุกฺเขหิ จูภยํฯ>
      text <๑๑๗๘>
        text <โสวณฺณปาเท ปลฺลงฺเก มุทุเก โคณกตฺถเต>
        text <นิสินฺนํ เทวราชํว อุปติฏฺฐนฺติ อจฺฉราฯ>
      text <๑๑๗๙>
        text <สพฺพาภรณสญฺฉนฺนา นานามาลาวิภูสิตา>
        text <รเมนฺติ ตํ มหิทฺธิกํ วสวตฺตีว โมทสิฯ>
      text <๑๑๘๐>
        text <เภริสงฺขมุทิงฺคาหิ วีณาหิ ปณเวหิ จ>
        text <รมสิ รติสมฺปนฺโน นจฺจคีเต สุวาทิเตฯ>
      text <๑๑๘๑>
        text <ทิพฺพา เต วิวิธา รูปา ทิพฺพา สทฺทา อโถ รสา>
        text <คนฺธา จ เต อธิปฺเปตา โผฏฺฐพฺพา จ มโนรมาฯ>
      text <๑๑๘๒>
        text <ตสฺมิํ วิมาเน ปวเร เทวปุตฺต มหปฺปโภ>
        text <อติโรจสิ วณฺเณน อุทยนฺโตว ภาณุมาฯ>
      text <๑๑๘๓>
        text <ทานสฺส เต อิทํ ผลํ อโถ สีลสฺส วา ปน>
        text <อโถ อญฺชลิกมฺมสฺส ตํ เม อกฺขาหิ ปุจฺฉิโตฯ>
      text <๑๑๘๔>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๑๘๕>
        text <อหํ กปิลวตฺถุสฺมิํ สากิยานํ ปุรุตฺตเม>
        text <สุทฺโธทนสฺส ปุตฺตสฺส กณฺฑโก สหโช อหํฯ>
      text <๑๑๘๖>
        text <ยทา โส อฑฺฒรตฺตายํ โพธาย มภินิกฺขมิ>
        text <โส มํ มุทูหิ ปาณีหิ ชาลิ ตมฺพนเขหิ จฯ>
      text <๑๑๘๗>
        text <สตฺถิํ อาโกฏยิตฺวาน วห สมฺมาติ จพฺรวิ>
        text <อหํ โลกํ ตารยิสฺสํ ปตฺโต สมฺโพธิมุตฺตมํฯ>
      text <๑๑๘๘>
        text <ตํ เม คิรํ สุณนฺตสฺส หาโส เม วิปุโล อหุ>
        text <อุทคฺคจิตฺโต สุมโน อภิสีสิํ ตทา อหํฯ>
      text <๑๑๘๙>
        text <อภิรูฬฺหญฺจ มํ ญตฺวา สกฺยปุตฺตํ มหายสํ>
        text <อุทคฺคจิตฺโต มุทิโต วหิสฺสํ ปุริสุตฺตมํฯ>
      text <๑๑๙๐>
        text <ปเรสํ วิชิตํ คนฺตฺวา อุคฺคตสฺมิํ ทิวากเร>
        text <มมํ ฉนฺนญฺจ โอหาย อนเปกฺโข โส อปกฺกมิฯ>
      text <๑๑๙๑>
        text <ตสฺส ตมฺพนเข ปาเท ชิวฺหาย ปริเลหิสํ>
        text <คจฺฉนฺตญฺจ มหาวีรํ รุทมาโน อุทิกฺขิสํฯ>
      text <๑๑๙๒>
        text <อทสฺสเนนหํ ตสฺส สกฺยปุตฺตสฺส สิรีมโต>
        text <อลตฺถํ ครุกาพาธํ ขิปฺปํ เม มรณํ อหุฯ>
      text <๑๑๙๓>
        text <ตสฺเสว อานุภาเวน วิมานํ อาวสามิทํ>
        text <สพฺพกามคุโณเปตํ ทิพฺพํ เทวปุรมฺหิ จฯ>
      text <๑๑๙๔>
        text <ยญฺจ เม อหุวา หาโส สทฺทํ สุตฺวาน โพธิยา>
        text <เตเนว กุสลมูเลน ผุสิสฺสํ อาสวกฺขยํฯ>
      text <๑๑๙๕>
        text <สเจ หิ ภนฺเต คจฺเฉยฺยาสิ สตฺถุ พุทฺธสฺส สนฺติเก>
        text <มมาปิ นํ วจเนน สิรสา วชฺชาสิ วนฺทนํฯ>
      text <๑๑๙๖>
        text <อหมฺปิ ทฏฺฐุํ คจฺฉิสฺสํ ชินํ อปฺปฏิปุคฺคลํ>
        text <ทุลฺลภํ ทสฺสนํ โหติ โลกนาถาน ตาทินนฺติฯ>
      text <๑๑๙๗>
        text <โส กตญฺญู กตเวที สตฺถารํ อุปสงฺกมิ>
        text <สุตฺวา คิรํ จกฺขุมโต ธมฺมจกฺขุํ วิโสธยิฯ>
      text <๑๑๙๘>
        text <วิโสเธตฺวา ทิฏฺฐิคตํ วิจิกิจฺฉํ วตานิ จ>
        text <วนฺทิตฺวา สตฺถุโน ปาเท ตตฺเถวนฺตรธายถาติ ฯ>
      stand <กณฺฑกวิมานํ สตฺตมํฯ>
    text <๘ อเนกวณฺณวิมานวตฺถุ>
      text <๑๑๙๙>
        text <อเนกวณฺณํ ทรโสกนาสนํ วิมานมารุยฺห อเนกจิตฺตํ>
        text <ปริวาริโต อจฺฉราสงฺคเณน สุนิมฺมิโต ภูตปตีว โมทสิฯ>
      text <๑๒๐๐>
        text <สมสฺสโม นตฺถิ กุโต ปนุตฺตโร ยเสน ปุญฺเญน จ อิทฺธิยา จ>
        text <สพฺเพ จ เทวา ติทสคณา สเมจฺจ ตํ ตํ นมสฺสนฺติ สสิํว เทวา>
        text <อิมา จ เต อจฺฉราโย สมนฺตโต นจฺจนฺติ คายนฺติ ปโมทยนฺติฯ>
      text <๑๒๐๑>
        text <เทวิทฺธิปตฺโตสิ มหานุภาโว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๒๐๒>
        text <โส เทวปุตฺโต อตฺตมโน…เป … ยสฺส กมฺมสฺสิทํ ผลํฯ>
      text <๑๒๐๓>
        text <อหํ ภทนฺเต อหุวาสิ ปุพฺเพ สุเมธนามสฺส ชินสฺส สาวโก>
        text <ปุถุชฺชโน อนนุโพโธหมสฺมิ โส สตฺต วสฺสานิ ปริพฺพชิสฺสหํ ฯ>
      text <๑๒๐๔>
        text <โสหํ สุเมธสฺส ชินสฺส สตฺถุโน ปรินิพฺพุตสฺโสฆติณฺณสฺส ตาทิโน>
        text <รตนุจฺจยํ เหมชาเลน ฉนฺนํ วนฺทิตฺวา ถูปสฺมิํ มนํ ปสาทยิํฯ>
      text <๑๒๐๕>
        text <น มาสิ ทานํ น จ มตฺถิ ทาตุํ ปเร จ โข ตตฺถ สมาทเปสิํ>
        text <ปูเชถ นํ ปูชนียสฺส ธาตุํ เอวํ กิร สคฺคมิโต คมิสฺสถฯ>
      text <๑๒๐๖>
        text <ตเทว กมฺมํ กุสลํ กตํ มยา สุขญฺจ ทิพฺพํ อนุโภมิ อตฺตนา>
        text <โมทามหํ ติทสคณสฺส มชฺเฌ น ตสฺส ปุญฺญสฺส ขยมฺปิ อชฺฌคนฺติฯ>
      stand <อเนกวณฺณวิมานํ อฏฺฐมํฯ>
    text <๙ มฏฺฐกุณฺฑลีวิมานวตฺถุ>
      text <๑๒๐๗>
        text <อลงฺกโต มฏฺฐกุณฺฑลี มาลธารี หริจนฺทนุสฺสโท>
        text <พาหา ปคฺคยฺห กนฺทสิ วนมชฺเฌ กิํ ทุกฺขิโต ตุวนฺติฯ>
      text <๑๒๐๘>
        text <โสวณฺณมโย ปภสฺสโร อุปฺปนฺโน รถปญฺชโร มม>
        text <ตสฺส จกฺกยุคํ น วินฺทามิ เตน ทุกฺเขน ชหามิ ชีวิตนฺติฯ>
      text <๑๒๐๙>
        text <โสวณฺณมยํ มณิมยํ โลหิตกมยํ อถ รูปิยมยํ>
        text <อาจิกฺข เม ภทฺทมาณว จกฺกยุคํ ปฏิปาทยามิ เตติฯ>
      text <๑๒๑๐>
        text <โส มาณโว ตสฺส ปาวทิ จนฺทิมสูริยา อุภเยตฺถ ทิสฺสเร>
        text <โสวณฺณมโย รโถ มม เตน จกฺกยุเคน โสภตีติฯ>
      text <๑๒๑๑>
        text <พาโล โข ตฺวํ อสิ มาณว โย ตฺวํ ปตฺถยเส อปตฺถิยํ>
        text <มญฺญามิ ตุวํ มริสฺสสิ น หิ ตฺวํ ลจฺฉสิ จนฺทิมสูริเยติฯ>
      text <๑๒๑๒>
        text <คมนาคมนมฺปิ ทิสฺสติ วณฺณธาตุ อุภยตฺถ วีถิยา>
        text <เปโต กาลกโต น ทิสฺสติ โก นิธ กนฺทตํ พาลฺยตโรติฯ>
      text <๑๒๑๓>
        text <สจฺจํ โข วเทสิ มาณว อหเมว กนฺทตํ พาลฺยตโร>
        text <จนฺทํ วิย ทารโก รุทํ เปตํ กาลกตาภิปตฺถยินฺติฯ>
      text <๑๒๑๔>
        text <อาทิตฺตํ วต มํ สนฺตํ ฆตสิตฺตํว ปาวกํ>
        text <วารินา วิย โอสิญฺจํ สพฺพํ นิพฺพาปเย ทรํฯ>
      text <๑๒๑๕>
        text <อพฺพหี วต เม สลฺลํ โสกํ หทยนิสฺสิตํ>
        text <โย เม โสกปเรตสฺส ปุตฺตโสกํ อปานุทิฯ>
      text <๑๒๑๖>
        text <สฺวาหํ อพฺพูฬฺหสลฺโลสฺมิ สีติภูโตสฺมิ นิพฺพุโต>
        text <น โสจามิ น โรทามิ วต สุตฺวาน มาณวาติฯ>
      text <๑๒๑๗>
        text <เทวตา นุสิ คนฺธพฺโพ อทุ สกฺโก ปุรินฺทโท>
        text <โก วา ตฺวํ กสฺส วา ปุตฺโต กถํ ชาเนมุ ตํ มยนฺติฯ>
      text <๑๒๑๘>
        text <ยญฺจ กนฺทสิ ยญฺจ โรทสิ ปุตฺตํ อาฬาหเน สยํ ทหิตฺวา>
        text <สฺวาหํ กุสลํ กริตฺวา กมฺมํ ติทสานํ สหพฺยตํ คโตติ ฯ>
      text <๑๒๑๙>
        text <อปฺปํ วา พหุํ วา นาทฺทสาม ทานํ ททนฺตสฺส สเก อคาเร>
        text <อุโปสถกมฺมํ วา ตาทิสํ เกน กมฺเมน คโตสิ เทวโลกนฺติฯ>
      text <๑๒๒๐>
        text <อาพาธิโกหํ ทุกฺขิโต คิลาโน อาตุรรูโปมฺหิ สเก นิเวสเน>
        text <พุทฺธํ วิคตรชํ วิติณฺณกงฺขํ อทฺทกฺขิํ สุคตํ อโนมปญฺญํฯ>
      text < <
        text <สฺวาหํ มุทิตมโน ปสนฺนจิตฺโต อญฺชลิํ อกริํ ตถาคตสฺส>
        text <ตาหํ กุสลํ กริตฺวาน กมฺมํ ติทสานํ สหพฺยตํ คโตติฯ>
      text <๑๒๒๒>
        text <อจฺฉริยํ วต อพฺภุตํ วต อญฺชลิกมฺมสฺส อยมีทิโส วิปาโก>
        text <อหมฺปิ มุทิตมโน ปสนฺนจิตฺโต อชฺเชว พุทฺธํ สรณํ วชามีติฯ>
      text <๑๒๒๓>
        text <อชฺเชว พุทฺธํ สรณํ วชาหิ ธมฺมญฺจ สงฺฆญฺจ ปสนฺนจิตฺโต>
        text <ตเถว สิกฺขาย ปทานิ ปญฺจ อขณฺฑผุลฺลานิ สมาทิยสฺสุฯ>
      text <๑๒๒๔>
        text <ปาณาติปาตา วิรมสฺสุ ขิปฺปํ โลเก อทินฺนํ ปริวชฺชยสฺสุ>
        text <อมชฺชโป มา จ มุสา ภณาหิ สเกน ทาเรน จ โหหิ ตุฏฺโฐติฯ>
      text <๑๒๒๕>
        text <อตฺถกาโมสิ เม ยกฺข หิตกาโมสิ เทวเต>
        text <กโรมิ ตุยฺหํ วจนํ ตฺวํสิ อาจริโย มมาติฯ>
      text <๑๒๒๖>
        text <อุเปมิ สรณํ พุทฺธํ ธมฺมญฺจาปิ อนุตฺตรํ>
        text <สงฺฆญฺจ นรเทวสฺส คจฺฉามิ สรณํ อหํฯ>
      text <๑๒๒๗>
        text <ปาณาติปาตา วิรมามิ ขิปฺปํ โลเก อทินฺนํ ปริวชฺชยามิ>
        text <อมชฺชโป โน จ มุสา ภณามิ สเกน ทาเรน จ โหมิ ตุฏฺโฐติฯ>
      stand <มฏฺฐกุณฺฑลีวิมานํ นวมํฯ>
    text <๑๐ เสรีสกวิมานวตฺถุ>
      text <๑๒๒๘>
        text <สุโณถ ยกฺขสฺส จ วาณิชาน จ สมาคโม ยตฺถ ตทา อโหสิ>
        text <ยถา กถํ อิตริตเรน จาปิ สุภาสิตํ ตญฺจ สุณาถ สพฺเพฯ>
      text <๑๒๒๙>
        text <โย โส อหุ ราชา ปายาสิ นาม ภุมฺมานํ สหพฺยคโต ยสสฺสี>
        text <โส โมทมาโนว สเก วิมาเน อมานุโส มานุเส อชฺฌภาสีติฯ>
      text <๑๒๓๐>
        text <วงฺเก อรญฺเญ อมนุสฺสฏฺฐาเน กนฺตาเร อปฺโปทเก อปฺปภกฺเข>
        text <สุทุคฺคเม วณฺณุปถสฺส มชฺเฌ วงฺกํ ภยา นฏฺฐมนา มนุสฺสาฯ>
      text <๑๒๓๑>
        text <นยิธ ผลา มูลมยา จ สนฺติ อุปาทานํ นตฺถิ กุโตธ ภกฺโข>
        text <อญฺญตฺร ปํสูหิ จ วาลุกาหิ จ ตตาหิ อุณฺหาหิ จ ทารุณาหิ จฯ>
      text <๑๒๓๒>
        text <อุชฺชงฺคลํ ตตฺตมิวํ กปาลํ อนายสํ ปรโลเกน ตุลฺยํ>
        text <ลุทฺทานมาวาสมิทํ ปุราณํ ภูมิปฺปเทโส อภิสตฺตรูโปฯ>
      text <๑๒๓๓>
        text <อถ ตุมฺเห เกน วณฺเณน กิมาสมานา อิมํ ปเทสํ หิ>
        text <อนุปวิฏฺฐา สหสา สเมจฺจ โลภา ภยา อถ วา สมฺปมูฬฺหาติฯ>
      text <๑๒๓๔>
        text <มคเธสุ องฺเคสุ จ สตฺถวาหา อาโรปยิตฺวา ปณิยํ ปุถุตฺตํ>
        text <เต ยามเส สินฺธุโสวีรภูมิํ ธนตฺถิกา อุทฺทยํ ปตฺถยานาฯ>
      text <๑๒๓๕>
        text <ทิวา ปิปาสํ นธิวาสยนฺตา โยคฺคานุกมฺปญฺจ สเมกฺขมานา>
        text <เอเตน เวเคน อายาม สพฺเพ รตฺติํ มคฺคํ ปฏิปนฺนา วิกาเลฯ>
      text <๑๒๓๖>
        text <เต ทุปฺปยาตา อปรทฺธมคฺคา อนฺธากุลา วิปฺปนฏฺฐา อรญฺเญ>
        text <สุทุคฺคเม วณฺณุปถสฺส มชฺเฌ ทิสํ น ชานาม ปมูฬฺหจิตฺตาฯ>
      text <๑๒๓๗>
        text <อิทญฺจ ทิสฺวาน อทิฏฺฐปุพฺพํ วิมานเสฏฺฐญฺจ ตวญฺจ ยกฺข>
        text <ตตุตฺตริํ ชีวิตมาสมานา ทิสฺวา ปตีตา สุมนา อุทคฺคาติฯ>
      text <๑๒๓๘>
        text <ปารํ สมุทฺทสฺส อิมญฺจ วณฺณุํ เวตฺตาจรํ สงฺกุปถญฺจ มคฺคํ>
        text <นทิโย ปน ปพฺพตานญฺจ ทุคฺคา ปุถุทฺทิสา คจฺฉถ โภคเหตุฯ>
      text <๑๒๓๙>
        text <ปกฺขนฺทิยาน วิชิตํ ปเรสํ เวรชฺชเก มานุเส เปกฺขมานา>
        text <ยํ โว สุตํ วา อถ วาปิ ทิฏฺฐํ อจฺเฉรกํ ตํ โว สุโณม ตาตาติฯ>
      text <๑๒๔๐>
        text <อิโตปิ อจฺเฉรตรํ กุมาร น โต สุตํ วา อถ วาปิ ทิฏฺฐํ>
        text <อตีตมานุสฺสกเมว สพฺพํ ทิสฺวาน ตปฺปาม อโนมวณฺณํฯ>
      text <๑๒๔๑>
        text <เวหายสํ โปกฺขรญฺโญ สวนฺติ ปหูตมลฺยา พหุปุณฺฑรีกา>
        text <ทุมา จิเม นิจฺจผลูปปนฺนา อตีว คนฺธา สุรภิํ ปวายนฺติฯ>
      text <๑๒๔๒>
        text <เวฬูริยถมฺภา สตมุสฺสิตาเส สิลาปวาฬสฺส จ อายตํสา>
        text <มสารคลฺลา สหโลหิตงฺคา ถมฺภา อิเม โชติรสามยาเสฯ>
      text <๑๒๔๓>
        text <สหสฺสถมฺภํ อตุลานุภาวํ เตสูปริ สาธุมิทํ วิมานํ>
        text <รตนนฺตรํ กญฺจนเวทิมิสฺสํ ตปนียปฏฺเฏหิ จ สาธุฉนฺนํฯ>
      text <๑๒๔๔>
        text <ชมฺโพนทุตฺตตฺตมิทํ สุมฏฺโฐ ปาสาทโสปาณผลูปปนฺโน>
        text <ทฬฺโห จ วคฺคุ จ สุสงฺคโต จ อตีว นิชฺฌานขโม มนุญฺโญฯ>
      text <๑๒๔๕>
        text <รตนนฺตรสฺมิํ พหุอนฺนปานํ ปริวาริโต อจฺฉราสงฺคเณน>
        text <มุรชอาลมฺพรตูริยฆุฏฺโฐ อภิวนฺทิโตสิ ถุติวนฺทนายฯ>
      text <๑๒๔๖>
        text <โส โมทสิ นาริคณปฺปโพธโน วิมานปาสาทวเร มโนรเม>
        text <อจินฺติโย สพฺพคุณูปปนฺโน ราชา ยถา เวสฺสวโณ นฬินฺยา ฯ>
      text <๑๒๔๗>
        text <เทโว นุ อาสิ อุทวาสิ ยกฺโข อุทาหุ เทวินฺโท มนุสฺสภูโต>
        text <ปุจฺฉนฺติ ตํ วาณิชา สตฺถวาหา อาจิกฺข โก นาม ตุวํสิ ยกฺโขติฯ>
      text <๑๒๔๘>
        text <เสรีสโก นาม อหมฺหิ ยกฺโข กนฺตาริโย วณฺณุปถมฺหิ คุตฺโต>
        text <อิมํ ปเทสํ อภิปาลยามิ วจนกโร เวสฺสวณสฺส รญฺโญติฯ>
      text <๑๒๔๙>
        text <อธิจฺจลทฺธํ ปริณามชํ เต สยํ กตํ อุทาหุ เทเวหิ ทินฺนํ>
        text <ปุจฺฉนฺติ ตํ วาณิชา สตฺถวาหา กถํ ตยา ลทฺธมิทํ มนุญฺญนฺติฯ>
      text <๑๒๕๐>
        text <นาธิจฺจลทฺธํ น ปริณามชํ เม น สยํ กตํ น หิ เทเวหิ ทินฺนํ>
        text <สเกหิ กมฺเมหิ อปาปเกหิ ปุญฺเญหิ เม ลทฺธมิทํ มนุญฺญนฺติฯ>
      text <๑๒๕๑>
        text <กิํ เต วตํ กิํ ปน พฺรหฺมจริยํ กิสฺส สุจิณฺณสฺส อยํ วิปาโก>
        text <ปุจฺฉนฺติ ตํ วาณิชา สตฺถวาหา กถํ ตยา ลทฺธมิทํ วิมานนฺติฯ>
      text <๑๒๕๒>
        text <มมํ ปายาสีติ อหุ สมญฺญา รชฺชํ ยทา การยิํ โกสลานํ>
        text <นตฺถิกทิฏฺฐิ กทริโย ปาปธมฺโม อุจฺเฉทวาที จ ตทา อโหสิํฯ>
      text <๑๒๕๓>
        text <สมโณ จ โข อาสิ กุมารกสฺสโป พหุสฺสุโต จิตฺตกถี อุฬาโร>
        text <โส เม ตทา ธมฺมกถํ อภาสิ ทิฏฺฐิวิสูกานิ วิโนทยี เมฯ>
      text <๑๒๕๔>
        text <ตาหํ ตสฺส ธมฺมกถํ สุณิตฺวา อุปาสกตฺตํ ปฏิเวทยิสฺสํ>
        text <ปาณาติปาตา วิรโต อโหสิํ โลเก อทินฺนํ ปริวชฺชยิสฺสํ>
        text <อมชฺชโป โน จ มุสา อภาณิํ สเกน ทาเรน จ อโหสิ ตุฏฺโฐฯ>
      text <๑๒๕๕>
        text <ตํ เม วตํ ตํ ปน พฺรหฺมจริยํ ตสฺส สุจิณฺณสฺส อยํ วิปาโก>
        text <เตเหว กมฺเมหิ อปาปเกหิ ปุญฺเญหิ เม ลทฺธมิทํ วิมานนฺติฯ>
      text <๑๒๕๖>
        text <สจฺจํ กิราหํสุ นรา สปญฺญา อนญฺญถา วจนํ ปณฺฑิตานํ>
        text <ยหิํ ยหิํ คจฺฉติ ปุญฺญกมฺโม ตหิํ ตหิํ โมทติ กามกามีฯ>
      text <๑๒๕๗>
        text <ยหิํ ยหิํ โสกปริทฺทโว จ วโธ จ พนฺโธ จ ปริกฺกิเลโส>
        text <ตหิํ ตหิํ คจฺฉติ ปาปกมฺโม น มุจฺจติ ทุคฺคติยา กทาจีติฯ>
      text <๑๒๕๘>
        text <สมฺมูฬฺหรูโปว ชโน อโหสิ อสฺมิํ มุหุตฺเต กลลีกโตว>
        text <ชนสฺสิมสฺส ตุยฺหญฺจ กุมาร อปฺปจฺจโย เกน นุ โข อโหสีติฯ>
      text <๑๒๕๙>
        text <อิเม จ สิรีสวนา ตาตา ทิพฺพา คนฺธา สุรภี สมฺปวนฺติ>
        text <เต สมฺปวายนฺติ อิมํ วิมานํ ทิวา จ รตฺโต จ ตมํ นิหนฺตฺวาฯ>
      text <๑๒๖๐>
        text <อิเมสญฺจ โข วสฺสสตจฺจเยน สิปาฏิกา ผลติ เอกเมกา>
        text <มานุสฺสกํ วสฺสสตํ อตีตํ ยทคฺเค กายมฺหิ อิธูปปนฺโนฯ>
      text <๑๒๖๑>
        text <ทิสฺวานหํ วสฺสสตานิ ปญฺจ อสฺมิํ วิมาเน ฐตฺวาน ตาตา>
        text <อายุกฺขยา ปุญฺญกฺขยา จวิสฺสํ เตเนว โสเกน ปมุจฺฉิโตสฺมีติ ฯ>
      text <๑๒๖๒>
        text <กถํ นุ โสเจยฺย ตถาวิโธ โส ลทฺธา วิมานํ อตุลํ จิราย>
        text <เย จาปิ โข อิตฺตรมุปปนฺนา เต นูน โสเจยฺยุํ ปริตฺตปุญฺญาติฯ>
      text <๑๒๖๓>
        text <อนุจฺฉวิํ โอวทิยญฺจ เม ตํ ยํ มํ ตุมฺเห เปยฺยวาจํ วเทถ>
        text <ตุมฺเห จ โข ตาตา มยานุคุตฺตา เยนิจฺฉกํ เตน ปเลถ โสตฺถินฺติฯ>
      text <๑๒๖๔>
        text <คนฺตฺวา มยํ สินฺธุโสวีรภูมิํ ธนตฺถิกา อุทฺทยํ ปตฺถยานา>
        text <ยถาปโยคา ปริปุณฺณจาคา กาหาม เสรีสมหํ อุฬารนฺติฯ>
      text <๑๒๖๕>
        text <มา เจว เสรีสมหํ อกตฺถ สพฺพญฺจ โว ภวิสฺสติ ยํ วเทถ>
        text <ปาปานิ กมฺมานิ วิวชฺชยาถ ธมฺมานุโยคญฺจ อธิฏฺฐหาถฯ>
      text <๑๒๖๖>
        text <อุปาสโก อตฺถิ อิมมฺหิ สงฺเฆ พหุสฺสุโต สีลวตูปปนฺโน>
        text <สทฺโธ จ จาคี จ สุเปสโล จ วิจกฺขโณ สนฺตุสิโต มุตีมาฯ>
      text <๑๒๖๗>
        text <สญฺชานมาโน น มุสา ภเณยฺย ปรูปฆาตาย น เจตเยยฺย>
        text <เวภูติกํ เปสุณํ โน กเรยฺย สณฺหญฺจ วาจํ สขิลํ ภเณยฺยฯ>
      text <๑๒๖๘>
        text <สคารโว สปฺปฏิสฺโส วินีโต อปาปโก อธิสีเล วิสุทฺโธ>
        text <โส มาตรํ ปิตรญฺจาปิ ชนฺตุ ธมฺเมน โปเสติ อริยวุตฺติฯ>
      text <๑๒๖๙>
        text <มญฺเญ โส มาตาปิตูนํ การณา โภคานิ ปริเยสติ น อตฺตเหตุ>
        text <มาตาปิตูนญฺจ โย อจฺจเยน เนกฺขมฺมโปโณ จริสฺสติ พฺรหฺมจริยํฯ>
      text <๑๒๗๐>
        text <อุชู อวงฺโก อสโฐ อมาโย น เลสกปฺเปน จ โวหเรยฺย>
        text <โส ตาทิโส สุกตกมฺมการี ธมฺเม ฐิโต กินฺติ ลเภถ ทุกฺขํฯ>
      text <๑๒๗๑>
        text <ตํ การณา ปาตุกโตมฺหิ อตฺตนา ตสฺมา ธมฺมํ ปสฺสถ วาณิชาเส>
        text <อญฺญตฺร เตนิห ภสฺมี ภเวถ อนฺธากุลา วิปฺปนฏฺฐา อรญฺเญ>
        text <ตํ ขิปฺปมาเนน ลหุํ ปเรน สุโข หเว สปฺปุริเสน สงฺคโมติฯ>
      text <๑๒๗๒>
        text <กิํ นาม โส กิญฺจ กโรติ กมฺมํ>
        text <กิํ นามเธยฺยํ กิํ ปน ตสฺส โคตฺตํ>
        text <มยมฺปิ นํ ทฏฺฐุกามมฺห ยกฺข ยสฺสานุกมฺปาย อิธาคโตสิ>
        text <ลาภา หิ ตสฺส ยสฺส ตุวํ ปิเหสีติฯ>
      text <๑๒๗๓>
        text <โย กปฺปโก สมฺภวนามเธยฺโย>
        text <อุปาสโก โกจฺฉผลูปชีวี>
        text <ชานาถ นํ ตุมฺหากํ เปสิโย โส>
        text <มา โข นํ หีฬิตฺถ สุเปสโล โสติฯ>
      text <๑๒๗๔>
        text <ชานามเส ยํ ตฺวํ ปวเทสิ ยกฺข>
        text <น โข นํ ชานาม ส เอทิโสติ>
        text <มยมฺปิ นํ ปูชยิสฺสาม ยกฺข>
        text <สุตฺวาน ตุยฺหํ วจนํ อุฬารนฺติฯ>
      text <๑๒๗๕>
        text <เย เกจิ อิมสฺมิํ สตฺเถ มนุสฺสา>
        text <ทหรา มหนฺตา อถวาปิ มชฺฌิมา>
        text <สพฺเพว เต อาลมฺพนฺตุ วิมานํ>
        text <ปสฺสนฺตุ ปุญฺญานํ ผลํ กทริยาติฯ>
      text <๑๒๗๖>
        text <เต ตตฺถ สพฺเพว อหํ ปุเรติ>
        text <ตํ กปฺปกํ ตตฺถ ปุรกฺขตฺวา>
        text <สพฺเพว เต อาลมฺพิํสุ วิมานํ>
        text <มสกฺกสารํ วิย วาสวสฺสฯ>
      text <๑๒๗๗>
        text <เต ตตฺถ สพฺเพว อหํ ปุเรติ อุปาสกตฺตํ ปฏิเวทยิํสุ>
        text <ปาณาติปาตา วิรตา อเหสุํ โลเก อทินฺนํ ปริวชฺชยิํสุ>
        text <อมชฺชปา โน จ มุสา ภณิํสุ สเกน ทาเรน จ อเหสุํ ตุฏฺฐาฯ>
      text <๑๒๗๘>
        text <เต ตตฺถ สพฺเพว อหํ ปุเรติ อุปาสกตฺตํ ปฏิเวทยิตฺวา>
        text <ปกฺกามิ สตฺโถ อนุโมทมาโน ยกฺขิทฺธิยา อนุมโต ปุนปฺปุนํฯ>
      text <๑๒๗๙>
        text <คนฺตฺวาน เต สินฺธุโสวีรภูมิํ ธนตฺถิกา อุทฺทยํ ปตฺถยานา>
        text <ยถาปโยคา ปริปุณฺณลาภา ปจฺจาคมุํ ปาฏลิปุตฺตมกฺขตํฯ>
      text <๑๒๘๐>
        text <คนฺตฺวาน เต สงฺฆรํ โสตฺถิวนฺโต>
        text <ปุตฺเตหิ ทาเรหิ สมงฺคิภูตา>
        text <อานนฺที วิตฺตา สุมนา ปตีตา>
        text <อกํสุ เสรีสมหํ อุฬารํ>
        text <เสรีสกํ เต ปริเวณํ มาปยิํสุฯ>
      text <๑๒๘๑>
        text <เอตาทิสา สปฺปุริสาน เสวนา>
        text <มหตฺถิกา ธมฺมคุณาน เสวนา>
        text <เอกสฺส อตฺถาย อุปาสกสฺส>
        text <สพฺเพว สตฺตา สุขิตา อเหสุนฺติฯ>
      stand <เสรีสกวิมานํ ทสมํฯ>
    text <๑๑ สุนิกฺขิตฺตวิมานวตฺถุ>
      text <๑๒๘๒>
        text <อุจฺจมิทํ มณิถูณํ วิมานํ สมนฺตโต ทฺวาทส โยชนานิ>
        text <กูฏาคารา สตฺตสตา อุฬารา เวฬุริยถมฺภา รุจกตฺถตา สุภาฯ>
      text <๑๒๘๓>
        text <ตตฺถจฺฉสิ ปิวสิ ขาทสิ จ ทิพฺพา จ วีณา ปวทนฺติ วคฺคุํ>
        text <ทิพฺพา รสา กามคุเณตฺถ ปญฺจ นาริโย จ นจฺจนฺติ สุวณฺณฉนฺนาฯ>
      text <๑๒๘๔>
        text <เกน เตตาทิโส วณฺโณ เกน เต อิธ มิชฺฌติ>
        text <อุปฺปชฺชนฺติ จ เต โภคา เย เกจิ มนโส ปิยาฯ>
      text <๑๒๘๕>
        text <ปุจฺฉามิ ตํ เทว มหานุภาว มนุสฺสภูโต กิมกาสิ ปุญฺญํ>
        text <เกนาสิ เอวํ ชลิตานุภาโว วณฺโณ จ เต สพฺพทิสา ปภาสตีติฯ>
      text <๑๒๘๖>
        text <โส เทวปุตฺโต อตฺตมโน โมคฺคลฺลาเนน ปุจฺฉิโต>
        text <ปญฺหํ ปุฏฺโฐ วิยากาสิ ยสฺส กมฺมสฺสิทํ ผลํฯ>
      text <๑๒๘๗>
        text <ทุนฺนิกฺขิตฺตํ มาลํ สุนิกฺขิปิตฺวา ปติฏฺฐเปตฺวา สุคตสฺส ถูเป>
        text <มหิทฺธิโก จมฺหิ มหานุภาโว ทิพฺเพหิ กาเมหิ สมงฺคิภูโตฯ>
      text <๑๒๘๘>
        text <เตน เมตาทิโส วณฺโณ>
        text <เตน เม อิธ มิชฺฌติ>
        text <อุปฺปชฺชนฺติ จ เม โภคา>
        text <เย เกจิ มนโส ปิยาฯ>
      text <๑๒๘๙>
        text <อกฺขามิ เต ภิกฺขุ มหานุภาว>
        text <มนุสฺสภูโต ยมหํ อกาสิํ>
        text <เตนมฺหิ เอวํ ชลิตานุภาโว>
        text <วณฺโณ จ เม สพฺพทิสา ปภาสตีติฯ>
        text <ทฺเว ทลิทฺทา วนวิหารา ภตโก โคปาลกณฺฑกา>
        text <อเนกวณฺณมฏฺฐกุณฺฑลี เสรีสโก สุนิกฺขิตฺตํ>
        text <ปุริสานํ ตติโย วคฺโค ปวุจฺจตีติฯ>
      stand <สุนิกฺขิตฺตวิมานํ เอกาทสมํฯ>
      stand <สุนิกฺขิตฺตวคฺโค สตฺตโม นิฏฺฐิโตฯ>
      text <ตสฺสุทฺทานํ>
      stand <ภาณวารํ จตุตฺถํ นิฏฺฐิตํฯ>
      stand <วิมานวตฺถุปาฬิ นิฏฺฐิตาฯ>
