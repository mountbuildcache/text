text <๗ ติโรกุฏฺฏสุตฺตํ>
  text <๑>
    text <ติโรกุฏฺเฏสุ ติฏฺฐนฺติ สนฺธิสิงฺฆาฏเกสุ จ>
    text <ทฺวารพาหาสุ ติฏฺฐนฺติ อาคนฺตฺวาน สกํ ฆรํฯ>
  text <๒>
    text <ปหูเต อนฺนปานมฺหิ ขชฺชโภชฺเช อุปฏฺฐิเต>
    text <น เตสํ โกจิ สรติ สตฺตานํ กมฺมปจฺจยาฯ>
  text <๓>
    text <เอวํ ททนฺติ ญาตีนํ เย โหนฺติ อนุกมฺปกา>
    text <สุจิํ ปณีตํ กาเลน กปฺปิยํ ปานโภชนํ>
    text <อิทํ โว ญาตีนํ โหตุ สุขิตา โหนฺตุ ญาตโยฯ>
  text <๔>
    text <เต จ ตตฺถ สมาคนฺตฺวา ญาติเปตา สมาคตา>
    text <ปหูเต อนฺนปานมฺหิ สกฺกจฺจํ อนุโมทเรฯ>
  text <๕>
    text <จิรํ ชีวนฺตุ โน ญาตี เยสํ เหตุ ลภามเส>
    text <อมฺหากญฺจ กตา ปูชา ทายกา จ อนิปฺผลาฯ>
  text <๖>
    text <น หิ ตตฺถ กสิ อตฺถิ โครกฺเขตฺถ น วิชฺชติ>
    text <วณิชฺชา ตาทิสี นตฺถิ หิรญฺเญน กโยกยํ>
    text <อิโต ทินฺเนน ยาเปนฺติ เปตา กาลงฺกตา ตหิํฯ>
  text <๗>
    text <อุนฺนเม อุทกํ วุฏฺฐํ ยถา นินฺนํ ปวตฺตติ>
    text <เอวเมว อิโต ทินฺนํ เปตานํ อุปกปฺปติฯ>
  text <๘>
    text <ยถา วาริวหา ปูรา ปริปูเรนฺติ สาครํ>
    text <เอวเมว อิโต ทินฺนํ เปตานํ อุปกปฺปติฯ>
  text <๙>
    text <อทาสิ เม อกาสิ เม ญาติมิตฺตา สขา จ เม>
    text <เปตานํ ทกฺขิณํ ทชฺชา ปุพฺเพ กตมนุสฺสรํฯ>
  text <๑๐>
    text <น หิ รุณฺณํ วา โสโก วา ยา จญฺญา ปริเทวนา>
    text <น ตํ เปตานมตฺถาย เอวํ ติฏฺฐนฺติ ญาตโยฯ>
  text <๑๑>
    text <อยญฺจ โข ทกฺขิณา ทินฺนา สงฺฆมฺหิ สุปฺปติฏฺฐิตา>
    text <ทีฆรตฺตํ หิตายสฺส ฐานโส อุปกปฺปติฯ>
  text <๑๒>
    text <โส ญาติธมฺโม จ อยํ นิทสฺสิโต เปตาน ปูชา จ กตา อุฬารา>
    text <พลญฺจ ภิกฺขูนมนุปฺปทินฺนํ ตุมฺเหหิ ปุญฺญํ ปสุตํ อนปฺปกนฺติฯ>
  stand <ติโรกุฏฺฏสุตฺตํ นิฏฺฐิตํฯ>
