text <๑ อกิตฺติวคฺโค>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย>
  text <๑ อกิตฺติจริยา>
    text <๑>
      text <กปฺเป จ สตสหสฺเส จตุโร จ อสงฺขิเย>
      text <เอตฺถนฺตเร ยํ จริตํ สพฺพํ ตํ โพธิปาจนํฯ>
    text <๒>
      text <อตีตกปฺเป จริตํ ฐปยิตฺวา ภวาภเว>
      text <อิมมฺหิ กปฺเป จริตํ ปวกฺขิสฺสํ สุโณหิ เมฯ>
    text <๓>
      text <ยทา อหํ พฺรหารญฺเญ สุญฺเญ วิปินกานเน>
      text <อชฺโฌคาเหตฺวา วิหรามิ อกิตฺติ นาม ตาปโสฯ>
    text <๔>
      text <ตทา มํ ตปเตเชน สนฺตตฺโต ติทิวาภิภู>
      text <ธาเรนฺโต พฺราหฺมณวณฺณํ ภิกฺขาย มํ อุปาคมิฯ>
    text <๕>
      text <ปวนา อาภตํ ปณฺณํ อเตลญฺจ อโลณิกํ>
      text <มม ทฺวาเร ฐิตํ ทิสฺวา สกฏาเหน อากิริํฯ>
    text <๖>
      text <ตสฺส ทตฺวานหํ ปณฺณํ นิกฺกุชฺชิตฺวาน ภาชนํ>
      text <ปุเนสนํ ชหิตฺวาน ปาวิสิํ ปณฺณสาลกํฯ>
    text <๗>
      text <ทุติยมฺปิ ตติยมฺปิ อุปคญฺฉิ มมนฺติกํ>
      text <อกมฺปิโต อโนลคฺโค เอวเมวมทาสหํฯ>
    text <๘>
      text <น เม ตปฺปจฺจยา อตฺถิ สรีรสฺมิํ วิวณฺณิยํ>
      text <ปีติสุเขน รติยา วีตินาเมมิ ตํ ทิวํฯ>
    text <๙>
      text <ยทิ มาสมฺปิ ทฺเวมาสํ ทกฺขิเณยฺยํ วรํ ลเภ>
      text <อกมฺปิโต อโนลีโน ทเทยฺยํ ทานมุตฺตมํฯ>
    text <๑๐>
      text <น ตสฺส ทานํ ททมาโน ยสํ ลาภญฺจ ปตฺถยิํ>
      text <สพฺพญฺญุตํ ปตฺถยาโน ตานิ กมฺมานิ อาจรินฺติฯ>
    stand <อกิตฺติจริยํ ปฐมํฯ>
  text <๒ สงฺขจริยา>
    text <๑๑>
      text <ปุนาปรํ ยทา โหมิ พฺราหฺมโณ สงฺขสวฺหโย>
      text <มหาสมุทฺทํ ตริตุกาโม อุปคจฺฉามิ ปฏฺฏนํฯ>
    text <๑๒>
      text <ตตฺถทฺทสํ ปฏิปเถ สยมฺภุํ อปราชิตํ>
      text <กนฺตารทฺธานํ ปฏิปนฺนํ ตตฺตาย กฐินภูมิยาฯ>
    text <๑๓>
      text <ตมหํ ปฏิปเถ ทิสฺวา อิมมตฺถํ วิจินฺตยิํ>
      text <อิทํ เขตฺตํ อนุปฺปตฺตํ ปุญฺญกามสฺส ชนฺตุโนฯ>
    text <๑๔>
      text <ยถา กสฺสโก ปุริโส เขตฺตํ ทิสฺวา มหาคมํ>
      text <ตตฺถ พีชํ น โรเปติ น โส ธญฺเญน อตฺถิโกฯ>
    text <๑๕>
      text <เอวเมวาหํ ปุญฺญกาโม ทิสฺวา เขตฺตวรุตฺตมํ>
      text <ยทิ ตตฺถ การํ น กโรมิ นาหํ ปุญฺเญน อตฺถิโกฯ>
    text <๑๖>
      text <ยถา อมจฺโจ มุทฺทิกาโม รญฺโญ อนฺเตปุเร ชเน>
      text <น เทติ เตสํ ธนธญฺญํ มุทฺทิโต ปริหายติฯ>
    text <๑๗>
      text <เอวเมวาหํ ปุญฺญกาโม วิปุลํ ทิสฺวาน ทกฺขิณํ>
      text <ยทิ ตสฺส ทานํ น ททามิ ปริหายิสฺสามิ ปุญฺญโตฯ>
    text <๑๘>
      text <เอวาหํ จินฺตยิตฺวาน โอโรหิตฺวา อุปาหนา>
      text <ตสฺส ปาทานิ วนฺทิตฺวา อทาสิํ ฉตฺตุปาหนํฯ>
    text <๑๙>
      text <เตเนวาหํ สตคุณโต สุขุมาโล สุเขธิโต>
      text <อปิ จ ทานํ ปริปูเรนฺโต เอวํ ตสฺส อทาสหนฺติฯ>
    stand <สงฺขจริยํ ทุติยํฯ>
  text <๓ กุรุราชจริยา>
    text <๒๐>
      text <ปุนาปรํ ยทา โหมิ อินฺทปตฺเถ ปุรุตฺตเม>
      text <ราชา ธนญฺจโย นาม กุสเล ทสหุปาคโตฯ>
    text <๒๑>
      text <กลิงฺครฏฺฐวิสยา พฺราหฺมณา อุปคญฺฉุ มํ>
      text <อายาจุํ มํ หตฺถินาคํ ธญฺญํ มงฺคลสมฺมตํฯ>
    text <๒๒>
      text <อวุฏฺฐิโก ชนปโท ทุพฺภิกฺโข ฉาตโก มหา>
      text <ททาหิ ปวรํ นาคํ นีลํ อญฺชนสวฺหยํฯ>
    text <๒๓>
      text <น เม ยาจกมนุปฺปตฺเต ปฏิกฺเขโป อนุจฺฉโว>
      text <มา เม ภิชฺชิ สมาทานํ ทสฺสามิ วิปุลํ คชํฯ>
    text <๒๔>
      text <นาคํ คเหตฺวา โสณฺฑาย ภิงฺคาเร รตนามเย>
      text <ชลํ หตฺเถ อากิริตฺวา พฺราหฺมณานํ อทํ คชํฯ>
    text <๒๕>
      text <ตสฺส นาเค ปทินฺนมฺหิ อมจฺจา เอตทพฺรวุํ>
      text <กิํ นุ ตุยฺหํ วรํ นาคํ ยาจกานํ ปทสฺสสิฯ>
    text <๒๖>
      text <ธญฺญํ มงฺคลสมฺปนฺนํ สงฺคามวิชยุตฺตมํ>
      text <ตสฺมิํ นาเค ปทินฺนมฺหิ กิํ เต รชฺชํ กริสฺสติฯ>
    text <๒๗>
      text <รชฺชมฺปิ เม ทเท สพฺพํ สรีรํ ทชฺชมตฺตโน>
      text <สพฺพญฺญุตํ ปิยํ มยฺหํ ตสฺมา นาคํ อทาสหนฺติฯ>
    stand <กุรุราชจริยํ ตติยํฯ>
  text <๔ มหาสุทสฺสนจริยา>
    text <๒๘>
      text <กุสาวติมฺหิ นคเร ยทา อาสิํ มหีปติ>
      text <มหาสุทสฺสโน นาม จกฺกวตฺตี มหพฺพโลฯ>
    text <๒๙>
      text <ตตฺถาหํ ทิวเส ติกฺขตฺตุํ โฆสาเปมิ ตหิํ ตหิํ>
      text <โก กิํ อิจฺฉติ ปตฺเถติ กสฺส กิํ ทียตู ธนํฯ>
    text <๓๐>
      text <โก ฉาตโก โก ตสิโต โก มาลํ โก วิเลปนํ>
      text <นานารตฺตานิ วตฺถานิ โก นคฺโค ปริทหิสฺสติฯ>
    text <๓๑>
      text <โก ปเถ ฉตฺตมาเทติ โกปาหนา มุทู สุภา>
      text <อิติ สายญฺจ ปาโต จ โฆสาเปมิ ตหิํ ตหิํฯ>
    text <๓๒>
      text <น ตํ ทสสุ ฐาเนสุ นปิ ฐานสเตสุ วา>
      text <อเนกสตฐาเนสุ ปฏิยตฺตํ ยาจเก ธนํฯ>
    text <๓๓>
      text <ทิวา วา ยทิ วา รตฺติํ ยทิ เอติ วนิพฺพโก>
      text <ลทฺธา ยทิจฺฉกํ โภคํ ปูรหตฺโถว คจฺฉติฯ>
    text <๓๔>
      text <เอวรูปํ มหาทานํ อทาสิํ ยาวชีวิกํ>
      text <นปาหํ เทสฺสํ ธนํ ทมฺมิ นปิ นตฺถิ นิจโย มยิฯ>
    text <๓๕>
      text <ยถาปิ อาตุโร นาม โรคโต ปริมุตฺติยา>
      text <ธเนน เวชฺชํ ตปฺเปตฺวา โรคโต ปริมุจฺจติฯ>
    text <๓๖>
      text <ตเถวาหํ ชานมาโน ปริปูเรตุมเสสโต>
      text <อูนมนํ ปูรยิตุํ เทมิ ทานํ วนิพฺพเก>
      text <นิราลโย อปจฺจาโส สมฺโพธิมนุปตฺติยาติฯ>
    stand <มหาสุทสฺสนจริยํ จตุตฺถํฯ>
  text <๕ มหาโควินฺทจริยา>
    text <๓๗>
      text <ปุนาปรํ ยทา โหมิ สตฺตราชปุโรหิโต>
      text <ปูชิโต นรเทเวหิ มหาโควินฺทพฺราหฺมโณฯ>
    text <๓๘>
      text <ตทาหํ สตฺตรชฺเชสุ ยํ เม อาสิ อุปายนํ>
      text <เตน เทมิ มหาทานํ อกฺโขพฺภํ สาครูปมํฯ>
    text <๓๙>
      text <น เม เทสฺสํ ธนํ ธญฺญํ นปิ นตฺถิ นิจโย มยิ>
      text <สพฺพญฺญุตํ ปิยํ มยฺหํ ตสฺมา เทมิ วรํ ธนนฺติฯ>
    stand <มหาโควินฺทจริยํ ปญฺจมํฯ>
  text <๖ นิมิราชจริยา>
    text <๔๐>
      text <ปุนาปรํ ยทา โหมิ มิถิลายํ ปุรุตฺตเม>
      text <นิมิ นาม มหาราชา ปณฺฑิโต กุสลตฺถิโกฯ>
    text <๔๑>
      text <ตทาหํ มาปยิตฺวาน จตุสฺสาลํ จตุมฺมุขํ>
      text <ตตฺถ ทานํ ปวตฺเตสิํ มิคปกฺขินราทินํฯ>
    text <๔๒>
      text <อจฺฉาทนญฺจ สยนํ อนฺนํ ปานญฺจ โภชนํ>
      text <อพฺโพจฺฉินฺนํ กริตฺวาน มหาทานํ ปวตฺตยิํฯ>
    text <๔๓>
      text <ยถาปิ เสวโก สามิํ ธนเหตุมุปาคโต>
      text <กาเยน วาจา มนสา อาราธนียเมสติฯ>
    text <๔๔>
      text <ตเถวาหํ สพฺพภเว ปริเยสิสฺสามิ โพธิชํ>
      text <ทาเนน สตฺเต ตปฺเปตฺวา อิจฺฉามิ โพธิมุตฺตมนฺติฯ>
    stand <นิมิราชจริยํ ฉฏฺฐํฯ>
  text <๗ จนฺทกุมารจริยา>
    text <๔๕>
      text <ปุนาปรํ ยทา โหมิ เอกราชสฺส อตฺรโช>
      text <นคเร ปุปฺผวติยา กุมาโร จนฺทสวฺหโยฯ>
    text <๔๖>
      text <ตทาหํ ยชนา มุตฺโต นิกฺขนฺโต ยญฺญวาฏโต>
      text <สํเวคํ ชนยิตฺวาน มหาทานํ ปวตฺตยิํฯ>
    text <๔๗>
      text <นาหํ ปิวามิ ขาทามิ นปิ ภุญฺชามิ โภชนํ>
      text <ทกฺขิเณยฺเย อทตฺวาน อปิ ฉปฺปญฺจรตฺติโยฯ>
    text <๔๘>
      text <ยถาปิ วาณิโช นาม กตฺวาน ภณฺฑสญฺจยํ>
      text <ยตฺถ ลาโภ มหา โหติ ตตฺถ ตํ หรติ ภณฺฑกํฯ>
    text <๔๙>
      text <ตเถว สกภุตฺตาปิ ปเร ทินฺนํ มหปฺผลํ>
      text <ตสฺมา ปรสฺส ทาตพฺพํ สตภาโค ภวิสฺสติฯ>
    text <๕๐>
      text <เอตมตฺถวสํ ญตฺวา เทมิ ทานํ ภวาภเว>
      text <น ปฏิกฺกมามิ ทานโต สมฺโพธิมนุปตฺติยาติฯ>
    stand <จนฺทกุมารจริยํ สตฺตมํฯ>
  text <๘ สิวิราชจริยา>
    text <๕๑>
      text <อริฏฺฐสวฺหเย นคเร สิวินามาสิ ขตฺติโย>
      text <นิสชฺช ปาสาทวเร เอวํ จินฺเตสหํ ตทาฯ>
    text <๕๒>
      text <ยํ กิญฺจิ มานุสํ ทานํ อทินฺนํ เม น วิชฺชติ>
      text <โยปิ ยาเจยฺย มํ จกฺขุํ ทเทยฺยํ อวิกมฺปิโตฯ>
    text <๕๓>
      text <มม สงฺกปฺปมญฺญาย สกฺโก เทวานมิสฺสโร>
      text <นิสินฺโน เทวปริสาย อิทํ วจนมพฺรวิฯ>
    text <๕๔>
      text <นิสชฺช ปาสาทวเร สิวิราชา มหิทฺธิโก>
      text <จินฺเตนฺโต วิวิธํ ทานํ อเทยฺยํ โส น ปสฺสติฯ>
    text <๕๕>
      text <ตถํ นุ วิตถํ เนตํ หนฺท วีมํสยามิ ตํ>
      text <มุหุตฺตํ อาคเมยฺยาถ ยาว ชานามิ ตํ มนํฯ>
    text <๕๖>
      text <ปเวธมาโน ปลิตสิโร วลิคตฺโต ชราตุโร>
      text <อนฺธวณฺโณว หุตฺวาน ราชานํ อุปสงฺกมิฯ>
    text <๕๗>
      text <โส ตทา ปคฺคเหตฺวาน วามํ ทกฺขิณพาหุ จ>
      text <สิรสฺมิํ อญฺชลิํ กตฺวา อิทํ วจนมพฺรวิฯ>
    text <๕๘>
      text <ยาจามิ ตํ มหาราช ธมฺมิก รฏฺฐวฑฺฒน>
      text <ตว ทานรตา กิตฺติ อุคฺคตา เทวมานุเสฯ>
    text <๕๙>
      text <อุโภปิ เนตฺตา นยนา อนฺธา อุปหตา มม>
      text <เอกํ เม นยนํ เทหิ ตฺวมฺปิ เอเกน ยาปยฯ>
    text <๖๐>
      text <ตสฺสาหํ วจนํ สุตฺวา หฏฺโฐ สํวิคฺคมานโส>
      text <กตญฺชลี เวทชาโต อิทํ วจนมพฺรวิํฯ>
    text <๖๑>
      text <อิทานาหํ จินฺตยิตฺวาน ปาสาทโต อิธาคโต>
      text <ตฺวํ มม จิตฺตมญฺญาย เนตฺตํ ยาจิตุมาคโตฯ>
    text <๖๒>
      text <อโห เม มานสํ สิทฺธํ สงฺกปฺโป ปริปูริโต>
      text <อทินฺนปุพฺพํ ทานวรํ อชฺช ทสฺสามิ ยาจเกฯ>
    text <๖๓>
      text <เอหิ สิวก อุฏฺเฐหิ มา ทนฺธยิ มา ปเวธยิ>
      text <อุโภปิ นยนํ เทหิ อุปฺปาเฏตฺวา วณิพฺพเกฯ>
    text <๖๔>
      text <ตโต โส โจทิโต มยฺหํ สิวโก วจนํ กโร>
      text <อุทฺธริตฺวาน ปาทาสิ ตาลมิญฺชํว ยาจเกฯ>
    text <๖๕>
      text <ททมานสฺส เทนฺตสฺส ทินฺนทานสฺส เม สโต>
      text <จิตฺตสฺส อญฺญถา นตฺถิ โพธิยาเยว การณาฯ>
    text <๖๖>
      text <น เม เทสฺสา อุโภ จกฺขู อตฺตา น เม น เทสฺสิโย>
      text <สพฺพญฺญุตํ ปิยํ มยฺหํ ตสฺมา จกฺขุํ อทาสหนฺติฯ>
    stand <สิวิราชจริยํ อฏฺฐมํฯ>
  text <๙ เวสฺสนฺตรจริยา>
    text <๖๗>
      text <ยา เม อโหสิ ชนิกา ผุสฺสตี นาม ขตฺติยา>
      text <สา อตีตาสุ ชาตีสุ สกฺกสฺส มเหสี ปิยาฯ>
    text <๖๘>
      text <ตสฺสา อายุกฺขยํ ญตฺวา เทวินฺโท เอตทพฺรวิ>
      text <ททามิ เต ทส วเร วรภทฺเท ยทิจฺฉสิฯ>
    text <๖๙>
      text <เอวํ วุตฺตา จ สา เทวี สกฺกํ ปุนิทมพฺรวิ>
      text <กิํ นุ เม อปราธตฺถิ กิํ นุ เทสฺสา อหํ ตว>
      text <รมฺมา จาเวสิ มํ ฐานา วาโตว ธรณีรุหํฯ>
    text <๗๐>
      text <เอวํ วุตฺโต จ โส สกฺโก ปุน ตสฺสิทมพฺรวิ>
      text <น เจว เต กตํ ปาปํ น จ เม ตฺวํสิ อปฺปิยาฯ>
    text <๗๑>
      text <เอตฺตกํเยว เต อายุ จวนกาโล ภวิสฺสติ>
      text <ปฏิคฺคณฺห มยา ทินฺเน วเร ทส วรุตฺตเมฯ>
    text <๗๒>
      text <สกฺเกน สา ทินฺนวรา ตุฏฺฐหฏฺฐา ปโมทิตา>
      text <มมํ อพฺภนฺตรํ กตฺวา ผุสฺสตี ทส วเร วรีฯ>
    text <๗๓>
      text <ตโต จุตา สา ผุสฺสตี ขตฺติเย อุปปชฺชถ>
      text <เชตุตฺตรมฺหิ นคเร สญฺชเยน สมาคมิฯ>
    text <๗๔>
      text <ยทาหํ ผุสฺสติยา กุจฺฉิํ โอกฺกนฺโต ปิยมาตุยา>
      text <มม เตเชน เม มาตา สทา ทานรตา อหุฯ>
    text <๗๕>
      text <อธเน อาตุเร ชิณฺเณ ยาจเก อทฺธิเก ชเน>
      text <สมเณ พฺราหฺมเณ ขีเณ เทติ ทานํ อกิญฺจเนฯ>
    text <๗๖>
      text <ทส มาเส ธารยิตฺวาน กโรนฺเต ปุรํ ปทกฺขิณํ>
      text <เวสฺสานํ วีถิยา มชฺเฌ ชเนสิ ผุสฺสตี มมํฯ>
    text <๗๗>
      text <น มยฺหํ มตฺติกํ นามํ นปิ เปตฺติกสมฺภวํ>
      text <ชาเตตฺถ เวสฺสวีถิยา ตสฺมา เวสฺสนฺตโร อหุฯ>
    text <๗๘>
      text <ยทาหํ ทารโก โหมิ ชาติยา อฏฺฐวสฺสิโก>
      text <ตทา นิสชฺช ปาสาเท ทานํ ทาตุํ วิจินฺตยิํฯ>
    text <๗๙>
      text <หทยํ ทเทยฺยํ จกฺขุํ มํสมฺปิ รุธิรมฺปิ จ>
      text <ทเทยฺยํ กายํ สาเวตฺวา ยทิ โกจิ ยาจเย มมํฯ>
    text <๘๐>
      text <สภาวํ จินฺตยนฺตสฺส อกมฺปิตมสณฺฐิตํ>
      text <อกมฺปิ ตตฺถ ปถวี สิเนรุวนวฏํสกาฯ>
    text <๘๑>
      text <อนฺวทฺธมาเส ปนฺนรเส ปุณฺณมาเส อุโปสเถ>
      text <ปจฺจยํ นาคมารุยฺห ทานํ ทาตุํ อุปาคมิํฯ>
    text <๘๒>
      text <กลิงฺครฏฺฐวิสยา พฺราหฺมณา อุปคญฺฉุ มํ>
      text <อยาจุํ มํ หตฺถินาคํ ธญฺญํ มงฺคลสมฺมตํฯ>
    text <๘๓>
      text <อวุฏฺฐิโก ชนปโท ทุพฺภิกฺโข ฉาตโก มหา>
      text <ททาหิ ปวรํ นาคํ สพฺพเสตํ คชุตฺตมํฯ>
    text <๘๔>
      text <ททามิ น วิกมฺปามิ ยํ มํ ยาจนฺติ พฺราหฺมณา>
      text <สนฺตํ นปฺปติคูหามิ ทาเน เม รมเต มโนฯ>
    text <๘๕>
      text <น เม ยาจกมนุปฺปตฺเต ปฏิกฺเขโป อนุจฺฉโว>
      text <มา เม ภิชฺชิ สมาทานํ ทสฺสามิ วิปุลํ คชํฯ>
    text <๘๖>
      text <นาคํ คเหตฺวา โสณฺฑาย ภิงฺคาเร รตนามเย>
      text <ชลํ หตฺเถ อากิริตฺวา พฺราหฺมณานํ อทํ คชํฯ>
    text <๘๗>
      text <ปุนาปรํ ททนฺตสฺส สพฺพเสตํ คชุตฺตมํ>
      text <ตทาปิ ปถวี กมฺปิ สิเนรุวนวฏํสกาฯ>
    text <๘๘>
      text <ตสฺส นาคสฺส ทาเนน สิวโย กุทฺธา สมาคตา>
      text <ปพฺพาเชสุํ สกา รฏฺฐา วงฺกํ คจฺฉตุ ปพฺพตํฯ>
    text <๘๙>
      text <เตสํ นิจฺฉุภมานานํ อกมฺปิตฺถมสณฺฐิตํ>
      text <มหาทานํ ปวตฺเตตุํ เอกํ วรมยาจิสํฯ>
    text <๙๐>
      text <ยาจิตา สิวโย สพฺเพ เอกํ วรมทํสุ เม>
      text <สาวยิตฺวา กณฺณเภริํ มหาทานํ ททามหํฯ>
    text <๙๑>
      text <อเถตฺถ วตฺตตี สทฺโท ตุมุโล เภรโว มหา>
      text <ทาเนนิมํ นีหรนฺติ ปุน ทานํ ททาตยํฯ>
    text <๙๒>
      text <หตฺถิํ อสฺเส รเถ ทตฺวา ทาสิํ ทาสํ ควํ ธนํ>
      text <มหาทานํ ททิตฺวาน นครา นิกฺขมิํ ตทาฯ>
    text <๙๓>
      text <นิกฺขมิตฺวาน นครา นิวตฺติตฺวา วิโลกิเต>
      text <ตทาปิ ปถวี กมฺปิ สิเนรุวนวฏํสกาฯ>
    text <๙๔>
      text <จตุวาหิํ รถํ ทตฺวา ฐตฺวา จาตุมฺมหาปเถ>
      text <เอกากิโย อทุติโย มทฺทิเทวิํ อิทมพฺรวิํฯ>
    text <๙๕>
      text <ตฺวํ มทฺทิ กณฺหํ คณฺหาหิ ลหุกา เอสา กนิฏฺฐิกา>
      text <อหํ ชาลิํ คเหสฺสามิ ครุโก ภาติโก หิ โสฯ>
    text <๙๖>
      text <ปทุมํ ปุณฺฑรีกํว มทฺที กณฺหาชินคฺคหี>
      text <อหํ สุวณฺณพิมฺพํว ชาลิํ ขตฺติยมคฺคหิํฯ>
    text <๙๗>
      text <อภิชาตา สุขุมาลา ขตฺติยา จตุโร ชนา>
      text <วิสมํ สมํ อกฺกมนฺตา วงฺกํ คจฺฉาม ปพฺพตํฯ>
    text <๙๘>
      text <เย เกจิ มนุชา เอนฺติ อนุมคฺเค ปฏิปฺปเถ>
      text <มคฺคนฺเต ปฏิปุจฺฉาม กุหิํ วงฺกนฺต ปพฺพโตฯ>
    text <๙๙>
      text <เต ตตฺถ อมฺเห ปสฺสิตฺวา กรุณํ คิรมุทีรยุํ>
      text <ทุกฺขํ เต ปฏิเวเทนฺติ ทูเร วงฺกนฺตปพฺพโตฯ>
    text <๑๐๐>
      text <ยทิ ปสฺสนฺติ ปวเน ทารกา ผลิเน ทุเม>
      text <เตสํ ผลานํ เหตุมฺหิ อุปโรทนฺติ ทารกาฯ>
    text <๑๐๑>
      text <โรทนฺเต ทารเก ทิสฺวา อุพฺพิทฺธา วิปุลา ทุมา>
      text <สยเมโวณมิตฺวาน อุปคจฺฉนฺติ ทารเกฯ>
    text <๑๐๒>
      text <อิทํ อจฺฉริยํ ทิสฺวา อพฺภุตํ โลมหํสนํ>
      text <สาหุการํ ปวตฺเตสิ มทฺที สพฺพงฺคโสภนาฯ>
    text <๑๐๓>
      text <อจฺเฉรํ วต โลกสฺมิํ อพฺภุตํ โลมหํสนํ>
      text <เวสฺสนฺตรสฺส เตเชน สยเมโวณตา ทุมาฯ>
    text <๑๐๔>
      text <สงฺขิปิํสุ ปถํ ยกฺขา อนุกมฺปาย ทารเก>
      text <นิกฺขนฺตทิวเสเนว เจตรฏฺฐมุปาคมุํฯ>
    text <๑๐๕>
      text <สฏฺฐิราชสหสฺสานิ ตทา วสนฺติ มาตุเล>
      text <สพฺเพ ปญฺชลิกา หุตฺวา โรทมานา อุปาคมุํฯ>
    text <๑๐๖>
      text <ตตฺถ วตฺเตตฺวา สลฺลาปํ เจเตหิ เจตปุตฺเตหิ>
      text <เต ตโต นิกฺขมิตฺวาน วงฺกํ อคมุ ปพฺพตํฯ>
    text <๑๐๗>
      text <อามนฺตยิตฺวา เทวินฺโท วิสฺสกมฺมํ มหิทฺธิกํ>
      text <อสฺสมํ สุกตํ รมฺมํ ปณฺณสาลํ สุมาปยฯ>
    text <๑๐๘>
      text <สกฺกสฺส วจนํ สุตฺวา วิสฺสกมฺโม มหิทฺธิโก>
      text <อสฺสมํ สุกตํ รมฺมํ ปณฺณสาลํ สุมาปยิฯ>
    text <๑๐๙>
      text <อชฺโฌคาเหตฺวา ปวนํ อปฺปสทฺทํ นิรากุลํ>
      text <จตุโร ชนา มยํ ตตฺถ วสาม ปพฺพตนฺตเรฯ>
    text <๑๑๐>
      text <อหญฺจ มทฺทิเทวี จ ชาลี กณฺหาชินา จุโภ>
      text <อญฺญมญฺญํ โสกนุทา วสาม อสฺสเม ตทาฯ>
    text <๑๑๑>
      text <ทารเก อนุรกฺขนฺโต อสุญฺโญ โหมิ อสฺสเม>
      text <มทฺที ผลํ อาหริตฺวา โปเสติ สา ตโย ชเนฯ>
    text <๑๑๒>
      text <ปวเน วสมานสฺส อทฺธิโก มํ อุปาคมิ>
      text <อายาจิ ปุตฺตเก มยฺหํ ชาลิํ กณฺหาชินํ จุโภฯ>
    text <๑๑๓>
      text <ยาจกํ อุปคตํ ทิสฺวา หาโส เม อุปปชฺชถ>
      text <อุโภ ปุตฺเต คเหตฺวาน อทาสิํ พฺราหฺมเณ ตทาฯ>
    text <๑๑๔>
      text <สเก ปุตฺเต จชนฺตสฺส ชูชเก พฺราหฺมเณ ยทา>
      text <ตทาปิ ปถวี กมฺปิ สิเนรุวนวฏํสกาฯ>
    text <๑๑๕>
      text <ปุนเทว สกฺโก โอรุยฺห หุตฺวา พฺราหฺมณสนฺนิโภ>
      text <อายาจิ มํ มทฺทิเทวิํ สีลวนฺติํ ปติพฺพตํฯ>
    text <๑๑๖>
      text <มทฺทิํ หตฺเถ คเหตฺวาน อุทกญฺชลิ ปูริย>
      text <ปสนฺนมนสงฺกปฺโป ตสฺส มทฺทิํ อทาสหํฯ>
    text <๑๑๗>
      text <มทฺทิยา ทียมานาย คคเน เทวา ปโมทิตา>
      text <ตทาปิ ปถวี กมฺปิ สิเนรุวนวฏํสกาฯ>
    text <๑๑๘>
      text <ชาลิํ กณฺหาชินํ ธีตํ มทฺทิเทวิํ ปติพฺพตํ>
      text <จชมาโน น จินฺเตสิํ โพธิยาเยว การณาฯ>
    text <๑๑๙>
      text <น เม เทสฺสา อุโภ ปุตฺตา มทฺทิเทวี น เทสฺสิยา>
      text <สพฺพญฺญุตํ ปิยํ มยฺหํ ตสฺมา ปิเย อทาสหํฯ>
    text <๑๒๐>
      text <ปุนาปรํ พฺรหารญฺเญ มาตาปิตุสมาคเม>
      text <กรุณํ ปริเทวนฺเต สลฺลปนฺเต สุขํ ทุขํฯ>
    text <๑๒๑>
      text <หิโรตฺตปฺเปน ครุนา อุภินฺนํ อุปสงฺกมิ>
      text <ตทาปิ ปถวี กมฺปิ สิเนรุวนวฏํสกาฯ>
    text <๑๒๒>
      text <ปุนาปรํ พฺรหารญฺญา นิกฺขมิตฺวา สญาติภิ>
      text <ปวิสามิ ปุรํ รมฺมํ เชตุตฺตรํ ปุรุตฺตมํฯ>
    text <๑๒๓>
      text <รตนานิ สตฺต วสฺสิํสุ มหาเมโฆ ปวสฺสถ>
      text <ตทาปิ ปถวี กมฺปิ สิเนรุวนวฏํสกาฯ>
    text <๑๒๔>
      text <อเจตนายํ ปถวี อวิญฺญาย สุขํ ทุขํ>
      text <สาปิ ทานพลา มยฺหํ สตฺตกฺขตฺตุํ ปกมฺปถาติฯ>
    stand <เวสฺสนฺตรจริยํ นวมํฯ>
  text <๑๐ สสปณฺฑิตจริยา>
    text <๑๒๕>
      text <ปุนาปรํ ยทา โหมิ สสโก ปวนจารโก>
      text <ติณปณฺณสากผลภกฺโข ปรเหฐนวิวชฺชิโตฯ>
    text <๑๒๖>
      text <มกฺกโฏ จ สิงฺคาโล จ สุตฺตโปโต จหํ ตทา>
      text <วสาม เอกสามนฺตา สายํ ปาโต จ ทิสฺสเร ฯ>
    text <๑๒๗>
      text <อหํ เต อนุสาสามิ กิริเย กลฺยาณปาปเก>
      text <ปาปานิ ปริวชฺเชถ กลฺยาเณ อภินิวิสฺสถฯ>
    text <๑๒๘>
      text <อุโปสถมฺหิ ทิวเส จนฺทํ ทิสฺวาน ปูริตํ>
      text <เอเตสํ ตตฺถ อาจิกฺขิํ ทิวโส อชฺชุโปสโถฯ>
    text <๑๒๙>
      text <ทานานิ ปฏิยาเทถ ทกฺขิเณยฺยสฺส ทาตเว>
      text <ทตฺวา ทานํ ทกฺขิเณยฺเย อุปวสฺสถุโปสถํฯ>
    text <๑๓๐>
      text <เต เม สาธูติ วตฺวาน ยถาสตฺติ ยถาพลํ>
      text <ทานานิ ปฏิยาเทตฺวา ทกฺขิเณยฺยํ คเวสิสุํ ฯ>
    text <๑๓๑>
      text <อหํ นิสชฺช จินฺเตสิํ ทานํ ทกฺขิณนุจฺฉวํ>
      text <ยทิหํ ลเภ ทกฺขิเณยฺยํ กิํ เม ทานํ ภวิสฺสติฯ>
    text <๑๓๒>
      text <น เม อตฺถิ ติลา มุคฺคา มาสา วา ตณฺฑุลา ฆตํ>
      text <อหํ ติเณน ยาเปมิ น สกฺกา ติณ ทาตเวฯ>
    text <๑๓๓>
      text <ยทิ โกจิ เอติ ทกฺขิเณยฺโย ภิกฺขาย มม สนฺติเก>
      text <ทชฺชาหํ สกมตฺตานํ น โส ตุจฺโฉ คมิสฺสติฯ>
    text <๑๓๔>
      text <มม สงฺกปฺปมญฺญาย สกฺโก พฺราหฺมณวณฺณินา>
      text <อาสยํ เม อุปาคจฺฉิ ทานวีมํสนาย เมฯ>
    text <๑๓๕>
      text <ตมหํ ทิสฺวาน สนฺตุฏฺโฐ อิทํ วจนมพฺรวิํ>
      text <สาธุ โขสิ อนุปฺปตฺโต ฆาสเหตุ มมนฺติเกฯ>
    text <๑๓๖>
      text <อทินฺนปุพฺพํ ทานวรํ อชฺช ทสฺสามิ เต อหํ>
      text <ตุวํ สีลคุณูเปโต อยุตฺตํ เต ปรเหฐนํฯ>
    text <๑๓๗>
      text <เอหิ อคฺคิํ ปทีเปหิ นานากฏฺเฐ สมานย>
      text <อหํ ปจิสฺสมตฺตานํ ปกฺกํ ตฺวํ ภกฺขยิสฺสสิฯ>
    text <๑๓๘>
      text <สาธูติ โส หฏฺฐมโน นานากฏฺเฐ สมานยิ>
      text <มหนฺตํ อกาสิ จิตกํ กตฺวา องฺคารคพฺภกํฯ>
    text <๑๓๙>
      text <อคฺคิํ ตตฺถ ปทีเปสิ ยถา โส ขิปฺปํ มหา ภเว>
      text <โผเฏตฺวา รชคเต คตฺเต เอกมนฺตํ อุปาวิสิํฯ>
    text <๑๔๐>
      text <ยทา มหากฏฺฐปุญฺโช อาทิตฺโต ธมธมายติ>
      text <ตทุปฺปติตฺวา ปปติํ มชฺเฌ ชาลสิขนฺตเรฯ>
    text <๑๔๑>
      text <ยถา สีโตทกํ นาม ปวิฏฺฐํ ยสฺส กสฺสจิ>
      text <สเมติ ทรถปริฬาหํ อสฺสาทํ เทติ ปีติ จฯ>
    text <๑๔๒>
      text <ตเถว ชลิตํ อคฺคิํ ปวิฏฺฐสฺส มมํ ตทา>
      text <สพฺพํ สเมติ ทรถํ ยถา สีโตทกํ วิยฯ>
    text <๑๔๓>
      text <ฉวิํ จมฺมํ มํสํ นฺหารุํ อฏฺฐิํ หทยพนฺธนํ>
      text <เกวลํ สกลํ กายํ พฺราหฺมณสฺส อทาสหนฺติฯ>
      text <อกิตฺติพฺราหฺมโณ สงฺโข กุรุราชา ธนญฺจโย>
      text <มหาสุทสฺสโน ราชา มหาโควินฺทพฺราหฺมโณฯ>
      text <นิมิ จนฺทกุมาโร จ สิวิ เวสฺสนฺตโร สโส>
      text <อหเมว ตทา อาสิํ โย เต ทานวเร อทาฯ>
      text <เอเต ทานปริกฺขารา เอเต ทานสฺส ปารมี>
      text <ชีวิตํ ยาจเก ทตฺวา อิมํ ปารมิ ปูรยิํฯ>
      text <ภิกฺขาย อุปคตํ ทิสฺวา สกตฺตานํ ปริจฺจชิํ>
      text <ทาเนน เม สโม นตฺถิ เอสา เม ทานปารมีติฯ>
    stand <สสปณฺฑิตจริยํ ทสมํฯ>
    stand <อกิตฺติวคฺโค ปฐโมฯ>
    text <ตสฺสุทฺทานํ>
    stand <ทานปารมินิทฺเทโส นิฏฺฐิโตฯ>
