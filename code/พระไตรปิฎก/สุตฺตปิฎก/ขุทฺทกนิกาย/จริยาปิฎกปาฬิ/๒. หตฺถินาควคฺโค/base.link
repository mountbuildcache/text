text <๒ หตฺถินาควคฺโค>
  text <๑ มาตุโปสกจริยา>
    text <๑>
      text <ยทา อโหสิํ ปวเน กุญฺชโร มาตุโปสโก>
      text <น ตทา อตฺถิ มหิยา คุเณน มม สาทิโสฯ>
    text <๒>
      text <ปวเน ทิสฺวา วนจโร รญฺโญ มํ ปฏิเวทยิ>
      text <ตวานุจฺฉโว มหาราช คโช วสติ กานเนฯ>
    text <๓>
      text <น ตสฺส ปริกฺขายตฺโถ นปิ อาฬกกาสุยา>
      text <สห คหิเต โสณฺฑาย สยเมว อิเธหิติฯ>
    text <๔>
      text <ตสฺส ตํ วจนํ สุตฺวา ราชาปิ ตุฏฺฐมานโส>
      text <เปเสสิ หตฺถิทมกํ เฉกาจริยํ สุสิกฺขิตํฯ>
    text <๕>
      text <คนฺตฺวา โส หตฺถิทมโก อทฺทส ปทุมสฺสเร>
      text <ภิสมุฬาลํ อุทฺธรนฺตํ ยาปนตฺถาย มาตุยาฯ>
    text <๖>
      text <วิญฺญาย เม สีลคุณํ ลกฺขณํ อุปธารยิ>
      text <เอหิ ปุตฺตาติ ปตฺวาน มม โสณฺฑาย อคฺคหิฯ>
    text <๗>
      text <ยํ เม ตทา ปากติกํ สรีรานุคตํ พลํ>
      text <อชฺช นาคสหสฺสานํ พเลน สมสาทิสํฯ>
    text <๘>
      text <ยทิหํ เตสํ ปกุปฺเปยฺยํ อุเปตานํ คหณาย มํ>
      text <ปฏิพโล ภเว เตสํ ยาว รชฺชมฺปิ มานุสํฯ>
    text <๙>
      text <อปิ จาหํ สีลรกฺขาย สีลปารมิปูริยา>
      text <น กโรมิ จิตฺเต อญฺญถตฺตํ ปกฺขิปนฺตํ มมาฬเกฯ>
    text <๑๐>
      text <ยทิ เต มํ ตตฺถ โกฏฺเฏยฺยุํ ผรสูหิ โตมเรหิ จ>
      text <เนว เตสํ ปกุปฺเปยฺยํ สีลขณฺฑภยา มมาติฯ>
    stand <มาตุโปสกจริยํ ปฐมํฯ>
  text <๒ ภูริทตฺตจริยา>
    text <๑๑>
      text <ปุนาปรํ ยทา โหมิ ภูริทตฺโต มหิทฺธิโก>
      text <วิรูปกฺเขน มหารญฺญา เทวโลกมคญฺฉหํฯ>
    text <๑๒>
      text <ตตฺถ ปสฺสิตฺวาหํ เทเว เอกนฺตํ สุขสมปฺปิเต>
      text <ตํ สคฺคคมนตฺถาย สีลพฺพตํ สมาทิยิํฯ>
    text <๑๓>
      text <สรีรกิจฺจํ กตฺวาน ภุตฺวา ยาปนมตฺตกํ>
      text <จตุโร องฺเค อธิฏฺฐาย เสมิ วมฺมิกมุทฺธนิฯ>
    text <๑๔>
      text <ฉวิยา จมฺเมน มํเสน นหารุอฏฺฐิเกหิ วา>
      text <ยสฺส เอเตน กรณียํ ทินฺนํเยว หราตุ โสฯ>
    text <๑๕>
      text <สํสิโต อกตญฺญุนา อาลมฺปายโน มมคฺคหิ>
      text <เปฬาย ปกฺขิปิตฺวาน กีเฬติ มํ ตหิํ ตหิํฯ>
    text <๑๖>
      text <เปฬาย ปกฺขิปนฺเตปิ สมฺมทฺทนฺเตปิ ปาณินา>
      text <อาลมฺปายเน น กุปฺปามิ สีลขณฺฑภยา มมฯ>
    text <๑๗>
      text <สกชีวิตปริจฺจาโค ติณโต ลหุโก มม>
      text <สีลวีติกฺกโม มยฺหํ ปถวีอุปฺปตนํ วิยฯ>
    text <๑๘>
      text <นิรนฺตรํ ชาติสตํ จเชยฺยํ มม ชีวิตํ>
      text <เนว สีลํ ปภินฺเทยฺยํ จตุทฺทีปาน เหตุปิฯ>
    text <๑๙>
      text <อปิ จาหํ สีลรกฺขาย สีลปารมิปูริยา>
      text <น กโรมิ จิตฺเต อญฺญถตฺตํ ปกฺขิปนฺตมฺปิ เปฬเกติฯ>
    stand <ภูริทตฺตจริยํ ทุติยํฯ>
  text <๓ จมฺเปยฺยนาคจริยา>
    text <๒๐>
      text <ปุนาปรํ ยทา โหมิ จมฺเปยฺยโก มหิทฺธิโก>
      text <ตทาปิ ธมฺมิโก อาสิํ สีลพฺพตสมปฺปิโตฯ>
    text <๒๑>
      text <ตทาปิ มํ ธมฺมจาริํ อุปวุตฺถํ อุโปสถํ>
      text <อหิตุณฺฑิโก คเหตฺวาน ราชทฺวารมฺหิ กีฬติฯ>
    text <๒๒>
      text <ยํ ยํ โส วณฺณํ จินฺตยิ นีลํว ปีตโลหิตํ>
      text <ตสฺส จิตฺตานุวตฺตนฺโต โหมิ จินฺติตสนฺนิโภฯ>
    text <๒๓>
      text <ถลํ กเรยฺยมุทกํ อุทกมฺปิ ถลํ กเร>
      text <ยทิหํ ตสฺส ปกุปฺเปยฺยํ ขเณน ฉาริกํ กเรฯ>
    text <๒๔>
      text <ยทิ จิตฺตวสี เหสฺสํ ปริหายิสฺสามิ สีลโต>
      text <สีเลน ปริหีนสฺส อุตฺตมตฺโถ น สิชฺฌติฯ>
    text <๒๕>
      text <กามํ ภิชฺชตุยํ กาโย อิเธว วิกิรียตุ>
      text <เนว สีลํ ปภินฺเทยฺยํ วิกิรนฺเต ภุสํ วิยาติฯ>
    stand <จมฺเปยฺยนาคจริยํ ตติยํฯ>
  text <๔ จูฬโพธิจริยา>
    text <๒๖>
      text <ปุนาปรํ ยทา โหมิ จูฬโพธิ สุสีลวา>
      text <ภวํ ทิสฺวาน ภยโต เนกฺขมฺมํ อภินิกฺขมิํฯ>
    text <๒๗>
      text <ยา เม ทุติยิกา อาสิ พฺราหฺมณี กนกสนฺนิภา>
      text <สาปิ วฏฺเฏ อนเปกฺขา เนกฺขมฺมํ อภินิกฺขมิฯ>
    text <๒๘>
      text <นิราลยา ฉินฺนพนฺธู อนเปกฺขา กุเล คเณ>
      text <จรนฺตา คามนิคมํ พาราณสิมุปาคมุํฯ>
    text <๒๙>
      text <ตตฺถ วสาม นิปกา อสํสฏฺฐา กุเล คเณ>
      text <นิรากุเล อปฺปสทฺเท ราชุยฺยาเน วสามุโภฯ>
    text <๓๐>
      text <อุยฺยานทสฺสนํ คนฺตฺวา ราชา อทฺทส พฺราหฺมณิํ>
      text <อุปคมฺม มมํ ปุจฺฉิ ตุยฺเหสา กา กสฺส ภริยาฯ>
    text <๓๑>
      text <เอวํ วุตฺเต อหํ ตสฺส อิทํ วจนมพฺรวิํ>
      text <น มยฺหํ ภริยา เอสา สหธมฺมา เอกสาสนีฯ>
    text <๓๒>
      text <ติสฺสา สารตฺตคธิโต คาหาเปตฺวาน เจฏเก>
      text <นิปฺปีฬยนฺโต พลสา อนฺเตปุรํ ปเวสยิฯ>
    text <๓๓>
      text <โอทปตฺตกิยา มยฺหํ สหชา เอกสาสนี>
      text <อากฑฺฒิตฺวา นยนฺติยา โกโป เม อุปปชฺชถฯ>
    text <๓๔>
      text <สห โกเป สมุปฺปนฺเน สีลพฺพตมนุสฺสริํ>
      text <ตตฺเถว โกปํ นิคฺคณฺหิํ นาทาสิํ วฑฺฒิตูปริฯ>
    text <๓๕>
      text <ยทิ นํ พฺราหฺมณิํ โกจิ โกฏฺเฏยฺย ติณฺหสตฺติยา>
      text <เนว สีลํ ปภินฺเทยฺยํ โพธิยาเยว การณาฯ>
    text <๓๖>
      text <น เมสา พฺราหฺมณี เทสฺสา นปิ เม พลํ น วิชฺชติ>
      text <สพฺพญฺญุตํ ปิยํ มยฺหํ ตสฺมา สีลานุรกฺขิสนฺติฯ>
    stand <จูฬโพธิจริยํ จตุตฺถํฯ>
  text <๕ มหิํสราชจริยา>
    text <๓๗>
      text <ปุนาปรํ ยทา โหมิ มหิํโส ปวนจารโก>
      text <ปวฑฺฒกาโย พลวา มหนฺโต ภีมทสฺสโนฯ>
    text <๓๘>
      text <ปพฺภาเร คิริทุคฺเค จ รุกฺขมูเล ทกาสเย>
      text <โหเตตฺถ ฐานํ มหิํสานํ โกจิ โกจิ ตหิํ ตหิํฯ>
    text <๓๙>
      text <วิจรนฺโต พฺรหารญฺเญ ฐานํ อทฺทส ภทฺทกํ>
      text <ตํ ฐานํ อุปคนฺตฺวาน ติฏฺฐามิ จ สยามิ จฯ>
    text <๔๐>
      text <อเถตฺถ กปิมาคนฺตฺวา ปาโป อนริโย ลหุ>
      text <ขนฺเธ นลาเฏ ภมุเก มุตฺเตติ โอหเนติตํฯ>
    text <๔๑>
      text <สกิมฺปิ ทิวสํ ทุติยํ ตติยํ จตุตฺถมฺปิ จ>
      text <ทูเสติ มํ สพฺพกาลํ เตน โหมิ อุปทฺทุโตฯ>
    text <๔๒>
      text <มมํ อุปทฺทุตํ ทิสฺวา ยกฺโข มํ อิทมพฺรวิ>
      text <นาเสเหตํ ฉวํ ปาปํ สิงฺเคหิ จ ขุเรหิ จฯ>
    text <๔๓>
      text <เอวํ วุตฺเต ตทา ยกฺเข อหํ ตํ อิทมพฺรวิํ>
      text <กิํ ตฺวํ มกฺเขสิ กุณเปน ปาเปน อนริเยน มํฯ>
    text <๔๔>
      text <ยทิหํ ตสฺส ปกุปฺเปยฺยํ ตโต หีนตโร ภเว>
      text <สีลญฺจ เม ปภิชฺเชยฺย วิญฺญู จ ครเหยฺยุ มํฯ>
    text <๔๕>
      text <หีฬิตา ชีวิตา วาปิ ปริสุทฺเธน มตํ วรํ>
      text <กฺยาหํ ชีวิตเหตูปิ กาหามิํ ปรเหฐนํฯ>
    text <๔๖>
      text <มเมวายํ มญฺญมาโน อญฺเญเปวํ กริสฺสติ>
      text <เตว ตสฺส วธิสฺสนฺติ สา เม มุตฺติ ภวิสฺสติฯ>
    text <๔๗>
      text <หีนมชฺฌิมอุกฺกฏฺเฐ สหนฺโต อวมานิตํ>
      text <เอวํ ลภติ สปฺปญฺโญ มนสา ยถา ปตฺถิตนฺติฯ>
    stand <มหิํสราชจริยํ ปญฺจมํฯ>
  text <๖ รุรุราชจริยา>
    text <๔๘>
      text <ปุนาปรํ ยทา โหมิ สุตตฺตกนกสนฺนิโภ>
      text <มิคราชา รุรุนาม ปรมสีลสมาหิโตฯ>
    text <๔๙>
      text <รมฺเม ปเทเส รมณีเย วิวิตฺเต อมนุสฺสเก>
      text <ตตฺถ วาสํ อุปคญฺฉิํ คงฺคากูเล มโนรเมฯ>
    text <๕๐>
      text <อถ อุปริ คงฺคาย ธนิเกหิ ปริปีฬิโต>
      text <ปุริโส คงฺคาย ปปติ ชีวามิ วา มรามิ วาฯ>
    text <๕๑>
      text <รตฺตินฺทิวํ โส คงฺคาย วุยฺหมาโน มโหทเก>
      text <รวนฺโต กรุณํ รวํ มชฺเฌ คงฺคาย คจฺฉติฯ>
    text <๕๒>
      text <ตสฺสาหํ สทฺทํ สุตฺวาน กรุณํ ปริเทวโต>
      text <คงฺคาย ตีเร ฐตฺวาน อปุจฺฉิํ โกสิ ตฺวํ นโรฯ>
    text <๕๓>
      text <โส เม ปุฏฺโฐ จ พฺยากาสิ อตฺตโน กรณํ ตทา>
      text <ธนิเกหิ ภีโต ตสิโต ปกฺขนฺโทหํ มหานทิํฯ>
    text <๕๔>
      text <ตสฺส กตฺวาน การุญฺญํ จชิตฺวา มม ชีวิตํ>
      text <ปวิสิตฺวา นีหริํ ตสฺส อนฺธการมฺหิ รตฺติยาฯ>
    text <๕๕>
      text <อสฺสตฺถกาลมญฺญาย ตสฺสาหํ อิทมพฺรวิํ>
      text <เอกํ ตํ วรํ ยาจามิ มา มํ กสฺสจิ ปาวทฯ>
    text <๕๖>
      text <นครํ คนฺตฺวาน อาจิกฺขิ ปุจฺฉิโต ธนเหตุโก>
      text <ราชานํ โส คเหตฺวาน อุปคญฺฉิ มมนฺติกํฯ>
    text <๕๗>
      text <ยาวตา กรณํ สพฺพํ รญฺโญ อาโรจิตํ มยา>
      text <ราชา สุตฺวาน วจนํ อุสุํ ตสฺส ปกปฺปยิ>
      text <อิเธว ฆาตยิสฺสามิ มิตฺตทุพฺภิํ อนาริยํฯ>
    text <๕๘>
      text <ตมหํ อนุรกฺขนฺโต นิมฺมินิํ มม อตฺตนา>
      text <ติฏฺฐเตโส มหาราช กามกาโร ภวามิ เตฯ>
    text <๕๙>
      text <อนุรกฺขิํ มม สีลํ นารกฺขิํ มม ชีวิตํ>
      text <สีลวา หิ ตทา อาสิํ โพธิยาเยว การณาติฯ>
    stand <รุรุราชจริยํ ฉฏฺฐํฯ>
  text <๗ มาตงฺคจริยา>
    text <๖๐>
      text <ปุนาปรํ ยทา โหมิ ชฏิโล อุคฺคตาปโน>
      text <มาตงฺโค นาม นาเมน สีลวา สุสมาหิโตฯ>
    text <๖๑>
      text <อหญฺจ พฺราหฺมโณ เอโก คงฺคากูเล วสามุโภ>
      text <อหํ วสามิ อุปริ เหฏฺฐา วสติ พฺราหฺมโณฯ>
    text <๖๒>
      text <วิจรนฺโต อนุกูลมฺหิ อุทฺธํ เม อสฺสมทฺทส>
      text <ตตฺถ มํ ปริภาเสตฺวา อภิสปิ มุทฺธผาลนํฯ>
    text <๖๓>
      text <ยทิหํ ตสฺส ปกุปฺเปยฺยํ ยทิ สีลํ น โคปเย>
      text <โอโลเกตฺวานหํ ตสฺส กเรยฺยํ ฉาริกํ วิยฯ>
    text <๖๔>
      text <ยํ โส ตทา มํ อภิสปิ กุปิโต ทุฏฺฐมานโส>
      text <ตสฺเสว มตฺถเก นิปติ โยเคน ตํ ปโมจยิํฯ>
    text <๖๕>
      text <อนุรกฺขิํ มม สีลํ นารกฺขิํ มม ชีวิตํ>
      text <สีลวา หิ ตทา อาสิํ โพธิยาเยว การณาติฯ>
    stand <มาตงฺคจริยํ สตฺตมํฯ>
  text <๘ ธมฺมเทวปุตฺตจริยา>
    text <๖๖>
      text <ปุนาปรํ ยทา โหมิ มหาปกฺโข มหิทฺธิโก>
      text <ธมฺโม นาม มหายกฺโข สพฺพโลกานุกมฺปโกฯ>
    text <๖๗>
      text <ทสกุสลกมฺมปเถ สมาทเปนฺโต มหาชนํ>
      text <จรามิ คามนิคมํ สมิตฺโต สปริชฺชโนฯ>
    text <๖๘>
      text <ปาโป กทริโย ยกฺโข ทีเปนฺโต ทส ปาปเก>
      text <โสเปตฺถ มหิยา จรติ สมิตฺโต สปริชฺชโนฯ>
    text <๖๙>
      text <ธมฺมวาที อธมฺโม จ อุโภ ปจฺจนิกา มยํ>
      text <ธุเร ธุรํ ฆฏฺฏยนฺตา สมิมฺหา ปฏิปเถ อุโภฯ>
    text <๗๐>
      text <กลโห วตฺตตี เภสฺมา กลฺยาณปาปกสฺส จ>
      text <มคฺคา โอกฺกมนตฺถาย มหายุทฺโธ อุปฏฺฐิโตฯ>
    text <๗๑>
      text <ยทิหํ ตสฺส กุปฺเปยฺยํ ยทิ ภินฺเท ตโปคุณํ>
      text <สหปริชนํ ตสฺส รชภูตํ กเรยฺยหํฯ>
    text <๗๒>
      text <อปิจาหํ สีลรกฺขาย นิพฺพาเปตฺวาน มานสํ>
      text <สห ชเนโนกฺกมิตฺวา ปถํ ปาปสฺส ทาสหํฯ>
    text <๗๓>
      text <สห ปถโต โอกฺกนฺเต กตฺวา จิตฺตสฺส นิพฺพุติํ>
      text <วิวรํ อทาสิ ปถวี ปาปยกฺขสฺส ตาวเทติฯ>
    stand <ธมฺมเทวปุตฺตจริยํ อฏฺฐมํฯ>
  text <๙ อลีนสตฺตุจริยา>
    text <๗๔>
      text <ปญฺจาลรฏฺเฐ นครวเร กปิลายํ ปุรุตฺตเม>
      text <ราชา ชยทฺทิโส นาม สีลคุณมุปาคโตฯ>
    text <๗๕>
      text <ตสฺส รญฺโญ อหํ ปุตฺโต สุตธมฺโม สุสีลวา>
      text <อลีนสตฺโต คุณวา อนุรกฺขปริชโน สทาฯ>
    text <๗๖>
      text <ปิตา เม มิควํ คนฺตฺวา โปริสาทํ อุปาคมิ>
      text <โส เม ปิตุมคฺคเหสิ ภกฺโขสิ มม มา จลิฯ>
    text <๗๗>
      text <ตสฺส ตํ วจนํ สุตฺวา ภีโต ตสิตเวธิโต>
      text <อูรุกฺขมฺโภ อหุ ตสฺส ทิสฺวาน โปริสาทกํฯ>
    text <๗๘>
      text <มิควํ คเหตฺวา มุญฺจสฺสุ กตฺวา อาคมนํ ปุน>
      text <พฺราหฺมณสฺส ธนํ ทตฺวา ปิตา อามนฺตยี มมํฯ>
    text <๗๙>
      text <รชฺชํ ปุตฺต ปฏิปชฺช มา ปมชฺชิ ปุรํ อิทํ>
      text <กตํ เม โปริสาเทน มม อาคมนํ ปุนฯ>
    text <๘๐>
      text <มาตาปิตู จ วนฺทิตฺวา นิมฺมินิตฺวาน อตฺตนา>
      text <นิกฺขิปิตฺวา ธนุํ ขคฺคํ โปริสาทํ อุปาคมิํฯ>
    text <๘๑>
      text <สสตฺถหตฺถูปคตํ กทาจิ โส ตสิสฺสติ>
      text <เตน ภิชฺชิสฺสติ สีลํ ปริตฺตาสํ กเต มยิฯ>
    text <๘๒>
      text <สีลขณฺฑภยา มยฺหํ ตสฺส เทสฺสํ น พฺยาหริํ>
      text <เมตฺตจิตฺโต หิตวาที อิทํ วจนมพฺรวิํฯ>
    text <๘๓>
      text <อุชฺชาเลหิ มหาอคฺคิํ ปปติสฺสามิ รุกฺขโต>
      text <ตฺวํ ปกฺกกาลมญฺญาย ภกฺขย มํ ปิตามหฯ>
    text <๘๔>
      text <อิติ สีลวตํ เหตุ นารกฺขิํ มม ชีวิตํ>
      text <ปพฺพาเชสิํ จหํ ตสฺส สทา ปาณาติปาติกนฺติฯ>
    stand <อลีนสตฺตุจริยํ นวมํฯ>
  text <๑๐ สงฺขปาลจริยา>
    text <๘๕>
      text <ปุนาปรํ ยทา โหมิ สงฺขปาโล มหิทฺธิโก>
      text <ทาฐาวุโธ โฆรวิโส ทฺวิชิวฺโห อุรคาธิภูฯ>
    text <๘๖>
      text <จตุปฺปเถ มหามคฺเค นานาชนสมากุเล>
      text <จตุโร องฺเค อธิฏฺฐาย ตตฺถ วาสมกปฺปยิํฯ>
    text <๘๗>
      text <ฉวิยา จมฺเมน มํเสน นหารุอฏฺฐิเกหิ วา>
      text <ยสฺส เอเตน กรณียํ ทินฺนํเยว หราตุ โสฯ>
    text <๘๘>
      text <อทฺทสํสุ โภชปุตฺตา ขรา ลุทฺทา อการุณา>
      text <อุปคญฺฉุํ มมํ ตตฺถ ทณฺฑมุคฺครปาณิโนฯ>
    text <๘๙>
      text <นาสาย วินิวิชฺฌิตฺวา นงฺคุฏฺเฐ ปิฏฺฐิกณฺฏเก>
      text <กาเช อาโรปยิตฺวาน โภชปุตฺตา หริํสุ มํฯ>
    text <๙๐>
      text <สสาครนฺตํ ปถวิํ สกานนํ สปพฺพตํ>
      text <อิจฺฉมาโน จหํ ตตฺถ นาสาวาเตน ฌาปเยฯ>
    text <๙๑>
      text <สูเลหิ วินิวิชฺฌนฺเต โกฏฺฏยนฺเตปิ สตฺติภิ>
      text <โภชปุตฺเต น กุปฺปามิ เอสา เม สีลปารมีติฯ>
      text <หตฺถินาโค ภูริทตฺโต จมฺเปยฺโย โพธิ มหิํโส>
      text <รุรุ มาตงฺโค ธมฺโม จ อตฺรโช จ ชยทฺทิโสฯ>
      text <เอเต นว สีลพลา ปริกฺขารา ปเทสิกา>
      text <ชีวิตํ ปริรกฺขิตฺวา สีลานิ อนุรกฺขิสํฯ>
      text <สงฺขปาลสฺส เม สโต สพฺพกาลมฺปิ ชีวิตํ>
      text <ยสฺส กสฺสจิ นิยฺยตฺตํ ตสฺมา สา สีลปารมีติฯ>
    stand <สงฺขปาลจริยํ ทสมํฯ>
    stand <หตฺถินาควคฺโค ทุติโยฯ>
    text <ตสฺสุทฺทานํ>
    stand <สีลปารมินิทฺเทโส นิฏฺฐิโตฯ>
