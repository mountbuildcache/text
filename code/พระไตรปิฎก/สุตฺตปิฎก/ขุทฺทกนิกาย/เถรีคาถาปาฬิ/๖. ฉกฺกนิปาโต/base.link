text <๖ ฉกฺกนิปาโต>
  text <๑ ปญฺจสตมตฺตาเถรีคาถา>
    text <๑๒๗>
      text <ยสฺส มคฺคํ น ชานาสิ อาคตสฺส คตสฺส วา>
      text <ตํ กุโต จาคตํ สตฺตํ มม ปุตฺโตติ โรทสิฯ>
    text <๑๒๘>
      text <มคฺคญฺจ โขสฺส ชานาสิ อาคตสฺส คตสฺส วา>
      text <น นํ สมนุโสเจสิ เอวํธมฺมา หิ ปาณิโนฯ>
    text <๑๒๙>
      text <อยาจิโต ตตาคจฺฉิ นานุญฺญาโต อิโต คโต>
      text <กุโตจิ นูน อาคนฺตฺวา วสิตฺวา กติปาหกํ>
      text <อิโตปิ อญฺเญน คโต ตโตปญฺเญน คจฺฉติฯ>
    text <๑๓๐>
      text <เปโต มนุสฺสรูเปน สํสรนฺโต คมิสฺสติ>
      text <ยถาคโต ตถา คโต กา ตตฺถ ปริเทวนาฯ>
    text <๑๓๑>
      text <อพฺพหี วต เม สลฺลํ ทุทฺทสํ หทยสฺสิตํ>
      text <ยา เม โสกปเรตาย ปุตฺตโสกํ พฺยปานุทิฯ>
    text <๑๓๒>
      text <สาชฺช อพฺพูฬฺหสลฺลาหํ นิจฺฉาตา ปรินิพฺพุตา>
      text <พุทฺธํ ธมฺมญฺจ สงฺฆญฺจ อุเปมิ สรณํ มุนิํฯ>
    text <อิตฺถํ สุทํ ปญฺจสตมตฺตา เถรี ภิกฺขุนิโย…เป …ฯ>
  text <๒ วาเสฏฺฐีเถรีคาถา>
    text <๑๓๓>
      text <ปุตฺตโสเกนหํ อฏฺฏา ขิตฺตจิตฺตา วิสญฺญินี>
      text <นคฺคา ปกิณฺณเกสี จ เตน เตน วิจาริหํฯ>
    text <๑๓๔>
      text <วีถิ สงฺการกูเฏสุ สุสาเน รถิยาสุ จ>
      text <อจริํ ตีณิ วสฺสานิ ขุปฺปิปาสาสมปฺปิตาฯ>
    text <๑๓๕>
      text <อถทฺทสาสิํ สุคตํ นครํ มิถิลํ ปติ>
      text <อทนฺตานํ ทเมตารํ สมฺพุทฺธมกุโตภยํฯ>
    text <๑๓๖>
      text <สจิตฺตํ ปฏิลทฺธาน วนฺทิตฺวาน อุปาวิสิํ>
      text <โส เม ธมฺมมเทเสสิ อนุกมฺปาย โคตโมฯ>
    text <๑๓๗>
      text <ตสฺส ธมฺมํ สุณิตฺวาน ปพฺพชิํ อนคาริยํ>
      text <ยุญฺชนฺตี สตฺถุวจเน สจฺฉากาสิํ ปทํ สิวํฯ>
    text <๑๓๘>
      text <สพฺเพ โสกา สมุจฺฉินฺนา ปหีนา เอตทนฺติกา>
      text <ปริญฺญาตา หิ เม วตฺถู ยโต โสกาน สมฺภโวติฯ>
    stand <… วาเสฏฺฐี เถรี…ฯ>
  text <๓ เขมาเถรีคาถา>
    text <๑๓๙>
      text <ทหรา ตฺวํ รูปวตี อหมฺปิ ทหโร ยุวา>
      text <ปญฺจงฺคิเกน ตุริเยน เอหิ เขเม รมามเสฯ>
    text <๑๔๐>
      text <อิมินา ปูติกาเยน อาตุเรน ปภงฺคุนา>
      text <อฏฺฏิยามิ หรายามิ กามตณฺหา สมูหตาฯ>
    text <๑๔๑>
      text <สตฺติสูลูปมา กามา ขนฺธาสํ อธิกุฏฺฏนา>
      text <ยํ ตฺวํ กามรติํ พฺรูสิ อรตี ทานิ สา มมฯ>
    text <๑๔๒>
      text <สพฺพตฺถ วิหตา นนฺที ตโมขนฺโธ ปทาลิโต>
      text <เอวํ ชานาหิ ปาปิม นิหโต ตฺวมสิ อนฺตกฯ>
    text <๑๔๓>
      text <นกฺขตฺตานิ นมสฺสนฺตา อคฺคิํ ปริจรํ วเน>
      text <ยถาภุจฺจมชานนฺตา พาลา สุทฺธิมมญฺญถฯ>
    text <๑๔๔>
      text <อหญฺจ โข นมสฺสนฺตี สมฺพุทฺธํ ปุริสุตฺตมํ>
      text <ปมุตฺตา สพฺพทุกฺเขหิ สตฺถุสาสนการิกาติฯ>
    stand <… เขมา เถรี…ฯ>
  text <๔ สุชาตาเถรีคาถา>
    text <๑๔๕>
      text <อลงฺกตา สุวสนา มาลินี จนฺทโนกฺขิตา>
      text <สพฺพาภรณสญฺฉนฺนา ทาสีคณปุรกฺขตาฯ>
    text <๑๔๖>
      text <อนฺนํ ปานญฺจ อาทาย ขชฺชํ โภชฺชํ อนปฺปกํ>
      text <เคหโต นิกฺขมิตฺวาน อุยฺยานมภิหารยิํฯ>
    text <๑๔๗>
      text <ตตฺถ รมิตฺวา กีฬิตฺวา อาคจฺฉนฺตี สกํ ฆรํ>
      text <วิหารํ ทฏฺฐุํ ปาวิสิํ สาเกเต อญฺชนํ วนํฯ>
    text <๑๔๘>
      text <ทิสฺวาน โลกปชฺโชตํ วนฺทิตฺวาน อุปาวิสิํ>
      text <โส เม ธมฺมมเทเสสิ อนุกมฺปาย จกฺขุมาฯ>
    text <๑๔๙>
      text <สุตฺวา จ โข มเหสิสฺส สจฺจํ สมฺปฏิวิชฺฌหํ>
      text <ตตฺเถว วิรชํ ธมฺมํ ผุสยิํ อมตํ ปทํฯ>
    text <๑๕๐>
      text <ตโต วิญฺญาตสทฺธมฺมา ปพฺพชิํ อนคาริยํ>
      text <ติสฺโส วิชฺชา อนุปฺปตฺตา อโมฆํ พุทฺธสาสนนฺติฯ>
    stand <… สุชาตา เถรี…ฯ>
  text <๕ อโนปมาเถรีคาถา>
    text <๑๕๑>
      text <อุจฺเจ กุเล อหํ ชาตา พหุวิตฺเต มหทฺธเน>
      text <วณฺณรูเปน สมฺปนฺนา ธีตา มชฺฌสฺส อตฺรชาฯ>
    text <๑๕๒>
      text <ปตฺถิตา ราชปุตฺเตหิ เสฏฺฐิปุตฺเตหิ คิชฺฌิตา>
      text <ปิตุ เม เปสยี ทูตํ เทถ มยฺหํ อโนปมํฯ>
    text <๑๕๓>
      text <ยตฺตกํ ตุลิตา เอสา ตุยฺหํ ธีตา อโนปมา>
      text <ตโต อฏฺฐคุณํ ทสฺสํ หิรญฺญํ รตนานิ จฯ>
    text <๑๕๔>
      text <สาหํ ทิสฺวาน สมฺพุทฺธํ โลกเชฏฺฐํ อนุตฺตรํ>
      text <ตสฺส ปาทานิ วนฺทิตฺวา เอกมนฺตํ อุปาวิสิํฯ>
    text <๑๕๕>
      text <โส เม ธมฺมมเทเสสิ อนุกมฺปาย โคตโม>
      text <นิสินฺนา อาสเน ตสฺมิํ ผุสยิํ ตติยํ ผลํฯ>
    text <๑๕๖>
      text <ตโต เกสานิ เฉตฺวาน ปพฺพชิํ อนคาริยํ>
      text <อชฺช เม สตฺตมี รตฺติ ยโต ตณฺหา วิโสสิตาติฯ>
    stand <… อโนปมา เถรี…ฯ>
  text <๖ มหาปชาปติโคตมีเถรีคาถา>
    text <๑๕๗>
      text <พุทฺธ วีร นโม ตฺยตฺถุ สพฺพสตฺตานมุตฺตม>
      text <โย มํ ทุกฺขา ปโมเจสิ อญฺญญฺจ พหุกํ ชนํฯ>
    text <๑๕๘>
      text <สพฺพทุกฺขํ ปริญฺญาตํ เหตุตณฺหา วิโสสิตา>
      text <ภาวิโต อฏฺฐงฺคิโก มคฺโค นิโรโธ ผุสิโต มยาฯ>
    text <๑๕๙>
      text <มาตา ปุตฺโต ปิตา ภาตา อยฺยกา จ ปุเร อหุํ>
      text <ยถาภุจฺจมชานนฺตี สํสริํหํ อนิพฺพิสํฯ>
    text <๑๖๐>
      text <ทิฏฺโฐ หิ เม โส ภควา อนฺติโมยํ สมุสฺสโย>
      text <วิกฺขีโณ ชาติสํสาโร นตฺถิ ทานิ ปุนพฺภโวฯ>
    text <๑๖๑>
      text <อารทฺธวีริเย ปหิตตฺเต นิจฺจํ ทฬฺหปรกฺกเม>
      text <สมคฺเค สาวเก ปสฺเส เอสา พุทฺธาน วนฺทนาฯ>
    text <๑๖๒>
      text <พหูนํ วต อตฺถาย มายา ชนยิ โคตมํ>
      text <พฺยาธิมรณตุนฺนานํ ทุกฺขกฺขนฺธํ พฺยปานุทีติฯ>
    stand <… มหาปชาปติโคตมี เถรี…ฯ>
  text <๗ คุตฺตาเถรีคาถา>
    text <๑๖๓>
      text <คุตฺเต ยทตฺถํ ปพฺพชฺชา หิตฺวา ปุตฺตํ วสุํ ปิยํ>
      text <ตเมว อนุพฺรูเหหิ มา จิตฺตสฺส วสํ คมิฯ>
    text <๑๖๔>
      text <จิตฺเตน วญฺจิตา สตฺตา มารสฺส วิสเย รตา>
      text <อเนกชาติสํสารํ สนฺธาวนฺติ อวิทฺทสูฯ>
    text <๑๖๕>
      text <กามจฺฉนฺทญฺจ พฺยาปาทํ สกฺกายทิฏฺฐิเมว จ>
      text <สีลพฺพตปรามาสํ วิจิกิจฺฉญฺจ ปญฺจมํฯ>
    text <๑๖๖>
      text <สํโยชนานิ เอตานิ ปชหิตฺวาน ภิกฺขุนี>
      text <โอรมฺภาคมนียานิ นยิทํ ปุนเรหิสิฯ>
    text <๑๖๗>
      text <ราคํ มานํ อวิชฺชญฺจ อุทฺธจฺจญฺจ วิวชฺชิย>
      text <สํโยชนานิ เฉตฺวาน ทุกฺขสฺสนฺตํ กริสฺสสิฯ>
    text <๑๖๘>
      text <เขเปตฺวา ชาติสํสารํ ปริญฺญาย ปุนพฺภวํ>
      text <ทิฏฺเฐว ธมฺเม นิจฺฉาตา อุปสนฺตา จริสฺสตีติฯ>
    stand <… คุตฺตา เถรี…ฯ>
  text <๘ วิชยาเถรีคาถา>
    text <๑๖๙>
      text <จตุกฺขตฺตุํ ปญฺจกฺขตฺตุํ วิหารา อุปนิกฺขมิํ>
      text <อลทฺธา เจตโส สนฺติํ จิตฺเต อวสวตฺตินีฯ>
    text <๑๗๐>
      text <ภิกฺขุนิํ อุปสงฺกมฺม สกฺกจฺจํ ปริปุจฺฉหํ>
      text <สา เม ธมฺมมเทเสสิ ธาตุอายตนานิ จฯ>
    text <๑๗๑>
      text <จตฺตาริ อริยสจฺจานิ อินฺทฺริยานิ พลานิ จ>
      text <โพชฺฌงฺคฏฺฐงฺคิกํ มคฺคํ อุตฺตมตฺถสฺส ปตฺติยาฯ>
    text <๑๗๒>
      text <ตสฺสาหํ วจนํ สุตฺวา กโรนฺตี อนุสาสนิํ>
      text <รตฺติยา ปุริเม ยาเม ปุพฺพชาติมนุสฺสริํฯ>
    text <๑๗๓>
      text <รตฺติยา มชฺฌิเม ยาเม ทิพฺพจกฺขุํ วิโสธยิํ>
      text <รตฺติยา ปจฺฉิเม ยาเม ตโมขนฺธํ ปทาลยิํฯ>
    text <๑๗๔>
      text <ปีติสุเขน จ กายํ ผริตฺวา วิหริํ ตทา>
      text <สตฺตมิยา ปาเท ปสาเรสิํ ตโมขนฺธํ ปทาลิยาติฯ>
    stand <… วิชยา เถรี…ฯ>
    stand <ฉกฺกนิปาโต นิฏฺฐิโตฯ>
