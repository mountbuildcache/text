text <๑๐ เอกาทสนิปาโต>
  text <๑ กิสาโคตมีเถรีคาถา>
    text <๒๑๓>
      text <กลฺยาณมิตฺตตา มุนินา โลกํ อาทิสฺส วณฺณิตา>
      text <กลฺยาณมิตฺเต ภชมาโน อปิ พาโล ปณฺฑิโต อสฺสฯ>
    text <๒๑๔>
      text <ภชิตพฺพา สปฺปุริสา ปญฺญา ตถา วฑฺฒติ ภชนฺตานํ>
      text <ภชมาโน สปฺปุริเส สพฺเพหิปิ ทุกฺเขหิ ปมุจฺเจยฺยฯ>
    text <๒๑๕>
      text <ทุกฺขญฺจ วิชาเนยฺย ทุกฺขสฺส จ สมุทยํ นิโรธํ>
      text <อฏฺฐงฺคิกญฺจ มคฺคํ จตฺตาริปิ อริยสจฺจานิฯ>
    text <๒๑๖>
      text <ทุกฺโข อิตฺถิภาโว อกฺขาโต ปุริสทมฺมสารถินา>
      text <สปตฺติกมฺปิ หิ ทุกฺขํ อปฺเปกจฺจา สกิํ วิชาตาโยฯ>
    text <๒๑๗>
      text <คลเก อปิ กนฺตนฺติ สุขุมาลินิโย วิสานิ ขาทนฺติ>
      text <ชนมารกมชฺฌคตา อุโภปิ พฺยสนานิ อนุโภนฺติฯ>
    text <๒๑๘>
      text <อุปวิชญฺญา คจฺฉนฺตี อทฺทสาหํ ปติํ มตํ>
      text <ปนฺถมฺหิ วิชายิตฺวาน อปฺปตฺตาว สกํ ฆรํฯ>
    text <๒๑๙>
      text <ทฺเว ปุตฺตา กาลกตา ปตี จ ปนฺเถ มโต กปณิกาย>
      text <มาตา ปิตา จ ภาตา ฑยฺหนฺติ จ เอกจิตกายํฯ>
    text <๒๒๐>
      text <ขีณกุลีเน กปเณ อนุภูตํ เต ทุขํ อปริมาณํ>
      text <อสฺสู จ เต ปวตฺตํ พหูนิ จ ชาติสหสฺสานิฯ>
    text <๒๒๑>
      text <วสิตา สุสานมชฺเฌ อโถปิ ขาทิตานิ ปุตฺตมํสานิ>
      text <หตกุลิกา สพฺพครหิตา มตปติกา อมตมธิคจฺฉิํฯ>
    text <๒๒๒>
      text <ภาวิโต เม มคฺโค อริโย อฏฺฐงฺคิโก อมตคามี>
      text <นิพฺพานํ สจฺฉิกตํ ธมฺมาทาสํ อเวกฺขิํหํ ฯ>
    text <๒๒๓>
      text <อหมมฺหิ กนฺตสลฺลา โอหิตภารา กตญฺหิ กรณียํ>
      text <กิสา โคตมี เถรี วิมุตฺตจิตฺตา อิมํ ภณีติฯ>
    stand <… กิสา โคตมี เถรี…ฯ>
    stand <เอกาทสนิปาโต นิฏฺฐิโตฯ>
