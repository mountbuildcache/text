text <๙ นวกนิปาโต>
  text <๑ วฑฺฒมาตุเถรีคาถา>
    text <๒๐๔>
      text <มา สุ เต วฑฺฒ โลกมฺหิ วนโถ อาหุ กุทาจนํ>
      text <มา ปุตฺตก ปุนปฺปุนํ อหุ ทุกฺขสฺส ภาคิมาฯ>
    text <๒๐๕>
      text <สุขญฺหิ วฑฺฒ มุนโย อเนชา ฉินฺนสํสยา>
      text <สีติภูตา ทมปฺปตฺตา วิหรนฺติ อนาสวาฯ>
    text <๒๐๖>
      text <เตหานุจิณฺณํ อิสีภิ มคฺคํ ทสฺสนปตฺติยา>
      text <ทุกฺขสฺสนฺตกิริยาย ตฺวํ วฑฺฒ อนุพฺรูหยฯ>
    text <๒๐๗>
      text <วิสารทาว ภณสิ เอตมตฺถํ ชเนตฺติ เม>
      text <มญฺญามิ นูน มามิเก วนโถ เต น วิชฺชติฯ>
    text <๒๐๘>
      text <เย เกจิ วฑฺฒ สงฺขารา หีนา อุกฺกฏฺฐมชฺฌิมา>
      text <อณูปิ อณุมตฺโตปิ วนโถ เม น วิชฺชติฯ>
    text <๒๐๙>
      text <สพฺเพ เม อาสวา ขีณา อปฺปมตฺตสฺส ฌายโต>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๒๑๐>
      text <อุฬารํ วต เม มาตา ปโตทํ สมวสฺสริ>
      text <ปรมตฺถสญฺหิตา คาถา ยถาปิ อนุกมฺปิกาฯ>
    text <๒๑๑>
      text <ตสฺสาหํ วจนํ สุตฺวา อนุสิฏฺฐิํ ชเนตฺติยา>
      text <ธมฺมสํเวคมาปาทิํ โยคกฺเขมสฺส ปตฺติยาฯ>
    text <๒๑๒>
      text <โสหํ ปธานปหิตตฺโต รตฺตินฺทิวมตนฺทิโต>
      text <มาตรา โจทิโต สนฺโต อผุสิํ สนฺติมุตฺตมํฯ>
    stand <… วฑฺฒมาตา เถรี…ฯ>
    stand <นวกนิปาโต นิฏฺฐิโตฯ>
