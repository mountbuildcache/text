text <๑๓ วีสตินิปาโต>
  text <๑ อมฺพปาลีเถรีคาถา>
    text <๒๕๒>
      text <กาฬกา ภมรวณฺณสาทิสา เวลฺลิตคฺคา มม มุทฺธชา อหุํ>
      text <เต ชราย สาณวากสาทิสา สจฺจวาทิวจนํ อนญฺญถาฯ>
    text <๒๕๓>
      text <>
      text <ตํ ชรายถ สโลมคนฺธิกํ สจฺจวาทิวจนํ อนญฺญถาฯ>
    text <วาสิโตว สุรภี กรณฺฑโก ปุปฺผปูร มม อุตฺตมงฺคโช ฯ>
    text <๒๕๔>
      text <กานนํว สหิตํ สุโรปิตํ โกจฺฉสูจิวิจิตคฺคโสภิตํ>
      text <ตํ ชราย วิรลํ ตหิํ ตหิํ สจฺจวาทิวจนํ อนญฺญถาฯ>
    text <๒๕๕>
      text <กณฺหขนฺธกสุวณฺณมณฺฑิตํ โสภเต สุเวณีหิลงฺกตํ>
      text <ตํ ชราย ขลิตํ สิรํ กตํ สจฺจวาทิวจนํ อนญฺญถาฯ>
    text <๒๕๖>
      text <จิตฺตการสุกตาว เลขิกา โสภเร สุ ภมุกา ปุเร มม>
      text <ตา ชราย วลิภิปฺปลมฺพิตา สจฺจวาทิวจนํ อนญฺญถาฯ>
    text <๒๕๗>
      text <ภสฺสรา สุรุจิรา ยถา มณี เนตฺตเหสุมภินีลมายตา>
      text <เต ชรายภิหตา น โสภเร สจฺจวาทิวจนํ อนญฺญถาฯ>
    text <๒๕๘>
      text <สณฺหตุงฺคสทิสี จ นาสิกา โสภเต สุ อภิโยพฺพนํ ปติ>
      text <สา ชราย อุปกูลิตา วิย สจฺจวาทิวจนํ อนญฺญถาฯ>
    text <๒๕๙>
      text <กงฺกณํ ว สุกตํ สุนิฏฺฐิตํ โสภเร สุ มม กณฺณปาฬิโย>
      text <ตา ชราย วลิภิปฺปลมฺพิตา สจฺจวาทิวจนํ อนญฺญถาฯ>
    text <๒๖๐>
      text <ปตฺตลีมกุลวณฺณสาทิสา โสภเร สุ ทนฺตา ปุเร มม>
      text <เต ชราย ขณฺฑิตา จาสิตา สจฺจวาทิวจนํ อนญฺญถาฯ>
    text <๒๖๑>
      text <กานนมฺหิ วนสณฺฑจารินี โกกิลาว มธุรํ นิกูชิหํ>
      text <ตํ ชราย ขลิตํ ตหิํ ตหิํ สจฺจวาทิวจนํ อนญฺญถาฯ>
    text <๒๖๒>
      text <สณฺหกมฺพุริว สุปฺปมชฺชิตา โสภเต สุ คีวา ปุเร มม>
      text <สา ชราย ภคฺคา วินามิตา สจฺจวาทิวจนํ อนญฺญถาฯ>
    text <๒๖๓>
      text <วฏฺฏปลิฆสทิโสปมา อุโภ โสภเร สุ พาหา ปุเร มม>
      text <ตา ชราย ยถ ปาฏลิพฺพลิตา สจฺจวาทิวจนํ อนญฺญถาฯ>
    text <๒๖๔>
      text <สณฺหมุทฺทิกสุวณฺณมณฺฑิตา โสภเร สุ หตฺถา ปุเร มม>
      text <เต ชราย ยถา มูลมูลิกา สจฺจวาทิวจนํ อนญฺญถาฯ>
    text <๒๖๕>
      text <ปีนวฏฺฏสหิตุคฺคตา อุโภ โสภเร สุ ถนกา ปุเร มม>
      text <เถวิกีว ลมฺพนฺติ โนทกา สจฺจวาทิวจนํ อนญฺญถาฯ>
    text <๒๖๖>
      text <กญฺจนสฺสผลกํว สมฺมฏฺฐํ โสภเต สุ กาโย ปุเร มม>
      text <โส วลีหิ สุขุมาหิ โอตโต สจฺจวาทิวจนํ อนญฺญถาฯ>
    text <๒๖๗>
      text <นาคโภคสทิโสปมา อุโภ โสภเร สุ อูรู ปุเร มม>
      text <เต ชราย ยถา เวฬุนาฬิโย สจฺจวาทิวจนํ อนญฺญถาฯ>
    text <๒๖๘>
      text <สณฺหนูปุรสุวณฺณมณฺฑิตา โสภเร สุ ชงฺฆา ปุเร มม>
      text <ตา ชราย ติลทณฺฑการิว สจฺจวาทิวจนํ อนญฺญถาฯ>
    text <๒๖๙>
      text <ตูลปุณฺณสทิโสปมา อุโภ โสภเร สุ ปาทา ปุเร มม>
      text <เต ชราย ผุฏิตา วลีมตา สจฺจวาทิวจนํ อนญฺญถาฯ>
    text <๒๗๐>
      text <เอทิโส อหุ อยํ สมุสฺสโย ชชฺชโร พหุทุกฺขานมาลโย>
      text <โสปเลปปติโต ชราฆโร สจฺจวาทิวจนํ อนญฺญถาฯ>
    stand <… อมฺพปาลี เถรี…ฯ>
  text <๒ โรหินีเถรีคาถา>
    text <๒๗๑>
      text <สมณาติ โภติ สุปิ สมณาติ ปพุชฺฌสิ>
      text <สมณาเนว กิตฺเตสิ สมณี นูน ภวิสฺสสิฯ>
    text <๒๗๒>
      text <วิปุลํ อนฺนญฺจ ปานญฺจ สมณานํ ปเวจฺจสิ>
      text <โรหินี ทานิ ปุจฺฉามิ เกน เต สมณา ปิยาฯ>
    text <๒๗๓>
      text <อกมฺมกามา อลสา ปรทตฺตูปชีวิโน>
      text <อาสํสุกา สาทุกามา เกน เต สมณา ปิยาฯ>
    text <๒๗๔>
      text <จิรสฺสํ วต มํ ตาต สมณานํ ปริปุจฺฉสิ>
      text <เตสํ เต กิตฺตยิสฺสามิ ปญฺญาสีลปรกฺกมํฯ>
    text <๒๗๕>
      text <กมฺมกามา อนลสา กมฺมเสฏฺฐสฺส การกา>
      text <ราคํ โทสํ ปชหนฺติ เตน เม สมณา ปิยาฯ>
    text <๒๗๖>
      text <ตีณิ ปาปสฺส มูลานิ ธุนนฺติ สุจิการิโน>
      text <สพฺพํ ปาปํ ปหีเนสํ เตน เม สมณา ปิยาฯ>
    text <๒๗๗>
      text <กายกมฺมํ สุจิ เนสํ วจีกมฺมญฺจ ตาทิสํ>
      text <มโนกมฺมํ สุจิ เนสํ เตน เม สมณา ปิยาฯ>
    text <๒๗๘>
      text <วิมลา สงฺขมุตฺตาว สุทฺธา สนฺตรพาหิรา>
      text <ปุณฺณา สุกฺกาน ธมฺมานํ เตน เม สมณา ปิยาฯ>
    text <๒๗๙>
      text <พหุสฺสุตา ธมฺมธรา อริยา ธมฺมชีวิโน>
      text <อตฺถํ ธมฺมญฺจ เทเสนฺติ เตน เม สมณา ปิยาฯ>
    text <๒๘๐>
      text <พหุสฺสุตา ธมฺมธรา อริยา ธมฺมชีวิโน>
      text <เอกคฺคจิตฺตา สติมนฺโต เตน เม สมณา ปิยาฯ>
    text <๒๘๑>
      text <ทูรงฺคมา สติมนฺโต มนฺตภาณี อนุทฺธตา>
      text <ทุกฺขสฺสนฺตํ ปชานนฺติ เตน เม สมณา ปิยาฯ>
    text <๒๘๒>
      text <ยสฺมา คามา ปกฺกมนฺติ น วิโลเกนฺติ กิญฺจนํ>
      text <อนเปกฺขาว คจฺฉนฺติ เตน เม สมณา ปิยาฯ>
    text <๒๘๓>
      text <น เตสํ โกฏฺเฐ โอเปนฺติ น กุมฺภิํ น ขโฬปิยํ>
      text <ปรินิฏฺฐิตเมสานา เตน เม สมณา ปิยาฯ>
    text <๒๘๔>
      text <น เต หิรญฺญํ คณฺหนฺติ น สุวณฺณํ น รูปิยํ>
      text <ปจฺจุปฺปนฺเนน ยาเปนฺติ เตน เม สมณา ปิยาฯ>
    text <๒๘๕>
      text <นานากุลา ปพฺพชิตา นานาชนปเทหิ จ>
      text <อญฺญมญฺญํ ปิยายนฺติ เตน เม สมณา ปิยาฯ>
    text <๒๘๖>
      text <อตฺถาย วต โน โภติ กุเล ชาตาสิ โรหินี>
      text <สทฺธา พุทฺเธ จ ธมฺเม จ สงฺเฆ จ ติพฺพคารวาฯ>
    text <๒๘๗>
      text <ตุวํ เหตํ ปชานาสิ ปุญฺญกฺเขตฺตํ อนุตฺตรํ>
      text <อมฺหมฺปิ เอเต สมณา ปฏิคณฺหนฺติ ทกฺขิณํฯ>
    text <๒๘๘>
      text <ปติฏฺฐิโต เหตฺถ ยญฺโญ วิปุโล โน ภวิสฺสติ>
      text <สเจ ภายสิ ทุกฺขสฺส สเจ เต ทุกฺขมปฺปิยํฯ>
    text <๒๘๙>
      text <อุเปหิ สรณํ พุทฺธํ ธมฺมํ สงฺฆญฺจ ตาทินํ>
      text <สมาทิยาหิ สีลานิ ตํ เต อตฺถาย เหหิติฯ>
    text <๒๙๐>
      text <อุเปมิ สรณํ พุทฺธํ ธมฺมํ สงฺฆญฺจ ตาทินํ>
      text <สมาทิยามิ สีลานิ ตํ เม อตฺถาย เหหิติฯ>
    text <๒๙๑>
      text <พฺรหฺมพนฺธุ ปุเร อาสิํ โส อิทานิมฺหิ พฺราหฺมโณ>
      text <เตวิชฺโช โสตฺติโย จมฺหิ เวทคู จมฺหิ นฺหาตโกฯ>
    stand <… โรหินี เถรี…ฯ>
  text <๓ จาปาเถรีคาถา>
    text <๒๙๒>
      text <ลฏฺฐิหตฺโถ ปุเร อาสิ โส ทานิ มิคลุทฺทโก>
      text <อาสาย ปลิปา โฆรา นาสกฺขิ ปารเมตเวฯ>
    text <๒๙๓>
      text <สุมตฺตํ มํ มญฺญมานา จาปา ปุตฺตมโตสยิ>
      text <จาปาย พนฺธนํ เฉตฺวา ปพฺพชิสฺสํ ปุโนปหํฯ>
    text <๒๙๔>
      text <มา เม กุชฺฌิ มหาวีร มา เม กุชฺฌิ มหามุนิ>
      text <น หิ โกธปเรตสฺส สุทฺธิ อตฺถิ กุโต ตโปฯ>
    text <๒๙๕>
      text <ปกฺกมิสฺสญฺจ นาฬาโต โกธ นาฬาย วจฺฉติ>
      text <พนฺธนฺตี อิตฺถิรูเปน สมเณ ธมฺมชีวิโน ฯ>
    text <๒๙๖>
      text <เอหิ กาฬ นิวตฺตสฺสุ ภุญฺช กาเม ยถา ปุเร>
      text <อหญฺจ เต วสีกตา เย จ เม สนฺติ ญาตกาฯ>
    text <๒๙๗>
      text <เอตฺโต จาเป จตุพฺภาคํ ยถา ภาสสิ ตฺวญฺจ เม>
      text <ตยิ รตฺตสฺส โปสสฺส อุฬารํ วต ตํ สิยาฯ>
    text <๒๙๘>
      text <กาฬงฺคินิํว ตกฺการิํ ปุปฺผิตํ คิริมุทฺธนิ>
      text <ผุลฺลํ ทาลิมลฏฺฐิํว อนฺโตทีเปว ปาฏลิํฯ>
    text <๒๙๙>
      text <หริจนฺทนลิตฺตงฺคิํ กาสิกุตฺตมธารินิํ>
      text <ตํ มํ รูปวติํ สนฺติํ กสฺส โอหาย คจฺฉสิฯ>
    text <๓๐๐>
      text <สากุนฺติโกว สกุณิํ ยถา พนฺธิตุมิจฺฉติ>
      text <อาหริเมน รูเปน น มํ ตฺวํ พาธยิสฺสสิฯ>
    text <๓๐๑>
      text <อิมญฺจ เม ปุตฺตผลํ กาฬ อุปฺปาทิตํ ตยา>
      text <ตํ มํ ปุตฺตวติํ สนฺติํ กสฺส โอหาย คจฺฉสิฯ>
    text <๓๐๒>
      text <ชหนฺติ ปุตฺเต สปฺปญฺญา ตโต ญาตี ตโต ธนํ>
      text <ปพฺพชนฺติ มหาวีรา นาโค เฉตฺวาว พนฺธนํฯ>
    text <๓๐๓>
      text <อิทานิ เต อิมํ ปุตฺตํ ทณฺเฑน ฉุริกาย วา>
      text <ภูมิยํ วา นิสุมฺภิสฺสํ ปุตฺตโสกา น คจฺฉสิฯ>
    text <๓๐๔>
      text <สเจ ปุตฺตํ สิงฺคาลานํ กุกฺกุรานํ ปทาหิสิ>
      text <น มํ ปุตฺตกตฺเต ชมฺมิ ปุนราวตฺตยิสฺสสิฯ>
    text <๓๐๕>
      text <หนฺท โข ทานิ ภทฺทนฺเต กุหิํ กาฬ คมิสฺสสิ>
      text <กตมํ คามนิคมํ นครํ ราชธานิโยฯ>
    text <๓๐๖>
      text <อหุมฺห ปุพฺเพ คณิโน อสฺสมณา สมณมานิโน>
      text <คาเมน คามํ วิจริมฺห นคเร ราชธานิโยฯ>
    text <๓๐๗>
      text <เอโส หิ ภควา พุทฺโธ นทิํ เนรญฺชรํ ปติ>
      text <สพฺพทุกฺขปฺปหานาย ธมฺมํ เทเสติ ปาณินํ>
      text <ตสฺสาหํ สนฺติกํ คจฺฉํ โส เม สตฺถา ภวิสฺสติฯ>
    text <๓๐๘>
      text <วนฺทนํ ทานิ วชฺชาสิ โลกนาถํ อนุตฺตรํ>
      text <ปทกฺขิณญฺจ กตฺวาน อาทิเสยฺยาสิ ทกฺขิณํฯ>
    text <๓๐๙>
      text <เอตํ โข ลพฺภมมฺเหหิ ยถา ภาสสิ ตฺวญฺจ เม>
      text <วนฺทนํ ทานิ เต วชฺชํ โลกนาถํ อนุตฺตรํ>
      text <ปทกฺขิณญฺจ กตฺวาน อาทิสิสฺสามิ ทกฺขิณํฯ>
    text <๓๑๐>
      text <ตโต จ กาโฬ ปกฺกามิ นทิํ เนรญฺชรํ ปติ>
      text <โส อทฺทสาสิ สมฺพุทฺธํ เทเสนฺตํ อมตํ ปทํฯ>
    text <๓๑๑>
      text <ทุกฺขํ ทุกฺขสมุปฺปาทํ ทุกฺขสฺส จ อติกฺกมํ>
      text <อริยํ จฏฺฐงฺคิกํ มคฺคํ ทุกฺขูปสมคามินํฯ>
    text <๓๑๒>
      text <ตสฺส ปาทานิ วนฺทิตฺวา กตฺวาน นํ ปทกฺขิณํ>
      text <จาปาย อาทิสิตฺวาน ปพฺพชิํ อนคาริยํ>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    stand <… จาปา เถรี…ฯ>
  text <๔ สุนฺทรีเถรีคาถา>
    text <๓๑๓>
      text <เปตานิ โภติ ปุตฺตานิ ขาทมานา ตุวํ ปุเร>
      text <ตุวํ ทิวา จ รตฺโต จ อตีว ปริตปฺปสิฯ>
    text <๓๑๔>
      text <สาชฺช สพฺพานิ ขาทิตฺวา สตปุตฺตานิ พฺราหฺมณี>
      text <วาเสฏฺฐิ เกน วณฺเณน น พาฬฺหํ ปริตปฺปสิฯ>
    text <๓๑๕>
      text <พหูนิ ปุตฺตสตานิ ญาติสงฺฆสตานิ จ>
      text <ขาทิตานิ อตีตํเส มม ตุยฺหญฺจ พฺราหฺมณฯ>
    text <๓๑๖>
      text <สาหํ นิสฺสรณํ ญตฺวา ชาติยา มรณสฺส จ>
      text <น โสจามิ น โรทามิ น จาปิ ปริตปฺปยิํฯ>
    text <๓๑๗>
      text <อพฺภุตํ วต วาเสฏฺฐิ วาจํ ภาสสิ เอทิสิํ>
      text <กสฺส ตฺวํ ธมฺมมญฺญาย คิรํ ภาสสิ เอทิสิํฯ>
    text <๓๑๘>
      text <เอส พฺราหฺมณ สมฺพุทฺโธ นครํ มิถิลํ ปติ>
      text <สพฺพทุกฺขปฺปหานาย ธมฺมํ เทเสสิ ปาณินํฯ>
    text <๓๑๙>
      text <ตสฺส พฺรหฺเม อรหโต ธมฺมํ สุตฺวา นิรูปธิํ>
      text <ตตฺถ วิญฺญาตสทฺธมฺมา ปุตฺตโสกํ พฺยปานุทิํฯ>
    text <๓๒๐>
      text <โส อหมฺปิ คมิสฺสามิ นครํ มิถิลํ ปติ>
      text <อปฺเปว มํ โส ภควา สพฺพทุกฺขา ปโมจเยฯ>
    text <๓๒๑>
      text <อทฺทส พฺราหฺมโณ พุทฺธํ วิปฺปมุตฺตํ นิรูปธิํ>
      text <สฺวสฺส ธมฺมมเทเสสิ มุนิ ทุกฺขสฺส ปารคูฯ>
    text <๓๒๒>
      text <ทุกฺขํ ทุกฺขสมุปฺปาทํ ทุกฺขสฺส จ อติกฺกมํ>
      text <อริยํ จฏฺฐงฺคิกํ มคฺคํ ทุกฺขูปสมคามินํฯ>
    text <๓๒๓>
      text <ตตฺถ วิญฺญาตสทฺธมฺโม ปพฺพชฺชํ สมโรจยิ>
      text <สุชาโต ตีหิ รตฺตีหิ ติสฺโส วิชฺชา อผสฺสยิฯ>
    text <๓๒๔>
      text <เอหิ สารถิ คจฺฉาหิ รถํ นิยฺยาทยาหิมํ>
      text <อาโรคฺยํ พฺราหฺมณิํ วชฺช ปพฺพชิ ทานิ พฺราหฺมโณ>
      text <สุชาโต ตีหิ รตฺตีหิ ติสฺโส วิชฺชา อผสฺสยิฯ>
    text <๓๒๕>
      text <ตโต จ รถมาทาย สหสฺสญฺจาปิ สารถิ>
      text <อาโรคฺยํ พฺราหฺมณิโวจ ปพฺพชิ ทานิ พฺราหฺมโณ>
      text <สุชาโต ตีหิ รตฺตีหิ ติสฺโส วิชฺชา อผสฺสยิฯ>
    text <๓๒๖>
      text <เอตญฺจาหํ อสฺสรถํ สหสฺสญฺจาปิ สารถิ>
      text <เตวิชฺชํ พฺราหฺมณํ สุตฺวา ปุณฺณปตฺตํ ททามิ เตฯ>
    text <๓๒๗>
      text <ตุยฺเหว โหตฺวสฺสรโถ สหสฺสญฺจาปิ พฺราหฺมณิ>
      text <อหมฺปิ ปพฺพชิสฺสามิ วรปญฺญสฺส สนฺติเกฯ>
    text <๓๒๘>
      text <หตฺถี ควสฺสํ มณิกุณฺฑลญฺจ ผีตญฺจิมํ คหวิภวํ ปหาย>
      text <ปิตา ปพฺพชิโต ตุยฺหํ ภุญฺช โภคานิ สุนฺทริ ตุวํ ทายาทิกา กุเลฯ>
    text <๓๒๙>
      text <หตฺถี ควสฺสํ มณิกุณฺฑลญฺจ รมฺมํ จิมํ คหวิภวํ ปหาย>
      text <ปิตา ปพฺพชิโต มยฺหํ ปุตฺตโสเกน อฏฺฏิโต>
      text <อหมฺปิ ปพฺพชิสฺสามิ ภาตุโสเกน อฏฺฏิตาฯ>
    text <๓๓๐>
      text <โส เต อิชฺฌตุ สงฺกปฺโป ยํ ตฺวํ ปตฺเถสิ สุนฺทรี>
      text <อุตฺติฏฺฐปิณฺโฑ อุญฺโฉ จ ปํสุกูลญฺจ จีวรํ>
      text <เอตานิ อภิสมฺโภนฺตี ปรโลเก อนาสวาฯ>
    text <๓๓๑>
      text <สิกฺขมานาย เม อยฺเย ทิพฺพจกฺขุ วิโสธิตํ>
      text <ปุพฺเพนิวาสํ ชานามิ ยตฺถ เม วุสิตํ ปุเรฯ>
    text <๓๓๒>
      text <ตุวํ นิสฺสาย กลฺยาณี เถรี สงฺฆสฺส โสภเน>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๓๓๓>
      text <อนุชานาหิ เม อยฺเย อิจฺเฉ สาวตฺถิ คนฺตเว>
      text <สีหนาทํ นทิสฺสามิ พุทฺธเสฏฺฐสฺส สนฺติเกฯ>
    text <๓๓๔>
      text <ปสฺส สุนฺทริ สตฺถารํ เหมวณฺณํ หริตฺตจํ>
      text <อทนฺตานํ ทเมตารํ สมฺพุทฺธมกุโตภยํฯ>
    text <๓๓๕>
      text <ปสฺส สุนฺทริมายนฺติํ วิปฺปมุตฺตํ นิรูปธิํ>
      text <วีตราคํ วิสํยุตฺตํ กตกิจฺจมนาสวํฯ>
    text <๓๓๖>
      text <พาราณสีโต นิกฺขมฺม ตว สนฺติกมาคตา>
      text <สาวิกา เต มหาวีร ปาเท วนฺทติ สุนฺทรีฯ>
    text <๓๓๗>
      text <ตุวํ พุทฺโธ ตุวํ สตฺถา ตุยฺหํ ธีตามฺหิ พฺราหฺมณ>
      text <โอรสา มุขโต ชาตา กตกิจฺจา อนาสวาฯ>
    text <๓๓๘>
      text <ตสฺสา เต สฺวาคตํ ภทฺเท ตโต เต อทุราคตํ>
      text <เอวญฺหิ ทนฺตา อายนฺติ สตฺถุ ปาทานิ วนฺทิกา>
      text <วีตราคา วิสํยุตฺตา กตกิจฺจา อนาสวาฯ>
    stand <… สุนฺทรี เถรี…ฯ>
  text <๕ สุภากมฺมารธีตุเถรีคาถา>
    text <๓๓๙>
      text <ทหราหํ สุทฺธวสนา ยํ ปุเร ธมฺมมสฺสุณิํ>
      text <ตสฺสา เม อปฺปมตฺตาย สจฺจาภิสมโย อหุฯ>
    text <๓๔๐>
      text <ตโตหํ สพฺพกาเมสุ ภุสํ อรติมชฺฌคํ>
      text <สกฺกายสฺมิํ ภยํ ทิสฺวา เนกฺขมฺมเมว ปีหเยฯ>
    text <๓๔๑>
      text <หิตฺวานหํ ญาติคณํ ทาสกมฺมกรานิ จ>
      text <คามเขตฺตานิ ผีตานิ รมณีเย ปโมทิเตฯ>
    text <๓๔๒>
      text <ปหายหํ ปพฺพชิตา สาปเตยฺยมนปฺปกํ>
      text <เอวํ สทฺธาย นิกฺขมฺม สทฺธมฺเม สุปฺปเวทิเตฯ>
    text <๓๔๓>
      text <เนตํ อสฺส ปติรูปํ อากิญฺจญฺญญฺหิ ปตฺถเย>
      text <โย ชาตรูปํ รชตํ ฉฑฺเฑตฺวา ปุนราคเม ฯ>
    text <๓๔๔>
      text <รชตํ ชาตรูปํ วา น โพธาย น สนฺติยา>
      text <เนตํ สมณสารุปฺปํ น เอตํ อริยทฺธนํฯ>
    text <๓๔๕>
      text <โลภนํ มทนญฺเจตํ โมหนํ รชวฑฺฒนํ>
      text <สาสงฺกํ พหุอายาสํ นตฺถิ เจตฺถ ธุวํ ฐิติฯ>
    text <๓๔๖>
      text <เอตฺถ รตฺตา ปมตฺตา จ สงฺกิลิฏฺฐมนา นรา>
      text <อญฺญมญฺเญน พฺยารุทฺธา ปุถุ กุพฺพนฺติ เมธคํฯ>
    text <๓๔๗>
      text <วโธ พนฺโธ ปริกฺเลโส ชานิ โสกปริทฺทโว>
      text <กาเมสุ อธิปนฺนานํ ทิสฺสเต พฺยสนํ พหุํฯ>
    text <๓๔๘>
      text <ตํ มํ ญาตี อมิตฺตาว กิํ โว กาเมสุ ยุญฺชถ>
      text <ชานาถ มํ ปพฺพชิตํ กาเมสุ ภยทสฺสินิํฯ>
    text <๓๔๙>
      text <น หิรญฺญสุวณฺเณน ปริกฺขียนฺติ อาสวา>
      text <อมิตฺตา วธกา กามา สปตฺตา สลฺลพนฺธนาฯ>
    text <๓๕๐>
      text <ตํ มํ ญาตี อมิตฺตาว กิํ โว กาเมสุ ยุญฺชถ>
      text <ชานาถ มํ ปพฺพชิตํ มุณฺฑํ สงฺฆาฏิปารุตํฯ>
    text <๓๕๑>
      text <อุตฺติฏฺฐปิณฺโฑ อุญฺโฉ จ ปํสุกูลญฺจ จีวรํ>
      text <เอตํ โข มม สารุปฺปํ อนคารูปนิสฺสโยฯ>
    text <๓๕๒>
      text <วนฺตา มเหสีหิ กามา เย ทิพฺพา เย จ มานุสา>
      text <เขมฏฺฐาเน วิมุตฺตา เต ปตฺตา เต อจลํ สุขํฯ>
    text <๓๕๓>
      text <มาหํ กาเมหิ สงฺคจฺฉิํ เยสุ ตาณํ น วิชฺชติ>
      text <อมิตฺตา วธกา กามา อคฺคิกฺขนฺธูปมา ทุขาฯ>
    text <๓๕๔>
      text <ปริปนฺโถ เอส ภโย สวิฆาโต สกณฺฏโก>
      text <เคโธ สุวิสโม เจโส มหนฺโต โมหนามุโขฯ>
    text <๓๕๕>
      text <อุปสคฺโค ภีมรูโป กามา สปฺปสิรูปมา>
      text <เย พาลา อภินนฺทนฺติ อนฺธภูตา ปุถุชฺชนาฯ>
    text <๓๕๖>
      text <กามปงฺเกน สตฺตา หิ พหู โลเก อวิทฺทสู>
      text <ปริยนฺตํ น ชานนฺติ ชาติยา มรณสฺส จฯ>
    text <๓๕๗>
      text <ทุคฺคติคมนํ มคฺคํ มนุสฺสา กามเหตุกํ>
      text <พหุํ เว ปฏิปชฺชนฺติ อตฺตโน โรคมาวหํฯ>
    text <๓๕๘>
      text <เอวํ อมิตฺตชนนา ตาปนา สํกิเลสิกา>
      text <โลกามิสา พนฺธนียา กามา มรณพนฺธนา ฯ>
    text <๓๕๙>
      text <อุมฺมาทนา อุลฺลปนา กามา จิตฺตปฺปมทฺทิโน>
      text <สตฺตานํ สงฺกิเลสาย ขิปฺปํ มาเรน โอฑฺฑิตํฯ>
    text <๓๖๐>
      text <อนนฺตาทีนวา กามา พหุทุกฺขา มหาวิสา>
      text <อปฺปสฺสาทา รณกรา สุกฺกปกฺขวิโสสนา ฯ>
    text <๓๖๑>
      text <สาหํ เอตาทิสํ กตฺวา พฺยสนํ กามเหตุกํ>
      text <น ตํ ปจฺจาคมิสฺสามิ นิพฺพานาภิรตา สทาฯ>
    text <๓๖๒>
      text <รณํ กริตฺวา กามานํ สีติภาวาภิกงฺขินี>
      text <อปฺปมตฺตา วิหสฺสามิ สพฺพสํโยชนกฺขเยฯ>
    text <๓๖๓>
      text <อโสกํ วิรชํ เขมํ อริยฏฺฐงฺคิกํ อุชุํ>
      text <ตํ มคฺคํ อนุคจฺฉามิ เยน ติณฺณา มเหสิโนฯ>
    text <๓๖๔>
      text <อิมํ ปสฺสถ ธมฺมฏฺฐํ สุภํ กมฺมารธีตรํ>
      text <อเนชํ อุปสมฺปชฺช รุกฺขมูลมฺหิ ฌายติฯ>
    text <๓๖๕>
      text <อชฺชฏฺฐมี ปพฺพชิตา สทฺธา สทฺธมฺมโสภนา>
      text <วินีตุปฺปลวณฺณาย เตวิชฺชา มจฺจุหายินีฯ>
    text <๓๖๖>
      text <สายํ ภุชิสฺสา อนณา ภิกฺขุนี ภาวิตินฺทฺริยา>
      text <สพฺพโยควิสํยุตฺตา กตกิจฺจา อนาสวาฯ>
    text <๓๖๗>
      text <ตํ สกฺโก เทวสงฺเฆน อุปสงฺกมฺม อิทฺธิยา>
      text <นมสฺสติ ภูตปติ สุภํ กมฺมารธีตรนฺติฯ>
    stand <… สุภา กมฺมารธีตา เถรี…ฯ>
    stand <วีสตินิปาโต นิฏฺฐิโตฯ>
