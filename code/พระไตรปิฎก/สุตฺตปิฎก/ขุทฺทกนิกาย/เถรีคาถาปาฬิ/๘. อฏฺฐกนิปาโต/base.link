text <๘ อฏฺฐกนิปาโต>
  text <๑ สีสูปจาลาเถรีคาถา>
    text <๑๙๖>
      text <ภิกฺขุนี สีลสมฺปนฺนา อินฺทฺริเยสุ สุสํวุตา>
      text <อธิคจฺเฉ ปทํ สนฺตํ อเสจนกโมชวํฯ>
    text <๑๙๗>
      text <ตาวติํสา จ ยามา จ ตุสิตา จาปิ เทวตา>
      text <นิมฺมานรติโน เทวา เย เทวา วสวตฺติโน>
      text <ตตฺถ จิตฺตํ ปณีเธหิ ยตฺถ เต วุสิตํ ปุเรฯ>
    text <๑๙๘>
      text <ตาวติํสา จ ยามา จ ตุสิตา จาปิ เทวตา>
      text <นิมฺมานรติโน เทวา เย เทวา วสวตฺติโนฯ>
    text <๑๙๙>
      text <กาลํ กาลํ ภวาภวํ สกฺกายสฺมิํ ปุรกฺขตา>
      text <อวีติวตฺตา สกฺกายํ ชาติมรณสาริโนฯ>
    text <๒๐๐>
      text <สพฺโพ อาทีปิโต โลโก สพฺโพ โลโก ปทีปิโต>
      text <สพฺโพ ปชฺชลิโต โลโก สพฺโพ โลโก ปกมฺปิโตฯ>
    text <๒๐๑>
      text <อกมฺปิยํ อตุลิยํ อปุถุชฺชนเสวิตํ>
      text <พุทฺโธ ธมฺมมเทเสสิ ตตฺถ เม นิรโต มโนฯ>
    text <๒๐๒>
      text <ตสฺสาหํ วจนํ สุตฺวา วิหริํ สาสเน รตา>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๒๐๓>
      text <สพฺพตฺถ วิหตา นนฺที ตโมขนฺโธ ปทาลิโต>
      text <เอวํ ชานาหิ ปาปิม นิหโต ตฺวมสิ อนฺตกฯ>
    stand <… สีสูปจาลา เถรี…ฯ>
    stand <อฏฺฐกนิปาโต นิฏฺฐิโตฯ>
