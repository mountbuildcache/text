text <๑๕ จตฺตาลีสนิปาโต>
  text <๑ อิสิทาสีเถรีคาถา>
    text <๔๐๒>
      text <นครมฺหิ กุสุมนาเม ปาฏลิปุตฺตมฺหิ ปถวิยา มณฺเฑ>
      text <สกฺยกุลกุลีนาโย ทฺเว ภิกฺขุนิโย หิ คุณวติโยฯ>
    text <๔๐๓>
      text <อิสิทาสี ตตฺถ เอกา ทุติยา โพธีติ สีลสมฺปนฺนา จ>
      text <ฌานชฺฌายนรตาโย พหุสฺสุตาโย ธุตกิเลสาโยฯ>
    text <๔๐๔>
      text <ตา ปิณฺฑาย จริตฺวา ภตฺตตฺถํ กริย โธตปตฺตาโย>
      text <รหิตมฺหิ สุขนิสินฺนา อิมา คิรา อพฺภุทีเรสุํฯ>
    text <๔๐๕>
      text <ปาสาทิกาสิ อยฺเย อิสิทาสิ วโยปิ เต อปริหีโน>
      text <กิํ ทิสฺวาน พฺยาลิกํ อถาสิ เนกฺขมฺมมนุยุตฺตาฯ>
    text <๔๐๖>
      text <เอวมนุยุญฺชิยมานา สา รหิเต ธมฺมเทสนากุสลา>
      text <อิสิทาสี วจนมพฺรวิ สุณ โพธิ ยถามฺหิ ปพฺพชิตาฯ>
    text <๔๐๗>
      text <อุชฺเชนิยา ปุรวเร มยฺหํ ปิตา สีลสํวุโต เสฏฺฐิ>
      text <ตสฺสมฺหิ เอกธีตา ปิยา มนาปา จ ทยิตา จฯ>
    text <๔๐๘>
      text <อถ เม สาเกตโต วรกา อาคจฺฉุมุตฺตมกุลีนา>
      text <เสฏฺฐี ปหูตรตโน ตสฺส มมํ สุณฺหมทาสิ ตาโตฯ>
    text <๔๐๙>
      text <สสฺสุยา สสฺสุรสฺส จ สายํ ปาตํ ปณามมุปคมฺม>
      text <สิรสา กโรมิ ปาเท วนฺทามิ ยถามฺหิ อนุสิฏฺฐาฯ>
    text <๔๑๐>
      text <ยา มยฺหํ สามิกสฺส ภคินิโย ภาตุโน ปริชโน วา>
      text <ตเมกวรกมฺปิ ทิสฺวา อุพฺพิคฺคา อาสนํ เทมิฯ>
    text <๔๑๑>
      text <อนฺเนน จ ปาเนน จ ขชฺเชน จ ยญฺจ ตตฺถ สนฺนิหิตํ>
      text <ฉาเทมิ อุปนยามิ จ เทมิ จ ยํ ยสฺส ปติรูปํฯ>
    text <๔๑๒>
      text <กาเลน อุปฏฺฐหิตฺวา ฆรํ สมุปคมามิ อุมฺมาเร>
      text <โธวนฺตี หตฺถปาเท ปญฺชลิกา สามิกมุเปมิฯ>
    text <๔๑๓>
      text <โกจฺฉํ ปสาทํ อญฺชนิญฺจ อาทาสกญฺจ คณฺหิตฺวา>
      text <ปริกมฺมการิกา วิย สยเมว ปติํ วิภูเสมิฯ>
    text <๔๑๔>
      text <สยเมว โอทนํ สาธยามิ สยเมว ภาชนํ โธวนฺตี>
      text <มาตาว เอกปุตฺตกํ ตถา ภตฺตารํ ปริจรามิฯ>
    text <๔๑๕>
      text <เอวํ มํ ภตฺติกตํ อนุรตฺตํ การิกํ นิหตมานํ>
      text <อุฏฺฐายิกํ อนลสํ สีลวติํ ทุสฺสเต ภตฺตาฯ>
    text <๔๑๖>
      text <โส มาตรญฺจ ปิตรญฺจ ภณติ อาปุจฺฉหํ คมิสฺสามิ>
      text <อิสิทาสิยา น สห วจฺฉํ เอกาคาเรหํ สห วตฺถุํฯ>
    text <๔๑๗>
      text <มา เอวํ ปุตฺต อวจ อิสิทาสี ปณฺฑิตา ปริพฺยตฺตา>
      text <อุฏฺฐายิกา อนลสา กิํ ตุยฺหํ น โรจเต ปุตฺตฯ>
    text <๔๑๘>
      text <น จ เม หิํสติ กิญฺจิ น จหํ อิสิทาสิยา สห วจฺฉํ>
      text <เทสฺสาว เม อลํ เม อปุจฺฉาหํ คมิสฺสามิฯ>
    text <๔๑๙>
      text <ตสฺส วจนํ สุณิตฺวา สสฺสุ สสุโร จ มํ อปุจฺฉิํสุ>
      text <กิสฺส ตยา อปรทฺธํ ภณ วิสฺสฏฺฐา ยถาภูตํฯ>
    text <๔๒๐>
      text <นปิหํ อปรชฺฌํ กิญฺจิ นปิ หิํเสมิ น ภณามิ ทุพฺพจนํ>
      text <กิํ สกฺกา กาตุยฺเย ยํ มํ วิทฺเทสฺสเต ภตฺตาฯ>
    text <๔๒๑>
      text <เต มํ ปิตุฆรํ ปฏินยิํสุ วิมนา ทุเขน อธิภูตา>
      text <ปุตฺตมนุรกฺขมานา ชิตามฺหเส รูปินิํ ลกฺขิํฯ>
    text <๔๒๒>
      text <อถ มํ อทาสิ ตาโต อฑฺฒสฺส ฆรมฺหิ ทุติยกุลิกสฺส>
      text <ตโต อุปฑฺฒสุงฺเกน เยน มํ วินฺทถ เสฏฺฐิฯ>
    text <๔๒๓>
      text <ตสฺสปิ ฆรมฺหิ มาสํ อวสิํ อถ โสปิ มํ ปฏิจฺฉรยิ>
      text <ทาสีว อุปฏฺฐหนฺติํ อทูสิกํ สีลสมฺปนฺนํฯ>
    text <๔๒๔>
      text <ภิกฺขาย จ วิจรนฺตํ ทมกํ ทนฺตํ เม ปิตา ภณติ>
      text <โหหิสิ เม ชามาตา นิกฺขิป โปฏฺฐิญฺจ ฆฏิกญฺจฯ>
    text <๔๒๕>
      text <โสปิ วสิตฺวา ปกฺขํ อถ ตาตํ ภณติ เทหิ เม โปฏฺฐิํ>
      text <ฆฏิกญฺจ มลฺลกญฺจ ปุนปิ ภิกฺขํ จริสฺสามิฯ>
    text <๔๒๖>
      text <อถ นํ ภณตี ตาโต อมฺมา สพฺโพ จ เม ญาติคณวคฺโค>
      text <กิํ เต น กีรติ อิธ ภณ ขิปฺปํ ตํ เต กริหิติฯ>
    text <๔๒๗>
      text <เอวํ ภณิโต ภณติ ยทิ เม อตฺตา สกฺโกติ อลํ มยฺหํ>
      text <อิสิทาสิยา น สห วจฺฉํ เอกฆเรหํ สห วตฺถุํฯ>
    text <๔๒๘>
      text <วิสฺสชฺชิโต คโต โส อหมฺปิ เอกากินี วิจินฺเตมิ>
      text <อาปุจฺฉิตูน คจฺฉํ มริตุเย วา ปพฺพชิสฺสํ วาฯ>
    text <๔๒๙>
      text <อถ อยฺยา ชินทตฺตา อาคจฺฉี โคจราย จรมานา>
      text <ตาตกุลํ วินยธรี พหุสฺสุตา สีลสมฺปนฺนาฯ>
    text <๔๓๐>
      text <ตํ ทิสฺวาน อมฺหากํ อุฏฺฐายาสนํ ตสฺสา ปญฺญาปยิํ>
      text <นิสินฺนาย จ ปาเท วนฺทิตฺวา โภชนมทาสิํฯ>
    text <๔๓๑>
      text <อนฺเนน จ ปาเนน จ ขชฺเชน จ ยญฺจ ตตฺถ สนฺนิหิตํ>
      text <สนฺตปฺปยิตฺวา อวจํ อยฺเย อิจฺฉามิ ปพฺพชิตุํฯ>
    text <๔๓๒>
      text <อถ มํ ภณตี ตาโต อิเธว ปุตฺตก จราหิ ตฺวํ ธมฺมํ>
      text <อนฺเนน จ ปาเนน จ ตปฺปย สมเณ ทฺวิชาตี จฯ>
    text <๔๓๓>
      text <อถหํ ภณามิ ตาตํ โรทนฺตี อญฺชลิํ ปณาเมตฺวา>
      text <ปาปญฺหิ มยา ปกตํ กมฺมํ ตํ นิชฺชเรสฺสามิฯ>
    text <๔๓๔>
      text <อถ มํ ภณตี ตาโต ปาปุณ โพธิญฺจ อคฺคธมฺมญฺจ>
      text <นิพฺพานญฺจ ลภสฺสุ ยํ สจฺฉิกรี ทฺวิปทเสฏฺโฐฯ>
    text <๔๓๕>
      text <มาตาปิตู อภิวาทยิตฺวา สพฺพญฺจ ญาติคณวคฺคํ>
      text <สตฺตาหํ ปพฺพชิตา ติสฺโส วิชฺชา อผสฺสยิํฯ>
    text <๔๓๖>
      text <ชานามิ อตฺตโน สตฺต ชาติโย ยสฺสยํ ผลวิปาโก>
      text <ตํ ตว อาจิกฺขิสฺสํ ตํ เอกมนา นิสาเมหิฯ>
    text <๔๓๗>
      text <นครมฺหิ เอรกจฺเฉ สุวณฺณกาโร อหํ ปหูตธโน>
      text <โยพฺพนมเทน มตฺโต โส ปรทารํ อเสวิหํฯ>
    text <๔๓๘>
      text <โสหํ ตโต จวิตฺวา นิรยมฺหิ อปจฺจิสํ จิรํ>
      text <ปกฺโก ตโต จ อุฏฺฐหิตฺวา มกฺกฏิยา กุจฺฉิโมกฺกมิํฯ>
    text <๔๓๙>
      text <สตฺตาหชาตกํ มํ มหากปิ ยูถโป นิลฺลจฺเฉสิ>
      text <ตสฺเสตํ กมฺมผลํ ยถาปิ คนฺตฺวาน ปรทารํฯ>
    text <๔๔๐>
      text <โสหํ ตโต จวิตฺวา กาลํ กริตฺวา สินฺธวารญฺเญ>
      text <กาณาย จ ขญฺชาย จ เอฬกิยา กุจฺฉิโมกฺกมิํฯ>
    text <๔๔๑>
      text <ทฺวาทส วสฺสานิ อหํ นิลฺลจฺฉิโต ทารเก ปริวหิตฺวา>
      text <กิมินาวฏฺโฏ อกลฺโล ยถาปิ คนฺตฺวาน ปรทารํฯ>
    text <๔๔๒>
      text <โสหํ ตโต จวิตฺวา โควาณิชกสฺส คาวิยา ชาโต>
      text <วจฺโฉ ลาขาตมฺโพ นิลฺลจฺฉิโต ทฺวาทเส มาเสฯ>
    text <๔๔๓>
      text <โวฒูน นงฺคลมหํ สกฏญฺจ ธารยามิ>
      text <อนฺโธวฏฺโฏ อกลฺโล ยถาปิ คนฺตฺวาน ปรทารํฯ>
    text <๔๔๔>
      text <โสหํ ตโต จวิตฺวา วีถิยา ทาสิยา ฆเร ชาโต>
      text <เนว มหิลา น ปุริโส ยถาปิ คนฺตฺวาน ปรทารํฯ>
    text <๔๔๕>
      text <ติํสติวสฺสมฺหิ มโต สากฏิกกุลมฺหิ ทาริกา ชาตา>
      text <กปณมฺหิ อปฺปโภเค ธนิก ปุริสปาตพหุลมฺหิฯ>
    text <๔๔๖>
      text <ตํ มํ ตโต สตฺถวาโห อุสฺสนฺนาย วิปุลาย วฑฺฒิยา>
      text <โอกฑฺฒติ วิลปนฺติํ อจฺฉินฺทิตฺวา กุลฆรสฺมาฯ>
    text <๔๔๗>
      text <อถ โสฬสเม วสฺเส ทิสฺวา มํ ปตฺตโยพฺพนํ กญฺญํ>
      text <โอรุนฺธตสฺส ปุตฺโต คิริทาโส นาม นาเมนฯ>
    text <๔๔๘>
      text <ตสฺสปิ อญฺญา ภริยา สีลวตี คุณวตี ยสวตี จ>
      text <อนุรตฺตา ภตฺตารํ ตสฺสาหํ วิทฺเทสนมกาสิํฯ>
    text <๔๔๙>
      text <ตสฺเสตํ กมฺมผลํ ยํ มํ อปกีริตูน คจฺฉนฺติ>
      text <ทาสีว อุปฏฺฐหนฺติํ ตสฺสปิ อนฺโต กโต มยาติฯ>
    stand <… อิสิทาสี เถรี…ฯ>
    stand <จตฺตาลีสนิปาโต นิฏฺฐิโตฯ>
