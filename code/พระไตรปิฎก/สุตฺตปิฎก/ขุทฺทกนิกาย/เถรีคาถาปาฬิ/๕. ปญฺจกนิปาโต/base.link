text <๕ ปญฺจกนิปาโต>
  text <๑ อญฺญตราเถรีคาถา>
    text <๖๗>
      text <ปณฺณวีสติวสฺสานิ ยโต ปพฺพชิตา อหํ>
      text <นาจฺฉราสงฺฆาตมตฺตมฺปิ จิตฺตสฺสูปสมชฺฌคํฯ>
    text <๖๘>
      text <อลทฺธา เจตโส สนฺติํ กามราเคนวสฺสุตา>
      text <พาหา ปคฺคยฺห กนฺทนฺตี วิหารํ ปาวิสิํ อหํฯ>
    text <๖๙>
      text <สา ภิกฺขุนิํ อุปาคจฺฉิํ ยา เม สทฺธายิกา อหุ>
      text <สา เม ธมฺมมเทเสสิ ขนฺธายตนธาตุโยฯ>
    text <๗๐>
      text <ตสฺสา ธมฺมํ สุณิตฺวาน เอกมนฺเต อุปาวิสิํ>
      text <ปุพฺเพนิวาสํ ชานามิ ทิพฺพจกฺขุ วิโสธิตํฯ>
    text <๗๑>
      text <เจโตปริจฺจญาณญฺจ โสตธาตุ วิโสธิตา>
      text <อิทฺธีปิ เม สจฺฉิกตา ปตฺโต เม อาสวกฺขโย>
      text <ฉฬภิญฺญา สจฺฉิกตา กตํ พุทฺธสฺส สาสนนฺติฯ>
    stand <… อญฺญตรา เถรี …ฯ>
  text <๒ วิมลาเถรีคาถา>
    text <๗๒>
      text <มตฺตา วณฺเณน รูเปน โสภคฺเคน ยเสน จ>
      text <โยพฺพเนน จุปตฺถทฺธา อญฺญาสมติมญฺญิหํฯ>
    text <๗๓>
      text <วิภูเสตฺวา อิมํ กายํ สุจิตฺตํ พาลลาปนํ>
      text <อฏฺฐาสิํ เวสิทฺวารมฺหิ ลุทฺโท ปาสมิโวฑฺฑิยฯ>
    text <๗๔>
      text <ปิลนฺธนํ วิทํเสนฺตี คุยฺหํ ปกาสิกํ พหุํ>
      text <อกาสิํ วิวิธํ มายํ อุชฺชคฺฆนฺตี พหุํ ชนํฯ>
    text <๗๕>
      text <สาชฺช ปิณฺฑํ จริตฺวาน มุณฺฑา สงฺฆาฏิปารุตา>
      text <นิสินฺนา รุกฺขมูลมฺหิ อวิตกฺกสฺส ลาภินีฯ>
    text <๗๖>
      text <สพฺเพ โยคา สมุจฺฉินฺนา เย ทิพฺพา เย จ มานุสา>
      text <เขเปตฺวา อาสเว สพฺเพ สีติภูตามฺหิ นิพฺพุตาติฯ>
    stand <… วิมลา ปุราณคณิกา เถรี…ฯ>
  text <๓ สีหาเถรีคาถา>
    text <๗๗>
      text <อโยนิโส มนสิการา กามราเคน อฏฺฏิตา>
      text <อโหสิํ อุทฺธตา ปุพฺเพ จิตฺเต อวสวตฺตินีฯ>
    text <๗๘>
      text <ปริยุฏฺฐิตา กฺเลเสหิ สุภสญฺญานุวตฺตินี>
      text <สมํ จิตฺตสฺส น ลภิํ ราคจิตฺตวสานุคาฯ>
    text <๗๙>
      text <กิสา ปณฺฑุ วิวณฺณา จ สตฺต วสฺสานิ จาริหํ>
      text <นาหํ ทิวา วา รตฺติํ วา สุขํ วินฺทิํ สุทุกฺขิตาฯ>
    text <๘๐>
      text <ตโต รชฺชุํ คเหตฺวาน ปาวิสิํ วนมนฺตรํ>
      text <วรํ เม อิธ อุพฺพนฺธํ ยญฺจ หีนํ ปุนาจเรฯ>
    text <๘๑>
      text <ทฬฺหปาสํ กริตฺวาน รุกฺขสาขาย พนฺธิย>
      text <ปกฺขิปิํ ปาสํ คีวายํ อถ จิตฺตํ วิมุจฺจิ เมติฯ>
    stand <… สีหา เถรี…ฯ>
  text <๔ สุนฺทรีนนฺทาเถรีคาถา>
    text <๘๒>
      text <อาตุรํ อสุจิํ ปูติํ ปสฺส นนฺเท สมุสฺสยํ>
      text <อสุภาย จิตฺตํ ภาเวหิ เอกคฺคํ สุสมาหิตํฯ>
    text <๘๓>
      text <ยถา อิทํ ตถา เอตํ ยถา เอตํ ตถา อิทํ>
      text <ทุคฺคนฺธํ ปูติกํ วาติ พาลานํ อภินนฺทิตํฯ>
    text <๘๔>
      text <เอวเมตํ อเวกฺขนฺตี รตฺตินฺทิวมตนฺทิตา>
      text <ตโต สกาย ปญฺญาย อภินิพฺพิชฺฌ ทกฺขิสํฯ>
    text <๘๕>
      text <ตสฺสา เม อปฺปมตฺตาย วิจินนฺติยา โยนิโส>
      text <ยถาภูตํ อยํ กาโย ทิฏฺโฐ สนฺตรพาหิโรฯ>
    text <๘๖>
      text <อถ นิพฺพินฺทหํ กาเย อชฺฌตฺตญฺจ วิรชฺชหํ>
      text <อปฺปมตฺตา วิสํยุตฺตา อุปสนฺตามฺหิ นิพฺพุตาติฯ>
    stand <… สุนฺทรีนนฺทา เถรี…ฯ>
  text <๕ นนฺทุตฺตราเถรีคาถา>
    text <๘๗>
      text <อคฺคิํ จนฺทญฺจ สูริยญฺจ เทวตา จ นมสฺสิหํ>
      text <นทีติตฺถานิ คนฺตฺวาน อุทกํ โอรุหามิหํฯ>
    text <๘๘>
      text <พหูวตสมาทานา อฑฺฒํ สีสสฺส โอลิขิํ>
      text <ฉมาย เสยฺยํ กปฺเปมิ รตฺติํ ภตฺตํ น ภุญฺชหํฯ>
    text <๘๙>
      text <วิภูสามณฺฑนรตา นฺหาปนุจฺฉาทเนหิ จ>
      text <อุปกาสิํ อิมํ กายํ กามราเคน อฏฺฏิตาฯ>
    text <๙๐>
      text <ตโต สทฺธํ ลภิตฺวาน ปพฺพชิํ อนคาริยํ>
      text <ทิสฺวา กายํ ยถาภูตํ กามราโค สมูหโตฯ>
    text <๙๑>
      text <สพฺเพ ภวา สมุจฺฉินฺนา อิจฺฉา จ ปตฺถนาปิ จ>
      text <สพฺพโยควิสํยุตฺตา สนฺติํ ปาปุณิ เจตโสติฯ>
    stand <… นนฺทุตฺตรา เถรี…ฯ>
  text <๖ มิตฺตากาฬีเถรีคาถา>
    text <๙๒>
      text <สทฺธาย ปพฺพชิตฺวาน อคารสฺมานคาริยํ>
      text <วิจริํหํ เตน เตน ลาภสกฺการอุสฺสุกาฯ>
    text <๙๓>
      text <ริญฺจิตฺวา ปรมํ อตฺถํ หีนมตฺถํ อเสวิหํ>
      text <กิเลสานํ วสํ คนฺตฺวา สามญฺญตฺถํ น พุชฺฌิหํฯ>
    text <๙๔>
      text <ตสฺสา เม อหุ สํเวโค นิสินฺนาย วิหารเก>
      text <อุมฺมคฺคปฏิปนฺนามฺหิ ตณฺหาย วสมาคตาฯ>
    text <๙๕>
      text <อปฺปกํ ชีวิตํ มยฺหํ ชรา พฺยาธิ จ มทฺทติ>
      text <ปุรายํ ภิชฺชติ กาโย น เม กาโล ปมชฺชิตุํฯ>
    text <๙๖>
      text <ยถาภูตมเวกฺขนฺตี ขนฺธานํ อุทยพฺพยํ>
      text <วิมุตฺตจิตฺตา อุฏฺฐาสิํ กตํ พุทฺธสฺส สาสนนฺติฯ>
    stand <… มิตฺตา กาฬี เถรี…ฯ>
  text <๗ สกุลาเถรีคาถา>
    text <๙๗>
      text <อคารสฺมิํ วสนฺตีหํ ธมฺมํ สุตฺวาน ภิกฺขุโน>
      text <อทฺทสํ วิรชํ ธมฺมํ นิพฺพานํ ปทมจฺจุตํฯ>
    text <๙๘>
      text <สาหํ ปุตฺตํ ธีตรญฺจ ธนธญฺญญฺจ ฉฑฺฑิย>
      text <เกเส เฉทาปยิตฺวาน ปพฺพชิํ อนคาริยํฯ>
    text <๙๙>
      text <สิกฺขมานา อหํ สนฺตี ภาเวนฺตี มคฺคมญฺชสํ>
      text <ปหาสิํ ราคโทสญฺจ ตเทกฏฺเฐ จ อาสเวฯ>
    text <๑๐๐>
      text <ภิกฺขุนี อุปสมฺปชฺช ปุพฺพชาติมนุสฺสริํ>
      text <ทิพฺพจกฺขุ วิโสธิตํ วิมลํ สาธุภาวิตํฯ>
    text <๑๐๑>
      text <สงฺขาเร ปรโต ทิสฺวา เหตุชาเต ปโลกิเต>
      text <ปหาสิํ อาสเว สพฺเพ สีติภูตามฺหิ นิพฺพุตาติฯ>
    stand <… สกุลา เถรี…ฯ>
  text <๘ โสณาเถรีคาถา>
    text <๑๐๒>
      text <ทส ปุตฺเต วิชายิตฺวา อสฺมิํ รูปสมุสฺสเย>
      text <ตโตหํ ทุพฺพลา ชิณฺณา ภิกฺขุนิํ อุปสงฺกมิํฯ>
    text <๑๐๓>
      text <สา เม ธมฺมมเทเสสิ ขนฺธายตนธาตุโย>
      text <ตสฺสา ธมฺมํ สุณิตฺวาน เกเส เฉตฺวาน ปพฺพชิํฯ>
    text <๑๐๔>
      text <ตสฺสา เม สิกฺขมานาย ทิพฺพจกฺขุ วิโสธิตํ>
      text <ปุพฺเพนิวาสํ ชานามิ ยตฺถ เม วุสิตํ ปุเรฯ>
    text <๑๐๕>
      text <อนิมิตฺตญฺจ ภาเวมิ เอกคฺคา สุสมาหิตา>
      text <อนนฺตราวิโมกฺขาสิํ อนุปาทาย นิพฺพุตาฯ>
    text <๑๐๖>
      text <ปญฺจกฺขนฺธา ปริญฺญาตา ติฏฺฐนฺติ ฉินฺนมูลกา>
      text <ธิ ตวตฺถุ ชเร ชมฺเม นตฺถิ ทานิ ปุนพฺภโวติฯ>
    stand <… โสณา เถรี…ฯ>
  text <๙ ภทฺทากุณฺฑลเกสาเถรีคาถา>
    text <๑๐๗>
      text <ลูนเกสี ปงฺกธรี เอกสาฏี ปุเร จริํ>
      text <อวชฺเช วชฺชมตินี วชฺเช จาวชฺชทสฺสินีฯ>
    text <๑๐๘>
      text <ทิวาวิหารา นิกฺขมฺม คิชฺฌกูฏมฺหิ ปพฺพเต>
      text <อทฺทสํ วิรชํ พุทฺธํ ภิกฺขุสงฺฆปุรกฺขตํฯ>
    text <๑๐๙>
      text <นิหจฺจ ชาณุํ วนฺทิตฺวา สมฺมุขา อญฺชลิํ อกํ>
      text <เอหิ ภทฺเทติ มํ อวจ สา เม อาสูปสมฺปทาฯ>
    text <๑๑๐>
      text <จิณฺณา องฺคา จ มคธา วชฺชี กาสี จ โกสลา>
      text <อนณา ปณฺณาสวสฺสานิ รฏฺฐปิณฺฑํ อภุญฺชหํฯ>
    text <๑๑๑>
      text <ปุญฺญํ วต ปสวิ พหุํ สปฺปญฺโญ วตายํ อุปาสโก>
      text <โย ภทฺทาย จีวรํ อทาสิ วิปฺปมุตฺตาย สพฺพคนฺเถหีติฯ>
    stand <… ภทฺทา กุณฺฑลเกสา เถรี…ฯ>
  text <๑๐ ปฏาจาราเถรีคาถา>
    text <๑๑๒>
      text <นงฺคเลหิ กสํ เขตฺตํ พีชานิ ปวปํ ฉมา>
      text <ปุตฺตทารานิ โปเสนฺตา ธนํ วินฺทนฺติ มาณวาฯ>
    text <๑๑๓>
      text <กิมหํ สีลสมฺปนฺนา สตฺถุสาสนการิกา>
      text <นิพฺพานํ นาธิคจฺฉามิ อกุสีตา อนุทฺธตาฯ>
    text <๑๑๔>
      text <ปาเท ปกฺขาลยิตฺวาน อุทเกสุ กโรมหํ>
      text <ปาโททกญฺจ ทิสฺวาน ถลโต นินฺนมาคตํฯ>
    text <๑๑๕>
      text <ตโต จิตฺตํ สมาเธสิํ อสฺสํ ภทฺรํวชานิยํ>
      text <ตโต ทีปํ คเหตฺวาน วิหารํ ปาวิสิํ อหํ>
      text <เสยฺยํ โอโลกยิตฺวาน มญฺจกมฺหิ อุปาวิสิํฯ>
    text <๑๑๖>
      text <ตโต สูจิํ คเหตฺวาน วฏฺฏิํ โอกสฺสยามหํ>
      text <ปทีปสฺเสว นิพฺพานํ วิโมกฺโข อหุ เจตโสติฯ>
    stand <… ปฏาจารา เถรี…ฯ>
  text <๑๑ ติํสมตฺตาเถรีคาถา>
    text <๑๑๗>
      text <มุสลานิ คเหตฺวาน ธญฺญํ โกฏฺเฏนฺติ มาณวา>
      text <ปุตฺตทารานิ โปเสนฺตา ธนํ วินฺทนฺติ มาณวาฯ>
    text <๑๑๘>
      text <กโรถ พุทฺธสาสนํ ยํ กตฺวา นานุตปฺปติ>
      text <ขิปฺปํ ปาทานิ โธวิตฺวา เอกมนฺเต นิสีทถ>
      text <เจโตสมถมนุยุตฺตา กโรถ พุทฺธสาสนํฯ>
    text <๑๑๙>
      text <ตสฺสา ตา วจนํ สุตฺวา ปฏาจาราย สาสนํ>
      text <ปาเท ปกฺขาลยิตฺวาน เอกมนฺตํ อุปาวิสุํ>
      text <เจโตสมถมนุยุตฺตา อกํสุ พุทฺธสาสนํฯ>
    text <๑๒๐>
      text <รตฺติยา ปุริเม ยาเม ปุพฺพชาติมนุสฺสรุํ>
      text <รตฺติยา มชฺฌิเม ยาเม ทิพฺพจกฺขุํ วิโสธยุํ>
      text <รตฺติยา ปจฺฉิเม ยาเม ตโมขนฺธํ ปทาลยุํฯ>
    text <๑๒๑>
      text <อุฏฺฐาย ปาเท วนฺทิํสุ กตา เต อนุสาสนี>
      text <อินฺทํว เทวา ติทสา สงฺคาเม อปราชิตํ>
      text <ปุรกฺขตฺวา วิหสฺสาม เตวิชฺชามฺห อนาสวาติฯ>
    text <อิตฺถํ สุทํ ติํสมตฺตา เถรี ภิกฺขุนิโย ปฏาจาราย สนฺติเก อญฺญํ พฺยากริํสูติฯ>
  text <๑๒ จนฺทาเถรีคาถา>
    text <๑๒๒>
      text <ทุคฺคตาหํ ปุเร อาสิํ วิธวา จ อปุตฺติกา>
      text <วินา มิตฺเตหิ ญาตีหิ ภตฺตโจฬสฺส นาธิคํฯ>
    text <๑๒๓>
      text <ปตฺตํ ทณฺฑญฺจ คณฺหิตฺวา ภิกฺขมานา กุลา กุลํ>
      text <สีตุณฺเหน จ ฑยฺหนฺตี สตฺต วสฺสานิ จาริหํฯ>
    text <๑๒๔>
      text <ภิกฺขุนิํ ปุน ทิสฺวาน อนฺนปานสฺส ลาภินิํ>
      text <อุปสงฺกมฺม อโวจํ ปพฺพชฺชํ อนคาริยํฯ>
    text <๑๒๕>
      text <สา จ มํ อนุกมฺปาย ปพฺพาเชสิ ปฏาจารา>
      text <ตโต มํ โอวทิตฺวาน ปรมตฺเถ นิโยชยิฯ>
    text <๑๒๖>
      text <ตสฺสาหํ วจนํ สุตฺวา อกาสิํ อนุสาสนิํ>
      text <อโมโฆ อยฺยาโยวาโท เตวิชฺชามฺหิ อนาสวาติฯ>
    stand <… จนฺทา เถรี…ฯ>
    stand <ปญฺจกนิปาโต นิฏฺฐิโตฯ>
