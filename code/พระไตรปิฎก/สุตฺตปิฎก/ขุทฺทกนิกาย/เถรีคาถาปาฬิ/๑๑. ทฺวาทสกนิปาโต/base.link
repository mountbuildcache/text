text <๑๑ ทฺวาทสกนิปาโต>
  text <๑ อุปฺปลวณฺณาเถรีคาถา>
    text <๒๒๔>
      text <อุโภ มาตา จ ธีตา จ มยํ อาสุํ สปตฺติโย>
      text <ตสฺสา เม อหุ สํเวโค อพฺภุโต โลมหํสโนฯ>
    text <๒๒๕>
      text <ธิรตฺถุ กามา อสุจี ทุคฺคนฺธา พหุกณฺฏกา>
      text <ยตฺถ มาตา จ ธีตา จ สภริยา มยํ อหุํฯ>
    text <๒๒๖>
      text <กาเมสฺวาทีนวํ ทิสฺวา เนกฺขมฺมํ ทฏฺฐุ เขมโต>
      text <สา ปพฺพชฺชิํ ราชคเห อคารสฺมานคาริยํฯ>
    text <๒๒๗>
      text <ปุพฺเพนิวาสํ ชานามิ ทิพฺพจกฺขุํ วิโสธิตํ>
      text <เจโตปริจฺจญาณญฺจ โสตธาตุ วิโสธิตาฯ>
    text <๒๒๘>
      text <อิทฺธีปิ เม สจฺฉิกตา ปตฺโต เม อาสวกฺขโย>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <๒๒๙>
      text <อิทฺธิยา อภินิมฺมิตฺวา จตุรสฺสํ รถํ อหํ>
      text <พุทฺธสฺส ปาเท วนฺทิตฺวา โลกนาถสฺส ตาทิโน ฯ>
    text <๒๓๐>
      text <สุปุปฺผิตคฺคํ อุปคมฺม ปาทปํ เอกา ตุวํ ติฏฺฐสิ สาลมูเล>
      text <น จาปิ เต ทุติโย อตฺถิ โกจิ น ตฺวํ พาเล ภายสิ ธุตฺตกานํฯ>
    text <๒๓๑>
      text <สตํ สหสฺสานิปิ ธุตฺตกานํ สมาคตา เอทิสกา ภเวยฺยุํ>
      text <โลมํ น อิญฺเช นปิ สมฺปเวเธ กิํ เม ตุวํ มาร กริสฺสเสโกฯ>
    text <๒๓๒>
      text <เอสา อนฺตรธายามิ กุจฺฉิํ วา ปวิสามิ เต>
      text <ภมุกนฺตเร ติฏฺฐามิ ติฏฺฐนฺติํ มํ น ทกฺขสิฯ>
    text <๒๓๓>
      text <จิตฺตมฺหิ วสีภูตาหํ อิทฺธิปาทา สุภาวิตา>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <๒๓๔>
      text <สตฺติสูลูปมา กามา ขนฺธาสํ อธิกุฏฺฏนา>
      text <ยํ ตฺวํ กามรติํ พฺรูสิ อรตี ทานิ สา มมฯ>
    text <๒๓๕>
      text <สพฺพตฺถ วิหตา นนฺที ตโมขนฺโธ ปทาลิโต>
      text <เอวํ ชานาหิ ปาปิม นิหโต ตฺวมสิ อนฺตกาติฯ>
    stand <… อุปฺปลวณฺณา เถรี…ฯ>
    stand <ทฺวาทสนิปาโต นิฏฺฐิโตฯ>
