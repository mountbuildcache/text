text <๗ อรหนฺตวคฺโค>
  text <๙๐>
    text <คตทฺธิโน วิโสกสฺส วิปฺปมุตฺตสฺส สพฺพธิ>
    text <สพฺพคนฺถปฺปหีนสฺส ปริฬาโห น วิชฺชติฯ>
  text <๙๑>
    text <อุยฺยุญฺชนฺติ สตีมนฺโต น นิเกเต รมนฺติ เต>
    text <หํสาว ปลฺลลํ หิตฺวา โอกโมกํ ชหนฺติ เตฯ>
  text <๙๒>
    text <เยสํ สนฺนิจโย นตฺถิ เย ปริญฺญาตโภชนา>
    text <สุญฺญโต อนิมิตฺโต จ วิโมกฺโข เยสํ โคจโร>
    text <อากาเส ว สกุนฺตานํ คติ เตสํ ทุรนฺนยาฯ>
  text <๙๓>
    text <ยสฺสาสวา ปริกฺขีณา อาหาเร จ อนิสฺสิโต>
    text <สุญฺญโต อนิมิตฺโต จ วิโมกฺโข ยสฺส โคจโร>
    text <อากาเส ว สกุนฺตานํ ปทํ ตสฺส ทุรนฺนยํฯ>
  text <๙๔>
    text <ยสฺสินฺทฺริยานิ สมถงฺคตานิ อสฺสา ยถา สารถินา สุทนฺตา>
    text <ปหีนมานสฺส อนาสวสฺส เทวาปิ ตสฺส ปิหยนฺติ ตาทิโนฯ>
  text <๙๕>
    text <ปถวิสโม โน วิรุชฺฌติ อินฺทขิลุปโม ตาทิ สุพฺพโต>
    text <รหโทว อเปตกทฺทโม สํสารา น ภวนฺติ ตาทิโนฯ>
  text <๙๖>
    text <สนฺตํ ตสฺส มนํ โหติ สนฺตา วาจา จ กมฺม จ>
    text <สมฺมทญฺญา วิมุตฺตสฺส อุปสนฺตสฺส ตาทิโนฯ>
  text <๙๗>
    text <อสฺสทฺโธ อกตญฺญู จ สนฺธิจฺเฉโท จ โย นโร>
    text <หตาวกาโส วนฺตาโส ส เว อุตฺตมโปริโสฯ>
  text <๙๘>
    text <คาเม วา ยทิ วารญฺเญ นินฺเน วา ยทิ วา ถเล>
    text <ยตฺถ อรหนฺโต วิหรนฺติ ตํ ภูมิรามเณยฺยกํฯ>
  text <๙๙>
    text <รมณียานิ อรญฺญานิ ยตฺถ น รมตี ชโน>
    text <วีตราคา รมิสฺสนฺติ น เต กามคเวสิโนฯ>
  stand <อรหนฺตวคฺโค สตฺตโม นิฏฺฐิโตฯ>
