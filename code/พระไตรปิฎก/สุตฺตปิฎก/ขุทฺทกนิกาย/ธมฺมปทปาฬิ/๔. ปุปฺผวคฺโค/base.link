text <๔ ปุปฺผวคฺโค>
  text <๔๔>
    text <โก อิมํ ปถวิํ วิเจสฺสติ ยมโลกญฺจ อิมํ สเทวกํ>
    text <โก ธมฺมปทํ สุเทสิตํ กุสโล ปุปฺผมิว ปเจสฺสติ ฯ>
  text <๔๕>
    text <เสโข ปถวิํ วิเจสฺสติ ยมโลกญฺจ อิมํ สเทวกํ>
    text <เสโข ธมฺมปทํ สุเทสิตํ กุสโล ปุปฺผมิว ปเจสฺสติฯ>
  text <๔๖>
    text <เผณูปมํ กายมิมํ วิทิตฺวา มรีจิธมฺมํ อภิสมฺพุธาโน>
    text <เฉตฺวาน มารสฺส ปปุปฺผกานิ อทสฺสนํ มจฺจุราชสฺส คจฺเฉฯ>
  text <๔๗>
    text <ปุปฺผานิ เหว ปจินนฺตํ พฺยาสตฺตมนสํ นรํ>
    text <สุตฺตํ คามํ มโหโฆว มจฺจุ อาทาย คจฺฉติฯ>
  text <๔๘>
    text <ปุปฺผานิ เหว ปจินนฺตํ พฺยาสตฺตมนสํ นรํ>
    text <อติตฺตญฺเญว กาเมสุ อนฺตโก กุรุเต วสํฯ>
  text <๔๙>
    text <ยถาปิ ภมโร ปุปฺผํ วณฺณคนฺธมเหฐยํ>
    text <ปเลติ รสมาทาย เอวํ คาเม มุนี จเรฯ>
  text <๕๐>
    text <น ปเรสํ วิโลมานิ น ปเรสํ กตากตํ>
    text <อตฺตโนว อเวกฺเขยฺย กตานิ อกตานิ จฯ>
  text <๕๑>
    text <ยถาปิ รุจิรํ ปุปฺผํ วณฺณวนฺตํ อคนฺธกํ>
    text <เอวํ สุภาสิตา วาจา อผลา โหติ อกุพฺพโตฯ>
  text <๕๒>
    text <ยถาปิ รุจิรํ ปุปฺผํ วณฺณวนฺตํ สุคนฺธกํ>
    text <เอวํ สุภาสิตา วาจา สผลา โหติ กุพฺพโต ฯ>
  text <๕๓>
    text <ยถาปิ ปุปฺผราสิมฺหา กยิรา มาลาคุเณ พหู>
    text <เอวํ ชาเตน มจฺเจน กตฺตพฺพํ กุสลํ พหุํฯ>
  text <๕๔>
    text <น ปุปฺผคนฺโธ ปฏิวาตเมติ น จนฺทนํ ตครมลฺลิกา>
    text <สตญฺจ คนฺโธ ปฏิวาตเมติ สพฺพา ทิสา สปฺปุริโส ปวายติฯ>
  text <๕๕>
    text <จนฺทนํ ตครํ วาปิ อุปฺปลํ อถ วสฺสิกี>
    text <เอเตสํ คนฺธชาตานํ สีลคนฺโธ อนุตฺตโรฯ>
  text <๕๖>
    text <อปฺปมตฺโต อยํ คนฺโธ ยฺวายํ ตครจนฺทนํ>
    text <โย จ สีลวตํ คนฺโธ วาติ เทเวสุ อุตฺตโมฯ>
  text <๕๗>
    text <เตสํ สมฺปนฺนสีลานํ อปฺปมาทวิหารินํ>
    text <สมฺมทญฺญา วิมุตฺตานํ มาโร มคฺคํ น วินฺทติฯ>
  text <๕๘>
    text <ยถา สงฺการฐานสฺมิํ อุชฺฌิตสฺมิํ มหาปเถ>
    text <ปทุมํ ตตฺถ ชาเยถ สุจิคนฺธํ มโนรมํฯ>
  text <๕๙>
    text <เอวํ สงฺการภูเตสุ อนฺธภูเต ปุถุชฺชเน>
    text <อติโรจติ ปญฺญาย สมฺมาสมฺพุทฺธสาวโกฯ>
  stand <ปุปฺผวคฺโค จตุตฺโถ นิฏฺฐิโตฯ>
