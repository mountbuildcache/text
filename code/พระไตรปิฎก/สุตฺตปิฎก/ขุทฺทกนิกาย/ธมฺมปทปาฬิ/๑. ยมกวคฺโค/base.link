text <๑ ยมกวคฺโค>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย>
  text <๑>
    text <มโนปุพฺพงฺคมา ธมฺมา มโนเสฏฺฐา มโนมยา>
    text <มนสา เจ ปทุฏฺเฐน ภาสติ วา กโรติ วา>
    text <ตโต นํ ทุกฺขมนฺเวติ จกฺกํว วหโต ปทํฯ>
  text <๒>
    text <มโนปุพฺพงฺคมา ธมฺมา มโนเสฏฺฐา มโนมยา>
    text <มนสา เจ ปสนฺเนน ภาสติ วา กโรติ วา>
    text <ตโต นํ สุขมนฺเวติ ฉายาว อนปายินี ฯ>
  text <๓>
    text <อกฺโกจฺฉิ มํ อวธิ มํ อชินิ มํ อหาสิ เม>
    text <เย จ ตํ อุปนยฺหนฺติ เวรํ เตสํ น สมฺมติฯ>
  text <๔>
    text <อกฺโกจฺฉิ มํ อวธิ มํ อชินิ มํ อหาสิ เม>
    text <เย จ ตํ นุปนยฺหนฺติ เวรํ เตสูปสมฺมติฯ>
  text <๕>
    text <น หิ เวเรน เวรานิ สมฺมนฺตีธ กุทาจนํ>
    text <อเวเรน จ สมฺมนฺติ เอส ธมฺโม สนนฺตโนฯ>
  text <๖>
    text <ปเร จ น วิชานนฺติ มยเมตฺถ ยมามเส>
    text <เย จ ตตฺถ วิชานนฺติ ตโต สมฺมนฺติ เมธคาฯ>
  text <๗>
    text <สุภานุปสฺสิํ วิหรนฺตํ อินฺทฺริเยสุ อสํวุตํ>
    text <โภชนมฺหิ จามตฺตญฺญุํ กุสีตํ หีนวีริยํ>
    text <ตํ เว ปสหติ มาโร วาโต รุกฺขํว ทุพฺพลํฯ>
  text <๘>
    text <อสุภานุปสฺสิํ วิหรนฺตํ อินฺทฺริเยสุ สุสํวุตํ>
    text <โภชนมฺหิ จ มตฺตญฺญุํ สทฺธํ อารทฺธวีริยํ>
    text <ตํ เว นปฺปสหติ มาโร วาโต เสลํว ปพฺพตํฯ>
  text <๙>
    text <อนิกฺกสาโว กาสาวํ โย วตฺถํ ปริทหิสฺสติ>
    text <อเปโต ทมสจฺเจน น โส กาสาวมรหติฯ>
  text <๑๐>
    text <โย จ วนฺตกสาวสฺส สีเลสุ สุสมาหิโต>
    text <อุเปโต ทมสจฺเจน ส เว กาสาวมรหติฯ>
  text <๑๑>
    text <อสาเร สารมติโน สาเร จาสารทสฺสิโน>
    text <เต สารํ นาธิคจฺฉนฺติ มิจฺฉาสงฺกปฺปโคจราฯ>
  text <๑๒>
    text <สารญฺจ สารโต ญตฺวา อสารญฺจ อสารโต>
    text <เต สารํ อธิคจฺฉนฺติ สมฺมาสงฺกปฺปโคจราฯ>
  text <๑๓>
    text <ยถา อคารํ ทุจฺฉนฺนํ วุฏฺฐี สมติวิชฺฌติ>
    text <เอวํ อภาวิตํ จิตฺตํ ราโค สมติวิชฺฌติฯ>
  text <๑๔>
    text <ยถา อคารํ สุฉนฺนํ วุฏฺฐี น สมติวิชฺฌติ>
    text <เอวํ สุภาวิตํ จิตฺตํ ราโค น สมติวิชฺฌติฯ>
  text <๑๕>
    text <อิธ โสจติ เปจฺจ โสจติ ปาปการี อุภยตฺถ โสจติ>
    text <โส โสจติ โส วิหญฺญติ ทิสฺวา กมฺมกิลิฏฺฐมตฺตโนฯ>
  text <๑๖>
    text <อิธ โมทติ เปจฺจ โมทติ กตปุญฺโญ อุภยตฺถ โมทติ>
    text <โส โมทติ โส ปโมทติ ทิสฺวา กมฺมวิสุทฺธิมตฺตโนฯ>
  text <๑๗>
    text <อิธ ตปฺปติ เปจฺจ ตปฺปติ ปาปการี อุภยตฺถ ตปฺปติ>
    text <ปาปํ เม กตนฺติ ตปฺปติ ภิยฺโย ตปฺปติ ทุคฺคติํ คโตฯ>
  text <๑๘>
    text <อิธ นนฺทติ เปจฺจ นนฺทติ กตปุญฺโญ อุภยตฺถ นนฺทติ>
    text <ปุญฺญํ เม กตนฺติ นนฺทติ ภิยฺโย นนฺทติ สุคฺคติํ คโตฯ>
  text <๑๙>
    text <พหุมฺปิ เจ สํหิต ภาสมาโน น ตกฺกโร โหติ นโร ปมตฺโต>
    text <โคโปว คาโว คณยํ ปเรสํ น ภาควา สามญฺญสฺส โหติฯ>
  text <๒๐>
    text <อปฺปมฺปิ เจ สํหิต ภาสมาโน ธมฺมสฺส โหติ อนุธมฺมจารี>
    text <ราคญฺจ โทสญฺจ ปหาย โมหํ สมฺมปฺปชาโน สุวิมุตฺตจิตฺโต>
    text <อนุปาทิยาโน อิธ วา หุรํ วา ส ภาควา สามญฺญสฺส โหติฯ>
  stand <ยมกวคฺโค ปฐโม นิฏฺฐิโตฯ>
