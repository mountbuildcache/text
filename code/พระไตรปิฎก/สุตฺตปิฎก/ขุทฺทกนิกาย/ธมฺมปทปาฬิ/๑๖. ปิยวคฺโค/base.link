text <๑๖ ปิยวคฺโค>
  text <๒๐๙>
    text <อโยเค ยุญฺชมตฺตานํ โยคสฺมิญฺจ อโยชยํ>
    text <อตฺถํ หิตฺวา ปิยคฺคาหี ปิเหตตฺตานุโยคินํฯ>
  text <๒๑๐>
    text <มา ปิเยหิ สมาคญฺฉิ อปฺปิเยหิ กุทาจนํ>
    text <ปิยานํ อทสฺสนํ ทุกฺขํ อปฺปิยานญฺจ ทสฺสนํฯ>
  text <๒๑๑>
    text <ตสฺมา ปิยํ น กยิราถ ปิยาปาโย หิ ปาปโก>
    text <คนฺถา เตสํ น วิชฺชนฺติ เยสํ นตฺถิ ปิยาปฺปิยํฯ>
  text <๒๑๒>
    text <ปิยโต ชายตี โสโก ปิยโต ชายตี ภยํ>
    text <ปิยโต วิปฺปมุตฺตสฺส นตฺถิ โสโก กุโต ภยํฯ>
  text <๒๑๓>
    text <เปมโต ชายตี โสโก เปมโต ชายตี ภยํ>
    text <เปมโต วิปฺปมุตฺตสฺส นตฺถิ โสโก กุโต ภยํฯ>
  text <๒๑๔>
    text <รติยา ชายตี โสโก รติยา ชายตี ภยํ>
    text <รติยา วิปฺปมุตฺตสฺส นตฺถิ โสโก กุโต ภยํฯ>
  text <๒๑๕>
    text <กามโต ชายตี โสโก กามโต ชายตี ภยํ>
    text <กามโต วิปฺปมุตฺตสฺส นตฺถิ โสโก กุโต ภยํฯ>
  text <๒๑๖>
    text <ตณฺหาย ชายตี โสโก ตณฺหาย ชายตี ภยํ>
    text <ตณฺหาย วิปฺปมุตฺตสฺส นตฺถิ โสโก กุโต ภยํฯ>
  text <๒๑๗>
    text <สีลทสฺสนสมฺปนฺนํ ธมฺมฏฺฐํ สจฺจเวทินํ>
    text <อตฺตโน กมฺม กุพฺพานํ ตํ ชโน กุรุเต ปิยํฯ>
  text <๒๑๘>
    text <ฉนฺทชาโต อนกฺขาเต มนสา จ ผุโฏ สิยา>
    text <กาเมสุ จ อปฺปฏิพทฺธจิตฺโต อุทฺธํโสโตติ วุจฺจติฯ>
  text <๒๑๙>
    text <จิรปฺปวาสิํ ปุริสํ ทูรโต โสตฺถิมาคตํ>
    text <ญาติมิตฺตา สุหชฺชา จ อภินนฺทนฺติ อาคตํฯ>
  text <๒๒๐>
    text <ตเถว กตปุญฺญมฺปิ อสฺมา โลกา ปรํ คตํ>
    text <ปุญฺญานิ ปฏิคณฺหนฺติ ปิยํ ญาตีว อาคตํฯ>
  stand <ปิยวคฺโค โสฬสโม นิฏฺฐิโตฯ>
