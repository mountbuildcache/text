text <๑๕ สุขวคฺโค>
  text <๑๙๗>
    text <สุสุขํ วต ชีวาม เวริเนสุ อเวริโน>
    text <เวริเนสุ มนุสฺเสสุ วิหราม อเวริโนฯ>
  text <๑๙๘>
    text <สุสุขํ วต ชีวาม อาตุเรสุ อนาตุรา>
    text <อาตุเรสุ มนุสฺเสสุ วิหราม อนาตุราฯ>
  text <๑๙๙>
    text <สุสุขํ วต ชีวาม อุสฺสุเกสุ อนุสฺสุกา>
    text <อุสฺสุเกสุ มนสฺเสสุ วิหราม อนุสฺสุกาฯ>
  text <๒๐๐>
    text <สุสุขํ วต ชีวาม เยสํ โน นตฺถิ กิญฺจนํ>
    text <ปีติภกฺขา ภวิสฺสาม เทวา อาภสฺสรา ยถาฯ>
  text <๒๐๑>
    text <ชยํ เวรํ ปสวติ ทุกฺขํ เสติ ปราชิโต>
    text <อุปสนฺโต สุขํ เสติ หิตฺวา ชยปราชยํฯ>
  text <๒๐๒>
    text <นตฺถิ ราคสโม อคฺคิ นตฺถิ โทสสโม กลิ>
    text <นตฺถิ ขนฺธสมา ทุกฺขา นตฺถิ สนฺติปรํ สุขํฯ>
  text <๒๐๓>
    text <ชิฆจฺฉาปรมา โรคา สงฺขารปรมา ทุขา>
    text <เอตํ ญตฺวา ยถาภูตํ นิพฺพานํ ปรมํ สุขํฯ>
  text <๒๐๔>
    text <อาโรคฺยปรมา ลาภา สนฺตุฏฺฐิปรมํ ธนํ>
    text <วิสฺสาสปรมา ญาติ นิพฺพานํ ปรมํ สุขํฯ>
  text <๒๐๕>
    text <ปวิเวกรสํ ปิตฺวา รสํ อุปสมสฺส จ>
    text <นิทฺทโร โหติ นิปฺปาโป ธมฺมปีติรสํ ปิวํฯ>
  text <๒๐๖>
    text <สาหุ ทสฺสนมริยานํ สนฺนิวาโส สทา สุโข>
    text <อทสฺสเนน พาลานํ นิจฺจเมว สุขี สิยาฯ>
  text <๒๐๗>
    text <พาลสงฺคตจารี หิ ทีฆมทฺธาน โสจติ>
    text <ทุกฺโข พาเลหิ สํวาโส อมิตฺเตเนว สพฺพทา>
    text <ธีโร จ สุขสํวาโส ญาตีนํว สมาคโมฯ>
  text <๒๐๘>
    text <ตสฺมา หิ>
    text <ธีรญฺจ ปญฺญญฺจ พหุสฺสุตญฺจ โธรยฺหสีลํ วตวนฺตมริยํ>
    text <ตํ ตาทิสํ สปฺปุริสํ สุเมธํ ภเชถ นกฺขตฺตปถํว จนฺทิมา ฯ>
  stand <สุขวคฺโค ปนฺนรสโม นิฏฺฐิโตฯ>
