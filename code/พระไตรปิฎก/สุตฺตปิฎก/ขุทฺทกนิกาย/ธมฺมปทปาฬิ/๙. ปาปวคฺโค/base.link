text <๙ ปาปวคฺโค>
  text <๑๑๖>
    text <อภิตฺถเรถ กลฺยาเณ ปาปา จิตฺตํ นิวารเย>
    text <ทนฺธญฺหิ กโรโต ปุญฺญํ ปาปสฺมิํ รมตี มโนฯ>
  text <๑๑๗>
    text <ปาปญฺเจ ปุริโส กยิรา น นํ กยิรา ปุนปฺปุนํ>
    text <น ตมฺหิ ฉนฺทํ กยิราถ ทุกฺโข ปาปสฺส อุจฺจโยฯ>
  text <๑๑๘>
    text <ปุญฺญญฺเจ ปุริโส กยิรา กยิรา นํ ปุนปฺปุนํ>
    text <ตมฺหิ ฉนฺทํ กยิราถ สุโข ปุญฺญสฺส อุจฺจโยฯ>
  text <๑๑๙>
    text <ปาโปปิ ปสฺสติ ภทฺรํ ยาว ปาปํ น ปจฺจติ>
    text <ยทา จ ปจฺจติ ปาปํ อถ ปาโป ปาปานิ ปสฺสติฯ>
  text <๑๒๐>
    text <ภทฺโรปิ ปสฺสติ ปาปํ ยาว ภทฺรํ น ปจฺจติ>
    text <ยทา จ ปจฺจติ ภทฺรํ อถ ภทฺโร ภทฺรานิ ปสฺสติฯ>
  text <๑๒๑>
    text <มาวมญฺเญถ ปาปสฺส น มนฺตํ อาคมิสฺสติ>
    text <อุทพินฺทุนิปาเตน อุทกุมฺโภปิ ปูรติ>
    text <พาโล ปูรติ ปาปสฺส โถกํ โถกมฺปิ อาจินํฯ>
  text <๑๒๒>
    text <มาวมญฺเญถ ปุญฺญสฺส น มนฺตํ อาคมิสฺสติ>
    text <อุทพินฺทุนิปาเตน อุทกุมฺโภปิ ปูรติ>
    text <ธีโร ปูรติ ปุญฺญสฺส โถกํ โถกมฺปิ อาจินํฯ>
  text <๑๒๓>
    text <วาณิโชว ภยํ มคฺคํ อปฺปสตฺโถ มหทฺธโน>
    text <วิสํ ชีวิตุกาโมว ปาปานิ ปริวชฺชเยฯ>
  text <๑๒๔>
    text <ปาณิมฺหิ เจ วโณ นาสฺส หเรยฺย ปาณินา วิสํ>
    text <นาพฺพณํ วิสมนฺเวติ นตฺถิ ปาปํ อกุพฺพโตฯ>
  text <๑๒๕>
    text <โย อปฺปทุฏฺฐสฺส นรสฺส ทุสฺสติ สุทฺธสฺส โปสสฺส อนงฺคณสฺส>
    text <ตเมว พาลํ ปจฺเจติ ปาปํ สุขุโม รโช ปฏิวาตํว ขิตฺโตฯ>
  text <๑๒๖>
    text <คพฺภเมเก อุปฺปชฺชนฺติ นิรยํ ปาปกมฺมิโน>
    text <สคฺคํ สุคติโน ยนฺติ ปรินิพฺพนฺติ อนาสวาฯ>
  text <๑๒๗>
    text <น อนฺตลิกฺเข น สมุทฺทมชฺเฌ น ปพฺพตานํ วิวรํ ปวิสฺส>
    text <น วิชฺชตี โส ชคติปฺปเทโส ยตฺถฏฺฐิโต มุจฺเจยฺย ปาปกมฺมาฯ>
  text <๑๒๘>
    text <น อนฺตลิกฺเข น สมุทฺทมชฺเฌ น ปพฺพตานํ วิวรํ ปวิสฺส>
    text <น วิชฺชตี โส ชคติปฺปเทโส ยตฺถฏฺฐิตํ นปฺปสเหยฺย มจฺจุฯ>
  stand <ปาปวคฺโค นวโม นิฏฺฐิโตฯ>
