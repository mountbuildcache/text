text <๑๘ มลวคฺโค>
  text <๒๓๕>
    text <ปณฺฑุปลาโสว ทานิสิ ยมปุริสาปิ จ เต อุปฏฺฐิตา>
    text <อุยฺโยคมุเข จ ติฏฺฐสิ ปาเถยฺยมฺปิ จ เต น วิชฺชติฯ>
    text <โส กโรหิ ทีปมตฺตโน ขิปฺปํ วายม ปณฺฑิโต ภว>
    text <นิทฺธนฺตมโล อนงฺคโณ ทิพฺพํ อริยภูมิํ อุเปหิสิ ฯ>
  text <๒๓๖>, <>
  text <๒๓๗>
    text <อุปนีตวโย จ ทานิสิ สมฺปยาโตสิ ยมสฺส สนฺติเก>
    text <วาโส เต นตฺถิ อนฺตรา ปาเถยฺยมฺปิ จ เต น วิชฺชติฯ>
  text <๒๓๘>
    text <โส กโรหิ ทีปมตฺตโน ขิปฺปํ วายม ปณฺฑิโต ภว>
    text <นิทฺธนฺตมโล อนงฺคโณ น ปุนํ ชาติชรํ อุเปหิสิฯ>
  text <๒๓๙>
    text <อนุปุพฺเพน เมธาวี โถกํ โถกํ ขเณ ขเณ>
    text <กมฺมาโร รชตสฺเสว นิทฺธเม มลมตฺตโนฯ>
  text <๒๔๐>
    text <อยสาว มลํ สมุฏฺฐิตํ ตตุฏฺฐาย ตเมว ขาทติ>
    text <เอวํ อติโธนจารินํ สานิ กมฺมานิ นยนฺติ ทุคฺคติํฯ>
  text <๒๔๑>
    text <อสชฺฌายมลา มนฺตา อนุฏฺฐานมลา ฆรา>
    text <มลํ วณฺณสฺส โกสชฺชํ ปมาโท รกฺขโต มลํฯ>
  text <๒๔๒>
    text <มลิตฺถิยา ทุจฺจริตํ มจฺเฉรํ ททโต มลํ>
    text <มลา เว ปาปกา ธมฺมา อสฺมิํ โลเก ปรมฺหิ จฯ>
  text <๒๔๓>
    text <ตโต มลา มลตรํ อวิชฺชา ปรมํ มลํ>
    text <เอตํ มลํ ปหนฺตฺวาน นิมฺมลา โหถ ภิกฺขโวฯ>
  text <๒๔๔>
    text <สุชีวํ อหิริเกน กากสูเรน ธํสินา>
    text <ปกฺขนฺทินา ปคพฺเภน สํกิลิฏฺเฐน ชีวิตํฯ>
  text <๒๔๕>
    text <หิรีมตา จ ทุชฺชีวํ นิจฺจํ สุจิคเวสินา>
    text <อลีเนนาปฺปคพฺเภน สุทฺธาชีเวน ปสฺสตาฯ>
  text <๒๔๖>
    text <โย ปาณมติปาเตติ มุสาวาทญฺจ ภาสติ>
    text <โลเก อทินฺนมาทิยติ ปรทารญฺจ คจฺฉติฯ>
  text <๒๔๗>
    text <สุราเมรยปานญฺจ โย นโร อนุยุญฺชติ>
    text <อิเธวเมโส โลกสฺมิํ มูลํ ขณติ อตฺตโนฯ>
  text <๒๔๘>
    text <เอวํ โภ ปุริส ชานาหิ ปาปธมฺมา อสญฺญตา>
    text <มา ตํ โลโภ อธมฺโม จ จิรํ ทุกฺขาย รนฺธยุํฯ>
  text <๒๔๙>
    text <ททาติ เว ยถาสทฺธํ ยถาปสาทนํ ชโน>
    text <ตตฺถ โย มงฺกุ ภวติ ปเรสํ ปานโภชเน>
    text <น โส ทิวา วา รตฺติํ วา สมาธิมธิคจฺฉติฯ>
  text <๒๕๐>
    text <ยสฺส เจตํ สมุจฺฉินฺนํ มูลฆจฺจํ สมูหตํ>
    text <ส เว ทิวา วา รตฺติํ วา สมาธิมธิคจฺฉติฯ>
  text <๒๕๑>
    text <นตฺถิ ราคสโม อคฺคิ นตฺถิ โทสสโม คโห>
    text <นตฺถิ โมหสมํ ชาลํ นตฺถิ ตณฺหาสมา นทีฯ>
  text <๒๕๒>
    text <สุทสฺสํ วชฺชมญฺเญสํ อตฺตโน ปน ทุทฺทสํ>
    text <ปเรสํ หิ โส วชฺชานิ โอปุนาติ ยถา ภุสํ>
    text <อตฺตโน ปน ฉาเทติ กลิํว กิตวา สโฐฯ>
  text <๒๕๓>
    text <ปรวชฺชานุปสฺสิสฺส นิจฺจํ อุชฺฌานสญฺญิโน>
    text <อาสวา ตสฺส วฑฺฒนฺติ อารา โส อาสวกฺขยาฯ>
  text <๒๕๔>
    text <อากาเสว ปทํ นตฺถิ สมโณ นตฺถิ พาหิเร>
    text <ปปญฺจาภิรตา ปชา นิปฺปปญฺจา ตถาคตาฯ>
  text <๒๕๕>
    text <อากาเสว ปทํ นตฺถิ สมโณ นตฺถิ พาหิเร>
    text <สงฺขารา สสฺสตา นตฺถิ นตฺถิ พุทฺธานมิญฺชิตํฯ>
  stand <มลวคฺโค อฏฺฐารสโม นิฏฺฐิโตฯ>
