text <๑๒ อตฺตวคฺโค>
  text <๑๕๗>
    text <อตฺตานญฺเจ ปิยํ ชญฺญา รกฺเขยฺย นํ สุรกฺขิตํ>
    text <ติณฺณํ อญฺญตรํ ยามํ ปฏิชคฺเคยฺย ปณฺฑิโตฯ>
  text <๑๕๘>
    text <อตฺตานเมว ปฐมํ ปติรูเป นิเวสเย>
    text <อถญฺญมนุสาเสยฺย น กิลิสฺเสยฺย ปณฺฑิโตฯ>
  text <๑๕๙>
    text <อตฺตานํ เจ ตถา กยิรา ยถาญฺญมนุสาสติ>
    text <สุทนฺโต วต ทเมถ อตฺตา หิ กิร ทุทฺทโมฯ>
  text <๑๖๐>
    text <อตฺตา หิ อตฺตโน นาโถ โก หิ นาโถ ปโร สิยา>
    text <อตฺตนา หิ สุทนฺเตน นาถํ ลภติ ทุลฺลภํฯ>
  text <๑๖๑>
    text <อตฺตนา หิ กตํ ปาปํ อตฺตชํ อตฺตสมฺภวํ>
    text <อภิมตฺถติ ทุมฺเมธํ วชิรํ วสฺมมยํ มณิํฯ>
  text <๑๖๒>
    text <ยสฺส อจฺจนฺตทุสฺสีลฺยํ มาลุวา สาลมิโวตฺถตํ>
    text <กโรติ โส ตถตฺตานํ ยถา นํ อิจฺฉตี ทิโสฯ>
  text <๑๖๓>
    text <สุกรานิ อสาธูนิ อตฺตโน อหิตานิ จ>
    text <ยํ เว หิตญฺจ สาธุญฺจ ตํ เว ปรมทุกฺกรํฯ>
  text <๑๖๔>
    text <โย สาสนํ อรหตํ อริยานํ ธมฺมชีวินํ>
    text <ปฏิกฺโกสติ ทุมฺเมโธ ทิฏฺฐิํ นิสฺสาย ปาปิกํ>
    text <ผลานิ กฏฺฐกสฺเสว อตฺตฆาตาย ผลฺลติฯ>
  text <๑๖๕>
    text <อตฺตนา หิ กตํ ปาปํ อตฺตนา สํกิลิสฺสติ>
    text <อตฺตนา อกตํ ปาปํ อตฺตนาว วิสุชฺฌติ>
    text <สุทฺธี อสุทฺธิ ปจฺจตฺตํ นาญฺโญ อญฺญํ วิโสธเยฯ>
  text <๑๖๖>
    text <อตฺตทตฺถํ ปรตฺเถน พหุนาปิ น หาปเย>
    text <อตฺตทตฺถมภิญฺญาย สทตฺถปสุโต สิยาฯ>
  stand <อตฺตวคฺโค ทฺวาทสโม นิฏฺฐิโตฯ>
