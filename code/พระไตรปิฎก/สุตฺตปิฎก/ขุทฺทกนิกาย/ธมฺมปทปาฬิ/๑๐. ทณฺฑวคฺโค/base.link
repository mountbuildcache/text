text <๑๐ ทณฺฑวคฺโค>
  text <๑๒๙>
    text <สพฺเพ ตสนฺติ ทณฺฑสฺส สพฺเพ ภายนฺติ มจฺจุโน>
    text <อตฺตานํ อุปมํ กตฺวา น หเนยฺย น ฆาตเยฯ>
  text <๑๓๐>
    text <สพฺเพ ตสนฺติ ทณฺฑสฺส สพฺเพสํ ชีวิตํ ปิยํ>
    text <อตฺตานํ อุปมํ กตฺวา น หเนยฺย น ฆาตเยฯ>
  text <๑๓๑>
    text <สุขกามานิ ภูตานิ โย ทณฺเฑน วิหิํสติ>
    text <อตฺตโน สุขเมสาโน เปจฺจ โส น ลภเต สุขํฯ>
  text <๑๓๒>
    text <สุขกามานิ ภูตานิ โย ทณฺเฑน น หิํสติ>
    text <อตฺตโน สุขเมสาโน เปจฺจ โส ลภเต สุขํฯ>
  text <๑๓๓>
    text <มาโวจ ผรุสํ กญฺจิ วุตฺตา ปฏิวเทยฺยุ ตํ>
    text <ทุกฺขา หิ สารมฺภกถา ปฏิทณฺฑา ผุเสยฺยุ ตํ ฯ>
  text <๑๓๔>
    text <สเจ เนเรสิ อตฺตานํ กํโส อุปหโต ยถา>
    text <เอส ปตฺโตสิ นิพฺพานํ สารมฺโภ เต น วิชฺชติฯ>
  text <๑๓๕>
    text <ยถา ทณฺเฑน โคปาโล คาโว ปาเชติ โคจรํ>
    text <เอวํ ชรา จ มจฺจุ จ อายุํ ปาเชนฺติ ปาณินํฯ>
  text <๑๓๖>
    text <อถ ปาปานิ กมฺมานิ กรํ พาโล น พุชฺฌติ>
    text <เสหิ กมฺเมหิ ทุมฺเมโธ อคฺคิทฑฺโฒว ตปฺปติฯ>
  text <๑๓๗>
    text <โย ทณฺเฑน อทณฺเฑสุ อปฺปทุฏฺเฐสุ ทุสฺสติ>
    text <ทสนฺนมญฺญตรํ ฐานํ ขิปฺปเมว นิคจฺฉติฯ>
  text <๑๓๘>
    text <เวทนํ ผรุสํ ชานิํ สรีรสฺส จ เภทนํ>
    text <ครุกํ วาปิ อาพาธํ จิตฺตกฺเขปญฺจ ปาปุเณฯ>
  text <๑๓๙>
    text <ราชโต วา อุปสคฺคํ อพฺภกฺขานญฺจ ทารุณํ>
    text <ปริกฺขยญฺจ ญาตีนํ โภคานญฺจ ปภงฺคุรํ ฯ>
  text <๑๔๐>
    text <อถ วาสฺส อคารานิ อคฺคิ ฑหติ ปาวโก>
    text <กายสฺส เภทา ทุปฺปญฺโญ นิรยํ โสปปชฺชติ ฯ>
  text <๑๔๑>
    text <น นคฺคจริยา น ชฏา น ปงฺกา นานาสกา ถณฺฑิลสายิกา วา>
    text <รโชชลฺลํ อุกฺกุฏิกปฺปธานํ โสเธนฺติ มจฺจํ อวิติณฺณกงฺขํฯ>
  text <๑๔๒>
    text <อลงฺกโต เจปิ สมํ จเรยฺย สนฺโต ทนฺโต นิยโต พฺรหฺมจารี>
    text <สพฺเพสุ ภูเตสุ นิธาย ทณฺฑํ โส พฺราหฺมโณ โส สมโณ ส ภิกฺขุฯ>
  text <๑๔๓>
    text <หิรีนิเสโธ ปุริโส โกจิ โลกสฺมิ วิชฺชติ>
    text <โย นิทฺทํ อปโพเธติ อสฺโส ภทฺโร กสามิวฯ>
  text <๑๔๔>
    text <อสฺโส ยถา ภทฺโร กสานิวิฏฺโฐ อาตาปิโน สํเวคิโน ภวาถ>
    text <สทฺธาย สีเลน จ วีริเยน จ สมาธินา ธมฺมวินิจฺฉเยน จ>
    text <สมฺปนฺนวิชฺชาจรณา ปติสฺสตา ชหิสฺสถ ทุกฺขมิทํ อนปฺปกํฯ>
  text <๑๔๕>
    text <อุทกญฺหิ นยนฺติ เนตฺติกา อุสุการา นมยนฺติ เตชนํ>
    text <ทารุํ นมยนฺติ ตจฺฉกา อตฺตานํ ทมยนฺติ สุพฺพตาฯ>
  stand <ทณฺฑวคฺโค ทสโม นิฏฺฐิโตฯ>
