text <๕ พาลวคฺโค>
  text <๖๐>
    text <ทีฆา ชาครโต รตฺติ ทีฆํ สนฺตสฺส โยชนํ>
    text <ทีโฆ พาลานํ สํสาโร สทฺธมฺมํ อวิชานตํฯ>
  text <๖๑>
    text <จรญฺเจ นาธิคจฺเฉยฺย เสยฺยํ สทิสมตฺตโน>
    text <เอกจริยํ ทฬฺหํ กยิรา นตฺถิ พาเล สหายตาฯ>
  text <๖๒>
    text <ปุตฺตา มตฺถิ ธนมฺมตฺถิ อิติ พาโล วิหญฺญติ>
    text <อตฺตา หิ อตฺตโน นตฺถิ กุโต ปุตฺตา กุโต ธนํฯ>
  text <๖๓>
    text <โย พาโล มญฺญติ พาลฺยํ ปณฺฑิโต วาปิ เตน โส>
    text <พาโล จ ปณฺฑิตมานี ส เว พาโลติ วุจฺจติฯ>
  text <๖๔>
    text <ยาวชีวมฺปิ เจ พาโล ปณฺฑิตํ ปยิรุปาสติ>
    text <น โส ธมฺมํ วิชานาติ ทพฺพี สูปรสํ ยถาฯ>
  text <๖๕>
    text <มุหุตฺตมปิ เจ วิญฺญู ปณฺฑิตํ ปยิรุปาสติ>
    text <ขิปฺปํ ธมฺมํ วิชานาติ ชิวฺหา สูปรสํ ยถาฯ>
  text <๖๖>
    text <จรนฺติ พาลา ทุมฺเมธา อมิตฺเตเนว อตฺตนา>
    text <กโรนฺตา ปาปกํ กมฺมํ ยํ โหติ กฏุกปฺผลํฯ>
  text <๖๗>
    text <น ตํ กมฺมํ กตํ สาธุ ยํ กตฺวา อนุตปฺปติ>
    text <ยสฺส อสฺสุมุโข โรทํ วิปากํ ปฏิเสวติฯ>
  text <๖๘>
    text <ตญฺจ กมฺมํ กตํ สาธุ ยํ กตฺวา นานุตปฺปติ>
    text <ยสฺส ปตีโต สุมโน วิปากํ ปฏิเสวติฯ>
  text <๖๙>
    text <มธุวา มญฺญติ พาโล ยาว ปาปํ น ปจฺจติ>
    text <ยทา จ ปจฺจติ ปาปํ พาโล ทุกฺขํ นิคจฺฉติฯ>
  text <๗๐>
    text <มาเส มาเส กุสคฺเคน พาโล ภุญฺเชยฺย โภชนํ>
    text <น โส สงฺขาตธมฺมานํ กลํ อคฺฆติ โสฬสิํฯ>
  text <๗๑>
    text <น หิ ปาปํ กตํ กมฺมํ สชฺชุ ขีรํว มุจฺจติ>
    text <ฑหนฺตํ พาลมนฺเวติ ภสฺมจฺฉนฺโนว ปาวโกฯ>
  text <๗๒>
    text <ยาวเทว อนตฺถาย ญตฺตํ พาลสฺส ชายติ>
    text <หนฺติ พาลสฺส สุกฺกํสํ มุทฺธมสฺส วิปาตยํฯ>
  text <๗๓>
    text <อสนฺตํ ภาวนมิจฺเฉยฺย ปุเรกฺขารญฺจ ภิกฺขุสุ>
    text <อาวาเสสุ จ อิสฺสริยํ ปูชา ปรกุเลสุ จฯ>
  text <๗๔>
    text <มเมว กต มญฺญนฺตุ คิหีปพฺพชิตา อุโภ>
    text <มเมวาติวสา อสฺสุ กิจฺจากิจฺเจสุ กิสฺมิจิ>
    text <อิติ พาลสฺส สงฺกปฺโป อิจฺฉา มาโน จ วฑฺฒติฯ>
  text <๗๕>
    text <อญฺญา หิ ลาภูปนิสา อญฺญา นิพฺพานคามินี>
    text <เอวเมตํ อภิญฺญาย ภิกฺขุ พุทฺธสฺส สาวโก>
    text <สกฺการํ นาภินนฺเทยฺย วิเวกมนุพฺรูหเยฯ>
  stand <พาลวคฺโค ปญฺจโม นิฏฺฐิโตฯ>
