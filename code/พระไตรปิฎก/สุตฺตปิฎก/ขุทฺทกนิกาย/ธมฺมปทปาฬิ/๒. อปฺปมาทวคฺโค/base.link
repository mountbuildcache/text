text <๒ อปฺปมาทวคฺโค>
  text <๒๑>
    text <อปฺปมาโท อมตปทํ ปมาโท มจฺจุโน ปทํ>
    text <อปฺปมตฺตา น มียนฺติ เย ปมตฺตา ยถา มตาฯ>
  text <๒๒>
    text <เอวํ วิเสสโต ญตฺวา อปฺปมาทมฺหิ ปณฺฑิตา>
    text <อปฺปมาเท ปโมทนฺติ อริยานํ โคจเร รตาฯ>
  text <๒๓>
    text <เต ฌายิโน สาตติกา นิจฺจํ ทฬฺหปรกฺกมา>
    text <ผุสนฺติ ธีรา นิพฺพานํ โยคกฺเขมํ อนุตฺตรํฯ>
  text <๒๔>
    text <อุฏฺฐานวโต สตีมโต สุจิกมฺมสฺส นิสมฺมการิโน>
    text <สญฺญตสฺส ธมฺมชีวิโน อปฺปมตฺตสฺส ยโสภิวฑฺฒติฯ>
  text <๒๕>
    text <อุฏฺฐาเนนปฺปมาเทน สํยเมน ทเมน จ>
    text <ทีปํ กยิราถ เมธาวี ยํ โอโฆ นาภิกีรติฯ>
  text <๒๖>
    text <ปมาทมนุยุญฺชนฺติ พาลา ทุมฺเมธิโน ชนา>
    text <อปฺปมาทญฺจ เมธาวี ธนํ เสฏฺฐํว รกฺขติฯ>
  text <๒๗>
    text <มา ปมาทมนุยุญฺเชถ มา กามรติสนฺถวํ>
    text <อปฺปมตฺโต หิ ฌายนฺโต ปปฺโปติ วิปุลํ สุขํฯ>
  text <๒๘>
    text <ปมาทํ อปฺปมาเทน ยทา นุทติ ปณฺฑิโต>
    text <ปญฺญาปาสาทมารุยฺห อโสโก โสกินิํ ปชํ>
    text <ปพฺพตฏฺโฐว ภูมฏฺเฐ ธีโร พาเล อเวกฺขติฯ>
  text <๒๙>
    text <อปฺปมตฺโต ปมตฺเตสุ สุตฺเตสุ พหุชาคโร>
    text <อพลสฺสํว สีฆสฺโส หิตฺวา ยาติ สุเมธโสฯ>
  text <๓๐>
    text <อปฺปมาเทน มฆวา เทวานํ เสฏฺฐตํ คโต>
    text <อปฺปมาทํ ปสํสนฺติ ปมาโท ครหิโต สทาฯ>
  text <๓๑>
    text <อปฺปมาทรโต ภิกฺขุ ปมาเท ภยทสฺสิ วา>
    text <สํโยชนํ อณุํ ถูลํ ฑหํ อคฺคีว คจฺฉติฯ>
  text <๓๒>
    text <อปฺปมาทรโต ภิกฺขุ ปมาเท ภยทสฺสิ วา>
    text <อภพฺโพ ปริหานาย นิพฺพานสฺเสว สนฺติเกฯ>
  stand <อปฺปมาทวคฺโค ทุติโย นิฏฺฐิโตฯ>
