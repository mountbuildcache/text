text <๒๐ มคฺควคฺโค>
  text <๒๗๓>
    text <มคฺคานฏฺฐงฺคิโก เสฏฺโฐ สจฺจานํ จตุโร ปทา>
    text <วิราโค เสฏฺโฐ ธมฺมานํ ทฺวิปทานญฺจ จกฺขุมาฯ>
  text <๒๗๔>
    text <เอเสว มคฺโค นตฺถญฺโญ ทสฺสนสฺส วิสุทฺธิยา>
    text <เอตญฺหิ ตุมฺเห ปฏิปชฺชถ มารสฺเสตํ ปโมหนํฯ>
  text <๒๗๕>
    text <เอตญฺหิ ตุมฺเห ปฏิปนฺนา ทุกฺขสฺสนฺตํ กริสฺสถ>
    text <อกฺขาโต โว มยา มคฺโค อญฺญาย สลฺลกนฺตนํ ฯ>
  text <๒๗๖>
    text <ตุมฺเหหิ กิจฺจมาตปฺปํ อกฺขาตาโร ตถาคตา>
    text <ปฏิปนฺนา ปโมกฺขนฺติ ฌายิโน มารพนฺธนาฯ>
  text <๒๗๗>
    text <สพฺเพ สงฺขารา อนิจฺจาติ ยทา ปญฺญาย ปสฺสติ>
    text <อถ นิพฺพินฺทติ ทุกฺเข เอส มคฺโค วิสุทฺธิยาฯ>
  text <๒๗๘>
    text <สพฺเพ สงฺขารา ทุกฺขาติ ยทา ปญฺญาย ปสฺสติ>
    text <อถ นิพฺพินฺทติ ทุกฺเข เอส มคฺโค วิสุทฺธิยาฯ>
  text <๒๗๙>
    text <สพฺเพ ธมฺมา อนตฺตาติ ยทา ปญฺญาย ปสฺสติ>
    text <อถ นิพฺพินฺทติ ทุกฺเข เอส มคฺโค วิสุทฺธิยาฯ>
  text <๒๘๐>
    text <อุฏฺฐานกาลมฺหิ อนุฏฺฐหาโน ยุวา พลี อาลสิยํ อุเปโต>
    text <สํสนฺนสงฺกปฺปมโน กุสีโต ปญฺญาย มคฺคํ อลโส น วินฺทติฯ>
  text <๒๘๑>
    text <วาจานุรกฺขี มนสา สุสํวุโต กาเยน จ นากุสลํ กยิรา>
    text <เอเต ตโย กมฺมปเถ วิโสธเย อาราธเย มคฺคมิสิปฺปเวทิตํฯ>
  text <๒๘๒>
    text <โยคา เว ชายตี ภูริ อโยคา ภูริสงฺขโย>
    text <เอตํ ทฺเวธาปถํ ญตฺวา ภวาย วิภวาย จ>
    text <ตถาตฺตานํ นิเวเสยฺย ยถา ภูริ ปวฑฺฒติฯ>
  text <๒๘๓>
    text <วนํ ฉินฺทถ มา รุกฺขํ วนโต ชายเต ภยํ>
    text <เฉตฺวา วนญฺจ วนถญฺจ นิพฺพนา โหถ ภิกฺขโวฯ>
  text <๒๘๔>
    text <ยาว หิ วนโถ น ฉิชฺชติ อณุมตฺโตปิ นรสฺส นาริสุ>
    text <ปฏิพทฺธมโนว ตาว โส วจฺโฉ ขีรปโกว มาตริฯ>
  text <๒๘๕>
    text <อุจฺฉินฺท สิเนหมตฺตโน กุมุทํ สารทิกํว>
    text <สนฺติมคฺคเมว พฺรูหย นิพฺพานํ สุคเตน เทสิตํฯ>
  text <๒๘๖>
    text <อิธ วสฺสํ วสิสฺสามิ อิธ เหมนฺตคิมฺหิสุ>
    text <อิติ พาโล วิจินฺเตติ อนฺตรายํ น พุชฺฌติฯ>
  text <๒๘๗>
    text <ตํ ปุตฺตปสุสมฺมตฺตํ พฺยาสตฺตมนสํ นรํ>
    text <สุตฺตํ คามํ มโหโฆว มจฺจุ อาทาย คจฺฉติฯ>
  text <๒๘๘>
    text <น สนฺติ ปุตฺตา ตาณาย น ปิตา นาปิ พนฺธวา>
    text <อนฺตเกนาธิปนฺนสฺส นตฺถิ ญาตีสุ ตาณตาฯ>
  text <๒๘๙>
    text <เอตมตฺถวสํ ญตฺวา ปณฺฑิโต สีลสํวุโต>
    text <นิพฺพานคมนํ มคฺคํ ขิปฺปเมว วิโสธเยฯ>
  stand <มคฺควคฺโค วีสติโม นิฏฺฐิโตฯ>
