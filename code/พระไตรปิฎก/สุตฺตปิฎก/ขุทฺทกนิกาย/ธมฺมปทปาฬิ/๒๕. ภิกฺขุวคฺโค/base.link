text <๒๕ ภิกฺขุวคฺโค>
  text <๓๖๐>
    text <จกฺขุนา สํวโร สาธุ สาธุ โสเตน สํวโร>
    text <ฆาเนน สํวโร สาธุ สาธุ ชิวฺหาย สํวโรฯ>
  text <๓๖๑>
    text <กาเยน สํวโร สาธุ สาธุ วาจาย สํวโร>
    text <มนสา สํวโร สาธุ สาธุ สพฺพตฺถ สํวโร>
    text <สพฺพตฺถ สํวุโต ภิกฺขุ สพฺพทุกฺขา ปมุจฺจติฯ>
  text <๓๖๒>
    text <หตฺถสํยโต ปาทสํยโต วาจาสํยโต สํยตุตฺตโม>
    text <อชฺฌตฺตรโต สมาหิโต เอโก สนฺตุสิโต ตมาหุ ภิกฺขุํฯ>
  text <๓๖๓>
    text <โย มุขสํยโต ภิกฺขุ มนฺตภาณี อนุทฺธโต>
    text <อตฺถํ ธมฺมญฺจ ทีเปติ มธุรํ ตสฺส ภาสิตํฯ>
  text <๓๖๔>
    text <ธมฺมาราโม ธมฺมรโต ธมฺมํ อนุวิจินฺตยํ>
    text <ธมฺมํ อนุสฺสรํ ภิกฺขุ สทฺธมฺมา น ปริหายติฯ>
  text <๓๖๕>
    text <สลาภํ นาติมญฺเญยฺย นาญฺเญสํ ปิหยํ จเร>
    text <อญฺเญสํ ปิหยํ ภิกฺขุ สมาธิํ นาธิคจฺฉติฯ>
  text <๓๖๖>
    text <อปฺปลาโภปิ เจ ภิกฺขุ สลาภํ นาติมญฺญติ>
    text <ตํ เว เทวา ปสํสนฺติ สุทฺธาชีวิํ อตนฺทิตํฯ>
  text <๓๖๗>
    text <สพฺพโส นามรูปสฺมิํ ยสฺส นตฺถิ มมายิตํ>
    text <อสตา จ น โสจติ ส เว ภิกฺขูติ วุจฺจติฯ>
  text <๓๖๘>
    text <เมตฺตาวิหารี โย ภิกฺขุ ปสนฺโน พุทฺธสาสเน>
    text <อธิคจฺเฉ ปทํ สนฺตํ สงฺขารูปสมํ สุขํฯ>
  text <๓๖๙>
    text <สิญฺจ ภิกฺขุ อิมํ นาวํ สิตฺตา เต ลหุเมสฺสติ>
    text <เฉตฺวา ราคญฺจ โทสญฺจ ตโต นิพฺพานเมหิสิฯ>
  text <๓๗๐>
    text <ปญฺจ ฉินฺเท ปญฺจ ชเห ปญฺจ จุตฺตริ ภาวเย>
    text <ปญฺจ สงฺคาติโค ภิกฺขุ โอฆติณฺโณติ วุจฺจติฯ>
  text <๓๗๑>
    text <ฌาย ภิกฺขุ มา ปมาโท มา เต กามคุเณ รเมสฺสุ จิตฺตํ>
    text <มา โลหคุฬํ คิลี ปมตฺโต มา กนฺทิ ทุกฺขมิทนฺติ ฑยฺหมาโนฯ>
  text <๓๗๒>
    text <นตฺถิ ฌานํ อปญฺญสฺส ปญฺญา นตฺถิ อฌายโต>
    text <ยมฺหิ ฌานญฺจ ปญฺญา จ ส เว นิพฺพานสนฺติเกฯ>
  text <๓๗๓>
    text <สุญฺญาคารํ ปวิฏฺฐสฺส สนฺตจิตฺตสฺส ภิกฺขุโน>
    text <อมานุสี รติ โหติ สมฺมา ธมฺมํ วิปสฺสโตฯ>
  text <๓๗๔>
    text <ยโต ยโต สมฺมสติ ขนฺธานํ อุทยพฺพยํ>
    text <ลภตี ปีติปาโมชฺชํ อมตํ ตํ วิชานตํฯ>
  text <๓๗๕>
    text <ตตฺรายมาทิ ภวติ อิธ ปญฺญสฺส ภิกฺขุโน>
    text <อินฺทฺริยคุตฺติ สนฺตุฏฺฐิ ปาติโมกฺเข จ สํวโรฯ>
  text <๓๗๖>
    text <มิตฺเต ภชสฺสุ กลฺยาเณ สุทฺธาชีเว อตนฺทิเต>
    text <ปฏิสนฺถารวุตฺยสฺส อาจารกุสโล สิยา>
    text <ตโต ปาโมชฺชพหุโล ทุกฺขสฺสนฺตํ กริสฺสติฯ>
  text <๓๗๗>
    text <วสฺสิกา วิย ปุปฺผานิ มทฺทวานิ ปมุญฺจติ>
    text <เอวํ ราคญฺจ โทสญฺจ วิปฺปมุญฺเจถ ภิกฺขโวฯ>
  text <๓๗๘>
    text <สนฺตกาโย สนฺตวาโจ สนฺตวา สุสมาหิโต>
    text <วนฺตโลกามิโส ภิกฺขุ อุปสนฺโตติ วุจฺจติฯ>
  text <๓๗๙>
    text <อตฺตนา โจทยตฺตานํ ปฏิมํเสถ อตฺตนา>
    text <โส อตฺตคุตฺโต สติมา สุขํ ภิกฺขุ วิหาหิสิฯ>
  text <๓๘๐>
    text <อตฺตา หิ อตฺตโน นาโถ โก หิ นาโถ ปโร สิยา>
    text <อตฺตา หิ อตฺตโน คติ>
    text <ตสฺมา สํยมมตฺตานํ อสฺสํ ภทฺรํว วาณิโชฯ>
  text <๓๘๑>
    text <ปาโมชฺชพหุโล ภิกฺขุ ปสนฺโน พุทฺธสาสเน>
    text <อธิคจฺเฉ ปทํ สนฺตํ สงฺขารูปสมํ สุขํฯ>
  text <๓๘๒>
    text <โย หเว ทหโร ภิกฺขุ ยุญฺชติ พุทฺธสาสเน>
    text <โสมํ โลกํ ปภาเสติ อพฺภา มุตฺโตว จนฺทิมาฯ>
  stand <ภิกฺขุวคฺโค ปญฺจวีสติโม นิฏฺฐิโตฯ>
