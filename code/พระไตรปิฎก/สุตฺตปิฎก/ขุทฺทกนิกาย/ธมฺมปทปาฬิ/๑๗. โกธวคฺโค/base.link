text <๑๗ โกธวคฺโค>
  text <๒๒๑>
    text <โกธํ ชเห วิปฺปชเหยฺย มานํ สํโยชนํ สพฺพมติกฺกเมยฺย>
    text <ตํ นามรูปสฺมิมสชฺชมานํ อกิญฺจนํ นานุปตนฺติ ทุกฺขาฯ>
  text <๒๒๒>
    text <โย เว อุปฺปติตํ โกธํ รถํ ภนฺตํว วารเย>
    text <ตมหํ สารถิํ พฺรูมิ รสฺมิคฺคาโห อิตโร ชโนฯ>
  text <๒๒๓>
    text <อกฺโกเธน ชิเน โกธํ อสาธุํ สาธุนา ชิเน>
    text <ชิเน กทริยํ ทาเนน สจฺเจนาลิกวาทินํฯ>
  text <๒๒๔>
    text <สจฺจํ ภเณ น กุชฺเฌยฺย ทชฺชา อปฺปมฺปิ ยาจิโต>
    text <เอเตหิ ตีหิ ฐาเนหิ คจฺเฉ เทวาน สนฺติเกฯ>
  text <๒๒๕>
    text <อหิํสกา เย มุนโย นิจฺจํ กาเยน สํวุตา>
    text <เต ยนฺติ อจฺจุตํ ฐานํ ยตฺถ คนฺตฺวา น โสจเรฯ>
  text <๒๒๖>
    text <สทา ชาครมานานํ อโหรตฺตานุสิกฺขินํ>
    text <นิพฺพานํ อธิมุตฺตานํ อตฺถํ คจฺฉนฺติ อาสวาฯ>
  text <๒๒๗>
    text <โปราณเมตํ อตุล เนตํ อชฺชตนามิว>
    text <นินฺทนฺติ ตุณฺหิมาสีนํ นินฺทนฺติ พหุภาณินํ>
    text <มิตภาณิมฺปิ นินฺทนฺติ นตฺถิ โลเก อนินฺทิโตฯ>
  text <๒๒๘>
    text <น จาหุ น จ ภวิสฺสติ น เจตรหิ วิชฺชติ>
    text <เอกนฺตํ นินฺทิโต โปโส เอกนฺตํ วา ปสํสิโตฯ>
  text <๒๒๙>
    text <ยํ เจ วิญฺญู ปสํสนฺติ อนุวิจฺจ สุเว สุเว>
    text <อจฺฉิทฺทวุตฺติํ เมธาวิํ ปญฺญาสีลสมาหิตํฯ>
  text <๒๓๐>
    text <นิกฺขํ ชมฺโพนทสฺเสว โก ตํ นินฺทิตุมรหติ>
    text <เทวาปิ นํ ปสํสนฺติ พฺรหฺมุนาปิ ปสํสิโตฯ>
  text <๒๓๑>
    text <กายปฺปโกปํ รกฺเขยฺย กาเยน สํวุโต สิยา>
    text <กายทุจฺจริตํ หิตฺวา กาเยน สุจริตํ จเรฯ>
  text <๒๓๒>
    text <วจีปโกปํ รกฺเขยฺย วาจาย สํวุโต สิยา>
    text <วจีทุจฺจริตํ หิตฺวา วาจาย สุจริตํ จเรฯ>
  text <๒๓๓>
    text <มโนปโกปํ รกฺเขยฺย มนสา สํวุโต สิยา>
    text <มโนทุจฺจริตํ หิตฺวา มนสา สุจริตํ จเรฯ>
  text <๒๓๔>
    text <กาเยน สํวุตา ธีรา อโถ วาจาย สํวุตา>
    text <มนสา สํวุตา ธีรา เต เว สุปริสํวุตาฯ>
  stand <โกธวคฺโค สตฺตรสโม นิฏฺฐิโตฯ>
