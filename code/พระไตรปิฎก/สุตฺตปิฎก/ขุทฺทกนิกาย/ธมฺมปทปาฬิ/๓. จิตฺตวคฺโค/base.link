text <๓ จิตฺตวคฺโค>
  text <๓๓>
    text <ผนฺทนํ จปลํ จิตฺตํ ทูรกฺขํ ทุนฺนิวารยํ>
    text <อุชุํ กโรติ เมธาวี อุสุกาโรว เตชนํฯ>
  text <๓๔>
    text <วาริโชว ถเล ขิตฺโต โอกโมกตอุพฺภโต>
    text <ปริผนฺทติทํ จิตฺตํ มารเธยฺยํ ปหาตเวฯ>
  text <๓๕>
    text <ทุนฺนิคฺคหสฺส ลหุโน ยตฺถกามนิปาติโน>
    text <จิตฺตสฺส ทมโถ สาธุ จิตฺตํ ทนฺตํ สุขาวหํฯ>
  text <๓๖>
    text <สุทุทฺทสํ สุนิปุณํ ยตฺถกามนิปาตินํ>
    text <จิตฺตํ รกฺเขถ เมธาวี จิตฺตํ คุตฺตํ สุขาวหํฯ>
  text <๓๗>
    text <ทูรงฺคมํ เอกจรํ อสรีรํ คุหาสยํ>
    text <เย จิตฺตํ สํยเมสฺสนฺติ โมกฺขนฺติ มารพนฺธนาฯ>
  text <๓๘>
    text <อนวฏฺฐิตจิตฺตสฺส สทฺธมฺมํ อวิชานโต>
    text <ปริปฺลวปสาทสฺส ปญฺญา น ปริปูรติฯ>
  text <๓๙>
    text <อนวสฺสุตจิตฺตสฺส อนนฺวาหตเจตโส>
    text <ปุญฺญปาปปหีนสฺส นตฺถิ ชาครโต ภยํฯ>
  text <๔๐>
    text <กุมฺภูปมํ กายมิมํ วิทิตฺวา นครูปมํ จิตฺตมิทํ ฐเปตฺวา>
    text <โยเธถ มารํ ปญฺญาวุเธน ชิตญฺจ รกฺเข อนิเวสโน สิยาฯ>
  text <๔๑>
    text <อจิรํ วตยํ กาโย ปถวิํ อธิเสสฺสติ>
    text <ฉุทฺโธ อเปตวิญฺญาโณ นิรตฺถํว กลิงฺครํฯ>
  text <๔๒>
    text <ทิโส ทิสํ ยํ ตํ กยิรา เวรี วา ปน เวรินํ>
    text <มิจฺฉาปณิหิตํ จิตฺตํ ปาปิโย นํ ตโต กเรฯ>
  text <๔๓>
    text <น ตํ มาตา ปิตา กยิรา อญฺเญ วาปิ จ ญาตกา>
    text <สมฺมาปณิหิตํ จิตฺตํ เสยฺยโส นํ ตโต กเรฯ>
  stand <จิตฺตวคฺโค ตติโย นิฏฺฐิโตฯ>
