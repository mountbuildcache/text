text <๑๓ โลกวคฺโค>
  text <๑๖๗>
    text <หีนํ ธมฺมํ น เสเวยฺย ปมาเทน น สํวเส>
    text <มิจฺฉาทิฏฺฐิํ น เสเวยฺย น สิยา โลกวฑฺฒโนฯ>
  text <๑๖๘>
    text <อุตฺติฏฺเฐ นปฺปมชฺเชยฺย ธมฺมํ สุจริตํ จเร>
    text <ธมฺมจารี สุขํ เสติ อสฺมิํ โลเก ปรมฺหิ จฯ>
  text <๑๖๙>
    text <ธมฺมํ จเร สุจริตํ น นํ ทุจฺจริตํ จเร>
    text <ธมฺมจารี สุขํ เสติ อสฺมิํ โลเก ปรมฺหิ จฯ>
  text <๑๗๐>
    text <ยถา ปุพฺพุฬกํ ปสฺเส ยถา ปสฺเส มรีจิกํ>
    text <เอวํ โลกํ อเวกฺขนฺตํ มจฺจุราชา น ปสฺสติฯ>
  text <๑๗๑>
    text <เอถ ปสฺสถิมํ โลกํ จิตฺตํ ราชรถูปมํ>
    text <ยตฺถ พาลา วิสีทนฺติ นตฺถิ สงฺโค วิชานตํฯ>
  text <๑๗๒>
    text <โย จ ปุพฺเพ ปมชฺชิตฺวา ปจฺฉา โส นปฺปมชฺชติ>
    text <โสมํ โลกํ ปภาเสติ อพฺภา มุตฺโตว จนฺทิมาฯ>
  text <๑๗๓>
    text <ยสฺส ปาปํ กตํ กมฺมํ กุสเลน ปิธียติ>
    text <โสมํ โลกํ ปภาเสติ อพฺภา มุตฺโตว จนฺทิมาฯ>
  text <๑๗๔>
    text <อนฺธภูโต อยํ โลโก ตนุเกตฺถ วิปสฺสติ>
    text <สกุโณ ชาลมุตฺโตว อปฺโป สคฺคาย คจฺฉติฯ>
  text <๑๗๕>
    text <หํสาทิจฺจปเถ ยนฺติ อากาเส ยนฺติ อิทฺธิยา>
    text <นียนฺติ ธีรา โลกมฺหา เชตฺวา มารํ สวาหินิํ ฯ>
  text <๑๗๖>
    text <เอกํ ธมฺมํ อตีตสฺส มุสาวาทิสฺส ชนฺตุโน>
    text <วิติณฺณปรโลกสฺส นตฺถิ ปาปํ อการิยํฯ>
  text <๑๗๗>
    text <น เว กทริยา เทวโลกํ วชนฺติ พาลา หเว นปฺปสํสนฺติ ทานํ>
    text <ธีโร จ ทานํ อนุโมทมาโน เตเนว โส โหติ สุขี ปรตฺถฯ>
  text <๑๗๘>
    text <ปถพฺยา เอกรชฺเชน สคฺคสฺส คมเนน วา>
    text <สพฺพโลกาธิปจฺเจน โสตาปตฺติผลํ วรํฯ>
  stand <โลกวคฺโค เตรสโม นิฏฺฐิโตฯ>
