text <๔๙ ปํสุกูลวคฺโค>
  text <๑ ปํสุกูลสญฺญกตฺเถรอปทานํ>
    text <๑>
      text <ติสฺโส นามาสิ ภควา สยมฺภู อคฺคปุคฺคโล>
      text <ปํสุกูลํ ฐเปตฺวาน วิหารํ ปาวิสี ชิโนฯ>
    text <๒>
      text <วินตํ ธนุมาทาย ภกฺขตฺถาย จริํ อหํ>
      text <มณฺฑลคฺคํ คเหตฺวาน กานนํ ปาวิสิํ อหํฯ>
    text <๓>
      text <ตตฺถทฺทสํ ปํสุกูลํ ทุมคฺเค ลคฺคิตํ ตทา>
      text <จาปํ ตตฺเถว นิกฺขิปฺป สิเร กตฺวาน อญฺชลิํฯ>
    text <๔>
      text <ปสนฺนจิตฺโต สุมโน วิปุลาย จ ปีติยา>
      text <พุทฺธเสฏฺฐํ สริตฺวาน ปํสุกูลํ อวนฺทหํฯ>
    text <๕>
      text <ทฺเวนวุเต อิโต กปฺเป ปํสุกูลมวนฺทหํ>
      text <ทุคฺคติํ นาภิชานามิ วนฺทนาย อิทํ ผลํฯ>
    text <๖>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๗>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๘>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    stand <อิตฺถํ สุทํ อายสฺมา ปํสุกูลสญฺญโก เถโร อิมา คาถาโย>
    text <อภาสิตฺถาติฯ>
    stand <ปํสุกูลสญฺญกตฺเถรสฺสาปทานํ ปฐมํฯ>
  text <๒ พุทฺธสญฺญกตฺเถรอปทานํ>
    text <๙>
      text <อชฺฌายโก มนฺตธโร ติณฺณํ เวทาน ปารคู>
      text <ลกฺขเณ อิติหาเส จ สนิฆณฺฑุสเกฏุเภฯ>
    text <๑๐>
      text <นทีโสตปฏิภาคา สิสฺสา อายนฺติ เม ตทา>
      text <เตสาหํ มนฺเต วาเจมิ รตฺตินฺทิวมตนฺทิโตฯ>
    text <๑๑>
      text <สิทฺธตฺโถ นาม สมฺพุทฺโธ โลเก อุปฺปชฺชิ ตาวเท>
      text <ตมนฺธการํ นาเสตฺวา ญาณาโลกํ ปวตฺตยิฯ>
    text <๑๒>
      text <มม อญฺญตโร สิสฺโส สิสฺสานํ โส กเถสิ เม>
      text <สุตฺวาน เต เอตมตฺถํ อาโรเจสุํ มมํ ตทาฯ>
    text <๑๓>
      text <พุทฺโธ โลเก สมุปฺปนฺโน สพฺพญฺญู โลกนายโก>
      text <ตสฺสานุวตฺตติ ชโน ลาโภ อมฺหํ น วิชฺชติ ฯ>
    text <๑๔>
      text <อธิจฺจุปฺปตฺติกา พุทฺธา จกฺขุมนฺโต มหายสา>
      text <ยํนูนาหํ พุทฺธเสฏฺฐํ ปสฺเสยฺยํ โลกนายกํฯ>
    text <๑๕>
      text <อชินํ เม คเหตฺวาน วากจีรํ กมณฺฑลุํ>
      text <อสฺสมา อภินิกฺขมฺม สิสฺเส อามนฺตยิํ อหํฯ>
    text <๑๖>
      text <โอทุมฺพริกปุปฺผํว จนฺทมฺหิ สสกํ ยถา>
      text <วายสานํ ยถา ขีรํ ทุลฺลโภ โลกนายโก ฯ>
    text <๑๗>
      text <พุทฺโธ โลกมฺหิ อุปฺปนฺโน มนุสฺสตฺตมฺปิ ทุลฺลภํ>
      text <อุโภสุ วิชฺชมาเนสุ สวนญฺจ สุทุลฺลภํฯ>
    text <๑๘>
      text <พุทฺโธ โลเก สมุปฺปนฺโน จกฺขุํ ลจฺฉาม โน ภวํ>
      text <เอถ สพฺเพ คมิสฺสาม สมฺมาสมฺพุทฺธสนฺติกํฯ>
    text <๑๙>
      text <กมณฺฑลุธรา สพฺเพ ขราชินนิวาสิโน>
      text <เต ชฏา ภารภริตา นิกฺขมุํ วิปินา ตทาฯ>
    text <๒๐>
      text <ยุคมตฺตํ เปกฺขมานา อุตฺตมตฺถํ คเวสิโน>
      text <อาสตฺติโทสรหิตา อสมฺภีตาว เกสรีฯ>
    text <๒๑>
      text <อปฺปกิจฺจา อโลลุปฺปา นิปกา สนฺตวุตฺติโน>
      text <อุญฺฉาย จรมานา เต พุทฺธเสฏฺฐมุปาคมุํฯ>
    text <๒๒>
      text <ทิยฑฺฒโยชเน เสเส พฺยาธิ เม อุปปชฺชถ>
      text <พุทฺธเสฏฺฐํ สริตฺวาน ตตฺถ กาลงฺกโต อหํฯ>
    text <๒๓>
      text <จตุนฺนวุติโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๒๔>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๕>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา พุทฺธสญฺญโก เถโร อิมา คาถาโย>
    text <อภาสิตฺถาติฯ>
    stand <พุทฺธสญฺญกตฺเถรสฺสาปทานํ ทุติยํฯ>
  text <๓ ภิสทายกตฺเถรอปทานํ>
    text <๒๗>
      text <โอคยฺห ยํ โปกฺขรณิํ นานากุญฺชรเสวิตํ>
      text <อุทฺธรามิ ภิสํ ตตฺถ ฆาสเหตุ อหํ ตทาฯ>
    text <๒๘>
      text <ภควา ตมฺหิ สมเย ปทุมุตฺตรสวฺหโย>
      text <รตฺตมฺพรธโร พุทฺโธ คจฺฉติ อนิลญฺชเสฯ>
    text <๒๙>
      text <ธุนนฺโต ปํสุกูลานิ สทฺทมสฺโสสหํ ตทา>
      text <อุทฺธํ นิชฺฌายมาโนหํ อทฺทสํ โลกนายกํฯ>
    text <๓๐>
      text <ตตฺเถว ฐิตโก สนฺโต อายาจิํ โลกนายกํ>
      text <มธุํ ภิเสหิ สวติ ขีรํ สปฺปิํ มุฬาลิภิฯ>
    text <๓๑>
      text <ปฏิคฺคณฺหาตุ เม พุทฺโธ อนุกมฺปาย จกฺขุมา>
      text <ตโต การุณิโก สตฺถา โอรุหิตฺวา มหายโสฯ>
    text <๓๒>
      text <ปฏิคฺคณฺหิ มมํ ภิกฺขํ อนุกมฺปาย จกฺขุมา>
      text <ปฏิคฺคเหตฺวา สมฺพุทฺโธ อกา เม อนุโมทนํฯ>
    text <๓๓>
      text <สุขี โหตุ มหาปุญฺญ คติ ตุยฺหํ สมิชฺฌตุ>
      text <อิมินา ภิสทาเนน ลภสฺสุ วิปุลํ สุขํฯ>
    text <๓๔>
      text <อิทํ วตฺวาน สมฺพุทฺโธ ชลชุตฺตมนามโก>
      text <ภิกฺขมาทาย สมฺพุทฺโธ อมฺพเรนาคมา ชิโนฯ>
    text <๓๕>
      text <ตโต ภิสํ คเหตฺวาน อาคจฺฉิํ มม อสฺสมํ>
      text <ภิสํ รุกฺเข ลเคตฺวาน มม ทานมนุสฺสริํฯ>
    text <๓๖>
      text <มหาวาโต วุฏฺฐหิตฺวา สญฺจาเลสิ วนํ ตทา>
      text <อากาโส อภินาทิตฺถ อสนิยา ผลนฺติยาฯ>
    text <๓๗>
      text <ตโต เม อสนิปาโต มตฺถเก นิปตี ตทา>
      text <โสหํ นิสินฺนโก สนฺโต ตตฺถ กาลงฺกโต อหุํฯ>
    text <๓๘>
      text <ปุญฺญกมฺเมน สํยุตฺโต ตุสิตํ อุปปชฺชหํ>
      text <กเฬวรํ เม ปติตํ เทวโลเก รมิํ อหํฯ>
    text <๓๙>
      text <ฉฬสีติสหสฺสานิ นาริโย สมลงฺกตา>
      text <สายปาตํ อุปฏฺฐนฺติ ภิสทานสฺสิทํ ผลํฯ>
    text <๔๐>
      text <มนุสฺสโยนิมาคนฺตฺวา สุขิโต โหมหํ สทา>
      text <โภเค เม อูนตา นตฺถิ ภิสทานสฺสิทํ ผลํฯ>
    text <๔๑>
      text <อนุกมฺปิตโก เตน เทวเทเวน ตาทินา>
      text <สพฺพาสวา ปริกฺขีณา นตฺถิ ทานิ ปุนพฺภโวฯ>
    text <๔๒>
      text <สตสหสฺสิโต กปฺเป ยํ ภิสํ อททิํ ตทา>
      text <ทุคฺคติํ นาภิชานามิ ภิสทานสฺสิทํ ผลํฯ>
    text <๔๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ภิสทายโก เถโร อิมา คาถาโย>
    text <อภาสิตฺถาติฯ>
    stand <ภิสทายกตฺเถรสฺสาปทานํ ตติยํฯ>
  text <๔ ญาณถวิกตฺเถรอปทานํ>
    text <๔๖>
      text <ทกฺขิเณ หิมวนฺตสฺส สุกโต อสฺสโม มม>
      text <อุตฺตมตฺถํ คเวสนฺโต วสามิ วิปิเน ตทาฯ>
    text <๔๗>
      text <ลาภาลาเภน สนฺตุฏฺโฐ มูเลน จ ผเลน จ>
      text <อนฺเวสนฺโต อาจริยํ วสามิ เอกโก อหํฯ>
    text <๔๘>
      text <สุเมโธ นาม สมฺพุทฺโธ โลเก อุปฺปชฺชิ ตาวเท>
      text <จตุสจฺจํ ปกาเสติ อุทฺธรนฺโต มหาชนํฯ>
    text <๔๙>
      text <นาหํ สุโณมิ สมฺพุทฺธํ นปิ เม โกจิ สํสติ>
      text <อฏฺฐวสฺเส อติกฺกนฺเต อสฺโสสิํ โลกนายกํฯ>
    text <๕๐>
      text <อคฺคิทารุํ นีหริตฺวา สมฺมชฺชิตฺวาน อสฺสมํ>
      text <ขาริภารํ คเหตฺวาน นิกฺขมิํ วิปินา อหํฯ>
    text <๕๑>
      text <เอกรตฺติํ วสนฺโตหํ คาเมสุ นิคเมสุ จ>
      text <อนุปุพฺเพน จนฺทวติํ ตทาหํ อุปสงฺกมิํฯ>
    text <๕๒>
      text <ภควา ตมฺหิ สมเย สุเมโธ โลกนายโก>
      text <อุทฺธรนฺโต พหู สตฺเต เทเสติ อมตํ ปทํฯ>
    text <๕๓>
      text <ชนกายมติกฺกมฺม วนฺทิตฺวา ชินสาครํ>
      text <เอกํสํ อชินํ กตฺวา สนฺถวิํ โลกนายกํฯ>
    text <๕๔>
      text <ตุวํ สตฺถา จ เกตุ จ ธโช ยูโป จ ปาณินํ>
      text <ปรายโน ปติฏฺฐา จ ทีโป จ ทฺวิปทุตฺตโมฯ>
    stand <เอกวีสติมํ ภาณวารํฯ>
    text <๕๕>
      text <เนปุญฺโญ ทสฺสเน วีโร ตาเรสิ ชนตํ ตุวํ>
      text <นตฺถญฺโญ ตารโก โลเก ตวุตฺตริตโร มุเนฯ>
    text <๕๖>
      text <สกฺกา เถเว กุสคฺเคน ปเมตุํ สาครุตฺตเม>
      text <นตฺเวว ตว สพฺพญฺญุ ญาณํ สกฺกา ปเมตเวฯ>
    text <๕๗>
      text <ตุลทณฺเฑ ฐเปตฺวาน มหิํ สกฺกา ธเรตเว>
      text <นตฺเวว ตว ปญฺญาย ปมาณมตฺถิ จกฺขุมฯ>
    text <๕๘>
      text <อากาโส มินิตุํ สกฺกา รชฺชุยา องฺคุเลน วา>
      text <นตฺเวว ตว สพฺพญฺญุ สีลํ สกฺกา ปเมตเวฯ>
    text <๕๙>
      text <มหาสมุทฺเท อุทกํ อากาโส จ วสุนฺธรา>
      text <ปริเมยฺยานิ เอตานิ อปฺปเมยฺโยสิ จกฺขุมฯ>
    text <๖๐>
      text <ฉหิ คาถาหิ สพฺพญฺญุํ กิตฺตยิตฺวา มหายสํ>
      text <อญฺชลิํ ปคฺคเหตฺวาน ตุณฺหี อฏฺฐาสหํ ตทาฯ>
    text <๖๑>
      text <ยํ วทนฺติ สุเมโธติ ภูริปญฺญํ สุเมธสํ>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๖๒>
      text <โย เม ญาณํ ปกิตฺเตสิ วิปฺปสนฺเนน เจตสา>
      text <ตมหํ กิตฺตยิสฺสามิ สุณาถ มม ภาสโตฯ>
    text <๖๓>
      text <สตฺตสตฺตติ กปฺปานิ เทวโลเก รมิสฺสติ>
      text <สหสฺสกฺขตฺตุํ เทวินฺโท เทวรชฺชํ กริสฺสติฯ>
    text <๖๔>
      text <อเนกสตกฺขตฺตุญฺจ จกฺกวตฺตี ภวิสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๖๕>
      text <เทวภูโต มนุสฺโส วา ปุญฺญกมฺมสมาหิโต>
      text <อนูนมนสงฺกปฺโป ติกฺขปญฺโญ ภวิสฺสติฯ>
    text <๖๖>
      text <ติํสกปฺปสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๖๗>
      text <อคารา อภินิกฺขมฺม ปพฺพชิสฺสติ กิญฺจโน>
      text <ชาติยา สตฺตวสฺเสน อรหตฺตํ ผุสิสฺสติฯ>
    text <๖๘>
      text <ยโต สรามิ อตฺตานํ ยโต ปตฺโตสฺมิ สาสนํ>
      text <เอตฺถนฺตเร น ชานามิ เจตนํ อมโนรมํฯ>
    text <๖๙>
      text <สํสริตฺวา ภเว สพฺเพ สมฺปตฺตานุภวิํ อหํ>
      text <โภเค เม อูนตา นตฺถิ ผลํ ญาณสฺส โถมเนฯ>
    text <๗๐>
      text <ติยคฺคี นิพฺพุตา มยฺหํ ภวา สพฺเพ สมูหตา>
      text <สพฺพาสวา ปริกฺขีณา นตฺถิ ทานิ ปุนพฺภโวฯ>
    text <๗๑>
      text <ติํสกปฺปสหสฺสมฺหิ ยํ ญาณมถวิํ อหํ>
      text <ทุคฺคติํ นาภิชานามิ ผลํ ญาณสฺส โถมเนฯ>
    text <๗๒>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๗๓>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๗๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ญาณถวิโก เถโร อิมา คาถาโย>
    text <อภาสิตฺถาติฯ>
    stand <ญาณถวิกตฺเถรสฺสาปทานํ จตุตฺถํฯ>
  text <๕ จนฺทนมาลิยตฺเถรอปทานํ>
    text <๗๕>
      text <ปญฺจ กามคุเณ หิตฺวา ปิยรูเป มโนรเม>
      text <อสีติโกฏิโย หิตฺวา ปพฺพชิํ อนคาริยํฯ>
    text <๗๖>
      text <ปพฺพชิตฺวาน กาเยน ปาปกมฺมํ วิวชฺชยิํ>
      text <วจีทุจฺจริตํ หิตฺวา นทีกูเล วสามหํฯ>
    text <๗๗>
      text <เอกกํ มํ วิหรนฺตํ พุทฺธเสฏฺโฐ อุปาคมิ>
      text <นาหํ ชานามิ พุทฺโธติ อกาสิํ ปฏิสนฺถรํ ฯ>
    text <๗๘>
      text <กริตฺวา ปฏิสนฺถารํ นามโคตฺตมปุจฺฉหํ>
      text <เทวตานุสิ คนฺธพฺโพ อทุ สกฺโก ปุรินฺทโทฯ>
    text <๗๙>
      text <โก วา ตฺวํ กสฺส วา ปุตฺโต มหาพฺรหฺมา อิธาคโต>
      text <วิโรเจสิ ทิสา สพฺพา อุทยํ สูริโย ยถาฯ>
    text <๘๐>
      text <สหสฺสารานิ จกฺกานิ ปาเท ทิสฺสนฺติ มาริส>
      text <โก วา ตฺวํ กสฺส วา ปุตฺโต กถํ ชาเนมุ ตํ มยํ>
      text <นามโคตฺตํ ปเวเทหิ สํสยํ อปเนหิ เมฯ>
    text <๘๑>
      text <นมฺหิ เทโว น คนฺธพฺโพ นมฺหิ สกฺโก ปุรินฺทโท>
      text <พฺรหฺมภาโว จ เม นตฺถิ เอเตสํ อุตฺตโม อหํฯ>
    text <๘๒>
      text <อตีโต วิสยํ เตสํ ทาลยิํ กามพนฺธนํ>
      text <สพฺเพ กิเลเส ฌาเปตฺวา ปตฺโต สมฺโพธิมุตฺตมํฯ>
    text <๘๓>
      text <ตสฺส วาจํ สุณิตฺวาหํ อิทํ วจนมพฺรวิํ>
      text <ยทิ พุทฺโธติ สพฺพญฺญู นิสีท ตฺวํ มหามุเนฯ>
    text <๘๔>
      text <ตมหํ ปูชยิสฺสามิ ทุกฺขสฺสนฺตกโร ตุวํ>
      text <ปตฺถริตฺวา ชินจมฺมํ อทาสิ สตฺถุโน อหํฯ>
    text <๘๕>
      text <นิสีทิ ตตฺถ ภควา สีโหว คิริคพฺภเร>
      text <ขิปฺปํ ปพฺพตมารุยฺห อมฺพสฺส ผลมคฺคหิํฯ>
    text <๘๖>
      text <สาลกลฺยาณิกํ ปุปฺผํ จนฺทนญฺจ มหารหํ>
      text <ขิปฺปํ ปคฺคยฺห ตํ สพฺพํ อุเปตฺวา โลกนายกํฯ>
    text <๘๗>
      text <ผลํ พุทฺธสฺส ทตฺวาน สาลปุปฺผมปูชยิํ>
      text <จนฺทนํ อนุลิมฺปิตฺวา อวนฺทิํ สตฺถุโน อหํฯ>
    text <๘๘>
      text <ปสนฺนจิตฺโต สุมโน วิปุลาย จ ปีติยา>
      text <อชินมฺหิ นิสีทิตฺวา สุเมโธ โลกนายโกฯ>
    text <๘๙>
      text <มม กมฺมํ ปกิตฺเตสิ หาสยนฺโต มมํ ตทา>
      text <อิมินา ผลทาเนน คนฺธมาเลหิ จูภยํฯ>
    text <๙๐>
      text <ปญฺจวีเส กปฺปสเต เทวโลเก รมิสฺสติ>
      text <อนูนมนสงฺกปฺโป วสวตฺตี ภวิสฺสติฯ>
    text <๙๑>
      text <ฉพฺพีสติกปฺปสเต มนุสฺสตฺตํ คมิสฺสติ>
      text <ภวิสฺสติ จกฺกวตฺตี จาตุรนฺโต มหิทฺธิโกฯ>
    text <๙๒>
      text <เวภารํ นาม นครํ วิสฺสกมฺเมน มาปิตํ>
      text <เหสฺสติ สพฺพโสวณฺณํ นานารตนภูสิตํฯ>
    text <๙๓>
      text <เอเตเนว อุปาเยน สํสริสฺสติ โส ภเว>
      text <สพฺพตฺถ ปูชิโต หุตฺวา เทวตฺเต อถ มานุเสฯ>
    text <๙๔>
      text <ปจฺฉิเม ภเว สมฺปตฺเต พฺรหฺมพนฺธุ ภวิสฺสติ>
      text <อคารา อภินิกฺขมฺม อนคารี ภวิสฺสติ>
      text <อภิญฺญาปารคู หุตฺวา นิพฺพายิสฺสตินาสโวฯ>
    text <๙๕>
      text <อิทํ วตฺวาน สมฺพุทฺโธ สุเมโธ โลกนายโก>
      text <มม นิชฺฌายมานสฺส ปกฺกามิ อนิลญฺชเสฯ>
    text <๙๖>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๙๗>
      text <ตุสิตโต จวิตฺวาน นิพฺพตฺติํ มาตุกุจฺฉิยํ>
      text <โภเค เม อูนตา นตฺถิ ยมฺหิ คพฺเภ วสามหํฯ>
    text <๙๘>
      text <มาตุกุจฺฉิคเต มยิ อนฺนปานญฺจ โภชนํ>
      text <มาตุยา มม ฉนฺเทน นิพฺพตฺตติ ยทิจฺฉกํฯ>
    text <๙๙>
      text <ชาติยา ปญฺจวสฺเสน ปพฺพชิํ อนคาริยํ>
      text <โอโรปิตมฺหิ เกสมฺหิ อรหตฺตมปาปุณิํฯ>
    text <๑๐๐>
      text <ปุพฺพกมฺมํ คเวสนฺโต โอเรน นาทฺทสํ อหํ>
      text <ติํสกปฺปสหสฺสมฺหิ มม กมฺมมนุสฺสริํฯ>
    text <๑๐๑>
      text <นโม เต ปุริสาชญฺญ นโม เต ปุริสุตฺตม>
      text <ตว สาสนมาคมฺม ปตฺโตมฺหิ อจลํ ปทํฯ>
    text <๑๐๒>
      text <ติํสกปฺปสหสฺสมฺหิ ยํ พุทฺธมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๐๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๐๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๐๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา จนฺทนมาลิโย เถโร อิมา คาถาโย>
    text <อภาสิตฺถาติฯ>
    stand <จนฺทนมาลิยตฺเถรสฺสาปทานํ ปญฺจมํฯ>
  text <๖ ธาตุปูชกตฺเถรอปทานํ>
    text <๑๐๖>
      text <นิพฺพุเต โลกนาถมฺหิ สิทฺธตฺเถ โลกนายเก>
      text <มม ญาตี สมาเนตฺวา ธาตุปูชํ อกาสหํฯ>
    text <๑๐๗>
      text <จตุนฺนวุติโต กปฺเป ยํ ธาตุมภิปูชยิํ>
      text <ทุคฺคติํ นาภิชานามิ ธาตุปูชายิทํ ผลํฯ>
    text <๑๐๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๐๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๑๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ธาตุปูชโก เถโร อิมา คาถาโย>
    text <อภาสิตฺถาติฯ>
    stand <ธาตุปูชกตฺเถรสฺสาปทานํ ฉฏฺฐํฯ>
  text <๗ ปุลินุปฺปาทกตฺเถรอปทานํ>
    text <๑๑๑>
      text <ปพฺพเต หิมวนฺตมฺหิ เทวโล นาม ตาปโส>
      text <ตตฺถ เม จงฺกโม อาสิ อมนุสฺเสหิ มาปิโตฯ>
    text <๑๑๒>
      text <ชฏาภาเรน ภริโต กมณฺฑลุธโร สทา>
      text <อุตฺตมตฺถํ คเวสนฺโต วิปินา นิกฺขมิํ ตทาฯ>
    text <๑๑๓>
      text <จุลฺลาสีติสหสฺสานิ สิสฺสา มยฺหํ อุปฏฺฐหุํ>
      text <สกกมฺมาภิปสุตา วสนฺติ วิปิเน ตทาฯ>
    text <๑๑๔>
      text <อสฺสมา อภินิกฺขมฺม อกํ ปุลินเจติยํ>
      text <นานาปุปฺผํ สมาเนตฺวา ตํ เจติยมปูชยิํฯ>
    text <๑๑๕>
      text <ตตฺถ จิตฺตํ ปสาเทตฺวา อสฺสมํ ปวิสามหํ>
      text <สพฺเพ สิสฺสา สมาคนฺตฺวา เอตมตฺถํ ปุจฺฉิํสุ มํ ฯ>
    text <๑๑๖>
      text <ปุลิเนน กโต ถูโป ยํ ตฺวํ เทว มสฺสติ>
      text <มยมฺปิ ญาตุมิจฺฉาม ปุฏฺโฐ อาจิกฺข โน ตุวํฯ>
    text <๑๑๗>
      text <นิทฺทิฏฺฐา นุ มนฺตปเท จกฺขุมนฺโต มหายสา>
      text <เต โข อหํ นมสฺสามิ พุทฺธเสฏฺเฐ มหายเสฯ>
    text <๑๑๘>
      text <กีทิสา เต มหาวีรา สพฺพญฺญู โลกนายกา>
      text <กถํวณฺณา กถํสีลา กีทิสา เต มหายสาฯ>
    text <๑๑๙>
      text <พาตฺติํสลกฺขณา พุทฺธา จตฺตาลีสทิชาปิ จ>
      text <เนตฺตา โคปขุมา เตสํ ชิญฺชุกา ผลสนฺนิภาฯ>
    text <๑๒๐>
      text <คจฺฉมานา จ เต พุทฺธา ยุคมตฺตญฺจ เปกฺขเร>
      text <น เตสํ ชาณุ นทติ สนฺธิสทฺโท น สุยฺยติฯ>
    text <๑๒๑>
      text <คจฺฉมานา จ สุคตา อุทฺธรนฺตาว คจฺฉเร>
      text <ปฐมํ ทกฺขิณํ ปาทํ พุทฺธานํ เอส ธมฺมตาฯ>
    text <๑๒๒>
      text <อสมฺภีตา จ เต พุทฺธา มิคราชาว เกสรี>
      text <เนวุกฺกํเสนฺติ อตฺตานํ โน จ วมฺเภนฺติ ปาณินํฯ>
    text <๑๒๓>
      text <มานาวมานโต มุตฺตา สมา สพฺเพสุ ปาณิสุ>
      text <อนตฺตุกฺกํสกา พุทฺธา พุทฺธานํ เอส ธมฺมตาฯ>
    text <๑๒๔>
      text <อุปฺปชฺชนฺตา จ สมฺพุทฺธา อาโลกํ ทสฺสยนฺติ เต>
      text <ฉปฺปการํ ปกมฺเปนฺติ เกวลํ วสุธํ อิมํฯ>
    text <๑๒๕>
      text <ปสฺสนฺติ นิรยญฺเจเต นิพฺพาติ นิรโย ตทา>
      text <ปวสฺสติ มหาเมโฆ พุทฺธานํ เอส ธมฺมตาฯ>
    text <๑๒๖>
      text <อีทิสา เต มหานาคา อตุลา จ มหายสา>
      text <วณฺณโต อนติกฺกนฺตา อปฺปเมยฺยา ตถาคตาฯ>
    text <๑๒๗>
      text <อนุโมทิํสุ เม วากฺยํ สพฺเพ สิสฺสา สคารวา>
      text <ตถา จ ปฏิปชฺชิํสุ ยถาสตฺติ ยถาพลํฯ>
    text <๑๒๘>
      text <ปฏิปูเชนฺติ ปุลินํ สกกมฺมาภิลาสิโน>
      text <สทฺทหนฺตา มม วากฺยํ พุทฺธสกฺกตมานสา ฯ>
    text <๑๒๙>
      text <ตทา จวิตฺวา ตุสิตา เทวปุตฺโต มหายโส>
      text <อุปฺปชฺชิ มาตุกุจฺฉิมฺหิ ทสสหสฺสิ กมฺปถฯ>
    text <๑๓๐>
      text <อสฺสมสฺสาวิทูรมฺหิ จงฺกมมฺหิ ฐิโต อหํ>
      text <สพฺเพ สิสฺสา สมาคนฺตฺวา อาคจฺฉุํ มม สนฺติเกฯ>
    text <๑๓๑>
      text <อุสโภว มหี นทติ มิคราชาว กูชติ>
      text <สุสุมาโรว สฬติ กิํ วิปาโก ภวิสฺสติฯ>
    text <๑๓๒>
      text <ยํ ปกิตฺเตมิ สมฺพุทฺธํ สิกตาถูปสนฺติเก>
      text <โส ทานิ ภควา สตฺถา มาตุกุจฺฉิมุปาคมิฯ>
    text <๑๓๓>
      text <เตสํ ธมฺมกถํ วตฺวา กิตฺตยิตฺวา มหามุนิํ>
      text <อุยฺโยเชตฺวา สเก สิสฺเส ปลฺลงฺกมาภุชิํ อหํฯ>
    text <๑๓๔>
      text <พลญฺจ วต เม ขีณํ พฺยาธินา ปรเมน ตํ>
      text <พุทฺธเสฏฺฐํ สริตฺวาน ตตฺถ กาลงฺกโต อหํฯ>
    text <๑๓๕>
      text <สพฺเพ สิสฺสา สมาคนฺตฺวา อกํสุ จิตกํ ตทา>
      text <กเฬวรญฺจ เม คยฺห จิตกํ อภิโรปยุํฯ>
    text <๑๓๖>
      text <จิตกํ ปริวาเรตฺวา สีเส กตฺวาน อญฺชลิํ>
      text <โสกสลฺลปเรตา เต วิกฺกนฺทิํสุ สมาคตาฯ>
    text <๑๓๗>
      text <เตสํ ลาลปฺปมานานํ อคมํ จิตกํ ตทา>
      text <อหํ อาจริโย ตุมฺหํ มา โสจิตฺถ สุเมธสาฯ>
    text <๑๓๘>
      text <สทตฺเถ วายเมยฺยาถ รตฺตินฺทิวมตนฺทิตา>
      text <มา โว ปมตฺตา อหุตฺถ ขโณ โว ปฏิปาทิโตฯ>
    text <๑๓๙>
      text <สเก สิสฺเสนุสาสิตฺวา เทวโลกํ ปุนาคมิํ>
      text <อฏฺฐารส จ กปฺปานิ เทวโลเก รมามหํฯ>
    text <๑๔๐>
      text <สตานํ ปญฺจกฺขตฺตุญฺจ จกฺกวตฺตี อโหสหํ>
      text <อเนกสตกฺขตฺตุญฺจ เทวรชฺชมการยิํฯ>
    text <๑๔๑>
      text <อวเสเสสุ กปฺเปสุ โวกิณฺโณ สํสริํ อหํ>
      text <ทุคฺคติํ นาภิชานามิ อุปฺปาทสฺส อิทํ ผลํ ฯ>
    text <๑๔๒>
      text <ยถา โกมุทิเก มาเส พหู ปุปฺผนฺติ ปาทปา>
      text <ตเถวาหมฺปิ สมเย ปุปฺผิโตมฺหิ มเหสินาฯ>
    text <๑๔๓>
      text <วีริยํ เม ธุรโธรยฺหํ โยคกฺเขมาธิวาหนํ>
      text <นาโคว พนฺธนํ เฉตฺวา วิหรามิ อนาสโวฯ>
    text <๑๔๔>
      text <สตสหสฺสิโต กปฺเป ยํ พุทฺธมภิกิตฺตยิํ>
      text <ทุคฺคติํ นาภิชานามิ กิตฺตนาย อิทํ ผลํฯ>
    text <๑๔๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๔๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๔๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ปุลินุปฺปาทโก เถโร อิมา คาถาโย>
    text <อภาสิตฺถาติฯ>
    stand <ปุลินุปฺปาทกตฺเถรสฺสาปทานํ สตฺตมํฯ>
  text <๘ ตรณิยตฺเถรอปทานํ>
    text <๑๔๘>
      text <อตฺถทสฺสี ตุ ภควา สยมฺภู โลกนายโก>
      text <วินตา นทิยา ตีรํ อุปาคจฺฉิ ตถาคโตฯ>
    text <๑๔๙>
      text <อุทกา อภินิกฺขมฺม กจฺฉโป วาริโคจโร>
      text <พุทฺธํ ตาเรตุกาโมหํ อุเปสิํ โลกนายกํฯ>
    text <๑๕๐>
      text <อภิรูหตุ มํ พุทฺโธ อตฺถทสฺสี มหามุนิ>
      text <อหํ ตํ ตารยิสฺสามิ ทุกฺขสฺสนฺตกโร ตุวํฯ>
    text <๑๕๑>
      text <มม สงฺกปฺปมญฺญาย อตฺถทสฺสี มหายโส>
      text <อภิรูหิตฺวา เม ปิฏฺฐิํ อฏฺฐาสิ โลกนายโกฯ>
    text <๑๕๒>
      text <ยโต สรามิ อตฺตานํ ยโต ปตฺโตสฺมิ วิญฺญุตํ>
      text <สุขํ เม ตาทิสํ นตฺถิ ผุฏฺเฐ ปาทตเล ยถาฯ>
    text <๑๕๓>
      text <อุตฺตริตฺวาน สมฺพุทฺโธ อตฺถทสฺสี มหายโส>
      text <นทีตีรมฺหิ ฐตฺวาน อิมา คาถา อภาสถฯ>
    text <๑๕๔>
      text <ยาวตา วตฺตเต จิตฺตํ คงฺคาโสตํ ตรามหํ>
      text <อยญฺจ กจฺฉโป ราชา ตาเรสิ มม ปญฺญวาฯ>
    text <๑๕๕>
      text <อิมินา พุทฺธตรเณน เมตฺตจิตฺตวตาย จ>
      text <อฏฺฐารเส กปฺปสเต เทวโลเก รมิสฺสติฯ>
    text <๑๕๖>
      text <เทวโลกา อิธาคนฺตฺวา สุกฺกมูเลน โจทิโต>
      text <เอกาสเน นิสีทิตฺวา กงฺขาโสตํ ตริสฺสติฯ>
    text <๑๕๗>
      text <ยถาปิ ภทฺทเก เขตฺเต พีชํ อปฺปมฺปิ โรปิตํ>
      text <สมฺมาธาเร ปวจฺฉนฺเต ผลํ โตเสติ กสฺสกํ ฯ>
    text <๑๕๘>
      text <ตเถวิทํ พุทฺธเขตฺตํ สมฺมาสมฺพุทฺธเทสิตํ>
      text <สมฺมาธาเร ปวจฺฉนฺเต ผลํ มํ โตสยิสฺสติฯ>
    text <๑๕๙>
      text <ปธานปหิตตฺโตมฺหิ อุปสนฺโต นิรูปธิ>
      text <สพฺพาสเว ปริญฺญาย วิหรามิ อนาสโวฯ>
    text <๑๖๐>
      text <อฏฺฐารเส กปฺปสเต ยํ กมฺมมกริํ ตทา>
      text <ทุคฺคติํ นาภิชานามิ ตรณาย อิทํ ผลํฯ>
    text <๑๖๑>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๖๒>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๖๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ตรณิโย เถโร อิมา คาถาโย>
    text <อภาสิตฺถาติฯ>
    stand <ตรณิยตฺเถรสฺสาปทานํ อฏฺฐมํฯ>
  text <๙ ธมฺมรุจิยตฺเถรอปทานํ>
    text <๑๖๔>
      text <ยทา ทีปงฺกโร พุทฺโธ สุเมธํ พฺยากรี ชิโน>
      text <อปริเมยฺเย อิโต กปฺเป อยํ พุทฺโธ ภวิสฺสติฯ>
    text <๑๖๕>
      text <อิมสฺส ชนิกา มาตา มายา นาม ภวิสฺสติ>
      text <ปิตา สุทฺโธทโน นาม อยํ เหสฺสติ โคตโมฯ>
    text <๑๖๖>
      text <ปธานํ ปทหิตฺวาน กตฺวา ทุกฺกรการิกํ>
      text <อสฺสตฺถมูเล สมฺพุทฺโธ พุชฺฌิสฺสติ มหายโสฯ>
    text <๑๖๗>
      text <อุปติสฺโส โกลิโต จ อคฺคา เหสฺสนฺติ สาวกา>
      text <อานนฺโท นาม นาเมน อุปฏฺฐิสฺสติมํ ชินํฯ>
    text <๑๖๘>
      text <เขมา อุปฺปลวณฺณา จ อคฺคา เหสฺสนฺติ สาวิกา>
      text <จิตฺโต อาฬวโก เจว อคฺคา เหสฺสนฺตุปาสกาฯ>
    text <๑๖๙>
      text <ขุชฺชุตฺตรา นนฺทมาตา อคฺคา เหสฺสนฺตุปาสิกา>
      text <โพธิ อิมสฺส วีรสฺส อสฺสตฺโถติ ปวุจฺจติฯ>
    text <๑๗๐>
      text <อิทํ สุตฺวาน วจนํ อสมสฺส มเหสิโน>
      text <อาโมทิตา นรมรู นมสฺสนฺติ กตญฺชลีฯ>
    text <๑๗๑>
      text <ตทาหํ มาณโว อาสิํ เมโฆ นาม สุสิกฺขิโต>
      text <สุตฺวา พฺยากรณํ เสฏฺฐํ สุเมธสฺส มหามุเนฯ>
    text <๑๗๒>
      text <สํวิสฏฺโฐ ภวิตฺวาน สุเมเธ กรุณาสเย>
      text <ปพฺพชนฺตญฺจ ตํ วีรํ สหาว อนุปพฺพชิํฯ>
    text <๑๗๓>
      text <สํวุโต ปาติโมกฺขสฺมิํ อินฺทฺริเยสุ จ ปญฺจสุ>
      text <สุทฺธาชีโว สโต วีโร ชินสาสนการโกฯ>
    text <๑๗๔>
      text <เอวํ วิหรมาโนหํ ปาปมิตฺเตน เกนจิ>
      text <นิโยชิโต อนาจาเร สุมคฺคา ปริธํสิโตฯ>
    text <๑๗๕>
      text <วิตกฺกวสิโก หุตฺวา สาสนโต อปกฺกมิํ>
      text <ปจฺฉา เตน กุมิตฺเตน ปยุตฺโต มาตุฆาตนํฯ>
    text <๑๗๖>
      text <อกริํ อานนฺตริยํ ฆาตยิํ ทุฏฺฐมานโส>
      text <ตโต จุโต มหาวีจิํ อุปปนฺโน สุทารุณํฯ>
    text <๑๗๗>
      text <วินิปาตคโต สนฺโต สํสริํ ทุกฺขิโต จิรํ>
      text <น ปุโน อทฺทสํ วีรํ สุเมธํ นรปุงฺควํฯ>
    text <๑๗๘>
      text <อสฺมิํ กปฺเป สมุทฺทมฺหิ มจฺโฉ อาสิํ ติมิงฺคโล>
      text <ทิสฺวาหํ สาคเร นาวํ โคจรตฺถมุปาคมิํฯ>
    text <๑๗๙>
      text <ทิสฺวา มํ วาณิชา ภีตา พุทฺธเสฏฺฐมนุสฺสรุํ>
      text <โคตโมติ มหาโฆสํ สุตฺวา เตหิ อุทีริตํฯ>
    text <๑๘๐>
      text <ปุพฺพสญฺญํ สริตฺวาน ตโต กาลงฺกโต อหํ>
      text <สาวตฺถิยํ กุเล อิทฺเธ ชาโต พฺราหฺมณชาติยํฯ>
    text <๑๘๑>
      text <อาสิํ ธมฺมรุจิ นาม สพฺพปาปชิคุจฺฉโก>
      text <ทิสฺวาหํ โลกปชฺโชตํ ชาติยา สตฺตวสฺสิโกฯ>
    text <๑๘๒>
      text <มหาเชตวนํ คนฺตฺวา ปพฺพชิํ อนคาริยํ>
      text <อุเปมิ พุทฺธํ ติกฺขตฺตุํ รตฺติยา ทิวสสฺส จฯ>
    text <๑๘๓>
      text <ตทา ทิสฺวา มุนิ อาห จิรํ ธมฺมรุจีติ มํ>
      text <ตโตหํ อวจํ พุทฺธํ ปุพฺพกมฺมปภาวิตํฯ>
    text <๑๘๔>
      text <สุจิรํ สตปุญฺญลกฺขณํ ปติปุพฺเพน วิสุทฺธปจฺจยํ>
      text <อหมชฺชสุเปกฺขนํ วต ตว ปสฺสามิ นิรุปมํ วิคฺคหํ ฯ>
    text <๑๘๕>
      text <สุจิรํ วิหตตฺตโม มยา สุจิรกฺเขน นที วิโสสิตา>
      text <สุจิรํ อมลํ วิโสธิตํ นยนํ ญาณมยํ มหามุเนฯ>
    text <๑๘๖>
      text <จิรกาลสมงฺคิโต ตยา อวินฏฺโฐ ปุนรนฺตรํ จิรํ>
      text <ปุนรชฺชสมาคโต ตยา น หิ นสฺสนฺติ กตานิ โคตมฯ>
    text <๑๘๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๘๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๘๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ธมฺมรุจิโย เถโร อิมา คาถาโย>
    text <อภาสิตฺถาติฯ>
    stand <ธมฺมรุจิยตฺเถรสฺสาปทานํ นวมํฯ>
  text <๑๐ สาลมณฺฑปิยตฺเถรอปทานํ>
    text <๑๙๐>
      text <อชฺโฌคาเหตฺวา สาลวนํ สุกโต อสฺสโม มม>
      text <สาลปุปฺเผหิ สญฺฉนฺโน วสามิ วิปิเน ตทาฯ>
    text <๑๙๑>
      text <ปิยทสฺสี จ ภควา สยมฺภู อคฺคปุคฺคโล>
      text <วิเวกกาโม สมฺพุทฺโธ สาลวนมุปาคมิฯ>
    text <๑๙๒>
      text <อสฺสมา อภินิกฺขมฺม ปวนํ อคมาสหํ>
      text <มูลผลํ คเวสนฺโต อาหิณฺฑามิ วเน ตทาฯ>
    text <๑๙๓>
      text <ตตฺถทฺทสาสิํ สมฺพุทฺธํ ปิยทสฺสิํ มหายสํ>
      text <สุนิสินฺนํ สมาปนฺนํ วิโรจนฺตํ มหาวเนฯ>
    text <๑๙๔>
      text <จตุทณฺเฑ ฐเปตฺวาน พุทฺธสฺส อุปรี อหํ>
      text <มณฺฑปํ สุกตํ กตฺวา สาลปุปฺเผหิ ฉาทยิํฯ>
    text <๑๙๕>
      text <สตฺตาหํ ธารยิตฺวาน มณฺฑปํ สาลฉาทิตํ>
      text <ตตฺถ จิตฺตํ ปสาเทตฺวา พุทฺธเสฏฺฐมวนฺทหํฯ>
    text <๑๙๖>
      text <ภควา ตมฺหิ สมเย วุฏฺฐหิตฺวา สมาธิโต>
      text <ยุคมตฺตํ เปกฺขมาโน นิสีทิ ปุริสุตฺตโมฯ>
    text <๑๙๗>
      text <สาวโก วรุโณ นาม ปิยทสฺสิสฺส สตฺถุโน>
      text <วสีสตสหสฺเสหิ อุปคจฺฉิ วินายกํฯ>
    text <๑๙๘>
      text <ปิยทสฺสี จ ภควา โลกเชฏฺโฐ นราสโภ>
      text <ภิกฺขุสงฺเฆ นิสีทิตฺวา สิตํ ปาตุกรี ชิโนฯ>
    text <๑๙๙>
      text <อนุรุทฺโธ อุปฏฺฐาโก ปิยทสฺสิสฺส สตฺถุโน>
      text <เอกํสํ จีวรํ กตฺวา อปุจฺฉิตฺถ มหามุนิํฯ>
    text <๒๐๐>
      text <โก นุ โข ภควา เหตุ สิตกมฺมสฺส สตฺถุโน>
      text <การเณ วิชฺชมานมฺหิ สตฺถา ปาตุกเร สิตํฯ>
    text <๒๐๑>
      text <สตฺตาหํ สาลจฺฉทนํ โย เม ธาเรสิ มาณโว>
      text <ตสฺส กมฺมํ สริตฺวาน สิตํ ปาตุกริํ อหํฯ>
    text <๒๐๒>
      text <อโนกาสํ น ปสฺสามิ ยตฺถ ปุญฺญํ วิปจฺจติ>
      text <เทวโลเก มนุสฺเส วา โอกาโสว น สมฺมติฯ>
    text <๒๐๓>
      text <เทวโลเก วสนฺตสฺส ปุญฺญกมฺมสมงฺคิโน>
      text <ยาวตา ปริสา ตสฺส สาลจฺฉนฺนา ภวิสฺสติฯ>
    text <๒๐๔>
      text <ตตฺถ ทิพฺเพหิ นจฺเจหิ คีเตหิ วาทิเตหิ จ>
      text <รมิสฺสติ สทา สนฺโต ปุญฺญกมฺมสมาหิโตฯ>
    text <๒๐๕>
      text <ยาวตา ปริสา ตสฺส คนฺธคนฺธี ภวิสฺสติ>
      text <สาลสฺส ปุปฺผวสฺโส จ ปวสฺสิสฺสติ ตาวเทฯ>
    text <๒๐๖>
      text <ตโต จุโตยํ มนุโช มานุสํ อาคมิสฺสติ>
      text <อิธาปิ สาลจฺฉทนํ สพฺพกาลํ ธริสฺสติ ฯ>
    text <๒๐๗>
      text <อิธ นจฺจญฺจ คีตญฺจ สมฺมตาฬสมาหิตํ>
      text <ปริวาเรสฺสนฺติ มํ นิจฺจํ พุทฺธปูชายิทํ ผลํฯ>
    text <๒๐๘>
      text <อุคฺคจฺฉนฺเต จ สูริเย สาลวสฺสํ ปวสฺสติ>
      text <ปุญฺญกมฺเมน สํยุตฺตํ วสฺสเต สพฺพกาลิกํฯ>
    text <๒๐๙>
      text <อฏฺฐารเส กปฺปสเต โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๒๑๐>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๒๑๑>
      text <ธมฺมํ อภิสเมนฺตสฺส สาลจฺฉนฺนํ ภวิสฺสติ>
      text <จิตเก ฌายมานสฺส ฉทนํ ตตฺถ เหสฺสติฯ>
    text <๒๑๒>
      text <วิปากํ กิตฺตยิตฺวาน ปิยทสฺสี มหามุนิ>
      text <ปริสาย ธมฺมํ เทเสสิ ตปฺเปนฺโต ธมฺมวุฏฺฐิยาฯ>
    text <๒๑๓>
      text <ติํสกปฺปานิ เทเวสุ เทวรชฺชมการยิํ>
      text <สฏฺฐิ จ สตฺตกฺขตฺตุญฺจ จกฺกวตฺตี อโหสหํฯ>
    text <๒๑๔>
      text <เทวโลกา อิธาคนฺตฺวา ลภามิ วิปุลํ สุขํ>
      text <อิธาปิ สาลจฺฉทนํ มณฺฑปสฺส อิทํ ผลํฯ>
    text <๒๑๕>
      text <อยํ ปจฺฉิมโก มยฺหํ จริโม วตฺตเต ภโว>
      text <อิธาปิ สาลจฺฉทนํ เหสฺสติ สพฺพกาลิกํฯ>
    text <๒๑๖>
      text <มหามุนิํ โตสยิตฺวา โคตมํ สกฺยปุงฺควํ>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๒๑๗>
      text <อฏฺฐารเส กปฺปสเต ยํ พุทฺธมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๑๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๑๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๒๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ปํสุกูลํ พุทฺธสญฺญี ภิสโท ญาณกิตฺตโก>
      text <จนฺทนี ธาตุปูชี จ ปุลินุปฺปาทโกปิ จฯ>
      text <ตรโณ ธมฺมรุจิโก สาลมณฺฑปิโย ตถา>
      text <สตานิ ทฺเว โหนฺติ คาถา อูนวีสติเมว จฯ>
    stand <อิตฺถํ สุทํ อายสฺมา สาลมณฺฑปิโย เถโร อิมา คาถาโย>
    text <อภาสิตฺถาติฯ>
    stand <สาลมณฺฑปิยตฺเถรสฺสาปทานํ ทสมํฯ>
    stand <ปํสุกูลวคฺโค เอกูนปญฺญาสโมฯ>
    text <ตสฺสุทฺทานํ>
