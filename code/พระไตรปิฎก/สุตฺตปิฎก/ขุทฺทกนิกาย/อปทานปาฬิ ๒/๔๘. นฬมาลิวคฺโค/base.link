text <๔๘ นฬมาลิวคฺโค>
  text <๑ นฬมาลิยตฺเถรอปทานํ>
    text <๑>
      text <สุวณฺณวณฺณํ สมฺพุทฺธํ อาหุตีนํ ปฏิคฺคหํ>
      text <วิปินคฺเคน คจฺฉนฺตํ อทฺทสํ โลกนายกํฯ>
    text <๒>
      text <นฬมาลํ คเหตฺวาน นิกฺขมนฺโต จ ตาวเท>
      text <ตตฺถทฺทสาสิํ สมฺพุทฺธํ โอฆติณฺณมนาสวํฯ>
    text <๓>
      text <ปสนฺนจิตฺโต สุมโน นฬมาลมปูชยิํ>
      text <ทกฺขิเณยฺยํ มหาวีรํ สพฺพโลกานุกมฺปกํฯ>
    text <๔>
      text <เอกติํเส อิโต กปฺเป ยํ มาลมภิโรปยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๕>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๖>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๗>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    stand <อิตฺถํ สุทํ อายสฺมา นฬมาลิโย เถโร อิมา คาถาโย>
    text <อภาสิตฺถาติฯ>
    stand <นฬมาลิยตฺเถรสฺสาปทานํ ปฐมํฯ>
  text <๒ มณิปูชกตฺเถรอปทานํ>
    text <๘>
      text <ปทุมุตฺตโร นาม ชิโน สพฺพธมฺมาน ปารคู>
      text <วิเวกกาโม สมฺพุทฺโธ คจฺฉเต อนิลญฺชเสฯ>
    text <๙>
      text <อวิทูเร หิมวนฺตสฺส มหาชาตสฺสโร อหุ>
      text <ตตฺถ เม ภวนํ อาสิ ปุญฺญกมฺเมน สํยุตํฯ>
    text <๑๐>
      text <ภวนา อภินิกฺขมฺม อทฺทสํ โลกนายกํ>
      text <อินฺทีวรํว ชลิตํ อาทิตฺตํว หุตาสนํฯ>
    text <๑๑>
      text <วิจินํ นทฺทสํ ปุปฺผํ ปูชยิสฺสนฺติ นายกํ>
      text <สกํ จิตฺตํ ปสาเทตฺวา อวนฺทิํ สตฺถุโน อหํฯ>
    text <๑๒>
      text <มม สีเส มณิํ คยฺห ปูชยิํ โลกนายกํ>
      text <อิมาย มณิปูชาย วิปาโก โหตุ ภทฺทโกฯ>
    text <๑๓>
      text <ปทุมุตฺตโร โลกวิทู อาหุตีนํ ปฏิคฺคโห>
      text <อนฺตลิกฺเข ฐิโต สตฺถา อิมํ คาถํ อภาสถฯ>
    text <๑๔>
      text <โส เต อิชฺฌตุ สงฺกปฺโป ลภสฺสุ วิปุลํ สุขํ>
      text <อิมาย มณิปูชาย อนุโภหิ มหายสํฯ>
    text <๑๕>
      text <อิทํ วตฺวาน ภควา ชลชุตฺตมนามโก>
      text <อคมาสิ พุทฺธเสฏฺโฐ ยตฺถ จิตฺตํ ปณีหิตํฯ>
    text <๑๖>
      text <สฏฺฐิกปฺปานิ เทวินฺโท เทวรชฺชมการยิํ>
      text <อเนกสตกฺขตฺตุญฺจ จกฺกวตฺตี อโหสหํฯ>
    text <๑๗>
      text <ปุพฺพกมฺมํ สรนฺตสฺส เทวภูตสฺส เม สโต>
      text <มณิ นิพฺพตฺตเต มยฺหํ อาโลกกรโณ มมํฯ>
    text <๑๘>
      text <ฉฬสีติสหสฺสานิ นาริโย เม ปริคฺคหา>
      text <วิจิตฺตวตฺถาภรณา อามุกฺกมณิกุณฺฑลา ฯ>
    text <๑๙>
      text <อฬารปมฺหา หสุลา สุสญฺญา ตนุมชฺฌิมา>
      text <ปริวาเรนฺติ มํ นิจฺจํ มณิปูชายิทํ ผลํฯ>
    text <๒๐>
      text <โสณฺณมยา มณิมยา โลหิตงฺคมยา ตถา>
      text <ภณฺฑา เม สุกตา โหนฺติ ยทิจฺฉสิ ปิฬนฺธนาฯ>
    text <๒๑>
      text <กูฏาคารา คหารมฺมา สยนญฺจ มหารหํ>
      text <มม สงฺกปฺปมญฺญาย นิพฺพตฺตนฺติ ยทิจฺฉกํฯ>
    text <๒๒>
      text <ลาภา เตสํ สุลทฺธญฺจ เย ลภนฺติ อุปสฺสุติํ>
      text <ปุญฺญกฺเขตฺตํ มนุสฺสานํ โอสธํ สพฺพปาณินํฯ>
    text <๒๓>
      text <มยฺหมฺปิ สุกตํ กมฺมํ โยหํ อทกฺขิ นายกํ>
      text <วินิปาตา ปมุตฺโตมฺหิ ปตฺโตมฺหิ อจลํ ปทํฯ>
    text <๒๔>
      text <ยํ ยํ โยนุปปชฺชามิ เทวตฺตํ อถ มานุสํ>
      text <ทิวสญฺเจว รตฺติญฺจ อาโลโก โหติ เม สทาฯ>
    text <๒๕>
      text <ตาเยว มณิปูชาย อนุโภตฺวาน สมฺปทา>
      text <ญาณาโลโก มยา ทิฏฺโฐ ปตฺโตมฺหิ อจลํ ปทํฯ>
    text <๒๖>
      text <สตสหสฺสิโต กปฺเป ยํ มณิํ อภิปูชยิํ>
      text <ทุคฺคติํ นาภิชานามิ มณิปูชายิทํ ผลํฯ>
    text <๒๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา มณิปูชโก เถโร อิมา คาถาโย>
    text <อภาสิตฺถาติฯ>
    stand <มณิปูชกตฺเถรสฺสาปทานํ ทุติยํฯ>
  text <๓ อุกฺกาสติกตฺเถรอปทานํ>
    text <๓๐>
      text <โกสิโก นาม ภควา จิตฺตกูเฏ วสี ตทา>
      text <ฌายี ฌานรโต พุทฺโธ วิเวกาภิรโต มุนิฯ>
    text <๓๑>
      text <อชฺโฌคาเหตฺวา หิมวนฺตํ นารีคณปุรกฺขโต>
      text <อทฺทสํ โกสิกํ พุทฺธํ ปุณฺณมาเยว จนฺทิมํฯ>
    text <๓๒>
      text <อุกฺกาสเต คเหตฺวาน ปริวาเรสหํ ตทา>
      text <สตฺตรตฺตินฺทิวํ ฐตฺวา อฏฺฐเมน อคจฺฉหํฯ>
    text <๓๓>
      text <วุฏฺฐิตํ โกสิกํ พุทฺธํ สยมฺภุํ อปราชิตํ>
      text <ปสนฺนจิตฺโต วนฺทิตฺวา เอกํ ภิกฺขํ อทาสหํฯ>
    text <๓๔>
      text <เตน กมฺเมน ทฺวิปทินฺท โลกเชฏฺฐ นราสภ>
      text <อุปฺปชฺชิํ ตุสิเต กาเย เอกภิกฺขายิทํ ผลํฯ>
    text <๓๕>
      text <ทิวสญฺเจว รตฺติญฺจ อาโลโก โหติ เม สทา>
      text <สมนฺตา โยชนสตํ โอภาเสน ผรามหํฯ>
    text <๓๖>
      text <ปญฺจปญฺญาสกปฺปมฺหิ จกฺกวตฺตี อโหสหํ>
      text <จาตุรนฺโต วิชิตาวี ชมฺพุมณฺฑสฺส อิสฺสโรฯ>
    text <๓๗>
      text <ตทา เม นครํ อาสิ อิทฺธํ ผีตํ สุนิมฺมิตํ>
      text <ติํสโยชนมายามํ วิตฺถาเรน จ วีสติฯ>
    text <๓๘>
      text <โสภณํ นาม นครํ วิสฺสกมฺเมน มาปิตํ>
      text <ทสสทฺทาวิวิตฺตํ ตํ สมฺมตาฬสมาหิตํฯ>
    text <๓๙>
      text <น ตมฺหิ นคเร อตฺถิ วลฺลิกฏฺฐญฺจ มตฺติกา>
      text <สพฺพโสณฺณมยํเยว โชตเต นิจฺจกาลิกํฯ>
    text <๔๐>
      text <จตุปาการปริกฺขิตฺตํ ตโย อาสุํ มณิมยา>
      text <เวมชฺเฌ ตาลปนฺตี จ วิสฺสกมฺเมน มาปิตาฯ>
    text <๔๑>
      text <ทสสหสฺสโปกฺขรญฺโญ ปทุมุปฺปลฉาทิตา>
      text <ปุณฺฑรีเกหิ สญฺฉนฺนา นานาคนฺธสมีริตาฯ>
    text <๔๒>
      text <จตุนฺนวุติโต กปฺเป ยํ อุกฺกํ ธารยิํ อหํ>
      text <ทุคฺคติํ นาภิชานามิ อุกฺกธารสฺสิทํ ผลํฯ>
    text <๔๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อุกฺกาสติโก เถโร อิมา คาถาโย>
    text <อภาสิตฺถาติฯ>
    stand <อุกฺกาสติกตฺเถรสฺสาปทานํ ตติยํฯ>
  text <๔ สุมนพีชนิยตฺเถรอปทานํ>
    text <๔๖>
      text <วิปสฺสิโน ภควโต โพธิยา ปาทปุตฺตเม>
      text <สุมโน พีชนิํ คยฺห อพีชิํ โพธิมุตฺตมํฯ>
    text <๔๗>
      text <เอกนวุติโต กปฺเป อพีชิํ โพธิมุตฺตมํ>
      text <ทุคฺคติํ นาภิชานามิ พีชนาย อิทํ ผลํฯ>
    text <๔๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา สุมนพีชนิโย เถโร อิมา คาถาโย>
    text <อภาสิตฺถาติฯ>
    stand <สุมนพีชนิยตฺเถรสฺสาปทานํ จตุตฺถํฯ>
  text <๕ กุมฺมาสทายกตฺเถรอปทานํ>
    text <๕๑>
      text <เอสนาย จรนฺตสฺส วิปสฺสิสฺส มเหสิโน>
      text <ริตฺตกํ ปตฺตํ ทิสฺวาน กุมฺมาสํ ปูรยิํ อหํฯ>
    text <๕๒>
      text <เอกนวุติโต กปฺเป ยํ ภิกฺขํ อททิํ ตทา>
      text <ทุคฺคติํ นาภิชานามิ กุมฺมาสสฺส อิทํ ผลํฯ>
    text <๕๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๕๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา กุมฺมาสทายโก เถโร อิมา คาถาโย>
    text <อภาสิตฺถาติฯ>
    stand <กุมฺมาสทายกตฺเถรสฺสาปทานํ ปญฺจมํฯ>
  text <๖ กุสฏฺฐกทายกตฺเถรอปทานํ>
    text <๕๖>
      text <กสฺสปสฺส ภควโต พฺราหฺมณสฺส วุสีมโต>
      text <ปสนฺนจิตฺโต สุมโน กุสฏฺฐกมทาสหํฯ>
    text <๕๗>
      text <อิมสฺมิํเยว กปฺปสฺมิํ กุสฏฺฐกมทาสหํ>
      text <ทุคฺคติํ นาภิชานามิ กุสฏฺฐกสฺสิทํ ผลํฯ>
    text <๕๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๕๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๖๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา กุสฏฺฐกทายโก เถโร อิมา คาถาโย>
    text <อภาสิตฺถาติฯ>
    stand <กุสฏฺฐกทายกตฺเถรสฺสาปทานํ ฉฏฺฐํฯ>
  text <๗ คิริปุนฺนาคิยตฺเถรอปทานํ>
    text <๖๑>
      text <โสภิโต นาม สมฺพุทฺโธ จิตฺตกูเฏ วสี ตทา>
      text <คเหตฺวา คิริปุนฺนาคํ สยมฺภุํ อภิปูชยิํฯ>
    text <๖๒>
      text <จตุนฺนวุติโต กปฺเป ยํ พุทฺธมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๖๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๖๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๖๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา คิริปุนฺนาคิโย เถโร อิมา คาถาโย>
    text <อภาสิตฺถาติฯ>
    stand <คิริปุนฺนาคิยตฺเถรสฺสาปทานํ สตฺตมํฯ>
  text <๘ วลฺลิการผลทายกตฺเถรอปทานํ>
    text <๖๖>
      text <สุมโน นาม สมฺพุทฺโธ ตกฺกรายํ วสี ตทา>
      text <วลฺลิการผลํ คยฺห สยมฺภุสฺส อทาสหํฯ>
    text <๖๗>
      text <เอกติํเส อิโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๖๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๖๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๗๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา วลฺลิการผลทายโก เถโร อิมา>
    text <คาถาโย อภาสิตฺถาติฯ>
    stand <วลฺลิการผลทายกตฺเถรสฺสาปทานํ อฏฺฐมํฯ>
  text <๙ ปานธิทายกตฺเถรอปทานํ>
    text <๗๑>
      text <อโนมทสฺสี ภควา โลกเชฏฺโฐ นราสโภ>
      text <ทิวาวิหารา นิกฺขมฺม ปถมารุหิ จกฺขุมาฯ>
    text <๗๒>
      text <ปานธิํ สุกตํ คยฺห อทฺธานํ ปฏิปชฺชหํ>
      text <ตตฺถทฺทสาสิํ สมฺพุทฺธํ ปตฺติกํ จารุทสฺสนํฯ>
    text <๗๓>
      text <สกํ จิตฺตํ ปสาเทตฺวา นีหริตฺวาน ปานธิํ>
      text <ปาทมูเล ฐเปตฺวาน อิทํ วจนมพฺรวิํฯ>
    text <๗๔>
      text <อภิรูห มหาวีร สุคตินฺท วินายก>
      text <อิโต ผลํ ลภิสฺสามิ โส เม อตฺโถ สมิชฺฌตุฯ>
    text <๗๕>
      text <อโนมทสฺสี ภควา โลกเชฏฺโฐ นราสโภ>
      text <ปานธิํ อภิรูหิตฺวา อิทํ วจนมพฺรวิฯ>
    text <๗๖>
      text <โย ปานธิํ เม อทาสิ ปสนฺโน เสหิ ปาณิภิ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๗๗>
      text <พุทฺธสฺส คิรมญฺญาย สพฺเพ เทวา สมาคตา>
      text <อุทคฺคจิตฺตา สุมนา เวทชาตา กตญฺชลีฯ>
    text <๗๘>
      text <ปานธีนํ ปทาเนน สุขิโตยํ ภวิสฺสติ>
      text <ปญฺจปญฺญาสกฺขตฺตุญฺจ เทวรชฺชํ กริสฺสติฯ>
    text <๗๙>
      text <สหสฺสกฺขตฺตุํ ราชา จ จกฺกวตฺตี ภวิสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๘๐>
      text <อปริเมยฺเย อิโต กปฺเป โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๘๑>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๘๒>
      text <เทวโลเก มนุสฺเส วา นิพฺพตฺติสฺสติ ปุญฺญวา>
      text <เทวยานปฏิภาคํ ยานํ ปฏิลภิสฺสติฯ>
    text <๘๓>
      text <ปาสาทา สิวิกา วยฺหํ หตฺถิโน สมลงฺกตา>
      text <รถา วาชญฺญสํยุตฺตา สทา ปาตุภวนฺติ เมฯ>
    text <๘๔>
      text <อคารา นิกฺขมนฺโตปิ รเถน นิกฺขมิํ อหํ>
      text <เกเสสุ ฉิชฺชมาเนสุ อรหตฺตมปาปุณิํฯ>
    text <๘๕>
      text <ลาภา มยฺหํ สุลทฺธํ เม วาณิชฺชํ สุปฺปโยชิตํ>
      text <ทตฺวาน ปานธิํ เอกํ ปตฺโตมฺหิ อจลํ ปทํฯ>
    text <๘๖>
      text <อปริเมยฺเย อิโต กปฺเป ยํ ปานธิมทาสหํ>
      text <ทุคฺคติํ นาภิชานามิ ปานธิสฺส อิทํ ผลํฯ>
    text <๘๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๘๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๘๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ปานธิทายโก เถโร อิมา คาถาโย>
    text <อภาสิตฺถาติฯ>
    stand <ปานธิทายกตฺเถรสฺสาปทานํ นวมํฯ>
  text <๑๐ ปุลินจงฺกมิยตฺเถรอปทานํ>
    text <๙๐>
      text <มิคลุทฺโท ปุเร อาสิํ อรญฺเญ กานเน อหํ>
      text <วาตมิคํ คเวสนฺโต จงฺกมํ อทฺทสํ อหํฯ>
    text <๙๑>
      text <อุจฺฉงฺเคน ปุลินํ คยฺห จงฺกเม โอกิริํ อหํ>
      text <ปสนฺนจิตฺโต สุมโน สุคตสฺส สิรีมโตฯ>
    text <๙๒>
      text <เอกติํเส อิโต กปฺเป ปุลินํ โอกิริํ อหํ>
      text <ทุคฺคติํ นาภิชานามิ ปุลินสฺส อิทํ ผลํฯ>
    text <๙๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๙๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๙๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <นฬมาลี มณิทโท อุกฺกาสติกพีชนี>
      text <กุมฺมาโส จ กุสฏฺโฐ จ คิริปุนฺนาคิโยปิ จฯ>
      text <วลฺลิกาโร ปานธิโท อโถ ปุลินจงฺกโม>
      text <คาถาโย ปญฺจนวุติ คณิตาโย วิภาวิภิฯ>
    stand <อิตฺถํ สุทํ อายสฺมา ปุลินจงฺกมิโย เถโร อิมา คาถาโย>
    text <อภาสิตฺถาติฯ>
    stand <ปุลินจงฺกมิยตฺเถรสฺสาปทานํ ทสมํฯ>
    stand <นฬมาลิวคฺโค อฏฺฐจตฺตาลีสโมฯ>
    text <ตสฺสุทฺทานํ>
