text <๕๓ ติณทายกวคฺโค>
  text <๑ ติณมุฏฺฐิทายกตฺเถรอปทานํ>
    text <๑>
      text <หิมวนฺตสฺสาวิทูเร ลมฺพโก นาม ปพฺพโต>
      text <ตตฺเถว ติสฺโส สมฺพุทฺโธ อพฺโภกาสมฺหิ จงฺกมิฯ>
    text <๒>
      text <มิคลุทฺโท ปุเร อาสิํ อรญฺเญ กานเน อหํ>
      text <ทิสฺวาน ตํ เทวเทวํ ติณมุฏฺฐิมทาสหํฯ>
    text <๓>
      text <นิสีทนตฺถํ พุทฺธสฺส ทตฺวา จิตฺตํ ปสาทยิํ>
      text <สมฺพุทฺธํ อภิวาเทตฺวา ปกฺกามิํ อุตฺตรามุโขฯ>
    text <๔>
      text <อจิรํ คตมตฺตสฺส มิคราชา อโปถยิ>
      text <สีเหน โปถิโต สนฺโต ตตฺถ กาลงฺกโต อหํฯ>
    text <๕>
      text <อาสนฺเน เม กตํ กมฺมํ พุทฺธเสฏฺเฐ อนาสเว>
      text <สุมุตฺโต สรเวโคว เทวโลกมคจฺฉหํฯ>
    text <๖>
      text <ยูโป ตตฺถ สุโภ อาสิ ปุญฺญกมฺมาภินิมฺมิโต>
      text <สหสฺสกณฺโฑ สตเภณฺฑุ ธชาลุ หริตามโยฯ>
    text <๗>
      text <ปภา นิทฺธาวเต ตสฺส สตรํสีว อุคฺคโต>
      text <อากิณฺโณ เทวกญฺญาหิ อาโมทิํ กามกามิหํฯ>
    text <๘>
      text <เทวโลกา จวิตฺวาน สุกฺกมูเลน โจทิโต>
      text <อาคนฺตฺวาน มนุสฺสตฺตํ ปตฺโตมฺหิ อาสวกฺขยํฯ>
    text <๙>
      text <จตุนฺนวุติโต กปฺเป นิสีทนมทาสหํ>
      text <ทุคฺคติํ นาภิชานามิ ติณมุฏฺเฐ อิทํ ผลํฯ>
    text <๑๐>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๑๑>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๑๒>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    stand <อิตฺถํ สุทํ อายสฺมา ติณมุฏฺฐิทายโก เถโร อิมา คาถาโย>
    text <อภาสิตฺถาติฯ>
    stand <ติณมุฏฺฐิทายกตฺเถรสฺสาปทานํ ปฐมํฯ>
  text <๒ มญฺจทายกตฺเถรอปทานํ>
    text <๑๓>
      text <วิปสฺสิโน ภควโต โลกเชฏฺฐสฺส ตาทิโน>
      text <เอกมญฺจํ มยา ทินฺนํ ปสนฺเนน สปาณินาฯ>
    text <๑๔>
      text <หตฺถิยานํ อสฺสยานํ ทิพฺพยานํ สมชฺฌคํ>
      text <เตน มญฺจกทาเนน ปตฺโตมฺหิ อาสวกฺขยํฯ>
    text <๑๕>
      text <เอกนวุติโต กปฺเป ยํ มญฺจมททิํ ตทา>
      text <ทุคฺคติํ นาภิชานามิ มญฺจทานสฺสิทํ ผลํฯ>
    text <๑๖>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๗>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา มญฺจทายโก เถโร อิมา คาถาโย อภาสิตฺถาติฯ>
    stand <มญฺจทายกตฺเถรสฺสาปทานํ ทุติยํฯ>
  text <๓ สรณคมนิยตฺเถรอปทานํ>
    text <๑๙>
      text <อารุหิมฺห ตทา นาวํ ภิกฺขุ จาชีวิโก จหํ>
      text <นาวาย ภิชฺชมานาย ภิกฺขุ เม สรณํ อทาฯ>
    text <๒๐>
      text <เอกติํเส อิโต กปฺเป ยํ โส เม สรณํ อทา>
      text <ทุคฺคติํ นาภิชานามิ สรณคมเน ผลํฯ>
    text <๒๑>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๒>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา สรณคมนิโย เถโร อิมา คาถาโย>
    text <อภาสิตฺถาติฯ>
    stand <สรณคมนิยตฺเถรสฺสาปทานํ ตติยํฯ>
  text <๔ อพฺภญฺชนทายกตฺเถรอปทานํ>
    text <๒๔>
      text <นคเร พนฺธุมติยา ราชุยฺยาเน วสามหํ>
      text <จมฺมวาสี ตทา อาสิํ กมณฺฑลุธโร อหํฯ>
    text <๒๕>
      text <อทฺทสํ วิมลํ พุทฺธํ สยมฺภุํ อปราชิตํ>
      text <ปธานํ ปหิตตฺตํ ตํ ฌายิํ ฌานรตํ วสิํ ฯ>
    text <๒๖>
      text <สพฺพกามสมิทฺธิญฺจ โอฆติณฺณมนาสวํ>
      text <ทิสฺวา ปสนฺโน สุมโน อพฺภญฺชนมทาสหํฯ>
    text <๒๗>
      text <เอกนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ อพฺภญฺชนสฺสิทํ ผลํฯ>
    text <๒๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อพฺภญฺชนทายโก เถโร อิมา คาถาโย>
    text <อภาสิตฺถาติฯ>
    stand <อพฺภญฺชนทายกตฺเถรสฺสาปทานํ จตุตฺถํฯ>
  text <๕ สุปฏทายกตฺเถรอปทานํ>
    text <๓๑>
      text <ทิวาวิหารา นิกฺขนฺโต วิปสฺสี โลกนายโก>
      text <ลหุํ สุปฏกํ ทตฺวา กปฺปํ สคฺคมฺหิ โมทหํฯ>
    text <๓๒>
      text <เอกนวุติโต กปฺเป สุปฏกมทาสหํ>
      text <ทุคฺคติํ นาภิชานามิ สุปฏสฺส อิทํ ผลํฯ>
    text <๓๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา สุปฏทายโก เถโร อิมา คาถาโย>
    text <อภาสิตฺถาติฯ>
    stand <สุปฏทายกตฺเถรสฺสาปทานํ ปญฺจมํฯ>
  text <๖ ทณฺฑทายกตฺเถรอปทานํ>
    text <๓๖>
      text <กานนํ วนโมคยฺห เวฬุํ เฉตฺวานหํ ตทา>
      text <อาลมฺพณํ กริตฺวาน สงฺฆสฺส อททิํ พหุํ ฯ>
    text <๓๗>
      text <เตน จิตฺตปฺปสาเทน สุพฺพเต อภิวาทิย>
      text <อาลมฺพทณฺฑํ ทตฺวาน ปกฺกามิํ อุตฺตรามุโขฯ>
    text <๓๘>
      text <จตุนฺนวุติโต กปฺเป ยํ ทณฺฑมททิํ ตทา>
      text <ทุคฺคติํ นาภิชานามิ ทณฺฑทานสฺสิทํ ผลํฯ>
    text <๓๙>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๐>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ทณฺฑทายโก เถโร อิมา คาถาโย>
    text <อภาสิตฺถาติฯ>
    stand <ทณฺฑทายกตฺเถรสฺสาปทานํ ฉฏฺฐํฯ>
    stand <เตวีสติมํ ภาณวารํฯ>
  text <๗ คิริเนลปูชกตฺเถรอปทานํ>
    text <๔๒>
      text <มิคลุทฺโท ปุเร อาสิํ วิปิเน วิจรํ อหํ>
      text <อทฺทสํ วิรชํ พุทฺธํ สพฺพธมฺมาน ปารคุํฯ>
    text <๔๓>
      text <ตสฺมิํ มหาการุณิเก สพฺพสตฺตหิเต รเต>
      text <ปสนฺนจิตฺโต สุมโน เนลปุปฺผมปูชยิํฯ>
    text <๔๔>
      text <เอกติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา คิริเนลปูชโก เถโร อิมา คาถาโย>
    text <อภาสิตฺถาติฯ>
    stand <คิริเนลปูชกตฺเถรสฺสาปทานํ สตฺตมํฯ>
  text <๘ โพธิสมฺมชฺชกตฺเถรอปทานํ>
    text <๔๘>
      text <อหํ ปุเร โพธิปตฺตํ อุชฺฌิตํ เจติยงฺคเณ>
      text <ตํ คเหตฺวาน ฉฑฺเฑสิํ อลภิํ วีสตีคุเณฯ>
    text <๔๙>
      text <ตสฺส กมฺมสฺส เตเชน สํสรนฺโต ภวาภเว>
      text <ทุเว ภเว สํสรามิ เทวตฺเต จาปิ มานุเสฯ>
    text <๕๐>
      text <เทวโลกา จวิตฺวาน อาคนฺตฺวา มานุสํ ภวํ>
      text <ทุเว กุเล ปชายามิ ขตฺติเย จาปิ พฺราหฺมเณฯ>
    text <๕๑>
      text <องฺคปจฺจงฺคสมฺปนฺโน อาโรหปริณาหวา>
      text <อภิรูโป สุจิ โหมิ สมฺปุณฺณงฺโค อนูนโกฯ>
    text <๕๒>
      text <เทวโลเก มนุสฺเส วา ชาโต วา ยตฺถ กตฺถจิ>
      text <ภเว สุวณฺณวณฺโณ จ อุตฺตตฺตกนกูปโมฯ>
    text <๕๓>
      text <มุทุกา มทฺทวา สฺนิทฺธา สุขุมา สุกุมาริกา>
      text <ฉวิ เม สพฺพทา โหติ โพธิปตฺเต สุฉฑฺฑิเต ฯ>
    text <๕๔>
      text <ยโต กุโตจิ คตีสุ สรีเร สมุทาคเต>
      text <น ลิมฺปติ รโชชลฺลํ วิปาโก ปตฺตฉฑฺฑิเตฯ>
    text <๕๕>
      text <อุณฺเห วาตาตเป ตสฺส อคฺคิตาเปน วา ปน>
      text <คตฺเต เสทา น มุจฺจนฺติ วิปาโก ปตฺตฉฑฺฑิเตฯ>
    text <๕๖>
      text <กุฏฺฐํ คณฺโฑ กิลาโส จ ติลกา ปิฬกา ตถา>
      text <น โหนฺติ กาเย ททฺทุ จ วิปาโก ปตฺตฉฑฺฑิเตฯ>
    text <๕๗>
      text <อปรมฺปิ คุณํ ตสฺส นิพฺพตฺตติ ภวาภเว>
      text <โรคา น โหนฺติ กายสฺมิํ วิปาโก ปตฺตฉฑฺฑิเตฯ>
    text <๕๘>
      text <อปรมฺปิ คุณํ ตสฺส นิพฺพตฺตติ ภวาภเว>
      text <น โหติ จิตฺตชา ปีฬา วิปาโก ปตฺตฉฑฺฑิเตฯ>
    text <๕๙>
      text <อปรมฺปิ คุณํ ตสฺส นิพฺพตฺตติ ภวาภเว>
      text <อมิตฺตา น ภวนฺตสฺส วิปาโก ปตฺตฉฑฺฑิเตฯ>
    text <๖๐>
      text <อปรมฺปิ คุณํ ตสฺส นิพฺพตฺตติ ภวาภเว>
      text <อนูนโภโค ภวติ วิปาโก ปตฺตฉฑฺฑิเตฯ>
    text <๖๑>
      text <อปรมฺปิ คุณํ ตสฺส นิพฺพตฺตติ ภวาภเว>
      text <อคฺคิราชูหิ โจเรหิ น โหติ อุทเก ภยํฯ>
    text <๖๒>
      text <อปรมฺปิ คุณํ ตสฺส นิพฺพตฺตติ ภวาภเว>
      text <ทาสิทาสา อนุจรา โหนฺติ จิตฺตานุวตฺตกาฯ>
    text <๖๓>
      text <ยมฺหิ อายุปฺปมาณมฺหิ ชายเต มานุเส ภเว>
      text <ตโต น หายเต อายุ ติฏฺฐเต ยาวตายุกํฯ>
    text <๖๔>
      text <อพฺภนฺตรา จ พาหิรา เนคมา จ สรฏฺฐกา>
      text <นุยุตฺตา โหนฺติ สพฺเพปิ วุทฺธิกามา สุขิจฺฉกาฯ>
    text <๖๕>
      text <โภควา ยสวา โหมิ สิริมา ญาติปกฺขวา>
      text <อเปตภยสนฺตาโส ภเวหํ สพฺพโต ภเวฯ>
    text <๖๖>
      text <เทวา มนุสฺสา อสุรา คนฺธพฺพา ยกฺขรกฺขสา>
      text <สพฺเพ เต ปริรกฺขนฺติ ภเว สํสรโต สทาฯ>
    text <๖๗>
      text <เทวโลเก มนุสฺเส จ อนุโภตฺวา อุโภ ยเส>
      text <อวสาเน จ นิพฺพานํ สิวํ ปตฺโต อนุตฺตรํฯ>
    text <๖๘>
      text <สมฺพุทฺธมุทฺทิสิตฺวาน โพธิํ วา ตสฺส สตฺถุโน>
      text <โย ปุญฺญํ ปสเว โปโส ตสฺส กิํ นาม ทุลฺลภํฯ>
    text <๖๙>
      text <มคฺเค ผเล อาคเม จ ฌานาภิญฺญาคุเณสุ จ>
      text <อญฺเญสํ อธิโก หุตฺวา นิพฺพายามิ อนาสโวฯ>
    text <๗๐>
      text <ปุเรหํ โพธิยา ปตฺตํ ฉฑฺเฑตฺวา หฏฺฐมานโส>
      text <อิเมหิ วีสตงฺเคหิ สมงฺคี โหมิ สพฺพทาฯ>
    text <๗๑>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๗๒>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๗๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา โพธิสมฺมชฺชโก เถโร อิมา คาถาโย>
    text <อภาสิตฺถาติฯ>
    stand <โพธิสมฺมชฺชกตฺเถรสฺสาปทานํ อฏฺฐมํฯ>
  text <๙ อามณฺฑผลทายกตฺเถรอปทานํ>
    text <๗๔>
      text <ปทุมุตฺตโร นาม ชิโน สพฺพธมฺมาน ปารคู>
      text <วุฏฺฐหิตฺวา สมาธิมฺหา จงฺกมี โลกนายโกฯ>
    text <๗๕>
      text <ขาริภารํ คเหตฺวาน อาหรนฺโต ผลํ ตทา>
      text <อทฺทสํ วิรชํ พุทฺธํ จงฺกมนฺตํ มหามุนิํฯ>
    text <๗๖>
      text <ปสนฺนจิตฺโต สุมโน สิเร กตฺวาน อญฺชลิํ>
      text <สมฺพุทฺธํ อภิวาเทตฺวา อามณฺฑมททิํ ผลํฯ>
    text <๗๗>
      text <สตสหสฺสิโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ อามณฺฑสฺส อิทํ ผลํฯ>
    text <๗๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๗๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๘๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อามณฺฑผลทายโก เถโร อิมา>
    text <คาถาโย อภาสิตฺถาติฯ>
    stand <อามณฺฑผลทายกตฺเถรสฺสาปทานํ นวมํฯ>
  text <๑๐ สุคนฺธตฺเถรอปทานํ>
    text <๘๑>
      text <อิมมฺหิ ภทฺทเก กปฺเป พฺรหฺมพนฺธุ มหายโส>
      text <กสฺสโป นาม โคตฺเตน อุปฺปชฺชิ วทตํ วโรฯ>
    text <๘๒>
      text <อนุพฺยญฺชนสมฺปนฺโน พาตฺติํสวรลกฺขโณ>
      text <พฺยามปฺปภาปริวุโต รํสิชาลสโมตฺถโฏ ฯ>
    text <๘๓>
      text <อสฺสาเสตา ยถา จนฺโท สูริโยว ปภงฺกโร>
      text <นิพฺพาเปตา ยถา เมโฆ สาคโรว คุณากโรฯ>
    text <๘๔>
      text <ธรณีริว สีเลน หิมวาว สมาธินา>
      text <อากาโส วิย ปญฺญาย อสงฺโค อนิโล ยถาฯ>
    text <๘๕>
      text <ส กทาจิ มหาวีโร ปริสาสุ วิสารโท>
      text <สจฺจานิ สมฺปกาเสติ อุทฺธรนฺโต มหาชนํฯ>
    text <๘๖>
      text <ตทา หิ พาราณสิยํ เสฏฺฐิปุตฺโต มหายโส>
      text <อาสหํ ธนธญฺญสฺส ปหูตสฺส พหู ตทาฯ>
    text <๘๗>
      text <ชงฺฆาวิหารํ วิจรํ มิคทายมุเปจฺจหํ>
      text <อทฺทสํ วิรชํ พุทฺธํ เทเสนฺตํ อมตํ ปทํฯ>
    text <๘๘>
      text <วิสฏฺฐกนฺตวจนํ กรวีกสมสฺสรํ>
      text <หํสรุเตหิ นิคฺโฆสํ วิญฺญาเปนฺตํ มหาชนํฯ>
    text <๘๙>
      text <ทิสฺวา เทวาติเทวํ ตํ สุตฺวาว มธุรํ คิรํ>
      text <ปหายนปฺปเก โภเค ปพฺพชิํ อนคาริยํฯ>
    text <๙๐>
      text <เอวํ ปพฺพชิโต จาหํ น จิเรน พหุสฺสุโต>
      text <อโหสิํ ธมฺมกถิโก วิจิตฺตปฏิภาณวาฯ>
    text <๙๑>
      text <มหาปริสมชฺเฌหํ หฏฺฐจิตฺโต ปุนปฺปุนํ>
      text <วณฺณยิํ เหมวณฺณสฺส วณฺณํ วณฺณวิสารโทฯ>
    text <๙๒>
      text <เอส ขีณาสโว พุทฺโธ อนีโฆ ฉินฺนสํสโย>
      text <สพฺพกมฺมกฺขยํ ปตฺโต วิมุตฺโตปธิสงฺขเยฯ>
    text <๙๓>
      text <เอส โส ภควา พุทฺโธ เอส สีโห อนุตฺตโร>
      text <สเทวกสฺส โลกสฺส พฺรหฺมจกฺกปฺปวตฺตโกฯ>
    text <๙๔>
      text <ทนฺโต ทเมตา สนฺโต จ สเมตา นิพฺพุโต อิสิ>
      text <นิพฺพาเปตา จ อสฺสตฺโถ อสฺสาเสตา มหาชนํฯ>
    text <๙๕>
      text <วีโร สูโร จ วิกฺกนฺโต ปญฺโญ การุณิโก วสี>
      text <วิชิตาวี จ ส ชิโน อปฺปคพฺโพ อนาลโยฯ>
    text <๙๖>
      text <อเนญฺโช อจโล ธีมา อโมโห อสโม มุนิ>
      text <โธรยฺโห อุสโภ นาโค สีโห สกฺโก ครูสุปิฯ>
    text <๙๗>
      text <วิราโค วิมโล พฺรหฺมา วาที สูโร รณญฺชโห>
      text <อขิโล จ วิสลฺโล จ อสโม สํยโต สุจิฯ>
    text <๙๘>
      text <พฺราหฺมโณ สมโณ นาโถ ภิสกฺโก สลฺลกตฺตโก>
      text <โยโธ พุทฺโธ สุตาสุโต อจโล มุทิโต สิโต ฯ>
    text <๙๙>
      text <ธาตา ธตา จ สนฺติ จ กตฺตา เนตา ปกาสิตา>
      text <สมฺปหํสิตา เภตฺตา จ เฉตฺตา โสตา ปสํสิตาฯ>
    text <๑๐๐>
      text <อขิโล จ วิสลฺโล จ อนีโฆ อกถํกถี>
      text <อเนโช วิรโช กตฺตา คนฺธา วตฺตา ปสํสิตาฯ>
    text <๑๐๑>
      text <ตาเรตา อตฺถกาเรตา กาเรตา สมฺปทาริตา>
      text <ปาเปตา สหิตา กนฺตา หนฺตา อาตาปี ตาปโส ฯ>
    text <๑๐๒>
      text <สมจิตฺโต สมสโม อสหาโย ทยาลโย>
    text <อจฺเฉรสตฺโต อกุโห กตาวี อิสิสตฺตโมฯ>
    text <๑๐๓>
      text <นิตฺติณฺณกงฺโข นิมฺมาโน อปฺปเมยฺโย อนูปโม>
      text <สพฺพวากฺยปถาตีโต สจฺจ เนยฺยนฺตคู ชิโนฯ>
    text <๑๐๔>
      text <สตฺตสารวเร ตสฺมิํ ปสาโท อมตาวโห>
      text <ตสฺมา พุทฺเธ จ ธมฺเม จ สงฺเฆ สทฺธา มหตฺถิกา ฯ>
    text <๑๐๕>
      text <คุเณหิ เอวมาทีหิ ติโลกสรณุตฺตมํ>
      text <วณฺเณนฺโต ปริสามชฺเฌ อกํ ธมฺมกถํ อหํฯ>
    text <๑๐๖>
      text <ตโต จุตาหํ ตุสิเต อนุโภตฺวา มหาสุขํ>
      text <ตโต จุโต มนุสฺเสสุ ชาโต โหมิ สุคนฺธิโกฯ>
    text <๑๐๗>
      text <นิสฺสาโส มุขคนฺโธ จ เทหคนฺโธ ตเถว เม>
      text <เสทคนฺโธ จ สตตํ สพฺพคนฺโธว โหติ เม ฯ>
    text <๑๐๘>
      text <มุขคนฺโธ สทา มยฺหํ ปทุมุปฺปลจมฺปโก>
      text <ปริสนฺโต สทา วาติ สรีโร จ ตเถว เมฯ>
    text <๑๐๙>
      text <คุณตฺถวสฺส สพฺพนฺตํ ผลํ ตุ ปรมพฺภุตํ>
      text <เอกคฺคมนสา สพฺเพ วณฺณยิสฺสํ สุณาถ เมฯ>
    text <๑๑๐>
      text <คุณํ พุทฺธสฺส วตฺวาน หิตาย จ น สทิสํ>
      text <สุขิโต โหมิ สพฺพตฺถ สงฺโฆ วีรสมายุโต ฯ>
    text <๑๑๑>
      text <ยสสฺสี สุขิโต กนฺโต ชุติมา ปิยทสฺสโน>
      text <วตฺตา อปริภูโต จ นิทฺโทโส ปญฺญวา ตถาฯ>
    text <๑๑๒>
      text <ขีเณ อายุสิ นิพฺพานํ สุลภํ พุทฺธภตฺติโน>
      text <เตสํ เหตุํ ปวกฺขามิ ตํ สุณาถ ยถาตถํฯ>
    text <๑๑๓>
      text <สนฺตํ ยสํ ภควโต วิธินา อภิวาทยํ>
      text <ตตฺถ ตตฺถูปปนฺโนปิ ยสสฺสี เตน โหมหํฯ>
    text <๑๑๔>
      text <ทุกฺขสฺสนฺตกรํ พุทฺธํ ธมฺมํ สนฺตมสงฺขตํ>
      text <วณฺณยํ สุขโท อาสิํ สตฺตานํ สุขิโต ตโตฯ>
    text <๑๑๕>
      text <คุณํ วทนฺโต พุทฺธสฺส พุทฺธปีติสมายุโต>
      text <สกนฺติํ ปรกนฺติญฺจ ชนยิํ เตน กนฺติมาฯ>
    text <๑๑๖>
      text <ชิโน เต ติตฺถิกากิณฺเณ อภิภุยฺย กุติตฺถิเย>
      text <คุณํ วทนฺโต โชเตสิํ นายกํ ชุติมา ตโตฯ>
    text <๑๑๗>
      text <ปิยการี ชนสฺสาปิ สมฺพุทฺธสฺส คุณํ วทํ>
      text <สรโทว สสงฺโกหํ เตนาสิํ ปิยทสฺสโนฯ>
    text <๑๑๘>
      text <ยถาสตฺติวเสนาหํ สพฺพวาจาหิ สนฺถวิํ>
      text <สุคตํ เตน วาคิโส วิจิตฺตปฏิภานวาฯ>
    text <๑๑๙>
      text <เย พาลา วิมติํ ปตฺตา ปริโภนฺติ มหามุนิํ>
      text <นิคฺคหิํ เต สทฺธมฺเมน ปริภูโต น เตนหํ ฯ>
    text <๑๒๐>
      text <พุทฺธวณฺเณน สตฺตานํ กิเลเส อปเนสหํ>
      text <นิกฺกิเลสมโน โหมิ ตสฺส กมฺมสฺส วาหสาฯ>
    text <๑๒๑>
      text <โสตูนํ วุทฺธิมชนิํ พุทฺธานุสฺสติเทสโก>
      text <เตนาหมาสิํ สปฺปญฺโญ นิปุณตฺถวิปสฺสโกฯ>
    text <๑๒๒>
      text <สพฺพาสวปริกฺขีโณ ติณฺณสํสารสาคโร>
      text <สิขีว อนุปาทาโน ปาปุณิสฺสามิ นิพฺพุติํฯ>
    text <๑๒๓>
      text <อิมสฺมิํเยว กปฺปสฺมิํ ยมหํ สนฺถวิํ ชินํ>
      text <ทุคฺคติํ นาภิชานามิ พุทฺธวณฺณสฺสิทํ ผลํฯ>
    text <๑๒๔>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๒๕>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๒๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ติณโท มญฺจโท เจว สรณพฺภญฺชนปฺปโท>
      text <สุปโฏ ทณฺฑทายี จ เนลปูชี ตเถว จฯ>
      text <โพธิสมฺมชฺชโก มณฺโฑ สุคนฺโธ ทสโมติ จ>
      text <คาถาสตํ สเตวีสํ คณิตญฺเจตฺถ สพฺพโสฯ>
    stand <อิตฺถํ สุทํ อายสฺมา สุคนฺโธ เถโร อิมา คาถาโย>
    text <อภาสิตฺถาติฯ>
    stand <สุคนฺธตฺเถรสฺสาปทานํ ทสมํฯ>
    stand <ติณทายกวคฺโค เตปญฺญาสโมฯ>
    text <ตสฺสุทฺทานํ>
