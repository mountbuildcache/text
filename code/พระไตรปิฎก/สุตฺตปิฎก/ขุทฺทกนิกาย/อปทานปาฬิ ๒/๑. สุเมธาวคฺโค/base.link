text <๑ สุเมธาวคฺโค>
  text <๑ สุเมธาเถรีอปทานํ>
    text <อถ เถริกาปทานานิ สุณาถ>
    text <๑>
      text <ภควติ โกณาคมเน สงฺฆารามมฺหิ นวนิเวสนมฺหิ>
      text <สขิโย ติสฺโส ชนิโย วิหารทานํ อทาสิมฺหฯ>
    text <๒>
      text <ทสกฺขตฺตุํ สตกฺขตฺตุํ ทสสตกฺขตฺตุํ สตานญฺจ สตกฺขตฺตุํ>
      text <เทเวสุ อุปปชฺชิมฺห โก วาโท มานุเส ภเวฯ>
    text <๓>
      text <เทเว มหิทฺธิกา อหุมฺห มานุสกมฺหิ โก วาโท>
      text <สตฺตรตนมเหสี อิตฺถิรตนํ อหํ ภวิํฯ>
    text <๔>
      text <อิธ สญฺจิตกุสลา สุสมิทฺธกุลปฺปชา>
      text <ธนญฺชานี จ เขมา จ อหมฺปิ จ ตโย ชนาฯ>
    text <๕>
      text <อารามํ สุกตํ กตฺวา สพฺพาวยวมณฺฑิตํ>
      text <พุทฺธปฺปมุขสงฺฆสฺส นิยฺยาเทตฺวา สโมทิตาฯ>
    text <๖>
      text <ยตฺถ ยตฺถูปปชฺชามิ ตสฺส กมฺมสฺส วาหสา>
      text <เทเวสุ อคฺคตํ ปตฺตา มนุสฺเสสุ ตเถว จฯ>
    text <๗>
      text <อิมสฺมิํเยว กปฺปมฺหิ พฺรหฺมพนฺธุ มหายโส>
      text <กสฺสโป นาม โคตฺเตน อุปฺปชฺชิ วทตํ วโรฯ>
    text <๘>
      text <อุปฏฺฐาโก มเหสิสฺส ตทา อาสิ นริสฺสโร>
      text <กาสิราชา กิกี นาม พาราณสิปุรุตฺตเมฯ>
    text <๙>
      text <ตสฺสาสุํ สตฺต ธีตโร ราชกญฺญา สุเขธิตา>
      text <พุทฺโธปฏฺฐานนิรตา พฺรหฺมจริยํ จริํสุ ตาฯ>
    text <๑๐>
      text <ตาสํ สหายิกา หุตฺวา สีเลสุ สุสมาหิตา>
      text <ทตฺวา ทานานิ สกฺกจฺจํ อคาเรว วตํ จริํฯ>
    text <๑๑>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสูปคา อหํฯ>
    text <๑๒>
      text <ตโต จุตา ยามมคํ ตโตหํ ตุสิตํ คตา>
      text <ตโต จ นิมฺมานรติํ วสวตฺติปุรํ ตโตฯ>
    text <๑๓>
      text <ยตฺถ ยตฺถูปปชฺชามิ ปุญฺญกมฺมสโมหิตา>
      text <ตตฺถ ตตฺเถว ราชูนํ มเหสิตฺตมการยิํฯ>
    text <๑๔>
      text <ตโต จุตา มนุสฺสตฺเต ราชูนํ จกฺกวตฺตินํ>
      text <มณฺฑลีนญฺจ ราชูนํ มเหสิตฺตมการยิํฯ>
    text <๑๕>
      text <สมฺปตฺติมนุโภตฺวาน เทเวสุ มานุเสสุ จ>
      text <สพฺพตฺถ สุขิตา หุตฺวา เนกชาตีสุ สํสริํฯ>
    text <๑๖>
      text <โส เหตุ จ โส ปภโว ตมฺมูลํ สาสเน ขมํ>
      text <ปฐมํ ตํ สโมธานํ ตํ ธมฺมรตาย นิพฺพานํ ฯ>
    text <๑๗>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาคีว พนฺธนํ เฉตฺวา วิหรามิ อนาสวาฯ>
    text <๑๘>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๑๙>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ สุเมธา ภิกฺขุนี อิมา คาถาโย อภาสิตฺถาติฯ>
    stand <สุเมธาเถริยาปทานํ ปฐมํฯ>
  text <๒ เมขลาทายิกาเถรีอปทานํ>
    text <๒๐>
      text <สิทฺธตฺถสฺส ภควโต ถูปการาปิกา อหุํ>
      text <เมขลิกา มยา ทินฺนา นวกมฺมาย สตฺถุโนฯ>
    text <๒๑>
      text <นิฏฺฐิเต จ มหาถูเป เมขลํ ปุนทาสหํ>
      text <โลกนาถสฺส มุนิโน ปสนฺนา เสหิ ปาณิภิฯ>
    text <๒๒>
      text <จตุนฺนวุติโต กปฺเป ยํ เมขลมทํ ตทา>
      text <ทุคฺคติํ นาภิชานามิ ถูปการสฺสิทํ ผลํฯ>
    text <๒๓>
      text <กิเลสา ฌาปิตา มยฺหํ…เป … วิหรามิ อนาสวาฯ>
    text <๒๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ เมขลาทายิกา ภิกฺขุนี อิมา คาถาโย อภาสิตฺถาติฯ>
    stand <เมขลาทายิกาเถริยาปทานํ ทุติยํฯ>
  text <๓ มณฺฑปทายิกาเถรีอปทานํ>
    text <๒๖>
      text <โกณาคมนพุทฺธสฺส มณฺฑโป การิโต มยา>
      text <ธุวํ ติจีวรํทาสิํ พุทฺธสฺส โลกพนฺธุโนฯ>
    text <๒๗>
      text <ยํ ยํ ชนปทํ ยามิ นิคเม ราชธานิโย>
      text <สพฺพตฺถ ปูชิโต โหมิ ปุญฺญกมฺมสฺสิทํ ผลํฯ>
    text <๒๘>
      text <กิเลสา ฌาปิตา มยฺหํ…เป … วิหรามิ อนาสวาฯ>
    text <๒๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ มณฺฑปทายิกา ภิกฺขุนี อิมา คาถาโย อภาสิตฺถาติฯ>
    stand <มณฺฑปทายิกาเถริยาปทานํ ตติยํฯ>
  text <๔ สงฺกมนตฺถาเถรีอปทานํ>
    text <๓๑>
      text <วิปสฺสิสฺส ภควโต โลกเชฏฺฐสฺส ตาทิโน>
      text <รถิยํ ปฏิปนฺนสฺส ตารยนฺตสฺส ปาณิโนฯ>
    text <๓๒>
      text <ฆรโต นิกฺขมิตฺวาน อวกุชฺชา นิปชฺชหํ>
      text <อนุกมฺปโก โลกนาโถ สิรสิ อกฺกมี มม ฯ>
    text <๓๓>
      text <อกฺกมิตฺวาน สิรสิ อคมา โลกนายโก>
      text <เตน จิตฺตปฺปสาเทน ตุสิตํ อคมาสหํฯ>
    text <๓๔>
      text <กิเลสา ฌาปิตา มยฺหํ…เป … วิหรามิ อนาสวาฯ>
    text <๓๕>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ สงฺกมนตฺถา ภิกฺขุนี อิมา คาถาโย อภาสิตฺถาติฯ>
    stand <สงฺกมนตฺถาเถริยาปทานํ จตุตฺถํฯ>
  text <๕ นฬมาลิกาเถรีอปทานํ>
    text <๓๗>
      text <จนฺทภาคานทีตีเร อโหสิํ กินฺนรี ตทา>
      text <อทฺทสํ วิรชํ พุทฺธํ สยมฺภุํ อปราชิตํฯ>
    text <๓๘>
      text <ปสนฺนจิตฺตา สุมนา เวทชาตา กตญฺชลี>
      text <นฬมาลํ คเหตฺวาน สยมฺภุํ อภิปูชยิํฯ>
    text <๓๙>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา กินฺนรีเทหํ อคจฺฉิํ ติทสํ คติํฯ>
    text <๔๐>
      text <ฉตฺติํสเทวราชูนํ มเหสิตฺตมการยิํ>
      text <ทสนฺนํ จกฺกวตฺตีนํ มเหสิตฺตมการยิํ>
      text <สํเวเชตฺวาน เม จิตฺตํ ปพฺพชิํ อนคาริยํฯ>
    text <๔๑>
      text <กิเลสา ฌาปิตา มยฺหํ ภวา สพฺเพ สมูหตา>
      text <สพฺพาสวปริกฺขีณา นตฺถิ ทานิ ปุนพฺภโวฯ>
    text <๔๒>
      text <จตุนฺนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ ปุปฺผปูชายิทํ ผลํฯ>
    text <๔๓>
      text <กิเลสา ฌาปิตา มยฺหํ…เป … วิหรามิ อนาสวาฯ>
    text <๔๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ นฬมาลิกา เถรี อิมา คาถาโย อภาสิตฺถาติฯ>
    stand <นฬมาลิกาเถริยาปทานํ ปญฺจมํฯ>
  text <๖ เอกปิณฺฑปาตทายิกาเถรีอปทานํ>
    text <๔๖>
      text <นคเร พนฺธุมติยา พนฺธุมา นาม ขตฺติโย>
      text <ตสฺส รญฺโญ อหุํ ภริยา เอกชฺฌํ จารยามหํ ฯ>
    text <๔๗>
      text <รโหคตา นิสีทิตฺวา เอวํ จินฺเตสหํ ตทา>
      text <อาทาย คมนียญฺหิ กุสลํ นตฺถิ เม กตํฯ>
    text <๔๘>
      text <มหาภิตาปํ กฏุกํ โฆรรูปํ สุทารุณํ>
      text <นิรยํ นูน คจฺฉามิ เอตฺถ เม นตฺถิ สํสโยฯ>
    text <๔๙>
      text <ราชานํ อุปสงฺกมฺม อิทํ วจนมพฺรวิํ>
      text <เอกํ เม สมณํ เทหิ โภชยิสฺสามิ ขตฺติยฯ>
    text <๕๐>
      text <อทาสิ เม มหาราชา สมณํ ภาวิตินฺทฺริยํ>
      text <ตสฺส ปตฺตํ คเหตฺวาน ปรมนฺเนน ปูรยิํ ฯ>
    text <๕๑>
      text <ปูรยิตฺวา ปรมนฺนํ คนฺธาเลปํ อกาสหํ>
      text <ชาเลน ปิทหิตฺวาน วตฺถยุเคน ฉาทยิํฯ>
    text <๕๒>
      text <อารมฺมณํ มมํ เอตํ สรามิ ยาวชีวิหํ>
      text <ตตฺถ จิตฺตํ ปสาเทตฺวา ตาวติํสมคจฺฉหํฯ>
    text <๕๓>
      text <ติํสานํ เทวราชูนํ มเหสิตฺตมการยิํ>
      text <มนสา ปตฺถิตํ มยฺหํ นิพฺพตฺตติ ยถิจฺฉิตํ ฯ>
    text <๕๔>
      text <วีสานํ จกฺกวตฺตีนํ มเหสิตฺตมการยิํ>
      text <โอจิตตฺตาว หุตฺวาน สํสรามิ ภเวสฺวหํฯ>
    text <๕๕>
      text <สพฺพพนฺธนมุตฺตาหํ อเปตา เม อุปาทิกา>
      text <สพฺพาสวปริกฺขีณา นตฺถิ ทานิ ปุนพฺภโวฯ>
    text <๕๖>
      text <เอกนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ ปิณฺฑปาตสฺสิทํ ผลํฯ>
    text <๕๗>
      text <กิเลสา ฌาปิตา มยฺหํ…เป … วิหรามิ อนาสวาฯ>
    text <๕๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ เอกปิณฺฑปาตทายิกา ภิกฺขุนี อิมา คาถาโย อภาสิตฺถาติฯ>
    stand <เอกปิณฺฑปาตทายิกาเถริยาปทานํ ฉฏฺฐํฯ>
  text <๗ กฏจฺฉุภิกฺขาทายิกาเถรีอปทานํ>
    text <๖๐>
      text <ปิณฺฑจารํ จรนฺตสฺส ติสฺสนามสฺส สตฺถุโน>
      text <กฏจฺฉุภิกฺขํ ปคฺคยฺห พุทฺธเสฏฺฐสฺส ทาสหํฯ>
    text <๖๑>
      text <ปฏิคฺคเหตฺวา สมฺพุทฺโธ ติสฺโส โลกคฺคนายโก>
      text <วีถิยา สณฺฐิโต สตฺถา อกา เม อนุโมทนํฯ>
    text <๖๒>
      text <กฏจฺฉุภิกฺขํ ทตฺวาน ตาวติํสํ คมิสฺสสิ>
      text <ฉตฺติํสเทวราชูนํ มเหสิตฺตํ กริสฺสสิฯ>
    text <๖๓>
      text <ปญฺญาสํ จกฺกวตฺตีนํ มเหสิตฺตํ กริสฺสสิ>
      text <มนสา ปตฺถิตํ สพฺพํ ปฏิลจฺฉสิ สพฺพทาฯ>
    text <๖๔>
      text <สมฺปตฺติํ อนุโภตฺวาน ปพฺพชิสฺสสิกิญฺจนา>
      text <สพฺพาสเว ปริญฺญาย นิพฺพายิสฺสสินาสวาฯ>
    text <๖๕>
      text <อิทํ วตฺวาน สมฺพุทฺโธ ติสฺโส โลกคฺคนายโก>
      text <นภํ อพฺภุคฺคมี วีโร หํสราชาว อมฺพเรฯ>
    text <๖๖>
      text <สุทินฺนํ เม ทานวรํ สุยิฏฺฐา ยาคสมฺปทา>
      text <กฏจฺฉุภิกฺขํ ทตฺวาน ปตฺตาหํ อจลํ ปทํฯ>
    text <๖๗>
      text <ทฺเวนวุเต อิโต กปฺเป ยํ ทานมททิํ ตทา>
      text <ทุคฺคติํ นาภิชานามิ ภิกฺขาทานสฺสิทํ ผลํฯ>
    text <๖๘>
      text <กิเลสา ฌาปิตา มยฺหํ…เป … วิหรามิ อนาสวาฯ>
    text <๖๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๗๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ กฏจฺฉุภิกฺขาทายิกา ภิกฺขุนี อิมา คาถาโย อภาสิตฺถาติฯ>
    stand <กฏจฺฉุภิกฺขาทายิกาเถริยาปทานํ สตฺตมํฯ>
  text <๘ สตฺตุปฺปลมาลิกาเถรีอปทานํ>
    text <๗๑>
      text <นคเร อรุณวติยา อรุโณ นาม ตฺติโย>
      text <ตสฺส รญฺโญ อหุํ ภริยา วาริตํ วารยามหํ ฯ>
    text <๗๒>
      text <สตฺตมาลํ คเหตฺวาน อุปฺปลา เทวคนฺธิกา>
      text <นิสชฺช ปาสาทวเร เอวํ จินฺเตสิ ตาวเทฯ>
    text <๗๓>
      text <กิํ เม อิมาหิ มาลาหิ สิรสาโรปิตาหิ เม>
      text <วรํ เม พุทฺธเสฏฺฐสฺส ญาณมฺหิ อภิโรปิตํฯ>
    text <๗๔>
      text <สมฺพุทฺธํ ปฏิมาเนนฺตี ทฺวาราสนฺเน นิสีทหํ>
      text <ยทา เอหิติ สมฺพุทฺโธ ปูชยิสฺสํ มหามุนิํฯ>
    text <๗๕>
      text <กกุโธ วิลสนฺโตว มิคราชาว เกสรี>
      text <ภิกฺขุสงฺเฆน สหิโต อาคจฺฉิ วีถิยา ชิโนฯ>
    text <๗๖>
      text <พุทฺธสฺส รํสิํ ทิสฺวาน หฏฺฐา สํวิคฺคมานสา>
      text <ทฺวารํ อวาปุริตฺวาน พุทฺธเสฏฺฐมปูชยิํฯ>
    text <๗๗>
      text <สตฺต อุปฺปลปุปฺผานิ ปริกิณฺณานิ อมฺพเร>
      text <ฉทิํ กโรนฺโต พุทฺธสฺส มตฺถเก ธารยนฺติ เตฯ>
    text <๗๘>
      text <อุทคฺคจิตฺตา สุมนา เวทชาตา กตญฺชลี>
      text <ตตฺถ จิตฺตํ ปสาเทตฺวา ตาวติํสมคจฺฉหํฯ>
    text <๗๙>
      text <มหาเนลสฺส ฉาทนํ ธาเรนฺติ มม มุทฺธนิ>
      text <ทิพฺพคนฺธํ ปวายามิ สตฺตุปฺปลสฺสิทํ ผลํฯ>
    text <๘๐>
      text <กทาจิ นียมานาย ญาติสงฺเฆน เม ตทา>
      text <ยาวตา ปริสา มยฺหํ มหาเนลํ ธรียติฯ>
    text <๘๑>
      text <สตฺตติ เทวราชูนํ มเหสิตฺตมการยิํ>
      text <สพฺพตฺถ อิสฺสรา หุตฺวา สํสรามิ ภวาภเวฯ>
    text <๘๒>
      text <เตสฏฺฐิ จกฺกวตฺตีนํ มเหสิตฺตมการยิํ>
      text <สพฺเพ มมนุวตฺตนฺติ อาเทยฺยวจนา อหุํฯ>
    text <๘๓>
      text <อุปฺปลสฺเสว เม วณฺโณ คนฺโธ เจว ปวายติ>
      text <ทุพฺพณฺณิยํ น ชานามิ พุทฺธปูชายิทํ ผลํฯ>
    text <๘๔>
      text <อิทฺธิปาเทสุ กุสลา โพชฺฌงฺคภาวนา รตา>
      text <อภิญฺญาปารมิปฺปตฺตา พุทฺธปูชายิทํ ผลํฯ>
    text <๘๕>
      text <สติปฏฺฐานกุสลา สมาธิฌานโคจรา>
      text <สมฺมปฺปธานมนุยุตฺตา พุทฺธปูชายิทํ ผลํฯ>
    text <๘๖>
      text <วีริยํ เม ธุรโธรยฺหํ โยคกฺเขมาธิวาหนํ>
      text <สพฺพาสวปริกฺขีณา นตฺถิ ทานิ ปุนพฺภโวฯ>
    text <๘๗>
      text <เอกติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๘๘>
      text <กิเลสา ฌาปิตา มยฺหํ…เป … วิหรามิ อนาสวาฯ>
    text <๘๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๙๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ สตฺตุปฺปลมาลิกา ภิกฺขุนี อิมา คาถาโย อภาสิตฺถาติฯ>
    stand <สตฺตุปฺปลมาลิกาเถริยาปทานํ อฏฺฐมํฯ>
  text <๙ ปญฺจทีปิกาเถรีอปทานํ>
    text <๙๑>
      text <นคเร หํสวติยา จาริกี อาสหํ ตทา>
      text <อาราเมน จ อารามํ จรามิ กุสลตฺถิกาฯ>
    text <๙๒>
      text <กาฬปกฺขมฺหิ ทิวเส อทฺทสํ โพธิมุตฺตมํ>
      text <ตตฺถ จิตฺตํ ปสาเทตฺวา โพธิมูเล นิสีทหํฯ>
    text <๙๓>
      text <ครุจิตฺตํ อุปฏฺเฐตฺวา สิเร กตฺวาน อญฺชลิํ>
      text <โสมนสฺสํ ปเวเทตฺวา เอวํ จินฺเตสิ ตาวเทฯ>
    text <๙๔>
      text <ยทิ พุทฺโธ อมิตคุโณ อสมปฺปฏิปุคฺคโล>
      text <ทสฺเสตุ ปาฏิหีรํ เม โพธิ โอภาสตุ อยํฯ>
    text <๙๕>
      text <สห อาวชฺชิเต มยฺหํ โพธิ ปชฺชลิ ตาวเท>
      text <สพฺพโสณฺณมยา อาสิ ทิสา สพฺพา วิโรจติฯ>
    text <๙๖>
      text <สตฺตรตฺตินฺทิวํ ตตฺถ โพธิมูเล นิสีทหํ>
      text <สตฺตเม ทิวเส ปตฺเต ทีปปูชํ อกาสหํฯ>
    text <๙๗>
      text <อาสนํ ปริวาเรตฺวา ปญฺจทีปานิ ปชฺชลุํ>
      text <ยาว อุเทติ สูริโย ทีปา เม ปชฺชลุํ ตทาฯ>
    text <๙๘>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๙๙>
      text <ตตฺถ เม สุกตํ พฺยมฺหํ ปญฺจทีปาติ วุจฺจติ>
      text <สฏฺฐิโยชนมุพฺเพธํ ติํสโยชนวิตฺถตํ ฯ>
    text <๑๐๐>
      text <อสงฺขิยานิ ทีปานิ ปริวาเร ชลนฺติ เม>
      text <ยาวตา เทวภวนํ ทีปาโลเกน โชตติฯ>
    text <๑๐๑>
      text <ปรมฺมุขา นิสีทิตฺวา ยทิ อิจฺฉามิ ปสฺสิตุํ>
      text <อุทฺธํ อโธ จ ติริยํ สพฺพํ ปสฺสามิ จกฺขุนาฯ>
    text <๑๐๒>
      text <ยาวตา อภิกงฺขามิ ทฏฺฐุํ สุคตทุคฺคเต>
      text <ตตฺถ อาวรณํ นตฺถิ รุกฺเขสุ ปพฺพเตสุ วาฯ>
    text <๑๐๓>
      text <อสีติ เทวราชูนํ มเหสิตฺตมการยิํ>
      text <สตานํ จกฺกวตฺตีนํ มเหสิตฺตมการยิํฯ>
    text <๑๐๔>
      text <ยํ ยํ โยนุปปชฺชามิ เทวตฺตํ อถ มานุสํ>
      text <ทีปสตสหสฺสานิ ปริวาเร ชลนฺติ เมฯ>
    text <๑๐๕>
      text <เทวโลกา จวิตฺวาน อุปฺปชฺชิํ มาตุกุจฺฉิยํ>
      text <มาตุกุจฺฉิคตา สนฺตี อกฺขิ เม น นิมีลติฯ>
    text <๑๐๖>
      text <ทีปสตสหสฺสานิ ปุญฺญกมฺมสมงฺคิตา>
      text <ชลนฺติ สูติกาเคเห ปญฺจทีปานิทํ ผลํฯ>
    text <๑๐๗>
      text <ปจฺฉิเม ภเว สมฺปตฺเต มานสํ วินิวตฺตยิํ>
      text <อชรามตํ สีติภาวํ นิพฺพานํ ผสฺสยิํ อหํฯ>
    text <๑๐๘>
      text <ชาติยา สตฺตวสฺสาหํ อรหตฺตมปาปุณิํ>
      text <อุปสมฺปาทยี พุทฺโธ คุณมญฺญาย โคตโมฯ>
    text <๑๐๙>
      text <มณฺฑเป รุกฺขมูเล วา ปาสาเทสุ คุหาสุ วา>
      text <สุญฺญาคาเร วสนฺติยา ปญฺจทีปา ชลนฺติ เมฯ>
    text <๑๑๐>
      text <ทิพฺพจกฺขุ วิสุทฺธํ เม สมาธิกุสลา อหํ>
      text <อภิญฺญาปารมิปฺปตฺตา ปญฺจทีปานิทํ ผลํฯ>
    text <๑๑๑>
      text <สพฺพโวสิตโวสานา กตกิจฺจา อนาสวา>
      text <ปญฺจทีปา มหาวีร ปาเท วนฺทามิ จกฺขุมฯ>
    text <๑๑๒>
      text <สตสหสฺสิโต กปฺเป ยํ ทีปมททิํ ตทา>
      text <ทุคฺคติํ นาภิชานามิ ปญฺจทีปานิทํ ผลํฯ>
    text <๑๑๓>
      text <กิเลสา ฌาปิตา มยฺหํ…เป … วิหรามิ อนาสวาฯ>
    text <๑๑๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๑๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <อิตฺถํ สุทํ ปญฺจทีปิกา ภิกฺขุนี อิมา คาถาโย อภาสิตฺถาติฯ>
    stand <ปญฺจทีปิกาเถริยาปทานํ นวมํฯ>
  text <๑๐ อุทกทายิกาเถรีอปทานํ>
    text <๑๑๖>
      text <นคเร พนฺธุมติยา อโหสิํ อุทหาริกา>
      text <อุทหาเรน ชีวามิ เตน โปเสมิ ทารเกฯ>
    text <๑๑๗>
      text <เทยฺยธมฺโม จ เม นตฺถิ ปุญฺญกฺเขตฺเต อนุตฺตเร>
      text <โกฏฺฐกํ อุปสงฺกมฺม อุทกํ ปฏฺฐเปสหํฯ>
    text <๑๑๘>
      text <เตน กมฺเมน สุกเตน ตาวติํสมคจฺฉหํ>
      text <ตตฺถ เม สุกตํ พฺยมฺหํ อุทหาเรน นิมฺมิตํฯ>
    text <๑๑๙>
      text <อจฺฉรานํ สหสฺสสฺส อหญฺหิ ปวรา ตทา>
      text <ทสฏฺฐาเนหิ ตา สพฺพา อภิโภมิ สทา อหํฯ>
    text <๑๒๐>
      text <ปญฺญาสํ เทวราชูนํ มเหสิตฺตมการยิํ>
      text <วีสติจกฺกวตฺตีนํ มเหสิตฺตมการยิํฯ>
    text <๑๒๑>
      text <ทุเว ภเว สํสรามิ เทวตฺเต อถ มานุเส>
      text <ทุคฺคติํ นาภิชานามิ ทกทานสฺสิทํ ผลํฯ>
    text <๑๒๒>
      text <ปพฺพตคฺเค ทุมคฺเค วา อนฺตลิกฺเข จ ภูมิยํ>
      text <ยทา อุทกมิจฺฉามิ ขิปฺปํ ปฏิลภามหํฯ>
    text <๑๒๓>
      text <อวุฏฺฐิกา ทิสา นตฺถิ สนฺตตฺตา กุถิตาปิ จ>
      text <มม สงฺกปฺปมญฺญาย มหาเมโฆ ปวสฺสติฯ>
    text <๑๒๔>
      text <กทาจิ นียมานาย ญาติสงฺเฆน เม ตทา>
      text <ยทา อิจฺฉามหํ วสฺสํ มหาเมโฆ อชายถฯ>
    text <๑๒๕>
      text <อุณฺหํ วา ปริฬาโห วา สรีเร เม น วิชฺชติ>
      text <กาเย จ เม รโช นตฺถิ ทกทานสฺสิทํ ผลํฯ>
    text <๑๒๖>
      text <วิสุทฺธมนสา อชฺช อเปตมนปาปิกา>
      text <สพฺพาสวปริกฺขีณา นตฺถิ ทานิ ปุนพฺภโวฯ>
    text <๑๒๗>
      text <เอกนวุติโต กปฺเป ยํ ทกํ อททิํ ตทา>
      text <ทุคฺคติํ นาภิชานามิ ทกทานสฺสิทํ ผลํฯ>
    text <๑๒๘>
      text <กิเลสา ฌาปิตา มยฺหํ…เป … วิหรามิ อนาสวาฯ>
    text <๑๒๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๓๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <สุเมธา เมขลาทายี มณฺฑปํ สงฺกมํ ททา>
      text <นฬมาลี ปิณฺฑททา กฏจฺฉุ อุปฺปลปฺปทาฯ>
      text <ทีปทา ทกทา เจว คาถาโย คณิตา อิห>
      text <เอกคาถาสตญฺเจว ติํสติ จ ตทุตฺตริ ฯ>
    text <อิตฺถํ สุทํ อุทกทายิกา ภิกฺขุนี อิมา คาถาโย อภาสิตฺถาติฯ>
    stand <อุทกทายิกาเถริยาปทานํ ทสมํฯ>
    stand <สุเมธาวคฺโค ปฐโมฯ>
    text <ตสฺสุทฺทานํ>
