text <๔๔ เอกวิหาริวคฺโค>
  text <๑ เอกวิหาริกตฺเถรอปทานํ>
    text <๑>
      text <อิมมฺหิ ภทฺทเก กปฺเป พฺรหฺมพนฺธุ มหายโส>
      text <กสฺสโป นาม โคตฺเตน อุปฺปชฺชิ วทตํ วโรฯ>
    text <๒>
      text <นิปฺปปญฺโจ นิราลมฺโพ อากาสสมมานโส>
      text <สุญฺญตาพหุโล ตาที อนิมิตฺตรโต วสีฯ>
    text <๓>
      text <อสงฺคจิตฺโต นิกฺเลโส อสํสฏฺโฐ กุเล คเณ>
      text <มหาการุณิโก วีโร วินโยปายโกวิโทฯ>
    text <๔>
      text <อุยฺยุตฺโต ปรกิจฺเจสุ วินยนฺโต สเทวเก>
      text <นิพฺพานคมนํ มคฺคํ คติํ ปงฺกวิโสสนํฯ>
    text <๕>
      text <อมตํ ปรมสฺสาทํ ชรามจฺจุนิวารณํ>
      text <มหาปริสมชฺเฌ โส นิสินฺโน โลกตารโกฯ>
    text <๖>
      text <กรวีกรุโต นาโถ พฺรหฺมโฆโส ตถาคโต>
      text <อุทฺธรนฺโต มหาทุคฺคา วิปฺปนฏฺเฐ อนายเกฯ>
    text <๗>
      text <เทเสนฺโต วิรชํ ธมฺมํ ทิฏฺโฐ เม โลกนายโก>
      text <ตสฺส ธมฺมํ สุณิตฺวาน ปพฺพชิํ อนคาริยํฯ>
    text <๘>
      text <ปพฺพชิตฺวา ตทาปาหํ จินฺเตนฺโต ชินสาสนํ>
      text <เอกโกว วเน รมฺเม วสิํ สํสคฺคปีฬิโตฯ>
    text <๙>
      text <สกฺกายวูปกาโส เม เหตุภูโต มมาภวี>
      text <มนโส วูปกาสสฺส สํสคฺคภยทสฺสิโนฯ>
    text <๑๐>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๑๑>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๑๒>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    stand <อิตฺถํ สุทํ อายสฺมา เอกวิหาริโก เถโร อิมา คาถาโย>
    text <อภาสิตฺถาติฯ>
    stand <เอกวิหาริกตฺเถรสฺสาปทานํ ปฐมํฯ>
  text <๒ เอกสงฺขิยตฺเถรอปทานํ>
    text <๑๓>
      text <วิปสฺสิโน ภควโต มหาโพธิมโห อหุ>
      text <มหาชนา สมาคมฺม ปูเชนฺติ โพธิมุตฺตมํฯ>
    text <๑๔>
      text <น หิ ตํ โอรกํ มญฺเญ พุทฺธเสฏฺโฐ ภวิสฺสติ>
      text <ยสฺสายํ อีทิสา โพธิ ปูชนียา จ สตฺถุโนฯ>
    text <๑๕>
      text <ตโต สงฺขํ คเหตฺวาน โพธิรุกฺขมุปฏฺฐหิํ>
      text <ธมนฺโต สพฺพทิวสํ อวนฺทิํ โพธิมุตฺตมํฯ>
    text <๑๖>
      text <อาสนฺนเก กตํ กมฺมํ เทวโลกํ อปาปยี>
      text <กเฬวรํ เม ปติตํ เทวโลเก รมามหํฯ>
    text <๑๗>
      text <สฏฺฐิตุริยสหสฺสานิ ตุฏฺฐหฏฺฐา ปโมทิตา>
      text <สทา มยฺหํ อุปฏฺฐนฺติ พุทฺธปูชายิทํ ผลํฯ>
    text <๑๘>
      text <เอกสตฺตติเม กปฺเป ราชา อาสิํ สุทสฺสโน>
      text <จาตุรนฺโต วิชิตาวี ชมฺพุมณฺฑสฺส อิสฺสโรฯ>
    text <๑๙>
      text <ตโต องฺคสตา ตุริยา ปริวาเรนฺติ มํ สทา>
      text <อนุโภมิ สกํ กมฺมํ อุปฏฺฐานสฺสิทํ ผลํฯ>
    text <๒๐>
      text <ยํ ยํ โยนุปปชฺชามิ เทวตฺตํ อถ มานุสํ>
      text <มาตุกุจฺฉิคตสฺสาปิ วชฺชเร เภริโย สทาฯ>
    text <๒๑>
      text <อุปฏฺฐิตฺวาน สมฺพุทฺธํ อนุภุตฺวาน สมฺปทา>
      text <สิวํ สุเขมํ อมตํ ปตฺโตมฺหิ อจลํ ปทํฯ>
    text <๒๒>
      text <เอกนวุติโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา เอกสงฺขิโย เถโร อิมา คาถาโย>
    text <อภาสิตฺถาติฯ>
    stand <เอกสงฺขิยตฺเถรสฺสาปทานํ ทุติยํฯ>
  text <๓ ปาฏิหีรสญฺญกตฺเถรอปทานํ>
    text <๒๖>
      text <ปทุมุตฺตโร นาม ชิโน อาหุตีนํ ปฏิคฺคโห>
      text <วสีสตสหสฺเสหิ นครํ ปาวิสี ตทาฯ>
    text <๒๗>
      text <นครํ ปวิสนฺตสฺส อุปสนฺตสฺส ตาทิโน>
      text <รตนานิ ปชฺโชติํสุ นิคฺโฆโส อาสิ ตาวเทฯ>
    text <๒๘>
      text <พุทฺธสฺส อานุภาเวน เภรี วชฺชุมฆฏฺฏิตา>
      text <สยํ วีณา ปวชฺชนฺติ พุทฺธสฺส ปวิสโต ปุรํฯ>
    text <๒๙>
      text <พุทฺธเสฏฺฐํ นมสฺสามิ ปทุมุตฺตรมหามุนิํ>
      text <ปาฏิหีรญฺจ ปสฺสิตฺวา ตตฺถ จิตฺตํ ปสาทยิํฯ>
    text <๓๐>
      text <อโห พุทฺโธ อโห ธมฺโม อโห โน สตฺถุสมฺปทา>
      text <อเจตนาปิ ตุริยา สยเมว ปวชฺชเรฯ>
    text <๓๑>
      text <สตสหสฺสิโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ พุทฺธสญฺญายิทํ ผลํฯ>
    text <๓๒>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๓>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ปาฏิหีรสญฺญโก เถโร อิมา คาถาโย>
    text <อภาสิตฺถาติฯ>
    stand <ปาฏิหีรสญฺญกตฺเถรสฺสาปทานํ ตติยํฯ>
  text <๔ ญาณตฺถวิกตฺเถรอปทานํ>
    text <๓๕>
      text <กณิการํว ชลิตํ ทีปรุกฺขํว โชติตํ>
      text <กญฺจนํว วิโรจนฺตํ อทฺทสํ ทฺวิปทุตฺตมํฯ>
    text <๓๖>
      text <กมณฺฑลุํ ฐเปตฺวาน วากจีรญฺจ กุณฺฑิกํ>
      text <เอกํสํ อชินํ กตฺวา พุทฺธเสฏฺฐํ ถวิํ อหํฯ>
    text <๓๗>
      text <ตมนฺธการํ วิธมํ โมหชาลสมากุลํ>
      text <ญาณาโลกํ ทสฺเสตฺวาน นิตฺติณฺโณสิ มหามุนิฯ>
    text <๓๘>
      text <สมุทฺธรสิมํ โลกํ สพฺพาวนฺตมนุตฺตรํ>
      text <ญาเณ เต อุปมา นตฺถิ ยาวตาชคโตคติ ฯ>
    text <๓๙>
      text <เตน ญาเณน สพฺพญฺญู อิติ พุทฺโธ ปวุจฺจติ>
      text <วนฺทามิ ตํ มหาวีรํ สพฺพญฺญุตมนาวรํฯ>
    text <๔๐>
      text <สตสหสฺสิโต กปฺเป พุทฺธเสฏฺฐํ ถวิํ อหํ>
      text <ทุคฺคติํ นาภิชานามิ ญาณตฺถวายิทํ ผลํ>
    text <๔๑>
      text <กิเลสา ฌาปิตา มยฺหํ…เป … วิหรามิ อนาสโว>
    text <๔๒>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ญาณตฺถวิโก เถโร อิมา คาถาโย>
    text <อภาสิตฺถาติฯ>
    stand <ญาณตฺถวิกตฺเถรสฺสาปทานํ จตุตฺถํฯ>
  text <๕ อุจฺฉุขณฺฑิกตฺเถรอปทานํ>
    text <๔๔>
      text <นคเร พนฺธุมติยา ทฺวารปาโล อโหสหํ>
      text <อทฺทสํ วิรชํ พุทฺธํ สพฺพธมฺมาน ปารคุํฯ>
    text <๔๕>
      text <อุจฺฉุขณฺฑิกมาทาย พุทฺธเสฏฺฐสฺสทาสหํ>
      text <ปสนฺนจิตฺโต สุมโน วิปสฺสิสฺส มเหสิโนฯ>
    text <๔๖>
      text <เอกนวุติโต กปฺเป ยํ อุจฺฉุมททิํ ตทา>
      text <ทุคฺคติํ นาภิชานามิ อุจฺฉุขณฺฑสฺสิทํ ผลํฯ>
    text <๔๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อุจฺฉุขณฺฑิโก เถโร อิมา คาถาโย>
    text <อภาสิตฺถาติฯ>
    stand <อุจฺฉุขณฺฑิกตฺเถรสฺสาปทานํ ปญฺจมํฯ>
  text <๖ กฬมฺพทายกตฺเถรอปทานํ>
    text <๕๐>
      text <โรมโส นาม สมฺพุทฺโธ วสเต ปพฺพตนฺตเร>
      text <กฬมฺพํ ตสฺส ปาทาสิํ ปสนฺโน เสหิ ปาณิภิฯ>
    text <๕๑>
      text <จตุนฺนวุติโต กปฺเป ยํ ทานมททิํ ตทา>
      text <ทุคฺคติํ นาภิชานามิ กฬมฺพสฺส อิทํ ผลํฯ>
    text <๕๒>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๕๓>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา กฬมฺพทายโก เถโร อิมา คาถาโย>
    text <อภาสิตฺถาติฯ>
    stand <กฬมฺพทายกตฺเถรสฺสาปทานํ ฉฏฺฐํฯ>
  text <๗ อมฺพาฏกทายกตฺเถรอปทานํ>
    text <๕๕>
      text <วิปิเน พุทฺธํ ทิสฺวาน สยมฺภุํ อปราชิตํ>
      text <อมฺพาฏกํ คเหตฺวาน สยมฺภุสฺส อทาสหํฯ>
    text <๕๖>
      text <เอกติํเส อิโต กปฺเป ยํ ผลมททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๕๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๕๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อมฺพาฏกทายโก เถโร อิมา คาถาโย>
    text <อภาสิตฺถาติฯ>
    stand <อมฺพาฏกทายกตฺเถรสฺสาปทานํ สตฺตมํฯ>
  text <๘ หรีตกทายกตฺเถรอปทานํ>
    text <๖๐>
      text <หรีตกํ อามลกํ อมฺพชมฺพุวิภีตกํ>
      text <โกลํ ภลฺลาตกํ พิลฺลํ สยเมว หรามหํฯ>
    text <๖๑>
      text <ทิสฺวาน ปพฺภารคตํ ฌายิํ ฌานรตํ มุนิํ>
      text <อาพาเธน อาปีเฬนฺตํ อทุตียํ มหามุนิํฯ>
    text <๖๒>
      text <หรีตกํ คเหตฺวาน สยมฺภุสฺส อทาสหํ>
      text <ขาทมตฺตมฺหิ เภสชฺเช พฺยาธิ ปสฺสมฺภิ ตาวเทฯ>
    text <๖๓>
      text <ปหีนทรโถ พุทฺโธ อนุโมทมกาสิ เม>
      text <เภสชฺชทาเนนิมินา พฺยาธิวูปสเมน จฯ>
    text <๖๔>
      text <เทวภูโต มนุสฺโส วา ชาโต วา อญฺญชาติยา>
      text <สพฺพตฺถ สุขิโต โหตุ มา จ เต พฺยาธิมาคมาฯ>
    text <๖๕>
      text <อิทํ วตฺวาน สมฺพุทฺโธ สยมฺภู อปราชิโต>
      text <นภํ อพฺภุคฺคมี ธีโร หํสราชาว อมฺพเรฯ>
    text <๖๖>
      text <ยโต หรีตกํ ทินฺนํ สยมฺภุสฺส มเหสิโน>
      text <อิมํ ชาติํ อุปาทาย พฺยาธิ เม นุปปชฺชถฯ>
    text <๖๗>
      text <อยํ ปจฺฉิมโก มยฺหํ จริโม วตฺตเต ภโว>
      text <ติสฺโส วิชฺชา สจฺฉิกตา กตํ พุทฺธสฺส สาสนํฯ>
    text <๖๘>
      text <จตุนฺนวุติโต กปฺเป เภสชฺชมททิํ ตทา>
      text <ทุคฺคติํ นาภิชานามิ เภสชฺชสฺส อิทํ ผลํฯ>
    text <๖๙>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๗๐>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๗๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา หรีตกทายโก เถโร อิมา คาถาโย>
    text <อภาสิตฺถาติฯ>
    stand <หรีตกทายกตฺเถรสฺสาปทานํ อฏฺฐมํฯ>
  text <๙ อมฺพปิณฺฑิยตฺเถรอปทานํ>
    text <๗๒>
      text <หตฺถิราชา ตทา อาสิํ อีสาทนฺโต อุรุฬฺหวา>
      text <วิจรนฺโต พฺรหารญฺเญ อทฺทสํ โลกนายกํฯ>
    text <๗๓>
      text <อมฺพปิณฺฑํ คเหตฺวาน อทาสิํ สตฺถุโน อหํ>
      text <ปฏิคฺคณฺหิ มหาวีโร สิทฺธตฺโถ โลกนายโกฯ>
    text <๗๔>
      text <มม นิชฺฌายมานสฺส ปริภุญฺชิ ตทา ชิโน>
      text <ตตฺถ จิตฺตํ ปสาเทตฺวา ตุสิตํ อุปปชฺชหํฯ>
    text <๗๕>
      text <ตโต อหํ จวิตฺวาน จกฺกวตฺตี อโหสหํ>
      text <เอเตเนว อุปาเยน อนุภุตฺวาน สมฺปทาฯ>
    text <๗๖>
      text <ปธานปหิตตฺโตหํ อุปสนฺโต นิรูปธิ>
      text <สพฺพาสเว ปริญฺญาย วิหรามิ อนาสโวฯ>
    text <๗๗>
      text <จตุนฺนวุติโต กปฺเป ยํ ผลมททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๗๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๗๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๘๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อมฺพปิณฺฑิโย เถโร อิมา คาถาโย>
    text <อภาสิตฺถาติฯ>
    stand <อมฺพปิณฺฑิยตฺเถรสฺสาปทานํ นวมํฯ>
  text <๑๐ อมฺพผลิยตฺเถรอปทานํ>
    text <๘๑>
      text <ปทุมุตฺตรพุทฺธสฺส โลกเชฏฺฐสฺส ตาทิโน>
      text <ปิณฺฑาย วิจรนฺตสฺส ธารโต อุตฺตมํ ยสํฯ>
    text <๘๒>
      text <อคฺคผลํ คเหตฺวาน วิปฺปสนฺเนน เจตสา>
      text <ทกฺขิเณยฺยสฺส วีรสฺส อทาสิํ สตฺถุโน อหํฯ>
    text <๘๓>
      text <เตน กมฺเมน ทฺวิปทินฺท โลกเชฏฺฐ นราสภ>
      text <ปตฺโตมฺหิ อจลํ ฐานํ หิตฺวา ชยปราชยํฯ>
    text <๘๔>
      text <สตสหสฺสิโต กปฺเป ยํ ทานมททิํ ตทา>
      text <ทุคฺคติํ นาภิชานามิ อคฺคทานสฺสิทํ ผลํฯ>
    text <๘๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๘๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๘๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <อิตฺถํ สุทํ อายสฺมา อมฺพผลิโย เถโร อิมา คาถาโย อภาสิตฺถาติ>
      text <เถโร เอกวิหารี จ สงฺขิโย ปาฏิหีรโก>
      text <ถวิโก อุจฺฉุขณฺฑี จ กฬมฺพอมฺพาฏกโทฯ>
      text <หรีตกมฺพปิณฺฑี จ อมฺพโท ทสโม ยติ>
      text <ฉฬสีติ จ คาถาโย คณิตาโย วิภาวิภิฯ>
    stand <อมฺพผลิยตฺเถรสฺสาปทานํ ทสมํฯ>
    stand <เอกวิหาริวคฺโค จตุจตฺตาลีสโมฯ>
    text <ตสฺสุทฺทานํ>
