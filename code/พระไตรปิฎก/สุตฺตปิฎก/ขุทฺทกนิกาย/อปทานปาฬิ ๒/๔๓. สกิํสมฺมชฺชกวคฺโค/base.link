text <๔๓ สกิํสมฺมชฺชกวคฺโค>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย>
  text <ทุติโย ภาโค>
    text <๑ สกิํสมฺมชฺชกตฺเถรอปทานํ>
      text <๑>
        text <วิปสฺสิโน ภควโต ปาฏลิํ โพธิมุตฺตมํ>
        text <ทิสฺวาว ตํ ปาทปคฺคํ ตตฺถ จิตฺตํ ปสาทยิํฯ>
      text <๒>
        text <สมฺมชฺชนิํ คเหตฺวาน โพธิํ สมฺมชฺชิ ตาวเท>
        text <สมฺมชฺชิตฺวาน ตํ โพธิํ อวนฺทิํ ปาฏลิํ อหํฯ>
      text <๓>
        text <ตตฺถ จิตฺตํ ปสาเทตฺวา สิเร กตฺวาน อญฺชลิํ>
        text <นมสฺสมาโน ตํ โพธิํ คญฺฉิํ ปฏิกุฏิํ อหํฯ>
      text <๔>
        text <ตาทิมคฺเคน คจฺฉามิ สรนฺโต โพธิมุตฺตมํ>
        text <อชคโร มํ ปีเฬสิ โฆรรูโป มหพฺพโลฯ>
      text <๕>
        text <อาสนฺเน เม กตํ กมฺมํ ผเลน โตสยี มมํ>
        text <กเฬวรํ เม คิลติ เทวโลเก รมามหํฯ>
      text <๖>
        text <อนาวิลํ มม จิตฺตํ วิสุทฺธํ ปณฺฑรํ สทา>
        text <โสกสลฺลํ น ชานามิ จิตฺตสนฺตาปนํ มมฯ>
      text <๗>
        text <กุฏฺฐํ คณฺโฑ กิลาโส จ อปมาโร วิตจฺฉิกา>
        text <ททฺทุ กณฺฑุ จ เม นตฺถิ ผลํ สมฺมชฺชนายิทํ ฯ>
      text <๘>
        text <โสโก จ ปริเทโว จ หทเย เม น วิชฺชติ>
        text <อภนฺตํ อุชุกํ จิตฺตํ ผลํ สมฺมชฺชนายิทํฯ>
      text <๙>
        text <สมาธีสุ น มชฺชามิ วิสทํ โหติ มานสํ>
        text <ยํ ยํ สมาธิมิจฺฉามิ โส โส สมฺปชฺชเต มมํฯ>
      text <๑๐>
        text <รชนีเย น รชฺชามิ อโถ ทุสฺสนิเยสุ จ>
        text <โมหนีเย น มุยฺหามิ ผลํ สมฺมชฺชนายิทํฯ>
      text <๑๑>
        text <เอกนวุติโต กปฺเป ยํ กมฺมมกริํ ตทา>
        text <ทุคฺคติํ นาภิชานามิ ผลํ สมฺมชฺชนายิทํฯ>
      text <๑๒>
        text <กิเลสา ฌาปิตา มยฺหํ ภวา สพฺเพ สมูหตา>
        text <นาโคว พนฺธนํ เฉตฺวา วิหรามิ อนาสโวฯ>
      text <๑๓>
        text <สฺวาคตํ วต เม อาสิ มม พุทฺธสฺส สนฺติเก>
        text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
      text <๑๔>
        text <ปฏิสมฺภิทา จตสฺโส วิโมกฺขาปิ จ อฏฺฐิเม>
        text <ฉฬภิญฺญา สจฺฉิกตา กตํ พุทฺธสฺส สาสนํฯ>
      stand <อิตฺถํ สุทํ อายสฺมา สกิํสมฺมชฺชโก เถโร อิมา คาถาโย>
      text <อภาสิตฺถาติฯ>
      stand <สกิํสมฺมชฺชกตฺเถรสฺสาปทานํ ปฐมํฯ>
    text <๒ เอกทุสฺสทายกตฺเถรอปทานํ>
      text <๑๕>
        text <นคเร หํสวติยา อโหสิํ ติณหารโก>
        text <ติณหาเรน ชีวามิ เตน โปเสมิ ทารเกฯ>
      text <๑๖>
        text <ปทุมุตฺตโร นาม ชิโน สพฺพธมฺมาน ปารคู>
        text <ตมนฺธการํ นาเสตฺวา อุปฺปชฺชิ โลกนายโกฯ>
      text <๑๗>
        text <สเก ฆเร นิสีทิตฺวา เอวํ จินฺเตสิ ตาวเท>
        text <พุทฺโธ โลเก สมุปฺปนฺโน เทยฺยธมฺโม น วิชฺชติฯ>
      text <๑๘>
        text <อิทํ เม สาฏกํ เอกํ นตฺถิ เม โกจิ ทายโก>
        text <ทุกฺโข นิรยสมฺผสฺโส โรปยิสฺสามิ ทกฺขิณํฯ>
      text <๑๙>
        text <เอวาหํ จินฺตยิตฺวาน สกํ จิตฺตํ ปสาทยิํ>
        text <เอกํ ทุสฺสํ คเหตฺวาน พุทฺธเสฏฺฐสฺสทาสหํฯ>
      text <๒๐>
        text <เอกํ ทุสฺสํ ททิตฺวาน อุกฺกุฏฺฐิํ สมฺปวตฺตยิํ>
        text <ยทิ พุทฺโธ ตุวํ วีร ตาเรหิ มํ มหามุนิฯ>
      text <๒๑>
        text <ปทุมุตฺตโร โลกวิทู อาหุตีนํ ปฏิคฺคโห>
        text <มม ทานํ ปกิตฺเตนฺโต อกา เม อนุโมทนํฯ>
      text <๒๒>
        text <อิมินา เอกทุสฺเสน เจตนาปณิธีหิ จ>
        text <กปฺปสตสหสฺสานิ วินิปาตํ น คจฺฉสิฯ>
      text <๒๓>
        text <ฉตฺติํสกฺขตฺตุํ เทวินฺโท เทวรชฺชํ กริสฺสสิ>
        text <เตตฺติํสกฺขตฺตุํ ราชา จ จกฺกวตฺตี ภวิสฺสสิฯ>
      text <๒๔>
        text <ปเทสรชฺชํ วิปุลํ คณนาโต อสงฺขิยํ>
        text <เทวโลเก มนุสฺเส วา สํสรนฺโต ตุวํ ภเวฯ>
      text <๒๕>
        text <รูปวา คุณสมฺปนฺโน อนวกฺกนฺตเทหวา>
        text <อกฺโขภํ อมิตํ ทุสฺสํ ลภิสฺสสิ ยทิจฺฉกํฯ>
      text <๒๖>
        text <อิทํ วตฺวาน สมฺพุทฺโธ ชลชุตฺตมนามโก>
        text <นภํ อพฺภุคฺคมี วีโร หํสราชาว อมฺพเรฯ>
      text <๒๗>
        text <ยํ ยํ โยนุปปชฺชามิ เทวตฺตํ อถ มานุสํ>
        text <โภเค เม อูนตา นตฺถิ เอกทุสฺสสฺสิทํ ผลํฯ>
      text <๒๘>
        text <ปทุทฺธาเร ปทุทฺธาเร ทุสฺสํ นิพฺพตฺตเต มมํ>
        text <เหฏฺฐา ทุสฺสมฺหิ ติฏฺฐามิ อุปริจฺฉทนํ มมฯ>
      text <๒๙>
        text <จกฺกวาฬํ อุปาทาย สกานนํ สปพฺพตํ>
        text <อิจฺฉมาโน จหํ อชฺช ทุสฺเสหจฺฉาทเยยฺย ตํฯ>
      text <๓๐>
        text <เตเนว เอกทุสฺเสน สํสรนฺโต ภวาภเว>
        text <สุวณฺณวณฺโณ หุตฺวาน สํสรามิ ภวาภเวฯ>
      text <๓๑>
        text <วิปากํ วิเอกทุสฺสสฺส นาชฺฌคํ กตฺถจิกฺขยํ>
        text <อยํ เม อนฺติมา ชาติ วิปจฺจติ อิธาปิ เมฯ>
      text <๓๒>
        text <สตสหสฺสิโต กปฺเป ยํ ทุสฺสมททิํ ตทา>
        text <ทุคฺคติํ นาภิชานามิ เอกทุสฺสสฺสิทํ ผลํฯ>
      text <๓๓>
        text <กิเลสา ฌาปิตา มยฺหํ…เป … วิหรามิ อนาสโวฯ>
      text <๓๔>
        text <สฺวาคตํ วต เม อาสิ…เป … กตํ พุทฺธสฺส สาสนํฯ>
      text <๓๕>
        text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
        text <อิตฺถํ สุทํ อายสฺมา เอกทุสฺสทายโก เถโร อิมา คาถาโย อภาสิตฺถาติ>
      stand <เอกทุสฺสทายกตฺเถรสฺสาปทานํ ทุติยํฯ>
    text <๓ เอกาสนทายกตฺเถรอปทานํ>
      text <๓๖>
        text <หิมวนฺตสฺสาวิทูเร โคสิโต นาม ปพฺพโต>
        text <อสฺสโม สุกโต มยฺหํ ปณฺณสาลา สุมาปิตาฯ>
      text <๓๗>
        text <นารโท นาม นาเมน กสฺสโป อิติ มํ วิทู>
        text <สุทฺธิมคฺคํ คเวสนฺโต วสามิ โคสิเต ตทาฯ>
      text <๓๘>
        text <ปทุมุตฺตโร นาม ชิโน สพฺพธมฺมาน ปารคู>
        text <วิเวกกาโม สมฺพุทฺโธ อคญฺฉิ อนิลญฺชสาฯ>
      text <๓๙>
        text <วนคฺเค คจฺฉมานสฺส ทิสฺวา รํสิํ มเหสิโน>
        text <กฏฺฐมญฺจํ ปญฺญาเปตฺวา อชินญฺจ อปตฺถริํฯ>
      text <๔๐>
        text <อาสนํ ปญฺญาเปตฺวาน สิเร กตฺวาน อญฺชลิํ>
        text <โสมนสฺสํ ปเวทิตฺวา อิทํ วจนมพฺรวิํฯ>
      text <๔๑>
        text <สลฺลกตฺโต มหาวีร อาตุรานํ ติกิจฺฉโก>
        text <มมํ โรคปเรตสฺส ติกิจฺฉํ เทหิ นายกฯ>
      text <๔๒>
        text <กลฺลตฺถิกา เย ปสฺสนฺติ พุทฺธเสฏฺฐ ตุวํ มุเน>
        text <ธุวตฺถสิทฺธิํ ปปฺโปนฺติ เอเตสํ อชโร ภเวฯ>
      text <๔๓>
        text <น เม เทยฺยธมฺโม อตฺถิ ปวตฺตผลโภชิหํ>
        text <อิทํ เม อาสนํ อตฺถิ นิสีท กฏฺฐมญฺจเกฯ>
      text <๔๔>
        text <นิสีทิ ตตฺถ ภควา อสมฺภีโตว เกสรี>
        text <มุหุตฺตํ วีตินาเมตฺวา อิทํ วจนมพฺรวิฯ>
      text <๔๕>
        text <วิสฏฺโฐ โหหิ มา ภายิ ลทฺโธ โชติรโส ตยา>
        text <ยํ ตุยฺหํ ปตฺถิตํ สพฺพํ ปริปูริสฺสตินาคเต ฯ>
      text <๔๖>
        text <น โมฆํ ตํ กตํ ตุยฺหํ ปุญฺญกฺเขตฺเต อนุตฺตเร>
        text <สกฺกา อุทฺธริตุํ อตฺตา ยสฺส จิตฺตํ ปณีหิตํ ฯ>
      text <๔๗>
        text <อิมินาสนทาเนน เจตนาปณิธีหิ จ>
        text <กปฺปสตสหสฺสานิ วินิปาตํ น คจฺฉสิฯ>
      text <๔๘>
        text <ปญฺญาสกฺขตฺตุํ เทวินฺโท เทวรชฺชํ กริสฺสสิ>
        text <อสีติกฺขตฺตุํ ราชา จ จกฺกวตฺตี ภวิสฺสสิฯ>
      text <๔๙>
        text <ปเทสรชฺชํ วิปุลํ คณนาโต อสงฺขิยํ>
        text <สพฺพตฺถ สุขิโต หุตฺวา สํสาเร สํสริสฺสสิฯ>
      text <๕๐>
        text <อิทํ วตฺวาน สมฺพุทฺโธ ชลชุตฺตมนามโก>
        text <นภํ อพฺภุคฺคมี วีโร หํสราชาว อมฺพเรฯ>
      text <๕๑>
        text <หตฺถิยานํ อสฺสยานํ สรถํ สนฺทมานิกํ>
        text <ลภามิ สพฺพเมเวตํ เอกาสนสฺสิทํ ผลํฯ>
      text <๕๒>
        text <กานนํ ปวิสิตฺวาปิ ยทา อิจฺฉามิ อาสนํ>
        text <มม สงฺกปฺปมญฺญาย ปลฺลงฺโก อุปติฏฺฐติฯ>
      text <๕๓>
        text <วาริมชฺฌคโต สนฺโต ยทา อิจฺฉามิ อาสนํ>
        text <มม สงฺกปฺปมญฺญาย ปลฺลงฺโก อุปติฏฺฐติฯ>
      text <๕๔>
        text <ยํ ยํ โยนุปปชฺชามิ เทวตฺตํ อถ มานุสํ>
        text <ปลฺลงฺกสตสหสฺสานิ ปริวาเรนฺติ มํ สทาฯ>
      text <๕๕>
        text <ทุเว ภเว สํสรามิ เทวตฺเต อถ มานุเส>
        text <ทุเว กุเล ปชายามิ ขตฺติเย อถ พฺราหฺมเณฯ>
      text <๕๖>
        text <เอกาสนํ ททิตฺวาน ปุญฺญกฺเขตฺเต อนุตฺตเร>
        text <ธมฺมปลฺลงฺกมาทาย วิหรามิ อนาสโวฯ>
      text <๕๗>
        text <สตสหสฺสิโต กปฺเป ยํ ทานมททิํ ตทา>
        text <ทุคฺคติํ นาภิชานามิ เอกาสนสฺสิทํ ผลํฯ>
      text <๕๘>
        text <กิเลสา ฌาปิตา มยฺหํ…เป … วิหรามิ อนาสโวฯ>
      text <๕๙>
        text <สฺวาคตํ วต เม อาสิ…เป … กตํ พุทฺธสฺส สาสนํฯ>
      text <๖๐>
        text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      stand <อิตฺถํ สุทํ อายสฺมา เอกาสนทายโก เถโร อิมา คาถาโย>
      text <อภาสิตฺถาติฯ>
      stand <เอกาสนทายกตฺเถรสฺสาปทานํ ตติยํฯ>
    text <๔ สตฺตกทมฺพปุปฺผิยตฺเถรอปทานํ>
      text <๖๑>
        text <หิมวนฺตสฺสาวิทูเร กุกฺกุโฏ นาม ปพฺพโต>
        text <ตมฺหิ ปพฺพตปาทมฺหิ สตฺต พุทฺธา วสิํสุ เตฯ>
      text <๖๒>
        text <กทมฺพํ ปุปฺผิตํ ทิสฺวา ปคฺคเหตฺวาน อญฺชลิํ>
        text <สตฺต มาลา คเหตฺวาน ปุญฺญจิตฺเตน โอกิริํฯ>
      text <๖๓>
        text <เตน กมฺเมน สุกเตน เจตนาปณิธีหิ จ>
        text <ชหิตฺวา มานุสํ เทหํ ตาวติํสมคจฺฉหํฯ>
      text <๖๔>
        text <จตุนฺนวุติโต กปฺเป ยํ กมฺมมกริํ ตทา>
        text <ทุคฺคติํ นาภิชานามิ พุทฺธปูชายิทํ ผลํฯ>
      text <๖๕>
        text <กิเลสา ฌาปิตา มยฺหํ…เป … วิหรามิ อนาสโวฯ>
      text <๖๖>
        text <สฺวาคตํ วต เม อาสิ…เป … กตํ พุทฺธสฺส สาสนํฯ>
      text <๖๗>
        text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      stand <อิตฺถํ สุทํ อายสฺมา สตฺตกทมฺพปุปฺผิโย เถโร อิมา>
      text <คาถาโย อภาสิตฺถาติฯ>
      stand <สตฺตกทมฺพปุปฺผิยตฺเถรสฺสาปทานํ จตุตฺถํฯ>
    text <๕ โกรณฺฑปุปฺผิยตฺเถรอปทานํ>
      text <๖๘>
        text <วนกมฺมิโก ปุเร อาสิํ ปิตุมาตุมเตนหํ>
        text <ปสุมาเรน ชีวามิ กุสลํ เม น วิชฺชติฯ>
      text <๖๙>
        text <มม อาสยสามนฺตา ติสฺโส โลกคฺคนายโก>
        text <ปทานิ ตีณิ ทสฺเสสิ อนุกมฺปาย จกฺขุมาฯ>
      text <๗๐>
        text <อกฺกนฺเต จ ปเท ทิสฺวา ติสฺสนามสฺส สตฺถุโน>
        text <หฏฺโฐ หฏฺเฐน จิตฺเตน ปเท จิตฺตํ ปสาทยิํฯ>
      text <๗๑>
        text <โกรณฺฑํ ปุปฺผิตํ ทิสฺวา ปาทปํ ธรณีรุหํ>
        text <สโกสกํ คเหตฺวาน ปทเสฏฺฐมปูชยิํฯ>
      text <๗๒>
        text <เตน กมฺเมน สุกเตน เจตนาปณิธีหิ จ>
        text <ชหิตฺวา มานุสํ เทหํ ตาวติํสมคจฺฉหํฯ>
      text <๗๓>
        text <ยํ ยํ โยนุปปชฺชามิ เทวตฺตํ อถ มานุสํ>
        text <โกรณฺฑวณฺณโกเยว สุปฺปภาโส ภวามหํฯ>
      text <๗๔>
        text <ทฺเวนวุเต อิโต กปฺเป ยํ กมฺมมกริํ ตทา>
        text <ทุคฺคติํ นาภิชานามิ ปทปูชายิทํ ผลํฯ>
      text <๗๕>
        text <กิเลสา ฌาปิตา มยฺหํ…เป … วิหรามิ อนาสโวฯ>
      text <๗๖>
        text <สฺวาคตํ วต เม อาสิ…เป … กตํ พุทฺธสฺส สาสนํฯ>
      text <๗๗>
        text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
        text <อิตฺถํ สุทํ อายสฺมา โกรณฺฑปุปฺผิโย เถโร อิมา คาถาโย อภาสิตฺถาติ>
      stand <โกรณฺฑปุปฺผิยตฺเถรสฺสาปทานํ ปญฺจมํฯ>
    text <๖ ฆตมณฺฑทายกตฺเถรอปทานํ>
      text <๗๘>
        text <สุจินฺติตํ ภควนฺตํ โลกเชฏฺฐํ นราสภํ>
        text <อุปวิฏฺฐํ มหารญฺญํ วาตาพาเธน ปีฬิตํฯ>
      text <๗๙>
        text <ทิสฺวา จิตฺตํ ปสาเทตฺวา ฆตมณฺฑมุปานยิํ>
        text <กตตฺตา อาจิตตฺตา จ คงฺคา ภาคีรถี อยํฯ>
      text <๘๐>
        text <มหาสมุทฺทา จตฺตาโร ฆตํ สมฺปชฺชเร มม>
        text <อยญฺจ ปถวี โฆรา อปฺปมาณา อสงฺขิยาฯ>
      text <๘๑>
        text <มม สงฺกปฺปมญฺญาย ภวเต มธุสกฺกรา>
        text <จาตุทฺทีปา อิเม รุกฺขา ปาทปา ธรณีรุหาฯ>
      text <๘๒>
        text <มม สงฺกปฺปมญฺญาย กปฺปรุกฺขา ภวนฺติ เต>
        text <ปญฺญาสกฺขตฺตุํ เทวินฺโท เทวรชฺชมการยิํฯ>
      text <๘๓>
        text <เอกปญฺญาสกฺขตฺตุญฺจ จกฺกวตฺตี อโหสหํ>
        text <ปเทสรชฺชํ วิปุลํ คณนาโต อสงฺขิยํฯ>
      text <๘๔>
        text <จตุนฺนวุติโต กปฺเป ยํ ทานมททิํ ตทา>
        text <ทุคฺคติํ นาภิชานามิ ฆตมณฺฑสฺสิทํ ผลํฯ>
      text <๘๕>
        text <กิเลสา ฌาปิตา มยฺหํ…เป … วิหรามิ อนาสโวฯ>
      text <๘๖>
        text <สฺวาคตํ วต เม อาสิ…เป … กตํ พุทฺธสฺส สาสนํฯ>
      text <๘๗>
        text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      stand <อิตฺถํ สุทํ อายสฺมา ฆตมณฺฑทายโก เถโร อิมา คาถาโย>
      text <อภาสิตฺถาติฯ>
      stand <ฆตมณฺฑทายกตฺเถรสฺสาปทานํ ฉฏฺฐํฯ>
    text <๗ เอกธมฺมสฺสวนิยตฺเถรอปทานํ>
      text <๘๘>
        text <ปทุมุตฺตโร นาม ชิโน สพฺพธมฺมาน ปารคู>
        text <จตุสจฺจํ ปกาเสนฺโต สนฺตาเรสิ พหุํ ชนํฯ>
      text <๘๙>
        text <อหํ เตน สมเยน ชฏิโล อุคฺคตาปโน>
        text <ธุนนฺโต วากจีรานิ คจฺฉามิ อมฺพเร ตทาฯ>
      text <๙๐>
        text <พุทฺธเสฏฺฐสฺส อุปริ คนฺตุํ น วิสหามหํ>
        text <ปกฺขีว เสลมาสชฺช คมนํ น ลภามหํฯ>
      text <๙๑>
        text <อุทเก โวกฺกมิตฺวาน เอวํ คจฺฉามิ อมฺพเร>
        text <น เม อิทํ ภูตปุพฺพํ อิริยาปถวิโกปนํฯ>
      text <๙๒>
        text <หนฺท เมตํ คเวสิสฺสํ อปฺเปวตฺถํ ลเภยฺยหํ>
        text <โอโรหนฺโต อนฺตลิกฺขา สทฺทมสฺโสสิ สตฺถุโนฯ>
      text <๙๓>
        text <สเรน รชนีเยน สวนีเยน วคฺคุนา>
        text <อนิจฺจตํ กเถนฺตสฺส ตญฺเญว อุคฺคหิํ ตทา>
        text <อนิจฺจสญฺญมุคฺคยฺห อคมาสิํ มมสฺสมํฯ>
      text <๙๔>
        text <ยาวตายุํ วสิตฺวาน ตตฺถ กาลงฺกโต อหํ>
        text <จริเม วตฺตมานมฺหิ สทฺธมฺมสฺสวนํ สริํฯ>
      text <๙๕>
        text <เตน กมฺเมน สุกเตน เจตนาปณิธีหิ จ>
        text <ชหิตฺวา มานุสํ เทหํ ตาวติํสมคจฺฉหํฯ>
      text <๙๖>
        text <ติํสกปฺปสหสฺสานิ เทวโลเก รมิํ อหํ>
        text <เอกปญฺญาสกฺขตฺตุญฺจ เทวรชฺชมการยิํฯ>
      text <๙๗>
        text <เอกวีสติกฺขตฺตุญฺจ จกฺกวตฺตี อโหสหํ>
        text <ปเทสรชฺชํ วิปุลํ คณนาโต อสงฺขิยํฯ>
      text <๙๘>
        text <อนุโภมิ สกํ ปุญฺญํ สุขิโตหํ ภวาภเว>
        text <อนุสฺสรามิ ตํ สญฺญํ สํสรนฺโต ภวาภเว>
        text <น โกฏิํ ปฏิวิชฺฌามิ นิพฺพานํ อจฺจุตํ ปทํฯ>
      text <๙๙>
        text <ปิตุเคเห นิสีทิตฺวา สมโณ ภาวิตินฺทฺริโย>
        text <กถํส ปริทีเปนฺโต อนิจฺจตมุทาหริฯ>
      text <๑๐๐>
        text <อนิจฺจา วต สงฺขารา อุปฺปาทวยธมฺมิโน>
        text <อุปฺปชฺชิตฺวา นิรุชฺฌนฺติ เตสํ วูปสโม สุโขฯ>
      text <๑๐๑>
        text <สห คาถํ สุณิตฺวาน ปุพฺพสญฺญมนุสฺสริํ>
        text <เอกาสเน นิสีทิตฺวา อรหตฺตมปาปุณิํฯ>
      text <๑๐๒>
        text <ชาติยา สตฺตวสฺเสน อรหตฺตมปาปุณิํ>
        text <อุปสมฺปาทยี พุทฺโธ ธมฺมสฺสวนสฺสิทํ ผลํฯ>
      text <๑๐๓>
        text <สตสหสฺสิโต กปฺเป ยํ ธมฺมมสุณิํ ตทา>
        text <ทุคฺคติํ นาภิชานามิ ธมฺมสฺสวนสฺสิทํ ผลํฯ>
      text <๑๐๔>
        text <กิเลสา ฌาปิตา มยฺหํ…เป … วิหรามิ อนาสโวฯ>
      text <๑๐๕>
        text <สฺวาคตํ วต เม อาสิ…เป … กตํ พุทฺธสฺส สาสนํฯ>
      text <๑๐๖>
        text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      stand <อิตฺถํ สุทํ อายสฺมา เอกธมฺมสฺสวนิโย เถโร อิมา>
      text <คาถาโย อภาสิตฺถาติฯ>
      stand <เอกธมฺมสฺสวนิยตฺเถรสฺสาปทานํ สตฺตมํฯ>
    text <๘ สุจินฺติตตฺเถรอปทานํ>
      text <๑๐๗>
        text <นคเร หํสวติยา อโหสิํ กสฺสโก ตทา>
        text <กสิกมฺเมน ชีวามิ เตน โปเสมิ ทารเกฯ>
      text <๑๐๘>
        text <สุสมฺปนฺนํ ตทา เขตฺตํ ธญฺญํ เม ผลินํ อหุ>
        text <ปากกาเล จ สมฺปตฺเต เอวํ จินฺเตสหํ ตทาฯ>
      text <๑๐๙>
        text <นจฺฉนฺนํ นปฺปติรูปํ ชานนฺตสฺส คุณาคุณํ>
        text <โยหํ สงฺเฆ อทตฺวาน อคฺคํ ภุญฺเชยฺย เจ ตทา ฯ>
      text <๑๑๐>
        text <อยํ พุทฺโธ อสมสโม ทฺวตฺติํสวรลกฺขโณ>
        text <ตโต ปภาวิโต สงฺโฆ ปุญฺญกฺเขตฺโต อนุตฺตโรฯ>
      text <๑๑๑>
        text <ตตฺถ ทสฺสามหํ ทานํ นวสสฺสํ ปุเร ปุเร>
        text <เอวาหํ จินฺตยิตฺวาน หฏฺโฐ ปีณิตมานโส ฯ>
      text <๑๑๒>
        text <เขตฺตโต ธญฺญมาหตฺวา สมฺพุทฺธํ อุปสงฺกมิํ>
        text <อุปสงฺกมฺม สมฺพุทฺธํ โลกเชฏฺฐํ นราสภํ>
        text <วนฺทิตฺวา สตฺถุโน ปาเท อิทํ วจนมพฺรวิํฯ>
      text <๑๑๓>
        text <นวสสฺสญฺจ สมฺปนฺนํ อายาโคสิ จ ตฺวํ มุเน>
        text <อนุกมฺปมุปาทาย อธิวาเสหิ จกฺขุมฯ>
      text <๑๑๔>
        text <ปทุมุตฺตโร โลกวิทู อาหุตีนํ ปฏิคฺคโห>
        text <มม สงฺกปฺปมญฺญาย อิทํ วจนมพฺรวิฯ>
      text <๑๑๕>
        text <จตฺตาโร จ ปฏิปนฺนา จตฺตาโร จ ผเล ฐิตา>
        text <เอส สงฺโฆ อุชุภูโต ปญฺญาสีลสมาหิโต>
        text <ยชนฺตานํ มนุสฺสานํ ปุญฺญเปกฺขาน ปาณินํฯ>
      text <๑๑๖>
        text <กโรโตปธิกํ ปุญฺญํ สงฺเฆ ทินฺนํ มหปฺผลํ>
        text <ตสฺมิํ สงฺเฆว ทาตพฺพํ ตว สสฺสํ ตเถตรํฯ>
      text <๑๑๗>
        text <สงฺฆโต อุทฺทิสิตฺวาน ภิกฺขู เนตฺวาน สํฆรํ>
        text <ปฏิยตฺตํ ฆเร สนฺตํ ภิกฺขุสงฺฆสฺส เทหิ ตฺวํฯ>
      text <๑๑๘>
        text <สงฺฆโต อุทฺทิสิตฺวาน ภิกฺขู เนตฺวาน สํฆรํ>
        text <ยํ ฆเร ปฏิยตฺตํ เม ภิกฺขุสงฺฆสฺสทาสหํฯ>
      text <๑๑๙>
        text <เตน กมฺเมน สุกเตน เจตนาปณิธีหิ จ>
        text <ชหิตฺวา มานุสํ เทหํ ตาวติํสมคจฺฉหํฯ>
      text <๑๒๐>
        text <ตตฺถ เม สุกตํ พฺยมฺหํ โสวณฺณํ สปฺปภสฺสรํ>
        text <สฏฺฐิโยชนมุพฺเพธํ ติํสโยชนวิตฺถตํฯ>
      stand <เอกูนวีสติมํ ภาณวารํฯ>
      text <๑๒๑>
        text <อากิณฺณํ ภวนํ มยฺหํ นารีคณสมากุลํ>
        text <ตตฺถ ภุตฺวา ปิวิตฺวา จ วสามิ ติทเส อหํฯ>
      text <๑๒๒>
        text <สตานํ ตีณิกฺขตฺตุญฺจ เทวรชฺชมการยิํ>
        text <สตานํ ปญฺจกฺขตฺตุญฺจ จกฺกวตฺตี อโหสหํ>
        text <ปเทสรชฺชํ วิปุลํ คณนาโต อสงฺขิยํฯ>
      text <๑๒๓>
        text <ภวาภเว สํสรนฺโต ลภามิ อมิตํ ธนํ>
        text <โภเค เม อูนตา นตฺถิ นวสสฺสสฺสิทํ ผลํฯ>
      text <๑๒๔>
        text <หตฺถิยานํ อสฺสยานํ สิวิกํ สนฺทมานิกํ>
        text <ลภามิ สพฺพเมเวตํ นวสสฺสสฺสิทํ ผลํฯ>
      text <๑๒๕>
        text <นววตฺถํ นวผลํ นวคฺครสโภชนํ>
        text <ลภามิ สพฺพเมเวตํ นวสสฺสสฺสิทํ ผลํฯ>
      text <๑๒๖>
        text <โกเสยฺยกมฺพลิยานิ โขมกปฺปาสิกานิ จ>
        text <ลภามิ สพฺพเมเวตํ นวสสฺสสฺสิทํ ผลํฯ>
      text <๑๒๗>
        text <ทาสีคณํ ทาสคณํ นาริโย จ อลงฺกตา>
        text <ลภามิ สพฺพเมเวตํ นวสสฺสสฺสิทํ ผลํฯ>
      text <๑๒๘>
        text <น มํ สีตํ วา อุณฺหํ วา ปริฬาโห น วิชฺชติ>
        text <อโถ เจตสิกํ ทุกฺขํ หทเย เม น วิชฺชติฯ>
      text <๑๒๙>
        text <อิทํ ขาท อิทํ ภุญฺช อิมมฺหิ สยเน สย>
        text <ลภามิ สพฺพเมเวตํ นวสสฺสสฺสิทํ ผลํฯ>
      text <๑๓๐>
        text <อยํ ปจฺฉิมโก ทานิ จริโม วตฺตเต ภโว>
        text <อชฺชาปิ เทยฺยธมฺโม เม ผลํ โตเสสิ สพฺพทาฯ>
      text <๑๓๑>
        text <นวสสฺสํ ททิตฺวาน สงฺเฆ คณวรุตฺตเม>
        text <อฏฺฐานิสํเส อนุโภมิ กมฺมานุจฺฉวิเก มมฯ>
      text <๑๓๒>
        text <วณฺณวา ยสวา โหมิ มหาโภโค อนีติโก>
        text <มหาปกฺโข สทา โหมิ อเภชฺชปริโส สทาฯ>
      text <๑๓๓>
        text <สพฺเพ มํ อปจายนฺติ เย เกจิ ปถวิสฺสิตา>
        text <เทยฺยธมฺมา จ เย เกจิ ปุเร ปุเร ลภามหํฯ>
      text <๑๓๔>
        text <ภิกฺขุสงฺฆสฺส วา มชฺเฌ พุทฺธเสฏฺฐสฺส สมฺมุขา>
        text <สพฺเพปิ สมติกฺกมฺม เทนฺติ มเมว ทายกาฯ>
      text <๑๓๕>
        text <ปฐมํ นวสสฺสญฺหิ ทตฺวา สงฺเฆ คณุตฺตเม>
        text <อิมานิสํเส อนุโภมิ นวสสฺสสฺสิทํ ผลํฯ>
      text <๑๓๖>
        text <สตสหสฺสิโต กปฺเป ยํ ทานมททิํ ตทา>
        text <ทุคฺคติํ นาภิชานามิ นวสสฺสสฺสิทํ ผลํฯ>
      text <๑๓๗>
        text <กิเลสา ฌาปิตา มยฺหํ…เป … วิหรามิ อนาสโว>
      text <๑๓๘>
        text <สฺวาคตํ วต เม อาสิ…เป … กตํ พุทฺธสฺส สาสนํฯ>
      text <๑๓๙>
        text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      stand <อิตฺถํ สุทํ อายสฺมา สุจินฺติโต เถโร อิมา คาถาโย>
      text <อภาสิตฺถาติฯ>
      stand <สุจินฺติตตฺเถรสฺสาปทานํ อฏฺฐมํฯ>
    text <๙ โสวณฺณกิงฺกณิยตฺเถรอปทานํ>
      text <๑๔๐>
        text <สทฺธาย อภินิกฺขมฺม ปพฺพชิํ อนคาริยํ>
        text <วากจีรธโร อาสิํ ตโปกมฺมมปสฺสิโตฯ>
      text <๑๔๑>
        text <อตฺถทสฺสี ตุ ภควา โลกเชฏฺโฐ นราสโภ>
        text <อุปฺปชฺชิ ตมฺหิ สมเย ตารยนฺโต มหาชนํฯ>
      text <๑๔๒>
        text <พลญฺจ วต เม ขีณํ พฺยาธินา ปรเมน ตํ>
        text <พุทฺธเสฏฺฐํ สริตฺวาน ปุลิเน ถูปมุตฺตมํฯ>
      text <๑๔๓>
        text <กริตฺวา หฏฺฐจิตฺโตหํ สหตฺเถน สโมกิริํ>
        text <โสณฺณกิงฺกณิปุปฺผานิ อุทคฺคมนโส อหํฯ>
      text <๑๔๔>
        text <สมฺมุขา วิย สมฺพุทฺธํ ถูปํ ปริจริํ อหํ>
        text <เตน เจโตปสาเทน อตฺถทสฺสิสฺส ตาทิโนฯ>
      text <๑๔๕>
        text <เทวโลกํ คโต สนฺโต ลภามิ วิปุลํ สุขํ>
        text <สุวณฺณวณฺโณ ตตฺถาสิํ พุทฺธปูชายิทํ ผลํฯ>
      text <๑๔๖>
        text <อสีติโกฏิโย มยฺหํ นาริโย สมลงฺกตา>
        text <สทา มยฺหํ อุปฏฺฐนฺติ พุทฺธปูชายิทํ ผลํฯ>
      text <๑๔๗>
        text <สฏฺฐิตุริยสหสฺสานิ เภริโย ปณวานิ จ>
        text <สงฺขา จ ฑิณฺฑิมา ตตฺถ วคฺคู วชฺชนฺติ ทุนฺทุภีฯ>
      text <๑๔๘>
        text <จุลฺลาสีติสหสฺสานิ หตฺถิโน สมลงฺกตา>
        text <ติธาปภินฺนมาตงฺคา กุญฺชรา สฏฺฐิหายนาฯ>
      text <๑๔๙>
        text <เหมชาลาภิสญฺฉนฺนา อุปฏฺฐานํ กโรนฺติ เม>
        text <พลกาเย คเช เจว อูนตา เม น วิชฺชติฯ>
      text <๑๕๐>
        text <โสณฺณกิงฺกณิปุปฺผานํ วิปากํ อนุโภมหํ>
        text <อฏฺฐปญฺญาสกฺขตฺตุญฺจ เทวรชฺชมการยิํฯ>
      text <๑๕๑>
        text <เอกสตฺตติกฺขตฺตุญฺจ จกฺกวตฺตี อโหสหํ>
        text <ปถพฺยา รชฺชํ เอกสตํ มหิยา การยิํ อหํฯ>
      text <๑๕๒>
        text <โส ทานิ อมตํ ปตฺโต อสงฺขตํ สุทุทฺทสํ>
        text <สํโยชนปริกฺขีโณ นตฺถิ ทานิ ปุนพฺภโวฯ>
      text <๑๕๓>
        text <อฏฺฐารเส กปฺปสเต ยํ ปุปฺผมภิโรปยิํ>
        text <ทุคฺคติํ นาภิชานามิ พุทฺธปูชายิทํ ผลํฯ>
      text <๑๕๔>
        text <กิเลสา ฌาปิตา มยฺหํ…เป … วิหรามิ อนาสโวฯ>
      text <๑๕๕>
        text <สฺวาคตํ วต เม อาสิ…เป … กตํ พุทฺธสฺส สาสนํฯ>
      text <๑๕๖>
        text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      stand <อิตฺถํ สุทํ อายสฺมา โสวณฺณกิงฺกณิโย เถโร อิมา>
      text <คาถาโย อภาสิตฺถาติฯ>
      stand <โสวณฺณกิงฺกณิยตฺเถรสฺสาปทานํ นวมํฯ>
    text <๑๐ โสณฺณโกนฺตริกตฺเถรอปทานํ>
      text <๑๕๗>
        text <มโนภาวนิยํ พุทฺธํ อตฺตทนฺตํ สมาหิตํ>
        text <อิริยมานํ พฺรหฺมปเถ จิตฺตวูปสเม รตํฯ>
      text <๑๕๘>
        text <นิตฺติณฺณโอฆํ สมฺพุทฺธํ ฌายิํ ฌานรตํ มุนิํ>
        text <อุปติตฺถํ สมาปนฺนํ อินฺทิวรทลปฺปภํฯ>
      text <๑๕๙>
        text <อลาพุโนทกํ คยฺห พุทฺธเสฏฺฐํ อุปาคมิํ>
        text <พุทฺธสฺส ปาเท โธวิตฺวา อลาพุกมทาสหํฯ>
      text <๑๖๐>
        text <อาณาเปสิ จ สมฺพุทฺโธ ปทุมุตฺตรนามโก>
        text <อิมินา ทกมาหตฺวา ปาทมูเล ฐเปหิ เมฯ>
      text <๑๖๑>
        text <สาธูติหํ ปฏิสฺสุตฺวา สตฺถุคารวตาย จ>
        text <ทกํ อลาพุนาหตฺวา พุทฺธเสฏฺฐํ อุปาคมิํฯ>
      text <๑๖๒>
        text <อนุโมทิ มหาวีโร จิตฺตํ นิพฺพาปยํ มม>
        text <อิมินาลาพุทาเนน สงฺกปฺโป เต สมิชฺฌตุฯ>
      text <๑๖๓>
        text <ปนฺนรเสสุ กปฺเปสุ เทวโลเก รมิํ อหํ>
        text <ติํสติกฺขตฺตุํ ราชา จ จกฺกวตฺตี อโหสหํฯ>
      text <๑๖๔>
        text <ทิวา วา ยทิ วา รตฺติํ จงฺกมนฺตสฺส ติฏฺฐโต>
        text <โสวณฺณํ โกนฺตรํ คยฺห ติฏฺฐเต ปุรโต มมฯ>
      text <๑๖๕>
        text <พุทฺธสฺส ทตฺวานลาพุํ ลภามิ โสณฺณโกนฺตรํ>
        text <อปฺปกมฺปิ กตํ การํ วิปุลํ โหติ ตาทิสุฯ>
      text <๑๖๖>
        text <สตสหสฺสิโต กปฺเป ยํลาพุมททิํ ตทา>
        text <ทุคฺคติํ นาภิชานามิ อลาพุสฺส อิทํ ผลํฯ>
      text <๑๖๗>
        text <กิเลสา ฌาปิตา มยฺหํ…เป … วิหรามิ อนาสโวฯ>
      text <๑๖๘>
        text <สฺวาคตํ วต เม อาสิ…เป … กตํ พุทฺธสฺส สาสนํฯ>
      text <๑๖๙>
        text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
        text <สกิํสมฺมชฺชโก เถโร เอกทุสฺสี เอกาสนี>
        text <กทมฺพโกรณฺฑกโท ฆตสฺสวนิโกปิ จฯ>
        text <สุจินฺติโก กิงฺกณิโก โสณฺณโกนฺตริโกปิ จ>
        text <เอกคาถาสตญฺเจตฺถ เอกสตฺตติเมว จฯ>
      stand <อิตฺถํ สุทํ อายสฺมา โสณฺณโกนฺตริโก เถโร อิมา>
      text <คาถาโย อภาสิตฺถาติฯ>
      stand <โสณฺณโกนฺตริกตฺเถรสฺสาปทานํ ทสมํฯ>
      stand <สกิํสมฺมชฺชกวคฺโค เตจตฺตาลีสโมฯ>
      text <ตสฺสุทฺทานํ>
