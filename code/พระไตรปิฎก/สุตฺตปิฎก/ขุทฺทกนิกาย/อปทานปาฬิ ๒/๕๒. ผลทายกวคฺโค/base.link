text <๕๒ ผลทายกวคฺโค>
  text <๑ กุรญฺจิยผลทายกตฺเถรอปทานํ>
    text <๑>
      text <มิคลุทฺโท ปุเร อาสิํ วิปิเน วิจรํ อหํ>
      text <อทฺทสํ วิรชํ พุทฺธํ สพฺพธมฺมาน ปารคุํฯ>
    text <๒>
      text <กุรญฺจิยผลํ คยฺห พุทฺธเสฏฺฐสฺสทาสหํ>
      text <ปุญฺญกฺเขตฺตสฺส ตาทิโน ปสนฺโน เสหิ ปาณิภิฯ>
    text <๓>
      text <เอกติํเส อิโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๔>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๕>
      text <สฺวาคตํ วต เม อาสิ พุทฺธเสฏฺฐสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๖>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    stand <อิตฺถํ สุทํ อายสฺมา กุรญฺจิยผลทายโก เถโร อิมา>
    text <คาถาโย อภาสิตฺถาติฯ>
    stand <กุรญฺจิยผลทายกตฺเถรสฺสาปทานํ ปฐมํฯ>
  text <๒ กปิตฺถผลทายกตฺเถรอปทานํ>
    text <๗>
      text <สุวณฺณวณฺณํ สมฺพุทฺธํ อาหุตีนํ ปฏิคฺคหํ>
      text <รถิยํ ปฏิปชฺชนฺตํ กปิตฺถํ อททิํ ผลํฯ>
    text <๘>
      text <เอกนวุติโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๙>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๐>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา กปิตฺถผลทายโก เถโร อิมา>
    text <คาถาโย อภาสิตฺถาติฯ>
    stand <กปิตฺถผลทายกตฺเถรสฺสาปทานํ ทุติยํฯ>
  text <๓ โกสมฺพผลิยตฺเถรอปทานํ>
    text <๑๒>
      text <กกุธํ วิลสนฺตํว เทวเทวํ นราสภํ>
      text <รถิยํ ปฏิปชฺชนฺตํ โกสมฺพํ อททิํ ตทาฯ>
    text <๑๓>
      text <เอกติํเส อิโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๑๔>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๕>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา โกสมฺพผลิโย เถโร อิมา คาถาโย>
    text <อภาสิตฺถาติฯ>
    stand <โกสมฺพผลิยตฺเถรสฺสาปทานํ ตติยํฯ>
  text <๔ เกตกปุปฺผิยตฺเถรอปทานํ>
    text <๑๗>
      text <วินตานทิยา ตีเร วิหาสิ ปุริสุตฺตโม>
      text <อทฺทสํ วิรชํ พุทฺธํ เอกคฺคํ สุสมาหิตํฯ>
    text <๑๘>
      text <มธุคนฺธสฺส ปุปฺเผน เกตกสฺส อหํ ตทา>
      text <ปสนฺนจิตฺโต สุมโน พุทฺธเสฏฺฐมปูชยิํฯ>
    text <๑๙>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา เกตกปุปฺผิโย เถโร อิมา คาถาโย>
    text <อภาสิตฺถาติฯ>
    stand <เกตกปุปฺผิยตฺเถรสฺสาปทานํ จตุตฺถํฯ>
  text <๕ นาคปุปฺผิยตฺเถรอปทานํ>
    text <๒๓>
      text <สุวณฺณวณฺณํ สมฺพุทฺธํ อาหุตีนํ ปฏิคฺคหํ>
      text <รถิยํ ปฏิปชฺชนฺตํ นาคปุปฺผํ อปูชยิํฯ>
    text <๒๔>
      text <เอกนวุติโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๒๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา นาคปุปฺผิโย เถโร อิมา คาถาโย>
    text <อภาสิตฺถาติฯ>
    stand <นาคปุปฺผิยตฺเถรสฺสาปทานํ ปญฺจมํฯ>
  text <๖ อชฺชุนปุปฺผิยตฺเถรอปทานํ>
    text <๒๘>
      text <จนฺทภาคานทีตีเร อโหสิํ กินฺนโร ตทา>
      text <อทฺทสํ วิรชํ พุทฺธํ สยมฺภุํ อปราชิตํฯ>
    text <๒๙>
      text <ปสนฺนจิตฺโต สุมโน เวทชาโต กตญฺชลี>
      text <คเหตฺวา อชฺชุนํ ปุปฺผํ สยมฺภุํ อภิปูชยิํฯ>
    text <๓๐>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา กินฺนรํ เทหํ ตาวติํสมคจฺฉหํฯ>
    text <๓๑>
      text <ฉตฺติํสกฺขตฺตุํ เทวินฺโท เทวรชฺชมการยิํ>
      text <ทสกฺขตฺตุํ จกฺกวตฺตี มหารชฺชมการยิํฯ>
    text <๓๒>
      text <ปเทสรชฺชํ วิปุลํ คณนาโต อสงฺขิยํ>
      text <สุเขตฺเต วปฺปิตํ พีชํ สยมฺภุมฺหิ อโห มม ฯ>
    text <๓๓>
      text <กุสลํ วิชฺชเต มยฺหํ ปพฺพชิํ อนคาริยํ>
      text <ปูชารโห อหํ อชฺช สกฺยปุตฺตสฺส สาสเนฯ>
    text <๓๔>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๕>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อชฺชุนปุปฺผิโย เถโร อิมา คาถาโย>
    text <อภาสิตฺถาติฯ>
    stand <อชฺชุนปุปฺผิยตฺเถรสฺสาปทานํ ฉฏฺฐํฯ>
  text <๗ กุฏชปุปฺผิยตฺเถรอปทานํ>
    text <๓๗>
      text <หิมวนฺตสฺสาวิทูเร วสโล นาม ปพฺพโต>
      text <พุทฺโธ สุทสฺสโน นาม วสเต ปพฺพตนฺตเรฯ>
    text <๓๘>
      text <ปุปฺผํ เหมวนฺตํ คยฺห เวหาสํ อคมาสหํ>
      text <ตตฺถทฺทสาสิํ สมฺพุทฺธํ โอฆติณฺณมนาสวํฯ>
    text <๓๙>
      text <ปุปฺผํ กุฏชมาทาย สิเร กตฺวาน อญฺชลิํ>
      text <พุทฺธสฺส อภิโรเปสิํ สยมฺภุสฺส มเหสิโนฯ>
    text <๔๐>
      text <เอกติํเส อิโต กปฺเป ยํ ปุปฺผมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๑>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๒>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา กุฏชปุปฺผิโย เถโร อิมา คาถาโย>
    text <อภาสิตฺถาติฯ>
    stand <กุฏชปุปฺผิยตฺเถรสฺสาปทานํ สตฺตมํฯ>
  text <๘ โฆสสญฺญกตฺเถรอปทานํ>
    text <๔๔>
      text <มิคลุทฺโท ปุเร อาสิํ อรญฺเญ วิปิเน อหํ>
      text <อทฺทสํ วิรชํ พุทฺธํ เทวสงฺฆปุรกฺขตํฯ>
    text <๔๕>
      text <จตุสจฺจํ ปกาเสนฺตํ เทเสนฺตํ อมตํ ปทํ>
      text <อสฺโสสิํ มธุรํ ธมฺมํ สิขิโน โลกพนฺธุโนฯ>
    text <๔๖>
      text <โฆเส จิตฺตํ ปสาเทสิํ อสมปฺปฏิปุคฺคเล>
      text <ตตฺถ จิตฺตํ ปสาเทตฺวา อุตฺตริํ ทุตฺตรํ ภวํฯ>
    text <๔๗>
      text <เอกติํเส อิโต กปฺเป ยํ สญฺญมลภิํ ตทา>
      text <ทุคฺคติํ นาภิชานามิ โฆสสญฺญายิทํ ผลํฯ>
    text <๔๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา โฆสสญฺญโก เถโร อิมา คาถาโย>
    text <อภาสิตฺถาติฯ>
    stand <โฆสสญฺญกตฺเถรสฺสาปทานํ อฏฺฐมํฯ>
  text <๙ สพฺพผลทายกตฺเถรอปทานํ>
    text <๕๑>
      text <วรุโณ นาม นาเมน พฺราหฺมโณ มนฺตปารคู>
      text <ฉฑฺเฑตฺวา ทสปุตฺตานิ วนมชฺโฌคหิํ ตทาฯ>
    text <๕๒>
      text <อสฺสมํ สุกตํ กตฺวา สุวิภตฺตํ มโนรมํ>
      text <ปณฺณสาลํ กริตฺวาน วสามิ วิปิเน อหํฯ>
    text <๕๓>
      text <ปทุมุตฺตโร โลกวิทู อาหุตีนํ ปฏิคฺคโห>
      text <มมุทฺธริตุกาโม โส อาคจฺฉิ มม อสฺสมํฯ>
    text <๕๔>
      text <ยาวตา วนสณฺฑมฺหิ โอภาโส วิปุโล อหุ>
      text <พุทฺธสฺส อานุภาเวน ปชฺชลี วิปินํ ตทาฯ>
    text <๕๕>
      text <ทิสฺวาน ตํ ปาฏิหีรํ พุทฺธเสฏฺฐสฺส ตาทิโน>
      text <ปตฺตปุฏํ คเหตฺวาน ผเลน ปูชยิํ อหํฯ>
    text <๕๖>
      text <อุปคนฺตฺวาน สมฺพุทฺธํ สหขาริมทาสหํ>
      text <อนุกมฺปาย เม พุทฺโธ อิทํ วจนมพฺรวิฯ>
    text <๕๗>
      text <ขาริภารํ คเหตฺวาน ปจฺฉโต เอหิ เม ตุวํ>
      text <ปริภุตฺเต จ สงฺฆมฺหิ ปุญฺญํ ตว ภวิสฺสติฯ>
    text <๕๘>
      text <ปุฏกนฺตํ คเหตฺวาน ภิกฺขุสงฺฆสฺสทาสหํ>
      text <ตตฺถ จิตฺตํ ปสาเทตฺวา ตุสิตํ อุปปชฺชหํฯ>
    text <๕๙>
      text <ตตฺถ ทิพฺเพหิ นจฺเจหิ คีเตหิ วาทิเตหิ จ>
      text <ปุญฺญกมฺเมน สํยุตฺตํ อนุโภมิ สทา สุขํฯ>
    text <๖๐>
      text <ยํ ยํ โยนุปปชฺชามิ เทวตฺตํ อถ มานุสํ>
      text <โภเค เม อูนตา นตฺถิ ผลทานสฺสิทํ ผลํฯ>
    text <๖๑>
      text <ยาวตา จตุโร ทีปา สสมุทฺทา สปพฺพตา>
      text <ผลํ พุทฺธสฺส ทตฺวาน อิสฺสรํ การยามหํฯ>
    text <๖๒>
      text <ยาวตา เม ปกฺขิคณา อากาเส อุปฺปตนฺติ เจ>
      text <เตปิ มํ วสมนฺเวนฺติ ผลทานสฺสิทํ ผลํฯ>
    text <๖๓>
      text <ยาวตา วนสณฺฑมฺหิ ยกฺขา ภูตา จ รกฺขสา>
      text <กุมฺภณฺฑา ครุฬา จาปิ ปาริจริยํ อุเปนฺติ เมฯ>
    text <๖๔>
      text <กุมฺภา โสณา มธุการา ฑํสา จ มกสา อุโภ>
      text <เตปิ มํ วสมนฺเวนฺติ ผลทานสฺสิทํ ผลํฯ>
    text <๖๕>
      text <สุปณฺณา นาม สกุณา ปกฺขิชาตา มหพฺพลา>
      text <เตปิ มํ สรณํ ยนฺติ ผลทานสฺสิทํ ผลํฯ>
    text <๖๖>
      text <เยปิ ทีฆายุกา นาคา อิทฺธิมนฺโต มหายสา>
      text <เตปิ มํ วสมนฺเวนฺติ ผลทานสฺสิทํ ผลํฯ>
    text <๖๗>
      text <สีหา พฺยคฺฆา จ ทีปี จ อจฺฉโกกตรจฺฉกา>
      text <เตปิ มํ วสมนฺเวนฺติ ผลทานสฺสิทํ ผลํฯ>
    text <๖๘>
      text <โอสธีติณวาสี จ เย จ อากาสวาสิโน>
      text <สพฺเพ มํ สรณํ ยนฺติ ผลทานสฺสิทํ ผลํฯ>
    text <๖๙>
      text <สุทุทฺทสํ สุนิปุณํ คมฺภีรํ สุปฺปกาสิตํ>
      text <ผสฺสยิตฺวา วิหรามิ ผลทานสฺสิทํ ผลํฯ>
    text <๗๐>
      text <วิโมกฺเข อฏฺฐ ผุสิตฺวา วิหรามิ อนาสโว>
      text <อาตาปี นิปโก จาหํ ผลทานสฺสิทํ ผลํฯ>
    text <๗๑>
      text <เย ผลฏฺฐา พุทฺธปุตฺตา ขีณโทสา มหายสา>
      text <อหมญฺญตโร เตสํ ผลทานสฺสิทํ ผลํฯ>
    text <๗๒>
      text <อภิญฺญาปารมิํ คนฺตฺวา สุกฺกมูเลน โจทิโต>
      text <สพฺพาสเว ปริญฺญาย วิหรามิ อนาสโวฯ>
    text <๗๓>
      text <เตวิชฺชา อิทฺธิปตฺตา จ พุทฺธปุตฺตา มหายสา>
      text <ทิพฺพโสตสมาปนฺนา เตสํ อญฺญตโร อหํฯ>
    text <๗๔>
      text <สตสหสฺสิโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๗๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๗๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๗๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา สพฺพผลทายโก เถโร อิมา คาถาโย>
    text <อภาสิตฺถาติฯ>
    stand <สพฺพผลทายกตฺเถรสฺสาปทานํ นวมํฯ>
  text <๑๐ ปทุมธาริกตฺเถรอปทานํ>
    text <๗๘>
      text <หิมวนฺตสฺสาวิทูเร โรมโส นาม ปพฺพโต>
      text <พุทฺโธปิ สมฺภโว นาม อพฺโภกาเส วสี ตทาฯ>
    text <๗๙>
      text <ภวนา นิกฺขมิตฺวาน ปทุมํ ธารยิํ อหํ>
      text <เอกาหํ ธารยิตฺวาน ภวนํ ปุนราคมิํฯ>
    text <๘๐>
      text <เอกติํเส อิโต กปฺเป ยํ พุทฺธมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๘๑>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๘๒>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๘๓>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <กุรญฺจิยํ กปิตฺถญฺจ โกสมฺพมถ เกตกํ>
      text <นาคปุปฺผชฺชุนญฺเจว กุฏชี โฆสสญฺญโกฯ>
      text <เถโร จ สพฺพผลโท ตถา ปทุมธาริโก>
      text <อสีติ เจตฺถ คาถาโย ติสฺโส คาถา ตทุตฺตริฯ>
    stand <อิตฺถํ สุทํ อายสฺมา ปทุมธาริโก เถโร อิมา คาถาโย>
    text <อภาสิตฺถาติฯ>
    stand <ปทุมธาริกตฺเถรสฺสาปทานํ ทสมํฯ>
    stand <ผลทายกวคฺโค ทฺเวปญฺญาสโมฯ>
    text <ตสฺสุทฺทานํ>
