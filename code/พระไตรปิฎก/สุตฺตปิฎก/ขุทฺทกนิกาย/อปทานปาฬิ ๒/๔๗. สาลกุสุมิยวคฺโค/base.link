text <๔๗ สาลกุสุมิยวคฺโค>
  text <๑ สาลกุสุมิยตฺเถรอปทานํ>
    text <๑>
      text <ปรินิพฺพุเต ภควติ ชลชุตฺตมนามเก>
      text <อาโรปิตมฺหิ จิตเก สาลปุปฺผมปูชยิํฯ>
    text <๒>
      text <สตสหสฺสิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ จิตปูชายิทํ ผลํฯ>
    text <๓>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๔>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๕>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    stand <อิตฺถํ สุทํ อายสฺมา สาลกุสุมิโย เถโร อิมา คาถาโย>
    text <อภาสิตฺถาติฯ>
    stand <สาลกุสุมิยตฺเถรสฺสาปทานํ ปฐมํฯ>
  text <๒ จิตกปูชกตฺเถรอปทานํ>
    text <๖>
      text <ฌายมานสฺส ภควโต สิขิโน โลกพนฺธุโน>
      text <อฏฺฐ จมฺปกปุปฺผานิ จิตกํ อภิโรปยิํฯ>
    text <๗>
      text <เอกติํเส อิโต กปฺเป ยํ ปุปฺผมภิโรปยิํ>
      text <ทุคฺคติํ นาภิชานามิ จิตปูชายิทํ ผลํฯ>
    text <๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา จิตกปูชโก เถโร อิมา คาถาโย>
    text <อภาสิตฺถาติฯ>
    stand <จิตกปูชกตฺเถรสฺสาปทานํ ทุติยํฯ>
  text <๓ จิตกนิพฺพาปกตฺเถรอปทานํ>
    text <๑๑>
      text <ทยฺหมาเน สรีรมฺหิ เวสฺสภุสฺส มเหสิโน>
      text <คนฺโธทกํ คเหตฺวาน จิตํ นิพฺพาปยิํ อหํฯ>
    text <๑๒>
      text <เอกติํเส อิโต กปฺเป จิตํ นิพฺพาปยิํ อหํ>
      text <ทุคฺคติํ นาภิชานามิ คนฺโธทกสฺสิทํ ผลํฯ>
    text <๑๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา จิตกนิพฺพาปโก เถโร อิมา>
    text <คาถาโย อภาสิตฺถาติฯ>
    stand <จิตกนิพฺพาปกตฺเถรสฺสาปทานํ ตติยํฯ>
  text <๔ เสตุทายกตฺเถรอปทานํ>
    text <๑๖>
      text <วิปสฺสิโน ภควโต จงฺกมนฺตสฺส สมฺมุขา>
      text <ปสนฺนจิตฺโต สุมโน เสตุํ การาปยิํ อหํฯ>
    text <๑๗>
      text <เอกนวุติโต กปฺเป ยํ เสตุํ การยิํ อหํ>
      text <ทุคฺคติํ นาภิชานามิ เสตุทานสฺสิทํ ผลํฯ>
    text <๑๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา เสตุทายโก เถโร อิมา คาถาโย>
    text <อภาสิตฺถาติฯ>
    stand <เสตุทายกตฺเถรสฺสาปทานํ จตุตฺถํฯ>
  text <๕ สุมนตาลวณฺฏิยตฺเถรอปทานํ>
    text <๒๑>
      text <สิทฺธตฺถสฺส ภควโต ตาลวณฺฏมทาสหํ>
      text <สุมเนหิ ปฏิจฺฉนฺนํ ธารยามิ มหายสํฯ>
    text <๒๒>
      text <จตุนฺนวุติโต กปฺเป ตาลวณฺฏมทาสหํ>
      text <ทุคฺคติํ นาภิชานามิ ตาลวณฺฏสฺสิทํ ผลํฯ>
    text <๒๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา สุมนตาลวณฺฏิโย เถโร อิมา>
    text <คาถาโย อภาสิตฺถาติฯ>
    stand <สุมนตาลวณฺฏิยตฺเถรสฺสาปทานํ ปญฺจมํฯ>
  text <๖ อวฏผลิยตฺเถรอปทานํ>
    text <๒๖>
      text <สตรํสี นาม ภควา สยมฺภู อปราชิโต>
      text <วิเวกกาโม สมฺพุทฺโธ โคจรายาภินิกฺขมิฯ>
    text <๒๗>
      text <ผลหตฺโถ อหํ ทิสฺวา อุปคจฺฉิํ นราสภํ>
      text <ปสนฺนจิตฺโต สุมโน อทาสิํ อวฏํ ผลํฯ>
    text <๒๘>
      text <จตุนฺนวุติโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๒๙>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๐>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อวฏผลิโย เถโร อิมา คาถาโย>
    text <อภาสิตฺถาติฯ>
    stand <อวฏผลิยตฺเถรสฺสาปทานํ ฉฏฺฐํฯ>
  text <๗ ลพุชผลทายกตฺเถรอปทานํ>
    text <๓๒>
      text <นคเร พนฺธุมติยา อารามิโก อหํ ตทา>
      text <อทฺทสํ วิรชํ พุทฺธํ คจฺฉนฺตํ อนิลญฺชเสฯ>
    text <๓๓>
      text <ลพุชํ ผลมาทาย พุทฺธเสฏฺฐสฺสทาสหํ>
      text <อากาเสว ฐิโต สนฺโต ปฏิคฺคณฺหิ มหายโสฯ>
    text <๓๔>
      text <วิตฺติสญฺชนโน มยฺหํ ทิฏฺฐธมฺมสุขาวโห>
      text <ผลํ พุทฺธสฺส ทตฺวาน วิปฺปสนฺเนน เจตสาฯ>
    text <๓๕>
      text <อธิคญฺฉิํ ตทา ปีติํ วิปุลํ สุขมุตฺตมํ>
      text <อุปฺปชฺชเตว รตนํ นิพฺพตฺตสฺส ตหิํ ตหิํฯ>
    text <๓๖>
      text <เอกนวุติโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๓๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ลพุชผลทายโก เถโร อิมา>
    text <คาถาโย อภาสิตฺถาติฯ>
    stand <ลพุชผลทายกตฺเถรสฺสาปทานํ สตฺตมํฯ>
  text <๘ ปิลกฺขผลทายกตฺเถรอปทานํ>
    text <๔๐>
      text <วนนฺตเร พุทฺธํ ทิสฺวา อตฺถทสฺสิํ มหายสํ>
      text <ปสนฺนจิตฺโต สุมโน ปิลกฺขสฺส ผลํ อทาฯ>
    text <๔๑>
      text <อฏฺฐารเส กปฺปสเต ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๔๒>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๓>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ปิลกฺขผลทายโก เถโร อิมา>
    text <คาถาโย อภาสิตฺถาติฯ>
    stand <ปิลกฺขผลทายกตฺเถรสฺสาปทานํ อฏฺฐมํฯ>
  text <๙ สยํปฏิภานิยตฺเถรอปทานํ>
    text <๔๕>
      text <กกุธํ วิลสนฺตํว เทวเทวํ นราสภํ>
      text <รถิยํ ปฏิปชฺชนฺตํ โก ทิสฺวา น ปสีทติฯ>
    text <๔๖>
      text <ตมนฺธการํ นาเสตฺวา สนฺตาเรตฺวา พหุํ ชนํ>
      text <ญาณาโลเกน โชตนฺตํ โก ทิสฺวา น ปสีทติฯ>
    text <๔๗>
      text <วสีสตสหสฺเสหิ นียนฺตํ โลกนายกํ>
      text <อุทฺธรนฺตํ พหู สตฺเต โก ทิสฺวา น ปสีทติฯ>
    text <๔๘>
      text <อาหนนฺตํ ธมฺมเภริํ มทฺทนฺตํ ติตฺถิเย คเณ>
      text <สีหนาทํ วินทนฺตํ โก ทิสฺวา น ปสีทติฯ>
    text <๔๙>
      text <ยาวตา พฺรหฺมโลกโต อาคนฺตฺวาน สพฺรหฺมกา>
      text <ปุจฺฉนฺติ นิปุเณ ปญฺเห โก ทิสฺวา น ปสีทติฯ>
    text <๕๐>
      text <ยสฺสญฺชลิํ กริตฺวาน อายาจนฺติ สเทวกา>
      text <เตน ปุญฺญํ อนุโภนฺติ โก ทิสฺวา น ปสีทติฯ>
    text <๕๑>
      text <สพฺเพ ชนา สมาคนฺตฺวา สมฺปวาเรนฺติ จกฺขุมํ>
      text <น วิกมฺปติ อชฺฌิฏฺโฐ โก ทิสฺวา น ปสีทติฯ>
    text <๕๒>
      text <นครํ ปวิสโต ยสฺส รวนฺติ เภริโย พหู>
      text <วินทนฺติ คชา มตฺตา โก ทิสฺวา น ปสีทติฯ>
    text <๕๓>
      text <วีถิยา คจฺฉโต ยสฺส สพฺพาภา โชตเต สทา>
      text <อพฺภุนฺนตา สมา โหนฺติ โก ทิสฺวา น ปสีทติฯ>
    text <๕๔>
      text <พฺยาหรนฺตสฺส พุทฺธสฺส จกฺกวาฬมฺปิ สุยฺยติ>
      text <สพฺเพ สตฺเต วิญฺญาเปติ โก ทิสฺวา น ปสีทติฯ>
    text <๕๕>
      text <สตสหสฺสิโต กปฺเป ยํ พุทฺธมภิกิตฺตยิํ>
      text <ทุคฺคติํ นาภิชานามิ กิตฺตนาย อิทํ ผลํฯ>
    text <๕๖>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๕๗>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา สยํปฏิภานิโย เถโร อิมา คาถาโย>
    text <อภาสิตฺถาติฯ>
    stand <สยํปฏิภานิยตฺเถรสฺสาปทานํ นวมํฯ>
  text <๑๐ นิมิตฺตพฺยากรณิยตฺเถรอปทานํ>
    text <๕๙>
      text <อชฺโฌคาเหตฺวา หิมวํ มนฺเต วาเจ มหํ ตทา>
      text <จตุปญฺญาสสหสฺสานิ สิสฺสา มยฺหํ อุปฏฺฐหุํฯ>
    text <๖๐>
      text <อธิตา เวทคู สพฺเพ ฉฬงฺเค ปารมิํ คตา>
      text <สกวิชฺชาหุปตฺถทฺธา หิมวนฺเต วสนฺติ เตฯ>
    text <๖๑>
      text <จวิตฺวา ตุสิตา กายา เทวปุตฺโต มหายโส>
      text <อุปฺปชฺชิ มาตุกุจฺฉิสฺมิํ สมฺปชาโน ปติสฺสโตฯ>
    text <๖๒>
      text <สมฺพุทฺเธ อุปปชฺชนฺเต ทสสหสฺสิ กมฺปถ>
      text <อนฺธา จกฺขุํ อลภิํสุ อุปฺปชฺชนฺตมฺหิ นายเกฯ>
    text <๖๓>
      text <สพฺพาการํ ปกมฺปิตฺถ เกวลา วสุธา อยํ>
      text <นิคฺโฆสสทฺทํ สุตฺวาน อุพฺพิชฺชิํสุ มหาชนาฯ>
    text <๖๔>
      text <สพฺเพ ชนา สมาคมฺม อาคจฺฉุํ มม สนฺติกํ>
      text <วสุธายํ ปกมฺปิตฺถ กิํ วิปาโก ภวิสฺสติฯ>
    text <๖๕>
      text <อวจาสิํ ตทา เตสํ มา เภถ นตฺถิ โว ภยํ>
      text <วิสฏฺฐา โหถ สพฺเพปิ อุปฺปาโทยํ สุวตฺถิโก ฯ>
    text <๖๖>
      text <อฏฺฐเหตูหิ สมฺผุสฺส วสุธายํ ปกมฺปติ>
      text <ตถา นิมิตฺตา ทิสฺสนฺติ โอภาโส วิปุโล มหาฯ>
    text <๖๗>
      text <อสํสยํ พุทฺธเสฏฺโฐ อุปฺปชฺชิสฺสติ จกฺขุมา>
      text <สญฺญาเปตฺวาน ชนตํ ปญฺจสีเล กเถสหํฯ>
    text <๖๘>
      text <สุตฺวาน ปญฺจ สีลานิ พุทฺธุปฺปาทญฺจ ทุลฺลภํ>
      text <อุพฺเพคชาตา สุมนา ตุฏฺฐหฏฺฐา อหํสุ เตฯ>
    text <๖๙>
      text <ทฺเวนวุเต อิโต กปฺเป ยํ นิมิตฺตํ วิยากริํ>
      text <ทุคฺคติํ นาภิชานามิ พฺยากรณสฺสิทํ ผลํฯ>
    text <๗๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๗๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๗๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <สาลกุสุมิโย เถโร ปูชา นิพฺพาปโกปิ จ>
      text <เสตุโท ตาลวณฺฏี จ อวฏลพุชปฺปโทฯ>
      text <ปิลกฺขปฏิภานี จ เวยฺยากรณิโย ทิโช>
      text <ทฺเวสตฺตติ จ คาถาโย คณิตาโย วิภาวิภิฯ>
    stand <อิตฺถํ สุทํ อายสฺมา นิมิตฺตพฺยากรณิโย เถโร อิมา>
    text <คาถาโย อภาสิตฺถาติฯ>
    stand <นิมิตฺตพฺยากรณิยตฺเถรสฺสาปทานํ ทสมํฯ>
    stand <สาลกุสุมิยวคฺโค สตฺตจตฺตาลีสโมฯ>
    text <ตสฺสุทฺทานํ>
