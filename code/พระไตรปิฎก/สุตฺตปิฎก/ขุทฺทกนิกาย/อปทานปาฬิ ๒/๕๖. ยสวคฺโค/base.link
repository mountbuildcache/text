text <๕๖ ยสวคฺโค>
  text <๑ ยสตฺเถรอปทานํ>
    text <๑>
      text <มหาสมุทฺทํ โอคฺคยฺห ภวนํ เม สุนิมฺมิตํ>
      text <สุนิมฺมิตา โปกฺขรณี จกฺกวากูปกูชิตาฯ>
    text <๒>
      text <มนฺทารเกหิ สญฺฉนฺนา ปทุมุปฺปลเกหิ จ>
      text <นที จ สนฺทเต ตตฺถ สุปติตฺถา มโนรมาฯ>
    text <๓>
      text <มจฺฉกจฺฉปสญฺฉนฺนา นานาทิชสโมตฺถฏา>
      text <มยูรโกญฺจาภิรุทา โกกิลาทีหิ วคฺคุหิฯ>
    text <๔>
      text <ปาเรวตา รวิหํสา จกฺกวากา นทีจรา>
      text <ติตฺติรา สาฬิกา เจตฺถ ปาวกา ชีวํชีวกาฯ>
    text <๕>
      text <หํสาโกญฺจาภินทิตา โกสิยา ปิงฺคลา พหู>
      text <สตฺตรตนสมฺปนฺนา มณิมุตฺตปวาฬิกาฯ>
    text <๖>
      text <สพฺเพ โสณฺณมยา รุกฺขา นานาขนฺธสเมริตา>
      text <อุชฺโชเตนฺติ ทิวารตฺติํ ภวนํ สพฺพกาลิกํฯ>
    text <๗>
      text <สฏฺฐิตุริยสหสฺสานิ สายํ ปาโต ปวชฺชเร>
      text <โสฬสิตฺถิสหสฺสานิ ปริวาเรนฺติ มํ สทาฯ>
    text <๘>
      text <อภินิกฺขมฺม ภวนา สุเมธํ โลกนายกํ>
      text <ปสนฺนจิตฺโต สุมโน วนฺทยิํ ตํ มหายสํฯ>
    text <๙>
      text <สมฺพุทฺธํ อภิวาเทตฺวา สสงฺฆํ ตํ นิมนฺตยิํ>
      text <อธิวาเสสิ โส ธีโร สุเมโธ โลกนายโกฯ>
    text <๑๐>
      text <มม ธมฺมกถํ กตฺวา อุยฺโยเชสิ มหามุนิ>
      text <สมฺพุทฺธํ อภิวาเทตฺวา ภวนํ เม อุปาคมิํฯ>
    text <๑๑>
      text <อามนฺตยิํ ปริชนํ สพฺเพ สนฺนิปตุํ ตทา>
      text <ปุพฺพณฺหสมยํ พุทฺโธ ภวนํ อาคมิสฺสติฯ>
    text <๑๒>
      text <ลาภา อมฺหํ สุลทฺธา โน เย วสาม ตวนฺติเก>
      text <มยมฺปิ พุทฺธเสฏฺฐสฺส ปูชยิสฺสาม สตฺถุโนฯ>
    text <๑๓>
      text <อนฺนํ ปานํ ปฏฺฐเปตฺวา กาลํ อาโรจยิํ อหํ>
      text <วสีสตสหสฺเสหิ อุเปสิ โลกนายโกฯ>
    text <๑๔>
      text <ปญฺจงฺคิเกหิ ตุริเยหิ ปจฺจุคฺคมมกาสหํ>
      text <สพฺพโสณฺณมเย ปีเฐ นิสีทิ ปุริสุตฺตโมฯ>
    text <๑๕>
      text <อุปริจฺฉทนํ อาสิ สพฺพโสณฺณมยํ ตทา>
      text <พีชนีโย ปวายนฺติ ภิกฺขุสงฺฆํ อนุตฺตรํฯ>
    text <๑๖>
      text <ปหูเตนนฺนปาเนน ภิกฺขุสงฺฆํ อตปฺปยิํ>
      text <ปจฺเจกทุสฺสยุคเล ภิกฺขุสงฺฆสฺสทาสหํฯ>
    text <๑๗>
      text <ยํ วเทติ สุเมโธ โส อาหุตีนํ ปฏิคฺคโห>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๑๘>
      text <โย มํ อนฺเนน ปาเนน สพฺเพ อิเม จ ตปฺปยิ>
      text <ตมหํ กิตฺตยิสฺสามิ สุณาถ มม ภาสโตฯ>
    text <๑๙>
      text <อฏฺฐารเส กปฺปสเต เทวโลเก รมิสฺสติ>
      text <สหสฺสกฺขตฺตุํ ราชายํ จกฺกวตฺตี ภวิสฺสติฯ>
    text <๒๐>
      text <อุปคจฺฉติ ยํ โยนิํ เทวตฺตํ อถ มานุสํ>
      text <สพฺพโสณฺณมยํ ตสฺส ฉทนํ ธารยิสฺสติฯ>
    text <๒๑>
      text <ติํสกปฺปสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๒๒>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๒๓>
      text <ภิกฺขุสงฺเฆ นิสีทิตฺวา สีหนาทํ นทิสฺสติ>
      text <จิตเก ฉตฺตํ ธาเรนฺติ เหฏฺฐา ฉตฺตมฺหิ ฑยฺหถฯ>
    text <๒๔>
      text <สามญฺญํ เม อนุปฺปตฺตํ กิเลสา ฌาปิตา มยา>
      text <มณฺฑเป รุกฺขมูเล วา สนฺตาโส เม น วิชฺชติฯ>
    text <๒๕>
      text <ติํสกปฺปสหสฺสมฺหิ ยํ ทานมททิํ ตทา>
      text <ทุคฺคติํ นาภิชานามิ สพฺพทานสฺสิทํ ผลํฯ>
    text <๒๖>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๒๗>
      text <สฺวาคตํ วต เม อาสิ มม พุทฺธสฺส สนฺติเก>
      text <ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๒๘>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    text <อิตฺถํ สุทํ อายสฺมา ยโส เถโร อิมา คาถาโย อภาสิตฺถาติฯ>
    stand <ยสตฺเถรสฺสาปทานํ ปฐมํฯ>
  text <๒ นทีกสฺสปตฺเถรอปทานํ>
    text <๒๙>
      text <ปทุมุตฺตรสฺส ภควโต โลกเชฏฺฐสฺส ตาทิโน>
      text <ปิณฺฑจารํ จรนฺตสฺส วารโต อุตฺตมํ ยสํ>
      text <อคฺคผลํ คเหตฺวาน อทาสิํ สตฺถุโน อหํฯ>
    text <๓๐>
      text <เตน กมฺเมน เทวินฺโท โลกเชฏฺโฐ นราสโภ>
      text <สมฺปตฺโตมฺหิ อจลํ ฐานํ หิตฺวา ชยปราชยํฯ>
    text <๓๑>
      text <สตสหสฺสิโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ อคฺคทานสฺสิทํ ผลํฯ>
    text <๓๒>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๓>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา นทีกสฺสโป เถโร อิมา คาถาโย>
    text <อภาสิตฺถาติฯ>
    stand <นทีกสฺสปตฺเถรสฺสาปทานํ ทุติยํฯ>
  text <๓ คยากสฺสปตฺเถรอปทานํ>
    text <๓๕>
      text <อชินจมฺมวตฺโถหํ ขาริภารธโร ตทา>
      text <ขาริกํ หารยิตฺวาน โกลํ อหาสิ อสฺสมํฯ>
    text <๓๖>
      text <ภควา ตมฺหิ สมเย เอโก อทุติโย ชิโน>
      text <มมสฺสมํ อุปาคจฺฉิ โชเตนฺโต สพฺพกาลิกํฯ>
    text <๓๗>
      text <สกํ จิตฺตํ ปสาเทตฺวา อภิวาเทตฺวาน สุพฺพตํ>
      text <อุโภ หตฺเถหิ ปคฺคยฺห โกลํ พุทฺธสฺสทาสหํฯ>
    text <๓๘>
      text <เอกติํเส อิโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ โกลทานสฺสิทํ ผลํฯ>
    text <๓๙>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๐>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา คยากสฺสโป เถโร อิมา คาถาโย>
    text <อภาสิตฺถาติฯ>
    stand <คยากสฺสปตฺเถรสฺสาปทานํ ตติยํฯ>
  text <๔ กิมิลตฺเถรอปทานํ>
    text <๔๒>
      text <นิพฺพุเต กกุสนฺธมฺหิ พฺราหฺมณมฺหิ วุสีมติ>
      text <คเหตฺวา สลลํ มาลํ มณฺฑปํ การยิํ อหํฯ>
    text <๔๓>
      text <ตาวติํสํ คโต สนฺโต ลภิมฺห พฺยมฺหมุตฺตมํ>
      text <อญฺเญ เทเวติโรจามิ ปุญฺญกมฺมสฺสิทํ ผลํฯ>
    text <๔๔>
      text <ทิวา วา ยทิ วา รตฺติํ จงฺกมนฺโต ฐิโต จหํ>
      text <ฉนฺโน สลลปุปฺเผหิ ปุญฺญกมฺมสฺสิทํ ผลํฯ>
    text <๔๕>
      text <อิมสฺมิํเยว กปฺปมฺหิ ยํ พุทฺธมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๔๖>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๔๗>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๔๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา กิมิโล เถโร อิมา คาถาโย>
    text <อภาสิตฺถาติฯ>
    stand <กิมิลตฺเถรสฺสาปทานํ จตุตฺถํฯ>
  text <๕ วชฺชีปุตฺตตฺเถรอปทานํ>
    text <๔๙>
      text <สหสฺสรํสี ภควา สยมฺภู อปราชิโต>
      text <วิเวกา วุฏฺฐหิตฺวาน โคจรายาภินิกฺขมิฯ>
    text <๕๐>
      text <ผลหตฺโถ อหํ ทิสฺวา อุปคจฺฉิํ นราสภํ>
      text <ปสนฺนจิตฺโต สุมโน สวณฺฏํ อททิํ ผลํฯ>
    text <๕๑>
      text <จตุนฺนวุติโต กปฺเป ยํ ผลํ อททิํ ตทา>
      text <ทุคฺคติํ นาภิชานามิ ผลทานสฺสิทํ ผลํฯ>
    text <๕๒>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๕๓>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๕๔>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา วชฺชีปุตฺโต เถโร อิมา คาถาโย>
    text <อภาสิตฺถาติฯ>
    stand <วชฺชีปุตฺตตฺเถรสฺสาปทานํ ปญฺจมํฯ>
  text <๖ อุตฺตรตฺเถรอปทานํ>
    text <๕๕>
      text <สุเมโธ นาม สมฺพุทฺโธ พาตฺติํสวรลกฺขโณ>
      text <วิเวกกาโม ภควา หิมวนฺตมุปาคมิฯ>
    text <๕๖>
      text <อชฺโฌคาเหตฺวา หิมวนฺตํ อคฺโค การุณิโก มุนิ>
      text <ปลฺลงฺกํ อาภุชิตฺวาน นิสีทิ ปุริสุตฺตโมฯ>
    text <๕๗>
      text <วิชฺชธโร ตทา อาสิํ อนฺตลิกฺขจโร อหํ>
      text <ติสูลํ สุคตํ คยฺห คจฺฉามิ อมฺพเร ตทาฯ>
    text <๕๘>
      text <ปพฺพตคฺเค ยถา อคฺคิ ปุณฺณมาเยว จนฺทิมา>
      text <วนํ โอภาสเต พุทฺโธ สาลราชาว ผุลฺลิโตฯ>
    text <๕๙>
      text <วนคฺคา นิกฺขมิตฺวาน พุทฺธรํสีภิธาวเร>
      text <นฬคฺคิวณฺณสงฺกาสา ทิสฺวา จิตฺตํ ปสาทยิํฯ>
    text <๖๐>
      text <วิจินํ อทฺทสํ ปุปฺผํ กณิการํ เทวคนฺธิกํ>
      text <ตีณิ ปุปฺผานิ อาทาย พุทฺธเสฏฺฐมปูชยิํฯ>
    text <๖๑>
      text <พุทฺธสฺส อานุภาเวน ตีณิ ปุปฺผานิ เม ตทา>
      text <อุทฺธํ วณฺฏา อโธปตฺตา ฉายํ กุพฺพนฺติ สตฺถุโนฯ>
    text <๖๒>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๖๓>
      text <ตตฺถ เม สุกตํ พฺยมฺหํ กณิการีติ ญายติ>
      text <สฏฺฐิโยชนมุพฺเพธํ ติํสโยชนวิตฺถตํฯ>
    text <๖๔>
      text <สหสฺสกณฺฑํ สตเภณฺฑุ ธชาลุ หริตามยํ>
      text <สตสหสฺสนิยฺยูหา พฺยมฺเห ปาตุภวิํสุ เมฯ>
    text <๖๕>
      text <โสณฺณมยา มณิมยา โลหิตงฺกมยาปิ จ>
      text <ผลิกาปิ จ ปลฺลงฺกา เยนิจฺฉกา ยทิจฺฉกาฯ>
    text <๖๖>
      text <มหารหญฺจ สยนํ ตูลิกา วิกตียุตํ>
      text <อุทฺธโลมิญฺจ เอกนฺตํ พิมฺโพหนสมายุตํฯ>
    text <๖๗>
      text <ภวนา นิกฺขมิตฺวาน จรนฺโต เทวจาริกํ>
      text <ยถา อิจฺฉามิ คมนํ เทวสงฺฆปุรกฺขโตฯ>
    text <๖๘>
      text <ปุปฺผสฺส เหฏฺฐา ติฏฺฐามิ อุปริจฺฉทนํ มม>
      text <สมนฺตา โยชนสตํ กณิกาเรหิ ฉาทิตํฯ>
    text <๖๙>
      text <สฏฺฐิตุริยสหสฺสานิ สายปาตํ อุปฏฺฐหุํ>
      text <ปริวาเรนฺติ มํ นิจฺจํ รตฺตินฺทิวมตนฺทิตาฯ>
    text <๗๐>
      text <ตตฺถ นจฺเจหิ คีเตหิ ตาเลหิ วาทิเตหิ จ>
      text <รมามิ ขิฑฺฑา รติยา โมทามิ กามกามหํฯ>
    text <๗๑>
      text <ตตฺถ ภุตฺวา ปิวิตฺวา จ โมทามิ ติทเส ตทา>
      text <นารีคเณหิ สหิโต โมทามิ พฺยมฺหมุตฺตเมฯ>
    text <๗๒>
      text <สตานํ ปญฺจกฺขตฺตุญฺจ เทวรชฺชมการยิํ>
      text <สตานํ ตีณิกฺขตฺตุญฺจ จกฺกวตฺตี อโหสหํ>
      text <ปเทสรชฺชํ วิปุลํ คณนาโต อสงฺขิยํฯ>
    text <๗๓>
      text <ภเว ภเว สํสรนฺโต มหาโภคํ ลภามหํ>
      text <โภเค เม อูนตา นตฺถิ พุทฺธปูชายิทํ ผลํฯ>
    text <๗๔>
      text <ทุเว ภเว สํสรามิ เทวตฺเต อถ มานุเส>
      text <อญฺญํ คติํ น ชานามิ พุทฺธปูชายิทํ ผลํฯ>
    text <๗๕>
      text <ทุเว กุเล ปชายามิ ขตฺติเย จาปิ พฺราหฺมเณ>
      text <นีเจ กุเล น ชายามิ พุทฺธปูชายิทํ ผลํฯ>
    text <๗๖>
      text <หตฺถิยานํ อสฺสยานํ สิวิกํ สนฺทมานิกํ>
      text <ลภามิ สพฺพเมเวตํ พุทฺธปูชายิทํ ผลํฯ>
    text <๗๗>
      text <ทาสีคณํ ทาสคณํ นาริโย สมลงฺกตา>
      text <ลภามิ สพฺพเมเวตํ พุทฺธปูชายิทํ ผลํฯ>
    text <๗๘>
      text <โกเสยฺยกมฺพลิยานิ โขมกปฺปาสิกานิ จ>
      text <ลภามิ สพฺพเมเวตํ พุทฺธปูชายิทํ ผลํฯ>
    text <๗๙>
      text <นววตฺถํ นวผลํ นวคฺครสโภชนํ>
      text <ลภามิ สพฺพเมเวตํ พุทฺธปูชายิทํ ผลํฯ>
    text <๘๐>
      text <อิมํ ขาท อิมํ ภุญฺช อิมมฺหิ สยเน สย>
      text <ลภามิ สพฺพเมเวตํ พุทฺธปูชายิทํ ผลํฯ>
    text <๘๑>
      text <สพฺพตฺถ ปูชิโต โหมิ ยโส อจฺจุคฺคโต มม>
      text <มหาปกฺโข สทา โหมิ อเภชฺชปริโส สทา>
      text <ญาตีนํ อุตฺตโม โหมิ พุทฺธปูชายิทํ ผลํฯ>
    text <๘๒>
      text <สีตํ อุณฺหํ น ชานามิ ปริฬาโห น วิชฺชติ>
      text <อโถ เจตสิกํ ทุกฺขํ หทเย เม น วิชฺชติฯ>
    text <๘๓>
      text <สุวณฺณวณฺโณ หุตฺวาน สํสรามิ ภวาภเว>
      text <เววณฺณิยํ น ชานามิ พุทฺธปูชายิทํ ผลํฯ>
    text <๘๔>
      text <เทวโลกา จวิตฺวาน สุกฺกมูเลน โจทิโต>
      text <สาวตฺถิยํ ปุเร ชาโต มหาสาเลสุ อฑฺฒเกฯ>
    text <๘๕>
      text <ปญฺจ กามคุเณ หิตฺวา ปพฺพชิํ อนคาริยํ>
      text <ชาติยา สตฺตวสฺโสหํ อรหตฺตมปาปุณิํฯ>
    text <๘๖>
      text <อุปสมฺปทายี พุทฺโธ คุณมญฺญาย จกฺขุมา>
      text <ตรุโณ ปูชนีโยหํ พุทฺธปูชายิทํ ผลํฯ>
    text <๘๗>
      text <ทิพฺพจกฺขุวิสุทฺธํ เม สมาธิกุสโล อหํ>
      text <อภิญฺญาปารมิปฺปตฺโต พุทฺธปูชายิทํ ผลํฯ>
    text <๘๘>
      text <ปฏิสมฺภิทา อนุปฺปตฺโต อิทฺธิปาเทสุ โกวิโท>
      text <ธมฺเมสุ ปารมิปฺปตฺโต พุทฺธปูชายิทํ ผลํฯ>
    text <๘๙>
      text <ติํสกปฺปสหสฺสมฺหิ ยํ พุทฺธมภิปูชยิํ>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๙๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๙๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๙๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อุตฺตโร เถโร อิมา คาถาโย>
    text <อภาสิตฺถาติฯ>
    stand <อุตฺตรตฺเถรสฺสาปทานํ ฉฏฺฐํฯ>
  text <๗ อปรอุตฺตรตฺเถรอปทานํ>
    text <๙๓>
      text <นิพฺพุเต โลกนาถมฺหิ สิทฺธตฺเถ โลกนายเก>
      text <มม ญาตี สมาเนตฺวา ธาตุปูชํ อกาสหํฯ>
    text <๙๔>
      text <จตุนฺนวุติโต กปฺเป ยํ ธาตุมภิปูชยิํ>
      text <ทุคฺคติํ นาภิชานามิ ธาตุปูชายิทํ ผลํฯ>
    text <๙๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๙๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๙๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อปรอุตฺตรตฺเถโร อิมา คาถาโย>
    text <อภาสิตฺถาติฯ>
    stand <อปรสฺส อุตฺตรตฺเถรสฺสาปทานํ สตฺตมํฯ>
  text <๘ ภทฺทชิตฺเถรอปทานํ>
    text <๙๘>
      text <โอคยฺห ยํ โปกฺขรณิํ นานากุญฺชรเสวิตํ>
      text <อุทฺธรามิ ภิสํ ตตฺถ ฆาสเหตุ อหํ ตทาฯ>
    text <๙๙>
      text <ภควา ตมฺหิ สมเย ปทุมุตฺตรสวฺหโย>
      text <รตฺตมฺพรธโร พุทฺโธ คจฺฉเต อนิลญฺชเสฯ>
    text <๑๐๐>
      text <ธุนนฺโต ปํสุกูลานิ สทฺทํ อสฺโสสหํ ตทา>
      text <อุทฺธํ นิชฺฌายมาโนหํ อทฺทสํ โลกนายกํฯ>
    text <๑๐๑>
      text <ตตฺเถว ฐิตโก สนฺโต อายาจิํ โลกนายกํ>
      text <มธุํ ภิเสหิ สหิตํ ขีรํ สปฺปิํ มุฬาลิกํ ฯ>
    text <๑๐๒>
      text <ปฏิคฺคณฺหาตุ เม พุทฺโธ อนุกมฺปาย จกฺขุมา>
      text <ตโต การุณิโก สตฺถา โอโรหิตฺวา มหายโสฯ>
    text <๑๐๓>
      text <ปฏิคฺคณฺหิ มม ภิกฺขํ อนุกมฺปาย จกฺขุมา>
      text <ปฏิคฺคเหตฺวา สมฺพุทฺโธ อกา เม อนุโมทนํฯ>
    text <๑๐๔>
      text <สุขี โหตุ มหาปุญฺญ คติ ตุยฺหํ สมิชฺฌตุ>
      text <อิมินา ภิสทาเนน ลภสฺสุ วิปุลํ สุขํฯ>
    text <๑๐๕>
      text <อิทํ วตฺวาน สมฺพุทฺโธ ชลชุตฺตมนามโก>
      text <ภิกฺขมาทาย สมฺพุทฺโธ อากาเสนาคมา ชิโนฯ>
    text <๑๐๖>
      text <ตโต ภิสํ คเหตฺวาน อคจฺฉิํ มม อสฺสมํ>
      text <ภิสํ รุกฺเข ลคฺเคตฺวาน มม ทานํ อนุสฺสริํฯ>
    text <๑๐๗>
      text <มหาวาโต อุฏฺฐหิตฺวา สญฺจาเลสิ วนํ ตทา>
      text <อากาโส อภินาทิตฺถ อสนี จ ผลี ตทาฯ>
    text <๑๐๘>
      text <ตโต เม อสนีปาโต มตฺถเก นิปตี ตทา>
      text <โสหํ นิสินฺนโก สนฺโต ตตฺถ กาลงฺกโต อหํฯ>
    text <๑๐๙>
      text <ปุญฺญกมฺเมน สญฺญุตฺโต ตุสิตํ อุปปชฺชหํ>
      text <กเฬวรํ เม ปติตํ เทวโลเก รมามหํฯ>
    text <๑๑๐>
      text <ฉฬสีติสหสฺสานิ นาริโย สมลงฺกตา>
      text <สายํ ปาตํ อุปฏฺฐนฺติ ภิสทานสฺสิทํ ผลํฯ>
    text <๑๑๑>
      text <มนุสฺสโยนิมาคนฺตฺวา สุขิโต โหมหํ ตทา>
      text <โภคา เม อูนตา นตฺถิ ภิสทานสฺสิทํ ผลํฯ>
    text <๑๑๒>
      text <อนุกมฺปิตโก เตน เทวเทเวน ตาทินา>
      text <สพฺพาสวปริกฺขีณา นตฺถิ ทานิ ปุนพฺภโวฯ>
    text <๑๑๓>
      text <สตสหสฺสิโต กปฺเป ยํ ภิสํ อททิํ ตทา>
      text <ทุคฺคติํ นาภิชานามิ ภิสทานสฺสิทํ ผลํฯ>
    text <๑๑๔>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๑๕>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๑๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ภทฺทชิตฺเถโร อิมา คาถาโย>
    text <อภาสิตฺถาติฯ>
    stand <ภทฺทชิตฺเถรสฺสาปทานํ อฏฺฐมํฯ>
  text <๙ สิวกตฺเถรอปทานํ>
    text <๑๑๗>
      text <เอสนาย จรนฺตสฺส วิปสฺสิสฺส มเหสิโน>
      text <ริตฺตกํ ปตฺตํ ทิสฺวาน กุมฺมาสํ ปูรยิํ อหํฯ>
    text <๑๑๘>
      text <เอกนวุติโต กปฺเป ยํ ภิกฺขมททิํ ตทา>
      text <ทุคฺคติํ นาภิชานามิ กุมฺมาสสฺส อิทํ ผลํฯ>
    text <๑๑๙>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๒๐>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๒๑>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา สิวกตฺเถโร อิมา คาถาโย>
    text <อภาสิตฺถาติฯ>
    stand <สิวกตฺเถรสฺสาปทานํ นวมํฯ>
  text <๑๐ อุปวานตฺเถรอปทานํ>
    text <๑๒๒>
      text <ปทุมุตฺตโร นาม ชิโน สพฺพธมฺมาน ปารคู>
      text <ชลิตฺวา อคฺคิกฺขนฺโธว สมฺพุทฺโธ ปรินิพฺพุโตฯ>
    text <๑๒๓>
      text <มหาชนา สมาคมฺม ปูชยิตฺวา ตถาคตํ>
      text <จิตํ กตฺวาน สุคตํ สรีรํ อภิโรปยุํฯ>
    text <๑๒๔>
      text <สรีรกิจฺจํ กตฺวาน ธาตุํ ตตฺถ สมานยุํ>
      text <สเทวมนุสฺสา สพฺเพ พุทฺธถูปํ อกํสุ เตฯ>
    text <๑๒๕>
      text <ปฐมา กญฺจนมยา ทุติยา จ มณิมยา>
      text <ตติยา รูปิยมยา จตุตฺถี ผลิกามยาฯ>
    text <๑๒๖>
      text <ตตฺถ ปญฺจมิกา เจว โลหิตงฺกมยา อหุ>
      text <ฉฏฺฐา มสารคลฺลสฺส สพฺพํ รตนมยูปริฯ>
    text <๑๒๗>
      text <ชงฺฆา มณิมยา อาสิ เวทิกา รตนามยา>
      text <สพฺพโสณฺณมโย ถูโป อุทฺธํ โยชนมุคฺคโตฯ>
    text <๑๒๘>
      text <เทวา ตตฺถ สมาคนฺตฺวา เอกโต มนฺตยุํ ตทา>
      text <มยมฺปิ ถูปํ กสฺสาม โลกนาถสฺส ตาทิโนฯ>
    text <๑๒๙>
      text <ธาตุ อาเวณิกา นตฺถิ สรีรํ เอกปิณฺฑิตํ>
      text <อิมมฺหิ พุทฺธถูปมฺหิ กสฺสาม กญฺจุกํ มยํฯ>
    text <๑๓๐>
      text <เทวา สตฺตหิ รตฺเนหิ อญฺญํ วฑฺเฒสุํ โยชนํ>
      text <ถูโป ทฺวิโยชนุพฺเพโธ ติมิรํ พฺยปหนฺติ โสฯ>
    text <๑๓๑>
      text <นาคา ตตฺถ สมาคนฺตฺวา เอกโต มนฺตยุํ ตทา>
      text <มนุสฺสา เจว เทวา จ พุทฺธถูปํ อกํสุ เตฯ>
    text <๑๓๒>
      text <มา โน ปมตฺตา อสฺสุมฺห อปฺปมตฺตา สเทวกา>
      text <มยมฺปิ ถูปํ กสฺสาม โลกนาถสฺส ตาทิโนฯ>
    text <๑๓๓>
      text <อินฺทนีลํ มหานีลํ อโถ โชติรสํ มณิํ>
      text <เอกโต สนฺนิปาเตตฺวา พุทฺธถูปํ อฉาทยุํฯ>
    text <๑๓๔>
      text <สพฺพํ มณิมยํ อาสิ ยาวตา พุทฺธเจติยํ>
      text <ติโยชนสมุพฺเพธํ อาโลกกรณํ ตทาฯ>
    text <๑๓๕>
      text <ครุฬา จ สมาคนฺตฺวา เอกโต มนฺตยุํ ตทา>
      text <มนุสฺสา เทวนาคา จ พุทฺธปูชํ อกํสุ เตฯ>
    text <๑๓๖>
      text <มา โน ปมตฺตา อสฺสุมฺห อปฺปมตฺตา สเทวกา>
      text <มยมฺปิ ถูปํ กสฺสาม โลกนาถสฺส ตาทิโนฯ>
    text <๑๓๗>
      text <สพฺพํ มณิมยํ ถูปํ อกรุํ เต จ กญฺจุกํ>
      text <โยชนํ เตปิ วฑฺเฒสุํ อายตํ พุทฺธเจติยํฯ>
    text <๑๓๘>
      text <จตุโยชนมุพฺเพโธ พุทฺธถูโป วิโรจติ>
      text <โอภาเสติ ทิสา สพฺพา สตรํสีว อุคฺคโตฯ>
    text <๑๓๙>
      text <กุมฺภณฺฑา จ สมาคนฺตฺวา เอกโต มนฺตยุํ ตทา>
      text <มนุสฺสา เจว เทวา จ นาคา จ ครุฬา ตถาฯ>
    text <๑๔๐>
      text <ปจฺเจกํ พุทฺธเสฏฺฐสฺส อกํสุ ถูปมุตฺตมํ>
      text <มา โน ปมตฺตา อสฺสุมฺห อปฺปมตฺตา สเทวกาฯ>
    text <๑๔๑>
      text <มยมฺปิ ถูปํ กสฺสาม โลกนาถสฺส ตาทิโน>
      text <รตเนหิ ฉาเทสฺสาม อายตํ พุทฺธเจติยํฯ>
    text <๑๔๒>
      text <โยชนํ เตปิ วฑฺเฒสุํ อายตํ พุทฺธเจติยํ>
      text <ปญฺจโยชนมุพฺเพโธ ถูโป โอภาสเต ตทาฯ>
    text <๑๔๓>
      text <ยกฺขา ตตฺถ สมาคนฺตฺวา เอกโต มนฺตยุํ ตทา>
      text <มนุสฺสา เทวนาคา จ ครุฬา จ กุมฺภณฺฑกาฯ>
    text <๑๔๔>
      text <ปจฺเจกํ พุทฺธเสฏฺฐสฺส อกํสุ ถูปมุตฺตมํ>
      text <มา โน ปมตฺตา อสฺสุมฺห อปฺปมตฺตา สเทวกาฯ>
    text <๑๔๕>
      text <มยมฺปิ ถูปํ กสฺสาม โลกนาถสฺส ตาทิโน>
      text <ผลิกา ฉาทยิสฺสาม อายตํ พุทฺธเจติยํฯ>
    text <๑๔๖>
      text <โยชนํ เตปิ วฑฺเฒสุํ อายตํ พุทฺธเจติยํ>
      text <ฉโยชนิกมุพฺเพโธ ถูโป โอภาสเต ตทาฯ>
    text <๑๔๗>
      text <คนฺธพฺพา จ สมาคนฺตฺวา เอกโต มนฺตยุํ ตทา>
      text <มนุชา เทวตา นาคา กุมฺภณฺฑา ครุฬา ตถา ฯ>
    text <๑๔๘>
      text <สพฺเพ อกํสุ พุทฺธถูปํ มยเมตฺถ อการกา>
      text <มยมฺปิ ถูปํ กสฺสาม โลกนาถสฺส ตาทิโนฯ>
    text <๑๔๙>
      text <เวทิโย สตฺต กตฺวาน ธชํ ฉตฺตํ อกํสุ เต>
      text <สพฺพโสณฺณมยํ ถูปํ คนฺธพฺพา การยุํ ตทาฯ>
    text <๑๕๐>
      text <สตฺตโยชนมุพฺเพโธ ถูโป โอภาสเต ตทา>
      text <รตฺตินฺทิวา น ญายนฺติ อาโลโก โหติ สพฺพทาฯ>
    text <๑๕๑>
      text <อภิโภนฺติ น ตสฺสาภา จนฺทสูรา สตารกา>
      text <สมนฺตา โยชนสเต ปทีโปปิ น ปชฺชลิฯ>
    text <๑๕๒>
      text <เตน กาเลน เย เกจิ ถูปํ ปูเชนฺติ มานุสา>
      text <น เต ถูปํ อารุหนฺติ อมฺพเร อุกฺขิปนฺติ เตฯ>
    text <๑๕๓>
      text <เทเวหิ ฐปิโต ยกฺโข อภิสมฺมตนามโก>
      text <ธชํ วา ปุปฺผทามํ วา อภิโรเปติ อุตฺตริํฯ>
    text <๑๕๔>
      text <น เต ปสฺสนฺติ ตํ ยกฺขํ ทามํ ปสฺสนฺติ คจฺฉโต>
      text <เอวํ ปสฺสิตฺวา คจฺฉนฺตา สพฺเพ คจฺฉนฺติ สุคฺคติํฯ>
    text <๑๕๕>
      text <วิรุทฺธา เย ปาวจเน ปสนฺนา เย จ สาสเน>
      text <ปาฏิหีรํ ทฏฺฐุกามา ถูปํ ปูเชนฺติ มานุสาฯ>
    text <๑๕๖>
      text <นคเร หํสวติยา อโหสิํ ภตโก ตทา>
      text <อาโมทิตํ ชนํ ทิสฺวา เอวํ จินฺเตสหํ ตทาฯ>
    text <๑๕๗>
      text <อุฬาโร ภควา เนโส ยสฺส ธาตุฆเร ทิสํ>
      text <อิมา จ ชนตา ตุฏฺฐา การํ กุพฺพํ น ตปฺปเรฯ>
    text <๑๕๘>
      text <อหมฺปิ การํ กสฺสามิ โลกนาถสฺส ตาทิโน>
      text <ตสฺส ธมฺเมสุ ทายาโท ภวิสฺสามิ อนาคเตฯ>
    text <๑๕๙>
      text <สุโธตํ รชเกนาหํ อุตฺตเรยฺยํ ปฏํ มม>
      text <เวฬคฺเค อาลคฺเคตฺวาน ธชํ อุกฺขิปิมมฺพเรฯ>
    text <๑๖๐>
      text <อภิสมฺมตโก คยฺห อมฺพเร หาสิ เม ธชํ>
      text <วาเตริตํ ธชํ ทิสฺวา ภิยฺโย หาสํ ชเนสหํฯ>
    text <๑๖๑>
      text <ตตฺถ จิตฺตํ ปสาเทตฺวา สมณํ อุปสงฺกมิํ>
      text <ตํ ภิกฺขุํ อภิวาเทตฺวา วิปากํ ปุจฺฉหํ ธเชฯ>
    text <๑๖๒>
      text <โส เม กเถสิ อานนฺที ปีติสญฺชนนํ มม>
      text <ตสฺส ธชสฺส วิปากํ อนุโภสฺสสิ สพฺพทาฯ>
    text <๑๖๓>
      text <หตฺถิอสฺสรถาปตฺตี เสนา จ จตุรงฺคินี>
      text <ปริวาเรสฺสนฺติ ตํ นิจฺจํ ธชทานสฺสิทํ ผลํฯ>
    text <๑๖๔>
      text <สฏฺฐิตุริยสหสฺสานิ เภริโย สมลงฺกตา>
      text <ปริวาเรสฺสนฺติ ตํ นิจฺจํ ธชทานสฺสิทํ ผลํฯ>
    text <๑๖๕>
      text <ฉฬสีติสหสฺสานิ นาริโย สมลงฺกตา>
      text <วิจิตฺตวตฺถาภรณา อามุกฺกมณิกุณฺฑลาฯ>
    text <๑๖๖>
      text <อาฬารปมฺหา หสุลา สุสญฺญา ตนุมชฺฌิมา>
      text <ปริวาเรสฺสนฺติ ตํ นิจฺจํ ธชทานสฺสิทํ ผลํฯ>
    text <๑๖๗>
      text <ติํสกปฺปสหสฺสานิ เทวโลเก รมิสฺสสิ>
      text <อสีติกฺขตฺตุํ เทวินฺโท เทวรชฺชํ กริสฺสสิฯ>
    text <๑๖๘>
      text <สหสฺสกฺขตฺตุํ ราชา จ จกฺกวตฺตี ภวิสฺสติ>
      text <ปเทสรชฺชํ วิปุลํ คณนาโต อสงฺขิยํฯ>
    text <๑๖๙>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๑๗๐>
      text <เทวโลกา จวิตฺวาน สุกฺกมูเลน โจทิโต>
      text <ปุญฺญกมฺเมน สญฺญุตฺโต พฺรหฺมพนฺธุ ภวิสฺสสิฯ>
    text <๑๗๑>
      text <อสีติโกฏิํ ฉฑฺเฑตฺวา ทาเส กมฺมกเร พหู>
      text <โคตมสฺส ภควโต สาสเน ปพฺพชิสฺสสิฯ>
    text <๑๗๒>
      text <อาราธยิตฺวา สมฺพุทฺธํ โคตมํ สกฺยปุงฺควํ>
      text <อุปวาโนติ นาเมน เหสฺสสิ สตฺถุ สาวโกฯ>
    text <๑๗๓>
      text <สตสหสฺเส กตํ กมฺมํ ผลํ ทสฺเสสิ เม อิธ>
      text <สุมุตฺโต สรเวโคว กิเลเส ฌาปยิํ มมฯ>
    text <๑๗๔>
      text <จกฺกวตฺติสฺส สนฺตสฺส จาตุทฺทีปิสฺสรสฺส เม>
      text <ตีณิ โยชนานิ สามนฺตา อุสฺสียนฺติ ธชา สทาฯ>
    text <๑๗๕>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ ธชทานสฺสิทํ ผลํฯ>
    text <๑๗๖>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๗๗>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๗๘>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อุปวานตฺเถโร อิมา คาถาโย>
    text <อภาสิตฺถาติฯ>
    stand <อุปวานตฺเถรสฺสาปทานํ ทสมํฯ>
  text <๑๑ รฏฺฐปาลตฺเถรอปทานํ>
    text <๑๗๙>
      text <ปทุมุตฺตรสฺส ภควโต โลกเชฏฺฐสฺส ตาทิโน>
      text <วรนาโค มยา ทินฺโน อีสาทนฺโต อุรูฬฺหวาฯ>
    text <๑๘๐>
      text <เสตจฺฉตฺโตปโสภิโต สกปฺปโน สหตฺถิโป>
      text <อคฺฆาเปตฺวาน ตํ สพฺพํ สงฺฆารามํ อการยิํฯ>
    text <๑๘๑>
      text <จตุปญฺญาสสหสฺสานิ ปาสาเท การยิํ อหํ>
      text <มโหฆทานํ กริตฺวาน นิยฺยาเทสิํ มเหสิโนฯ>
    text <๑๘๒>
      text <อนุโมทิ มหาวีโร สยมฺภู อคฺคปุคฺคโล>
      text <สพฺเพ ชเน หาสยนฺโต เทเสสิ อมตํ ปทํฯ>
    text <๑๘๓>
      text <ตํ เม พุทฺโธ วิยากาสิ ชลชุตฺตมนามโก>
      text <ภิกฺขุสงฺเฆ นิสีทิตฺวา อิมา คาถา อภาสถฯ>
    text <๑๘๔>
      text <จตุปญฺญาสสหสฺสานิ ปาสาเท การยี อยํ>
      text <กถยิสฺสามิ วิปากํ สุณาถ มม ภาสโตฯ>
    text <๑๘๕>
      text <อฏฺฐารสสหสฺสานิ กูฏาคารา ภวิสฺสเร>
      text <พฺยมฺหุตฺตมมฺหิ นิพฺพตฺตา สพฺพโสณฺณมยา จ เตฯ>
    text <๑๘๖>
      text <ปญฺญาสกฺขตฺตุํ เทวินฺโท เทวรชฺชํ กริสฺสติ>
      text <อฏฺฐปญฺญาสกฺขตฺตุญฺจ จกฺกวตฺตี ภวิสฺสติฯ>
    text <๑๘๗>
      text <กปฺปสตสหสฺสมฺหิ โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๑๘๘>
      text <เทวโลกา จวิตฺวาน สุกฺกมูเลน โจทิโต>
      text <อฑฺเฒ กุเล มหาโภเค นิพฺพตฺติสฺสติ ตาวเทฯ>
    text <๑๘๙>
      text <โส ปจฺฉา ปพฺพชิตฺวาน สุกฺกมูเลน โจทิโต>
      text <รฏฺฐปาโลติ นาเมน เหสฺสติ สตฺถุ สาวโกฯ>
    text <๑๙๐>
      text <ปธานปหิตตฺโต โส อุปสนฺโต นิรูปธิ>
      text <สพฺพาสเว ปริญฺญาย นิพฺพายิสฺสตินาสโวฯ>
    text <๑๙๑>
      text <อุฏฺฐาย อภินิกฺขมฺม ชหิตา โภคสมฺปทา>
      text <เขฬปิณฺเฑว โภคมฺหิ เปมํ มยฺหํ น วิชฺชติฯ>
    text <๑๙๒>
      text <วีริยํ เม ธุรโธรยฺหํ โยคกฺเขมาธิวาหนํ>
      text <ธาเรมิ อนฺติมํ เทหํ สมฺมาสมฺพุทฺธสาสเนฯ>
    text <๑๙๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๙๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๙๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <ยโส นทีกสฺสโป จ คยากิมิลวชฺชิโน>
      text <ทุเว อุตฺตรา ภทฺทชี สิวโก อุปวาหโน>
      text <รฏฺฐปาโล เอกสตํ คาถานํ ปญฺจนวุติฯ>
    stand <อิตฺถํ สุทํ อายสฺมา รฏฺฐปาโล เถโร อิมา คาถาโย>
    text <อภาสิตฺถาติฯ>
    stand <รฏฺฐปาลตฺเถรสฺสาปทานํ เอกาทสมํฯ>
    stand <ยสวคฺโค ฉปญฺญาสโมฯ>
    text <ตสฺสุทฺทานํ>
    stand <เถราปทานํ สมตฺตํฯ>
    stand <เอตฺตาวตา พุทฺธาปทานญฺจ ปจฺเจกาปทานญฺจ เถราปทานญฺจ>
    text <สมตฺตานิฯ>
    stand <ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย>
