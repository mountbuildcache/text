text <๕๔ กจฺจายนวคฺโค>
  text <๑ มหากจฺจายนตฺเถรอปทานํ>
    text <๑>
      text <ปทุมุตฺตโร นาม ชิโน อเนโช อชิตํ ชโย>
      text <สตสหสฺเส กปฺปานํ อิโต อุปฺปชฺชิ นายโกฯ>
    text <๒>
      text <วีโร กมลปตฺตกฺโข สสงฺกวิมลานโน>
      text <กนกาจลสงฺกาโส รวิทิตฺติสมปฺปโภฯ>
    text <๓>
      text <สตฺตเนตฺตมโนหารี วรลกฺขณภูสิโต>
      text <สพฺพวากฺยปถาตีโต มนุชามรสกฺกโตฯ>
    text <๔>
      text <สมฺพุทฺโธ โพธยํ สตฺเต วาคีโส มธุรสฺสโร>
      text <กรุณานิพนฺธสนฺตาโน ปริสาสุ วิสารโทฯ>
    text <๕>
      text <เทเสติ มธุรํ ธมฺมํ จตุสจฺจูปสํหิตํ>
      text <นิมุคฺเค โมหปงฺกมฺหิ สมุทฺธรติ ปาณิเนฯ>
    text <๖>
      text <ตทา เอกจโร หุตฺวา ตาปโส หิมวาลโย>
      text <นภสา มานุสํ โลกํ คจฺฉนฺโต ชินมทฺทสํฯ>
    text <๗>
      text <อุเปจฺจ สนฺติกํ ตสฺส อสฺโสสิํ ธมฺมเทสนํ>
      text <วณฺณยนฺตสฺส วีรสฺส สาวกสฺส มหาคุณํฯ>
    text <๘>
      text <สงฺขิตฺเตน มยา วุตฺตํ วิตฺถาเรน ปกาสยํ>
      text <ปริสํ มญฺจ โตเสติ ยถา กจฺจายโน อยํฯ>
    text <๙>
      text <นาหํ เอวมิเธกจฺจํ อญฺญํ ปสฺสามิ สาวกํ>
      text <ตสฺมาตทคฺเค เอสคฺโค เอวํ ธาเรถ ภิกฺขโวฯ>
    text <๑๐>
      text <ตทาหํ วิมฺหิโต หุตฺวา สุตฺวา วากฺยํ มโนรมํ>
      text <หิมวนฺตํ คมิตฺวาน อาหิตฺวา ปุปฺผสญฺจยํฯ>
    text <๑๑>
      text <ปูเชตฺวา โลกสรณํ ตํ ฐานมภิปตฺถยิํ>
      text <ตทา มมาสยํ ญตฺวา พฺยากาสิ ส รณญฺชโหฯ>
    text <๑๒>
      text <ปสฺสเถตํ อิสิวรํ นิทฺธนฺตกนกตฺตจํ>
      text <อุทฺธคฺคโลมํ ปีณํสํ อจลํ ปญฺชลิํ ฐิตํฯ>
    text <๑๓>
      text <หาสํ สุปุณฺณนยนํ พุทฺธวณฺณคตาสยํ>
      text <ธมฺมชํ อุคฺคหทยํ อมตาสิตฺตสนฺนิภํฯ>
    text <๑๔>
      text <กจฺจานสฺส คุณํ สุตฺวา ตํ ฐานํ ปตฺถยํ ฐิโต>
      text <อนาคตมฺหิ อทฺธาเน โคตมสฺส มหามุเนฯ>
    text <๑๕>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <กจฺจาโน นาม นาเมน เหสฺสติ สตฺถุ สาวโกฯ>
    text <๑๖>
      text <พหุสฺสุโต มหาญาณี อธิปฺปายวิทู มุเน>
      text <ปาปุณิสฺสติ ตํ ฐานํ ยถายํ พฺยากโต มยาฯ>
    text <๑๗>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๑๘>
      text <ทุเว ภเว สํสรามิ เทวตฺเต อถ มานุเส>
      text <อญฺญํ คติํ น คจฺฉามิ พุทฺธปูชายิทํ ผลํฯ>
    text <๑๙>
      text <ทุเว กุเล ปชายามิ ขตฺติเย อถ พฺราหฺมเณ>
      text <นีเจ กุเล น ชายามิ พุทฺธปูชายิทํ ผลํฯ>
    text <๒๐>
      text <ปจฺฉิเม จ ภเว ทานิ ชาโต อุชฺเชนิยํ ปุเร>
      text <ปชฺโชตสฺส จ จณฺฑสฺส ปุโรหิตทิชาธิโน ฯ>
    text <๒๑>
      text <ปุตฺโต ติริฏิวจฺฉสฺส นิปุโณ เวทปารคู>
      text <มาตา จ จนฺทิมา นาม กจฺจาโนหํ วรตฺตโจฯ>
    text <๒๒>
      text <วีมํสนตฺถํ พุทฺธสฺส ภูมิปาเลน เปสิโต>
      text <ทิสฺวา โมกฺขปุรทฺวารํ นายกํ คุณสญฺจยํฯ>
    text <๒๓>
      text <สุตฺวา จ วิมลํ วากฺยํ คติปงฺกวิโสสนํ>
      text <ปาปุณิํ อมตํ สนฺตํ เสเสหิ สห สตฺตหิฯ>
    text <๒๔>
      text <อธิปฺปายวิทู ชาโต สุคตสฺส มหามเต>
      text <ฐปิโต เอตทคฺเค จ สุสมิทฺธมโนรโถฯ>
    text <๒๕>
      text <กิเลสา ฌาปิตา มยฺหํ ภวา สพฺเพ สมูหตา>
      text <นาโคว พนฺธนํ เฉตฺวา วิหรามิ อนาสโวฯ>
    text <๒๖>
      text <สฺวาคตํ วต เม อาสิ มม พุทฺธสฺส สนฺติเก>
      text <สฺวาคตํ วต เม อาสิ มม พุทฺธสฺส สนฺติเก ติสฺโส วิชฺชา อนุปฺปตฺตา กตํ พุทฺธสฺส สาสนํฯ>
    text <๒๗>
      text <ปฏิสมฺภิทา จตสฺโส วิโมกฺขาปิ จ อฏฺฐิเม>
      text <ฉฬภิญฺญา สจฺฉิกตา กตํ พุทฺธสฺส สาสนํฯ>
    stand <อิตฺถํ สุทํ อายสฺมา มหากจฺจายโน เถโร อิมา คาถาโย>
    text <อภาสิตฺถาติฯ>
    stand <มหากจฺจายนตฺเถรสฺสาปทานํ ปฐมํฯ>
  text <๒ วกฺกลิตฺเถรอปทานํ>
    text <๒๘>
      text <อิโต สตสหสฺสมฺหิ กปฺเป อุปฺปชฺชิ นายโก>
      text <อโนมนาโม อมิโต นาเมน ปทุมุตฺตโรฯ>
    text <๒๙>
      text <ปทุมาการวทโน ปทุมามลสุจฺฉวี>
      text <โลเกนานุปลิตฺโตว โตเยน ปทุมํ ยถาฯ>
    text <๓๐>
      text <วีโร ปทุมปตฺตกฺโข กนฺโต จ ปทุมํ ยถา>
      text <ปทุมุตฺตรคนฺโธว ตสฺมา โส ปทุมุตฺตโรฯ>
    text <๓๑>
      text <โลกเชฏฺโฐ จ นิมฺมาโน อนฺธานํ นยนูปโม>
      text <สนฺตเวโส คุณนิธิ กรุณามติสาคโรฯ>
    text <๓๒>
      text <ส กทาจิ มหาวีโร พฺรหฺมาสุรสุรจฺจิโต>
      text <สเทวมนุชากิณฺเณ ชนมชฺเฌ ชินุตฺตโม ฯ>
    text <๓๓>
      text <วทเนน สุคนฺเธน มธุเรน รุเตน จ>
      text <รญฺชยํ ปริสํ สพฺพํ สนฺถวี สาวกํ สกํฯ>
    text <๓๔>
      text <สทฺธาธิมุตฺโต สุมติ มม ทสฺสนลาลโส>
      text <นตฺถิ เอตาทิโส อญฺโญ ยถายํ ภิกฺขุ วกฺกลิฯ>
    text <๓๕>
      text <ตทาหํ หํสวติยํ นคเร พฺราหฺมณตฺรโช>
      text <หุตฺวา สุตฺวา จ ตํ วากฺยํ ตํ ฐานมภิโรจยิํฯ>
    text <๓๖>
      text <สสาวกํ ตํ วิมลํ นิมนฺเตตฺวา ตถาคตํ>
      text <สตฺตาหํ โภชยิตฺวาน ทุสฺเสหจฺฉาทยิํ ตทาฯ>
    text <๓๗>
      text <นิปจฺจ สิรสา ตสฺส อนนฺตคุณสาคเร>
      text <นิมุคฺโค ปีติสมฺปุณฺโณ อิทํ วจนมพฺรวิํฯ>
    text <๓๘>
      text <โย โส ตยา สนฺถวิโต อิโต สตฺตมเก มุนิ>
      text <ภิกฺขุ สทฺธาวตํ อคฺโค ตาทิโส โหมหํ มุเนฯ>
    text <๓๙>
      text <เอวํ วุตฺเต มหาวีโร อนาวรณทสฺสโน>
      text <อิมํ วากฺยํ อุทีเรสิ ปริสาย มหามุนิฯ>
    text <๔๐>
      text <ปสฺสเถตํ มาณวกํ ปีตมฏฺฐนิวาสนํ>
      text <เหมยญฺโญปจิตงฺคํ ชนเนตฺตมโนหรํฯ>
    text <๔๑>
      text <เอโส อนาคตทฺธาเน โคตมสฺส มเหสิโน>
      text <อคฺโค สทฺธาธิมุตฺตานํ สาวโกยํ ภวิสฺสติฯ>
    text <๔๒>
      text <เทวภูโต มนุสฺโส วา สพฺพสนฺตาปวชฺชิโต>
      text <สพฺพโภคปริพฺยูฬฺโห สุขิโต สํสริสฺสติฯ>
    text <๔๓>
      text <สตสหสฺสิโต กปฺเป โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๔๔>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <วกฺกลิ นาม นาเมน เหสฺสติ สตฺถุ สาวโกฯ>
    text <๔๕>
      text <เตน กมฺมวิเสเสน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๔๖>
      text <สพฺพตฺถ สุขิโต หุตฺวา สํสรนฺโต ภวาภเว>
      text <สาวตฺถิยํ ปุเร ชาโต กุเล อญฺญตเร อหํฯ>
    text <๔๗>
      text <โนนีตสุขุมาลํ มํ ชาตปลฺลวโกมลํ>
      text <มนฺทํ อุตฺตานสยนํ ปิสาจภยตชฺชิตาฯ>
    text <๔๘>
      text <ปาทมูเล มเหสิสฺส สาเยสุํ ทีนมานสา>
      text <อิมํ ททาม เต นาถ สรณํ โหหิ นายกฯ>
    text <๔๙>
      text <ตทา ปฏิคฺคหิ โส มํ ภีตานํ สรโณ มุนิ>
      text <ชาลินา จกฺกงฺกิเตน มุทุโกมลปาณินาฯ>
    text <๕๐>
      text <ตทา ปภุติ เตนาหํ อรกฺเขยฺเยน รกฺขิโต>
      text <สพฺพเวรวินิมุตฺโต สุเขน ปริวุทฺธิโตฯ>
    text <๕๑>
      text <สุคเตน วินา ภูโต อุกฺกณฺฐามิ มุหุตฺตกํ>
      text <ชาติยา สตฺตวสฺโสหํ ปพฺพชิํ อนคาริยํฯ>
    text <๕๒>
      text <สพฺพปารมิสมฺภูตํ นีลกฺขินยนํ วรํ>
      text <รูปํ สพฺพสุภากิณฺณํ อติตฺโต วิหรามหํ ฯ>
    text <๕๓>
      text <พุทฺธรูปรติํ ญตฺวา ตทา โอวทิ มํ ชิโน>
      text <อลํ วกฺกลิ กิํ รูเป รมเส พาลนนฺทิเตฯ>
    text <๕๔>
      text <โย หิ ปสฺสติ สทฺธมฺมํ โส มํ ปสฺสติ ปณฺฑิโต>
      text <อปสฺสมาโน สทฺธมฺมํ มํ ปสฺสมฺปิ น ปสฺสติฯ>
    text <๕๕>
      text <อนนฺตาทีนโว กาโย วิสรุกฺขสมูปโม>
      text <อาวาโส สพฺพโรคานํ ปุญฺโช ทุกฺขสฺส เกวโลฯ>
    text <๕๖>
      text <นิพฺพินฺทิย ตโต รูเป ขนฺธานํ อุทยพฺพยํ>
      text <ปสฺส อุปกฺกิเลสานํ สุเขนนฺตํ คมิสฺสติฯ>
    text <๕๗>
      text <เอวํ เตนานุสิฏฺโฐหํ นายเกน หิเตสินา>
      text <คิชฺฌกูฏํ สมารุยฺห ฌายามิ คิริกนฺทเรฯ>
    text <๕๘>
      text <ฐิโต ปพฺพตปาทมฺหิ อสฺสาสยิ มหามุนิ>
      text <วกฺกลีติ ชิโน วาจํ ตํ สุตฺวา มุทิโต อหํฯ>
    text <๕๙>
      text <ปกฺขนฺทิํ เสลปพฺภาเร อเนกสตโปริเส>
      text <ตทา พุทฺธานุภาเวน สุเขเนว มหิํ คโตฯ>
    text <๖๐>
      text <ปุโนปิ ธมฺมํ เทเสติ ขนฺธานํ อุทยพฺพยํ>
      text <ตมหํ ธมฺมมญฺญาย อรหตฺตมปาปุณิํฯ>
    text <๖๑>
      text <สุมหาปริสมชฺเฌ ตทา มํ จรณนฺตโค>
      text <อคฺคํ สทฺธาธิมุตฺตานํ ปญฺญเปสิ มหามติฯ>
    text <๖๒>
      text <สตสหสฺสิโต กปฺเป ยํ กมฺมมกริํ ตทา>
      text <ทุคฺคติํ นาภิชานามิ พุทฺธปูชายิทํ ผลํฯ>
    text <๖๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๖๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๖๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา วกฺกลิตฺเถโร อิมา คาถาโย>
    text <อภาสิตฺถาติฯ>
    stand <วกฺกลิตฺเถรสฺสาปทานํ ทุติยํฯ>
  text <๓ มหากปฺปินตฺเถรอปทานํ>
    text <๖๖>
      text <ปทุมุตฺตโร นาม ชิโน สพฺพธมฺมาน ปารคู>
      text <อุทิโต อชฏากาเส รวีว สรทมฺพเรฯ>
    text <๖๗>
      text <วจนาภาย โพเธติ เวเนยฺยปทุมานิ โส>
      text <กิเลสปงฺกํ โสเสติ มติรํสีหิ นายโกฯ>
    text <๖๘>
      text <ติตฺถิยานํ ยเส หนฺติ ขชฺโชตาภา ยถา รวิ>
    text <สจฺจตฺถาภํ ปกาเสติ รตนํว ทิวากโรฯ>
    text <๖๙>
      text <คุณานํ อายติภูโต รตนานํว สาคโร>
      text <ปชฺชุนฺโนริว ภูตานิ ธมฺมเมเฆน วสฺสติฯ>
    text <๗๐>
      text <อกฺขทสฺโส ตทา อาสิํ นคเร หํสสวฺหเย>
      text <อุเปจฺจ ธมฺมมสฺโสสิํ ชลชุตฺตมนามิโนฯ>
    text <๗๑>
      text <โอวาทกสฺส ภิกฺขูนํ สาวกสฺส กตาวิโน>
      text <คุณํ ปกาสยนฺตสฺส ตปฺปยนฺตสฺส เม มนํฯ>
    text <๗๒>
      text <สุตฺวา ปตีโต สุมโน นิมนฺเตตฺวา ตถาคตํ>
      text <สสิสฺสํ โภชยิตฺวาน ตํ ฐานมภิปตฺถยิํฯ>
    text <๗๓>
      text <ตทา หํสสมภาโค หํสทุนฺทุภินิสฺสโน>
      text <ปสฺสเถตํ มหามตฺตํ วินิจฺฉยวิสารทํฯ>
    text <๗๔>
      text <ปติตํ ปาทมูเล เม สมุคฺคตตนูรุหํ>
      text <ชีมูตวณฺณํ ปีณํสํ ปสนฺนนยนานนํฯ>
    text <๗๕>
      text <ปริวาเรน มหตา ราชยุตฺตํ มหายสํ>
      text <เอโส กตาวิโน ฐานํ ปตฺเถติ มุทิตาสโยฯ>
    text <๗๖>
      text <อิมินา ปณิปาเตน จาเคน ปณิธีหิ จ>
      text <กปฺปสตสหสฺสานิ นุปปชฺชติ ทุคฺคติํฯ>
    text <๗๗>
      text <เทเวสุ เทวโสภคฺคํ มนุสฺเสสุ มหนฺตตํ>
      text <อนุโภตฺวาน เสเสน นิพฺพานํ ปาปุณิสฺสติฯ>
    text <๗๘>
      text <สตสหสฺสิโต กปฺเป โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๗๙>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <กปฺปิโน นาม นาเมน เหสฺสติ สตฺถุ สาวโกฯ>
    text <๘๐>
      text <ตโตหํ สุกตํ การํ กตฺวาน ชินสาสเน>
      text <ชหิตฺวา มานุสํ เทหํ ตุสิตํ อคมาสหํฯ>
    text <๘๑>
      text <เทวมานุสรชฺชานิ สตโส อนุสาสิย>
      text <พาราณสิยมาสนฺเน ชาโต เกนิยชาติยํฯ>
    text <๘๒>
      text <สหสฺสปริวาเรน สปชาปติโก อหํ>
      text <ปญฺจ ปจฺเจกพุทฺธานํ สตานิ สมุปฏฺฐหิํฯ>
    text <๘๓>
      text <เตมาสํ โภชยิตฺวาน ปจฺฉาทมฺห ติจีวรํ>
      text <ตโต จุตา มยํ สพฺเพ อหุมฺห ติทสูปคาฯ>
    text <๘๔>
      text <ปุโน สพฺเพ มนุสฺสตฺตํ อคมิมฺห ตโต จุตา>
      text <กุกฺกุฏมฺหิ ปุเร ชาตา หิมวนฺตสฺส ปสฺสโตฯ>
    text <๘๕>
      text <กปฺปิโน นามหํ อาสิํ ราชปุตฺโต มหายโส>
      text <เสสามจฺจกุเล ชาตา มเมว ปริวารยุํฯ>
    text <๘๖>
      text <มหารชฺชสุขํ ปตฺโต สพฺพกามสมิทฺธิมา>
      text <วาณิเชหิ สมกฺขาตํ พุทฺธุปฺปาทมหํ สุณิํฯ>
    text <๘๗>
      text <พุทฺโธ โลเก สมุปฺปนฺโน อสโม เอกปุคฺคโล>
      text <โส ปกาเสติ สทฺธมฺมํ อมตํ สุขมุตฺตมํฯ>
    text <๘๘>
      text <สุยุตฺตา ตสฺส สิสฺสา จ สุมุตฺตา จ อนาสวา>
      text <สุตฺวา เนสํ สุวจนํ สกฺกริตฺวาน วาณิเชฯ>
    text <๘๙>
      text <ปหาย รชฺชํ สามจฺโจ นิกฺขมิํ พุทฺธมามโก>
      text <นทิํ ทิสฺวา มหาจนฺทํ ปูริตํ สมติตฺติกํฯ>
    text <๙๐>
      text <อปฺปติฏฺฐํ อนาลมฺพํ ทุตฺตรํ สีฆวาหินิํ>
      text <คุณํ สริตฺวา พุทฺธสฺส โสตฺถินา สมติกฺกมิํฯ>
    text <๙๑>
      text <ภวโสตํ สเจ พุทฺโธ ติณฺโณ โลกนฺตคู วิทู>
      text <เอเตน สจฺจวชฺเชน คมนํ เม สมิชฺฌตุฯ>
    text <๙๒>
      text <ยทิ สนฺติคโม มคฺโค โมกฺโข จจฺจนฺติกํ สุขํ>
      text <เอเตน สจฺจวชฺเชน คมนํ เม สมิชฺฌตุฯ>
    text <๙๓>
      text <สงฺโฆ เจ ติณฺณกนฺตาโร ปุญฺญกฺเขตฺโต อนุตฺตโร>
      text <เอเตน สจฺจวชฺเชน คมนํ เม สมิชฺฌตุฯ>
    text <๙๔>
      text <สห กเต สจฺจวเร มคฺคา อปคตํ ชลํ>
      text <ตโต สุเขน อุตฺติณฺโณ นทีตีเร มโนรเมฯ>
    text <๙๕>
      text <นิสินฺนํ อทฺทสํ พุทฺธํ อุเทนฺตํว ปภงฺกรํ>
      text <ชลนฺตํ เหมเสลํว ทีปรุกฺขํว โชติตํฯ>
    text <๙๖>
      text <สสิํว ตาราสหิตํ สาวเกหิ ปุรกฺขตํ>
      text <วาสวํ วิย วสฺสนฺตํ เทสนาชลทนฺตรํ ฯ>
    text <๙๗>
      text <วนฺทิตฺวาน สหามจฺโจ เอกมนฺตมุปาวิสิํ>
      text <ตโต โน อาสยํ ญตฺวา พุทฺโธ ธมฺมมเทสยิฯ>
    text <๙๘>
      text <สุตฺวาน ธมฺมํ วิมลํ อโวจุมฺห มยํ ชินํ>
      text <ปพฺพาเชหิ มหาวีร นิพฺพินฺทามฺห มยํ ภเวฯ>
    text <๙๙>
      text <สฺวกฺขาโต ภิกฺขเว ธมฺโม ทุกฺขนฺตกรณาย โว>
      text <จรถ พฺรหฺมจริยํ อิจฺจาห มุนิสตฺตโมฯ>
    text <๑๐๐>
      text <สห วาจาย สพฺเพปิ ภิกฺขุเวสธรา มยํ>
      text <อหุมฺห อุปสมฺปนฺนา โสตาปนฺนา จ สาสเนฯ>
    text <๑๐๑>
      text <ตโต เชตวนํ คนฺตฺวา อนุสาสิ วินายโก>
      text <อนุสิฏฺโฐ ชิเนนาหํ อรหตฺตมปาปุณิํฯ>
    text <๑๐๒>
      text <ตโต ภิกฺขุสหสฺสานิ อนุสาสิมหํ ตทา>
      text <มมานุสาสนกรา เตปิ อาสุํ อนาสวาฯ>
    text <๑๐๓>
      text <ชิโน ตสฺมิํ คุเณ ตุฏฺโฐ เอตทคฺเค ฐเปสิ มํ>
      text <ภิกฺขุโอวาทกานคฺโค กปฺปิโนติ มหาชเนฯ>
    text <๑๐๔>
      text <สตสหสฺเส กตํ กมฺมํ ผลํ ทสฺเสสิ เม อิธ>
      text <ปมุตฺโต สรเวโคว กิเลเส ฌาปยิํ มมฯ>
    text <๑๐๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๐๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๐๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา มหากปฺปิโน เถโร อิมา คาถาโย>
    text <อภาสิตฺถาติฯ>
    stand <มหากปฺปินตฺเถรสฺสาปทานํ ตติยํฯ>
  text <๔ ทพฺพมลฺลปุตฺตตฺเถรอปทานํ>
    text <๑๐๘>
      text <ปทุมุตฺตโร นาม ชิโน สพฺพโลกวิทู มุนิ>
      text <อิโต สตสหสฺสมฺหิ กปฺเป อุปฺปชฺชิ จกฺขุมาฯ>
    text <๑๐๙>
      text <โอวาทโก วิญฺญาปโก ตารโก สพฺพปาณินํ>
      text <เทสนากุสโล พุทฺโธ ตาเรสิ ชนตํ พหุํฯ>
    text <๑๑๐>
      text <อนุกมฺปโก การุณิโก หิเตสี สพฺพปาณินํ>
      text <สมฺปตฺเต ติตฺถิเย สพฺเพ ปญฺจสีเล ปติฏฺฐปิ ฯ>
    text <๑๑๑>
      text <เอวํ นิรากุลํ อาสิ สุญฺญตํ ติตฺถิเยหิ จ>
      text <วิจิตฺตํ อรหนฺเตหิ วสีภูเตหิ ตาทิภิฯ>
    text <๑๑๒>
      text <รตนานฏฺฐปญฺญาสํ อุคฺคโต โส มหามุนิ>
      text <กญฺจนคฺฆิยสงฺกาโส พาตฺติํสวรลกฺขโณฯ>
    text <๑๑๓>
      text <วสฺสสตสหสฺสานิ อายุ วิชฺชติ ตาวเท>
      text <ตาวตา ติฏฺฐมาโน โส ตาเรสิ ชนตํ พหุํฯ>
    text <๑๑๔>
      text <ตทาหํ หํสวติยํ เสฏฺฐิปุตฺโต มหายโส>
      text <อุเปตฺวา โลกปชฺโชตํ อสฺโสสิํ ธมฺมเทสนํฯ>
    text <๑๑๕>
      text <เสนาสนานิ ภิกฺขูนํ ปญฺญาเปนฺตํ สสาวกํ>
      text <กิตฺตยนฺตสฺส วจนํ สุณิตฺวา มุทิโต อหํฯ>
    text <๑๑๖>
      text <อธิการํ สสงฺฆสฺส กตฺวา ตสฺส มเหสิโน>
      text <นิปจฺจ สิรสา ปาเท ตํ ฐานมภิปตฺถยิํฯ>
    text <๑๑๗>
      text <ตทาห ส มหาวีโร มม กมฺมํ ปกิตฺตยํ>
      text <โย สสงฺฆมโภเชสิ สตฺตาหํ โลกนายกํฯ>
    text <๑๑๘>
      text <โสยํ กมลปตฺตกฺโข สีหํโส กนกตฺตโจ>
      text <มม ปาทมูเล นิปติ ปตฺถยํ ฐานมุตฺตมํฯ>
    text <๑๑๙>
      text <สตสหสฺสิโต กปฺเป โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๑๒๐>
      text <สาวโก ตสฺส พุทฺธสฺส ทพฺโพ นาเมน วิสฺสุโต>
      text <เสนาสนปญฺญาปโก อคฺโค เหสฺสติยํ ตทาฯ>
    text <๑๒๑>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๑๒๒>
      text <สตานํ ตีณิกฺขตฺตุญฺจ เทวรชฺชมการยิํ>
      text <สตานํ ปญฺจกฺขตฺตุญฺจ จกฺกวตฺตี อโหสหํฯ>
    text <๑๒๓>
      text <ปเทสรชฺชํ วิปุลํ คณนาโต อสงฺขิยํ>
      text <สพฺพตฺถ สุขิโต อาสิํ ตสฺส กมฺมสฺส วาหสาฯ>
    text <๑๒๔>
      text <เอกนวุติโต กปฺเป วิปสฺสี นาม นายโก>
      text <อุปฺปชฺชิ จารุทสฺสโน สพฺพธมฺมวิปสฺสโกฯ>
    text <๑๒๕>
      text <ทุฏฺฐจิตฺโต อุปวทิํ สาวกํ ตสฺส ตาทิโน>
      text <สพฺพาสวปริกฺขีณํ สุทฺโธติ จ วิชานิยฯ>
    text <๑๒๖>
      text <ตสฺเสว นรวีรสฺส สาวกานํ มเหสินํ>
      text <สลากญฺจ คเหตฺวาน ขีโรทนมทาสหํฯ>
    text <๑๒๗>
      text <อิมมฺหิ ภทฺทเก กปฺเป พฺรหฺมพนฺธุ มหายโส>
      text <กสฺสโป นาม โคตฺเตน อุปฺปชฺชิ วทตํ วโรฯ>
    text <๑๒๘>
      text <สาสนํ โชตยิตฺวาน อภิภุยฺย กุติตฺถิเย>
      text <วิเนยฺเย วินยิตฺวาว นิพฺพุโต โส สสาวโกฯ>
    text <๑๒๙>
      text <สสิสฺเส นิพฺพุเต นาเถ อตฺถเมนฺตมฺหิ สาสเน>
      text <เทวา กนฺทิํสุ สํวิคฺคา มุตฺตเกสา รุทมฺมุขาฯ>
    text <๑๓๐>
      text <นิพฺพายิสฺสติ ธมฺมกฺโข น ปสฺสิสฺสาม สุพฺพเต>
      text <น สุณิสฺสาม สทฺธมฺมํ อโห โน อปฺปปุญฺญตาฯ>
    text <๑๓๑>
      text <ตทายํ ปถวี สพฺพา อจลา สา จลาจลา>
      text <สาคโร จ สโสโกว วินที กรุณํ คิรํฯ>
    text <๑๓๒>
      text <จตุทฺทิสา ทุนฺทุภิโย นาทยิํสุ อมานุสา>
      text <สมนฺตโต อสนิโย ผลิํสุ จ ภยาวหาฯ>
    text <๑๓๓>
      text <อุกฺกา ปติํสุ นภสา ธูมเกตุ จ ทิสฺสติ>
      text <สธูมา ชาลวฏฺฏา จ รวิํสุ กรุณํ มิคาฯ>
    text <๑๓๔>
      text <อุปฺปาเท ทารุเณ ทิสฺวา สาสนตฺถงฺคสูจเก>
      text <สํวิคฺคา ภิกฺขโว สตฺต จินฺตยิมฺห มยํ ตทาฯ>
    text <๑๓๕>
      text <สาสเนน วินามฺหากํ ชีวิเตน อลํ มยํ>
      text <ปวิสิตฺวา มหารญฺญํ ยุญฺชาม ชินสาสนํฯ>
    text <๑๓๖>
      text <อทฺทสมฺห ตทารญฺเญ อุพฺพิทฺธํ เสลมุตฺตมํ>
      text <นิสฺเสณิยา ตมารุยฺห นิสฺเสณิํ ปาตยิมฺหเสฯ>
    text <๑๓๗>
      text <ตทา โอวทิ โน เถโร พุทฺธุปฺปาโท สุทุลฺลโภ>
      text <สทฺธาติทุลฺลภา ลทฺธา โถกํ เสสญฺจ สาสนํฯ>
    text <๑๓๘>
      text <นิปตนฺติ ขณาตีตา อนนฺเต ทุกฺขสาคเร>
      text <ตสฺมา ปโยโค กตฺตพฺโพ ยาว ฐาติ มุเน มตํ ฯ>
    text <๑๓๙>
      text <อรหา อาสิ โส เถโร อนาคามี ตทานุโค>
      text <สุสีลา อิตเร ยุตฺตา เทวโลกํ อคมฺหเสฯ>
    text <๑๔๐>
      text <นิพฺพุโต ติณฺณสํสาโร สุทฺธาวาเส จ เอกโก>
      text <อหญฺจ ปกฺกุสาติ จ สภิโย พาหิโย ตถาฯ>
    text <๑๔๑>
      text <กุมารกสฺสโป เจว ตตฺถ ตตฺถูปคา มยํ>
      text <สํสารพนฺธนา มุตฺตา โคตเมนานุกมฺปิตาฯ>
    text <๑๔๒>
      text <มลฺเลสุ กุสินารายํ ชาโต คพฺเภว เม สโต>
      text <มาตา มตา จิตารุฬฺหา ตโต นิปฺปติโต อหํฯ>
    text <๑๔๓>
      text <ปติโต ทพฺพปุญฺชมฺหิ ตโต ทพฺโพติ วิสฺสุโต>
      text <พฺรหฺมจารีพเลนาหํ วิมุตฺโต สตฺตวสฺสิโกฯ>
    text <๑๔๔>
      text <ขีโรทนพเลนาหํ ปญฺจหงฺเคหุปาคโต>
      text <ขีณาสโวปวาเทน ปาเปหิ พหุโจทิโตฯ>
    text <๑๔๕>
      text <อุโภ ปุญฺญญฺจ ปาปญฺจ วีติวตฺโตมฺหิ ทานิหํ>
      text <ปตฺวาน ปรมํ สนฺติํ วิหรามิ อนาสโวฯ>
    text <๑๔๖>
      text <เสนาสนํ ปญฺญาปยิํ หาสยิตฺวาน สุพฺพเต>
      text <ชิโน ตสฺมิํ คุเณ ตุฏฺโฐ เอตทคฺเค ฐเปสิ มํฯ>
    text <๑๔๗>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๔๘>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๔๙>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ทพฺพมลฺลปุตฺโต เถโร อิมา คาถาโย>
    text <อภาสิตฺถาติฯ>
    stand <ทพฺพมลฺลปุตฺตตฺเถรสฺสาปทานํ จตุตฺถํฯ>
  text <๕ กุมารกสฺสปตฺเถรอปทานํ>
    text <๑๕๐>
      text <อิโต สตสหสฺสมฺหิ กปฺเป อุปฺปชฺชิ นายโก>
      text <สพฺพโลกหิโต วีโร ปทุมุตฺตรนามโกฯ>
    text <๑๕๑>
      text <ตทาหํ พฺราหฺมโณ หุตฺวา วิสฺสุโต เวทปารคู>
      text <ทิวาวิหารํ วิจรํ อทฺทสํ โลกนายกํฯ>
    text <๑๕๒>
      text <จตุสจฺจํ ปกาเสนฺตํ โพธยนฺตํ สเทวกํ>
      text <วิจิตฺตกถิกานคฺคํ วณฺณยนฺตํ มหาชเนฯ>
    text <๑๕๓>
      text <ตทา มุทิตจิตฺโตหํ นิมนฺเตตฺวา ตถาคตํ>
      text <นานารตฺเตหิ วตฺเถหิ อลงฺกริตฺวาน มณฺฑปํฯ>
    text <๑๕๔>
      text <นานารตนปชฺโชตํ สสงฺฆํ โภชยิํ ตหิํ>
      text <โภชยิตฺวาน สตฺตาหํ นานคฺครสโภชนํฯ>
    text <๑๕๕>
      text <นานาจิตฺเตหิ ปุปฺเผหิ ปูชยิตฺวา สสาวกํ>
      text <นิปจฺจ ปาทมูลมฺหิ ตํ ฐานํ ปตฺถยิํ อหํฯ>
    text <๑๕๖>
      text <ตทา มุนิวโร อาห กรุเณกรสาสโย>
      text <ปสฺสเถตํ ทิชวรํ ปทุมานนโลจนํฯ>
    text <๑๕๗>
      text <ปีติปาโมชฺชพหุลํ สมุคฺคตตนูรุหํ>
      text <หาสมฺหิตวิสาลกฺขํ มม สาสนลาลสํฯ>
    text <๑๕๘>
      text <ปติตํ ปาทมูเล เม เอกาวตฺถสุมานสํ>
      text <เอส ปตฺเถติ ตํ ฐานํ วิจิตฺตกถิกตฺตนํ ฯ>
    text <๑๕๙>
      text <สตสหสฺสิโต กปฺเป โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๑๖๐>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <กุมารกสฺสโป นาม เหสฺสติ สตฺถุ สาวโกฯ>
    text <๑๖๑>
      text <วิจิตฺตปุปฺผทุสฺสานํ รตนานญฺจ วาหสา>
      text <วิจิตฺตกถิกานํ โส อคฺคตํ ปาปุณิสฺสติฯ>
    text <๑๖๒>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๑๖๓>
      text <ปริพฺภมํ ภวาภเว รงฺคมชฺเฌ ยถา นโฏ>
      text <สาขมิคตฺรโช หุตฺวา มิคิยา กุจฺฉิโมกฺกมิํฯ>
    text <๑๖๔>
      text <ตทา มยิ กุจฺฉิคเต วชฺฌวาโร อุปฏฺฐิโต>
      text <สาเขน จตฺตา เม มาตา นิคฺโรธํ สรณํ คตาฯ>
    text <๑๖๕>
      text <เตน สา มิคราเชน มรณา ปริโมจิตา>
      text <ปริจฺจชิตฺวา สปาณํ มเมวํ โอวที ตทาฯ>
    text <๑๖๖>
      text <นิคฺโรธเมว เสเวยฺย น สาขมุปสํวเส>
      text <นิคฺโรธสฺมิํ มตํ เสยฺโย ยญฺเจ สาขมฺหิ ชีวิตํฯ>
    text <๑๖๗>
      text <เตนานุสิฏฺฐา มิคยูถเปน อหญฺจ มาตา จ ตเถตเร จ>
      text <อาคมฺม รมฺมํ ตุสิตาธิวาสํ คตา ปวาสํ สฆรํ ยเถวฯ>
    text <๑๖๘>
      text <ปุโน กสฺสปวีรสฺส อตฺถเมนฺตมฺหิ สาสเน>
      text <อารุยฺห เสลสิขรํ ยุญฺชิตฺวา ชินสาสนํฯ>
    text <๑๖๙>
      text <อิทานาหํ ราชคเห ชาโต เสฏฺฐิกุเล อหุํ>
      text <อาปนฺนสตฺตา เม มาตา ปพฺพชิ อนคาริยํฯ>
    text <๑๗๐>
      text <สคพฺภํ ตํ วิทิตฺวาน เทวทตฺตมุปานยุํ>
      text <โส อโวจ วินาเสถ ปาปิกํ ภิกฺขุนิํ อิมํฯ>
    text <๑๗๑>
      text <อิทานิปิ มุนินฺเทน ชิเนน อนุกมฺปิตา>
      text <สุขินี อชนี มยฺหํ มาตา ภิกฺขุนุปสฺสเยฯ>
    text <๑๗๒>
      text <ตํ วิทิตฺวา มหีปาโล โกสโล มํ อโปสยิ>
      text <กุมารปริหาเรน นาเมนาหญฺจ กสฺสโปฯ>
    text <๑๗๓>
      text <มหากสฺสปมาคมฺม อหํ กุมารกสฺสโป>
      text <วมฺมิกสทิสํ กายํ สุตฺวา พุทฺเธน เทสิตํฯ>
    text <๑๗๔>
      text <ตโต จิตฺตํ วิมุจฺจิ เม อนุปาทาย สพฺพโส>
      text <ปายาสิํ ทมยิตฺวาหํ เอตทคฺคมปาปุณิํฯ>
    text <๑๗๕>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๑๗๖>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๑๗๗>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา กุมารกสฺสโป เถโร อิมา คาถาโย>
    text <อภาสิตฺถาติฯ>
    stand <กุมารกสฺสปตฺเถรสฺสาปทานํ ปญฺจมํฯ>
    stand <จตุวีสติมํ ภาณวารํฯ>
  text <๖ พาหิยตฺเถรอปทานํ>
    text <๑๗๘>
      text <อิโต สตสหสฺสมฺหิ กปฺเป อุปฺปชฺชิ นายโก>
      text <มหปฺปโภ ติโลกคฺโค นาเมน ปทุมุตฺตโรฯ>
    text <๑๗๙>
      text <ขิปฺปาภิญฺญสฺส ภิกฺขุสฺส คุณํ กิตฺตยโต มุเน>
      text <สุตฺวา อุทคฺคจิตฺโตหํ การํ กตฺวา มเหสิโนฯ>
    text <๑๘๐>
      text <ทตฺวา สตฺตาหิกํ ทานํ สสิสฺสสฺส มุเน อหํ>
      text <อภิวาทิย สมฺพุทฺธํ ตํ ฐานํ ปตฺถยิํ ตทาฯ>
    text <๑๘๑>
      text <ตโต มํ พฺยากริ พุทฺโธ เอตํ ปสฺสถ พฺราหฺมณํ>
      text <ปติตํ ปาทมูเล เม จริยํ ปจฺจเวกฺขณํ ฯ>
    text <๑๘๒>
      text <เหมยญฺโญปจิตงฺคํ อวทาตตนุตฺตจํ>
      text <ปลมฺพพิมฺพตมฺโพฏฺฐํ เสตติณฺหสมํ ทิชํฯ>
    text <๑๘๓>
      text <คุณถามพหุตรํ สมุคฺคตตนูรุหํ>
      text <คุโณฆายตนีภูตํ ปีติสมฺผุลฺลิตานนํฯ>
    text <๑๘๔>
      text <เอโส ปตฺถยเต ฐานํ ขิปฺปาภิญฺญสฺส ภิกฺขุโน>
      text <อนาคเต มหาวีโร โคตโม นาม เหสฺสติฯ>
    text <๑๘๕>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <พาหิโย นาม นาเมน เหสฺสติ สตฺถุ สาวโกฯ>
    text <๑๘๖>
      text <ตทา หิ ตุฏฺโฐ วุฏฺฐาย ยาวชีวํ มหามุเน>
      text <การํ กตฺวา จุโต สคฺคํ อคํ สภวนํ ยถาฯ>
    text <๑๘๗>
      text <เทวภูโต มนุสฺโส วา สุขิโต ตสฺส กมฺมุโน>
      text <วาหสา สํสริตฺวาน สมฺปตฺติมนุโภมหํฯ>
    text <๑๘๘>
      text <ปุน กสฺสปวีรสฺส อตฺถเมนฺตมฺหิ สาสเน>
      text <อารุยฺห เสลสิขรํ ยุญฺชิตฺวา ชินสาสนํฯ>
    text <๑๘๙>
      text <วิสุทฺธสีโล สปฺปญฺโญ ชินสาสนการโก>
      text <ตโต จุตา ปญฺจ ชนา เทวโลกํ อคมฺหเสฯ>
    text <๑๙๐>
      text <ตโตหํ พาหิโย ชาโต ภารุกจฺเฉ ปุรุตฺตเม>
      text <ตโต นาวาย ปกฺขนฺโท สาครํ อปฺปสิทฺธิยํ ฯ>
    text <๑๙๑>
      text <ตโต นาวา อภิชฺชิตฺถ คนฺตฺวาน กติปาหกํ>
      text <ตทา ภีสนเก โฆเร ปติโต มกรากเรฯ>
    text <๑๙๒>
      text <ตทาหํ วายมิตฺวาน สนฺตริตฺวา มโหทธิํ>
      text <สุปฺปาทปฏฺฏนวรํ สมฺปตฺโต มนฺทเวธิโต ฯ>
    text <๑๙๓>
      text <ทารุจีรํ นิวาเสตฺวา คามํ ปิณฺฑาย ปาวิสิํ>
      text <ตทาห โส ชโน ตุฏฺโฐ อรหายมิธาคโตฯ>
    text <๑๙๔>
      text <อิมํ อนฺเนน ปาเนน วตฺเถน สยเนน จ>
      text <เภสชฺเชน จ สกฺกตฺวา เหสฺสาม สุขิตา มยํฯ>
    text <๑๙๕>
      text <ปจฺจยานํ ตทา ลาภี เตหิ สกฺกตปูชิโต>
      text <อรหาหนฺติ สงฺกปฺปํ อุปฺปาเทสิํ อโยนิโสฯ>
    text <๑๙๖>
      text <ตโต เม จิตฺตมญฺญาย โจทยี ปุพฺพเทวตา>
      text <น ตฺวํ อุปายมคฺคญฺญู กุโต ตฺวํ อรหา ภเวฯ>
    text <๑๙๗>
      text <โจทิโต ตาย สํวิคฺโค ตทาหํ ปริปุจฺฉิ ตํ>
      text <เก วา เอเต กุหิํ โลเก อรหนฺโต นรุตฺตมาฯ>
    text <๑๙๘>
      text <สาวตฺถิยํ โกสลมนฺทิเร ชิโน ปหูตปญฺโญ วรภูริเมธโส>
      text <โส สกฺยปุตฺโต อรหา อนาสโว เทเสติ ธมฺมํ อรหตฺตปตฺติยาฯ>
    text <๑๙๙>
      text <ตทสฺส สุตฺวา วจนํ สุปีณิโต นิธิํว ลทฺธา กปโณติ วิมฺหิโต>
      text <อุทคฺคจิตฺโต อรหตฺตมุตฺตมํ สุทสฺสนํ ทฏฺฐุมนนฺตโคจรํฯ>
    text <๒๐๐>
      text <ตทา ตโต นิกฺขมิตฺวาน สตฺถุโน สทา ชินํ ปสฺสามิ วิมลานนํ>
      text <อุเปจฺจ รมฺมํ วิชิตวฺหยํ วนํ ทิเช อปุจฺฉิํ กุหิํ โลกนนฺทโนฯ>
    text <๒๐๑>
      text <ตโต อโวจุํ นรเทววนฺทิโต ปุรํ ปวิฏฺโฐ อสเนสนาย โส>
      text <สโสว ขิปฺปํ มุนิทสฺสนุสฺสุโก อุเปจฺจ วนฺทาหิ ตมคฺคปุคฺคลํฯ>
    text <๒๐๒>
      text <ตโตหํ ตุวฏํ คนฺตฺวา สาวตฺถิํ ปุรมุตฺตมํ>
      text <วิจรนฺตํ ตมทฺทกฺขิํ ปิณฺฑตฺถํ อปิหาคิธํฯ>
    text <๒๐๓>
      text <ปตฺตปาณิํ อโลลกฺขํ ปาจยนฺตํ ปีตากรํ>
      text <สิรีนิลยสงฺกาสํ รวิทิตฺติหรานนํฯ>
    text <๒๐๔>
      text <ตํ สเมจฺจ นิปจฺจาหํ อิทํ วจนมพฺรวิํ>
      text <กุปเถ วิปฺปนฏฺฐสฺส สรณํ โหหิ โคตมฯ>
    text <๒๐๕>
      text <ปาณสนฺตารณตฺถาย ปิณฺฑาย วิจรามหํ>
      text <น เต ธมฺมกถากาโล อิจฺจาห มุนิสตฺตโมฯ>
    text <๒๐๖>
      text <ตทา ปุนปฺปุนํ พุทฺธํ อายาจิํ ธมฺมลาลโส>
      text <โย เม ธมฺมมเทเสสิ คมฺภีรํ สุญฺญตํ ปทํฯ>
    text <๒๐๗>
      text <ตสฺส ธมฺมํ สุณิตฺวาน ปาปุณิํ อาสวกฺขยํ>
      text <ปริกฺขีณายุโก สนฺโต อโห สตฺถานุกมฺปโกฯ>
    text <๒๐๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๐๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๑๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    text <๒๑๑>
      text <เอวํ เถโร วิยากาสิ พาหิโย ทารุจีริโย>
      text <สงฺการกูเฏ ปติโต ภูตาวิฏฺฐาย คาวิยาฯ>
    text <๒๑๒>
      text <อตฺตโน ปุพฺพจริยํ กิตฺตยิตฺวา มหามติ>
      text <ปรินิพฺพายิ โส เถโร สาวตฺถิยํ ปุรุตฺตเมฯ>
    text <๒๑๓>
      text <นครา นิกฺขมนฺโต ตํ ทิสฺวาน อิสิสตฺตโม>
      text <ทารุจีรธรํ ธีรํ พาหิยํ พาหิตาคมํฯ>
    text <๒๑๔>
      text <ภูมิยํ ปติตํ ทนฺตํ อินฺทเกตูว ปาติตํ>
      text <คตายุํ สุกฺขกิเลสํ ชินสาสนการกํฯ>
    text <๒๑๕>
      text <ตโต อามนฺตยี สตฺถา สาวเก สาสเน รเต>
      text <คณฺหถ เนตฺวา ฌาเปถ ตนุํ สพฺรหฺมจาริโนฯ>
    text <๒๑๖>
      text <ถูปํ กโรถ ปูเชถ นิพฺพุโต โส มหามติ>
      text <ขิปฺปาภิญฺญานเมสคฺโค สาวโก เม วโจกโรฯ>
    text <๒๑๗>
      text <สหสฺสมปิ เจ คาถา อนตฺถปทสญฺหิตา>
      text <เอกํ คาถาปทํ เสยฺโย ยํ สุตฺวา อุปสมฺมติฯ>
    text <๒๑๘>
      text <ยตฺถ อาโป จ ปถวี เตโช วาโย น คาธติ>
      text <น ตตฺถ สุกฺกา โชตนฺติ อาทิจฺโจ น ปกาสติฯ>
    text <๒๑๙>
      text <น ตตฺถ จนฺทิมา ภาติ ตโม ตตฺถ น วิชฺชติ>
      text <ยทา จ อตฺตนา เวทิ มุนิโมเนน พฺราหฺมโณฯ>
    text <๒๒๐>
      text <อถ รูปา อรูปา จ สุขทุกฺขา วิมุจฺจติ>
      text <อิจฺเจวํ อภณี นาโถ ติโลกสรโณ มุนิฯ>
    stand <อิตฺถํ สุทํ อายสฺมา พาหิโย เถโร อิมา คาถาโย>
    text <อภาสิตฺถาติฯ>
    stand <พาหิยตฺเถรสฺสาปทานํ ฉฏฺฐํฯ>
  text <๗ มหาโกฏฺฐิกตฺเถรอปทานํ>
    text <๒๒๑>
      text <ปทุมุตฺตโร นาม ชิโน สพฺพโลกวิทู มุนิ>
      text <อิโต สตสหสฺสมฺหิ กปฺเป อุปฺปชฺชิ จกฺขุมาฯ>
    text <๒๒๒>
      text <โอวาทโก วิญฺญาปโก ตารโก สพฺพปาณินํ>
      text <เทสนากุสโล พุทฺโธ ตาเรสิ ชนตํ พหุํฯ>
    text <๒๒๓>
      text <อนุกมฺปโก การุณิโก หิเตสี สพฺพปาณินํ>
      text <สมฺปตฺเต ติตฺถิเย สพฺเพ ปญฺจสีเล ปติฏฺฐปิฯ>
    text <๒๒๔>
      text <เอวํ นิรากุลํ อาสิ สุญฺญตํ ติตฺถิเยหิ จ>
      text <วิจิตฺตํ อรหนฺเตหิ วสีภูเตหิ ตาทิภิฯ>
    text <๒๒๕>
      text <รตนานฏฺฐปญฺญาสํ อุคฺคโต โส มหามุนิ>
      text <กญฺจนคฺฆิยสงฺกาโส พาตฺติํสวรลกฺขโณฯ>
    text <๒๒๖>
      text <วสฺสสตสหสฺสานิ อายุ วิชฺชติ ตาวเท>
      text <ตาวตา ติฏฺฐมาโน โส ตาเรสิ ชนตํ พหุํฯ>
    text <๒๒๗>
      text <ตทาหํ หํสวติยํ พฺราหฺมโณ เวทปารคู>
      text <อุเปจฺจ สพฺพโลกคฺคํ อสฺโสสิํ ธมฺมเทสนํฯ>
    text <๒๒๘>
      text <ตทา โส สาวกํ วีโร ปภินฺนมติโคจรํ>
      text <อตฺเถ ธมฺเม นิรุตฺเต จ ปฏิภาเน จ โกวิทํฯ>
    text <๒๒๙>
      text <ฐเปสิ เอตทคฺคมฺหิ ตํ สุตฺวา มุทิโต อหํ>
      text <สสาวกํ ชินวรํ สตฺตาหํ โภชยิํ ตทาฯ>
    text <๒๓๐>
      text <ทุสฺเสหจฺฉาทยิตฺวาน สสิสฺสํ พุทฺธิสาครํ>
      text <นิปจฺจ ปาทมูลมฺหิ ตํ ฐานํ ปตฺถยิํ อหํฯ>
    text <๒๓๑>
      text <ตโต อโวจ โลกคฺโค ปสฺสเถตํ ทิชุตฺตมํ>
      text <วินตํ ปาทมูเล เม กมโลทรสปฺปภํฯ>
    text <๒๓๒>
      text <พุทฺธเสฏฺฐสฺส ภิกฺขุสฺส ฐานํ ปตฺถยเต อยํ>
      text <ตาย สทฺธาย จาเคน สทฺธมฺมสฺสวเนน จฯ>
    text <๒๓๓>
      text <สพฺพตฺถ สุขิโต หุตฺวา สํสริตฺวา ภวาภเว>
      text <อนาคตมฺหิ อทฺธาเน ลจฺฉเส ตํ มโนรถํฯ>
    text <๒๓๔>
      text <สตสหสฺสิโต กปฺเป โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๒๓๕>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <โกฏฺฐิโก นาม นาเมน เหสฺสติ สตฺถุ สาวโกฯ>
    text <๒๓๖>
      text <ตํ สุตฺวา มุทิโต หุตฺวา ยาวชีวํ ตทา ชินํ>
      text <เมตฺตจิตฺโต ปริจริํ สโต ปญฺญาสมาหิโตฯ>
    text <๒๓๗>
      text <เตน กมฺมวิปาเกน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๒๓๘>
      text <สตานํ ตีณิกฺขตฺตุญฺจ เทวรชฺชมการยิํ>
      text <สตานํ ปญฺจกฺขตฺตุญฺจ จกฺกวตฺตี อโหสหํฯ>
    text <๒๓๙>
      text <ปเทสรชฺชํ วิปุลํ คณนาโต อสงฺขิยํ>
      text <สพฺพตฺถ สุขิโต อาสิํ ตสฺส กมฺมสฺส วาหสาฯ>
    text <๒๔๐>
      text <ทุเว ภเว สํสรามิ เทวตฺเต อถ มานุเส>
      text <อญฺญํ คติํ น คจฺฉามิ สุจิณฺณสฺส อิทํ ผลํฯ>
    text <๒๔๑>
      text <ทุเว กุเล ปชายามิ ขตฺติเย อถ พฺราหฺมเณ>
      text <นีเจ กุเล น ชายามิ สุจิณฺณสฺส อิทํ ผลํฯ>
    text <๒๔๒>
      text <ปจฺฉิเม ภเว สมฺปตฺเต พฺรหฺมพนฺธุ อโหสหํ>
      text <สาวตฺถิยํ วิปฺปกุเล ปจฺจาชาโต มหทฺธเนฯ>
    text <๒๔๓>
      text <มาตา จนฺทวตี นาม ปิตา เม อสฺสลายโน>
      text <ยทา เม ปิตรํ พุทฺโธ วินยี สพฺพสุทฺธิยาฯ>
    text <๒๔๔>
      text <ตทา ปสนฺโน สุคเต ปพฺพชิํ อนคาริยํ>
      text <โมคฺคลฺลาโน อาจริโย อุปชฺฌา สาริสมฺภโวฯ>
    text <๒๔๕>
      text <เกเสสุ ฉิชฺชมาเนสุ ทิฏฺฐิ ฉินฺนา สมูลิกา>
      text <นิวาเสนฺโต จ กาสาวํ อรหตฺตมปาปุณิํฯ>
    text <๒๔๖>
      text <อตฺถธมฺมนิรุตฺตีสุ ปฏิภาเน จ เม มติ>
      text <ปภินฺนา เตน โลกคฺโค เอตทคฺเค ฐเปสิ มํฯ>
    text <๒๔๗>
      text <อสนฺทิฏฺฐํ วิยากาสิํ อุปติสฺเสน ปุจฺฉิโต>
      text <ปฏิสมฺภิทาสุ เตนาหํ อคฺโค สมฺพุทฺธสาสเนฯ>
    text <๒๔๘>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๔๙>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๕๐>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา มหาโกฏฺฐิโก เถโร อิมา คาถาโย>
    text <อภาสิตฺถาติฯ>
    stand <มหาโกฏฺฐิกตฺเถรสฺสาปทานํ สตฺตมํฯ>
  text <๘ อุรุเวฬกสฺสปตฺเถรอปทานํ>
    text <๒๕๑>
      text <ปทุมุตฺตโร นาม ชิโน สพฺพโลกวิทู มุนิ>
      text <อิโต สตสหสฺสมฺหิ กปฺเป อุปฺปชฺชิ จกฺขุมาฯ>
    text <๒๕๒>
      text <โอวาทโก วิญฺญาปโก ตารโก สพฺพปาณินํ>
      text <เทสนากุสโล พุทฺโธ ตาเรสิ ชนตํ พหุํฯ>
    text <๒๕๓>
      text <อนุกมฺปโก การุณิโก หิเตสี สพฺพปาณินํ>
      text <สมฺปตฺเต ติตฺถิเย สพฺเพ ปญฺจสีเล ปติฏฺฐปิฯ>
    text <๒๕๔>
      text <เอวํ นิรากุลํ อาสิ สุญฺญตํ ติตฺถิเยหิ จ>
      text <วิจิตฺตํ อรหนฺเตหิ วสีภูเตหิ ตาทิภิฯ>
    text <๒๕๕>
      text <รตนานฏฺฐปญฺญาสํ อุคฺคโต โส มหามุนิ>
      text <กญฺจนคฺฆิยสงฺกาโส พาตฺติํสวรลกฺขโณฯ>
    text <๒๕๖>
      text <วสฺสสตสหสฺสานิ อายุ วิชฺชติ ตาวเท>
      text <ตาวตา ติฏฺฐมาโน โส ตาเรสิ ชนตํ พหุํฯ>
    text <๒๕๗>
      text <ตทาหํ หํสวติยา พฺราหฺมโณ สาธุสมฺมโต>
      text <อุเปจฺจ โลกปชฺโชตํ อสฺโสสิํ ธมฺมเทสนํฯ>
    text <๒๕๘>
      text <ตทา มหาปริสติํ มหาปริสสาวกํ>
      text <ฐเปนฺตํ เอตทคฺคมฺหิ สุตฺวาน มุทิโต อหํฯ>
    text <๒๕๙>
      text <มหตา ปริวาเรน นิมนฺเตตฺวา มหาชินํ>
      text <พฺราหฺมณานํ สหสฺเสน สหทานมทาสหํฯ>
    text <๒๖๐>
      text <มหาทานํ ททิตฺวาน อภิวาทิย นายกํ>
      text <เอกมนฺตํ ฐิโต หฏฺโฐ อิทํ วจนมพฺรวิํฯ>
    text <๒๖๑>
      text <ตยิ สทฺธาย เม วีร อธิการคุเณน จ>
      text <ปริสา มหตี โหตุ นิพฺพตฺตสฺส ตหิํ ตหิํฯ>
    text <๒๖๒>
      text <ตทา อโวจ ปริสํ คชคชฺชิตสุสฺสโร>
      text <กรวีกรุโต สตฺถา เอตํ ปสฺสถ พฺราหฺมณํฯ>
    text <๒๖๓>
      text <เหมวณฺณํ มหาพาหุํ กมลานนโลจนํ>
      text <อุทคฺคตนุชํ หฏฺฐํ สทฺธวนฺตํ คุเณ มมฯ>
    text <๒๖๔>
      text <เอส ปตฺถยเต ฐานํ สีหโฆสสฺส ภิกฺขุโน>
      text <อนาคตมฺหิ อทฺธาเน ลจฺฉเส ตํ มโนรถํฯ>
    text <๒๖๕>
      text <สตสหสฺสิโต กปฺเป โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๒๖๖>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <กสฺสโป นาม โคตฺเตน เหสฺสติ สตฺถุ สาวโกฯ>
    text <๒๖๗>
      text <อิโต ทฺเวนวุเต กปฺเป อหุ สตฺถา อนุตฺตโร>
      text <อนูปโม อสทิโส ผุสฺโส โลกคฺคนายโกฯ>
    text <๒๖๘>
      text <โส จ สพฺพํ ตมํ หนฺตฺวา วิชเฏตฺวา มหาชฏํ>
      text <วสฺสเต อมตํ วุฏฺฐิํ ตปฺปยนฺโต สเทวกํฯ>
    text <๒๖๙>
      text <ตทา หิ พาราณสิยํ ราชา ปจฺจา อหุมฺหเส>
      text <ภาตโรมฺห ตโย สพฺเพ สํวิสฏฺฐาว ราชิโนฯ>
    text <๒๗๐>
      text <วีรงฺครูปา พลิโน สงฺคาเม อปราชิตา>
      text <ตทา กุปิตปจฺจนฺโต อมฺเห อาห มหีปติฯ>
    text <๒๗๑>
      text <เอถ คนฺตฺวาน ปจฺจนฺตํ โสเธตฺวา อฏฺฏวีพลํ>
      text <เขมํ วิชิริตํ กตฺวา ปุน เทถาติ ภาสถฯ>
    text <๒๗๒>
      text <ตโต มยํ อโวจุมฺห ยทิ เทยฺยาสิ นายกํ>
      text <อุปฏฺฐานาย อมฺหากํ สาธยิสฺสาม โว ตโตฯ>
    text <๒๗๓>
      text <ตโต มยํ ลทฺธวรา ภูมิปาเลน เปสิตา>
      text <นิกฺขิตฺตสตฺถํ ปจฺจนฺตํ กตฺวา ปุนรุปจฺจ ตํฯ>
    text <๒๗๔>
      text <ยาจิตฺวา สตฺถุปฏฺฐานํ ราชานํ โลกนายกํ>
      text <มุนิวีรํ ลภิตฺวาน ยาวชีวํ ยชิมฺห ตํฯ>
    text <๒๗๕>
      text <มหคฺฆานิ จ วตฺถานิ ปณีตานิ รสานิ จ>
      text <เสนาสนานิ รมฺมานิ เภสชฺชานิ หิตานิ จฯ>
    text <๒๗๖>
      text <ทตฺวา สสงฺฆมุนิโน ธมฺเมนุปฺปาทิตานิ โน>
      text <สีลวนฺโต การุณิกา ภาวนายุตฺตมานสาฯ>
    text <๒๗๗>
      text <สทฺธา ปริจริตฺวาน เมตฺตจิตฺเตน นายกํ>
      text <นิพฺพุเต ตมฺหิ โลกคฺเค ปูชํ กตฺวา ยถาพลํฯ>
    text <๒๗๘>
      text <ตโต จุตา สนฺตุสิตํ คตา ตตฺถ มหาสุขํ>
      text <อนุภูตา มยํ สพฺเพ พุทฺธปูชายิทํ ผลํฯ>
    text <๒๗๙>
      text <มายากาโร ยถา รงฺเค ทสฺเสสิ วิกติํ พหุํ>
      text <ตถา ภเว ภมนฺโตหํ วิเทหาธิปตี อหุํฯ>
    text <๒๘๐>
      text <คุณาเจฬสฺส วากฺเยน มิจฺฉาทิฏฺฐิคตาสโย>
      text <นรกํ มคฺคมารูฬฺโห รุจาย มม ธีตุยาฯ>
    text <๒๘๑>
      text <โอวาทํ นาทิยิตฺวาน พฺรหฺมุนา นารเทนหํ>
      text <พหุธา สํสิโต สนฺโต ทิฏฺฐิํ หิตฺวาน ปาปิกํฯ>
    text <๒๘๒>
      text <ปูรยิตฺวา วิเสเสน ทส กมฺมปถานิหํ>
      text <หิตฺวาน เทหมคมิํ สคฺคํ สภวนํ ยถาฯ>
    text <๒๘๓>
      text <ปจฺฉิเม ภเว สมฺปตฺเต พฺรหฺมพนฺธุ อโหสหํ>
      text <พาราณสิยํ ผีตายํ ชาโต วิปฺปมหากุเลฯ>
    text <๒๘๔>
      text <มจฺจุพฺยาธิชรา ภีโต โอคาเหตฺวา มหาวนํ>
      text <นิพฺพานํ ปทเมสนฺโต ชฏิเลสุ ปริพฺพชิํฯ>
    text <๒๘๕>
      text <ตทา ทฺเว ภาตโร มยฺหํ ปพฺพชิํสุ มยา สห>
      text <อุรุเวฬายํ มาเปตฺวา อสฺสมํ นิวสิํ อหํฯ>
    text <๒๘๖>
      text <กสฺสโป นาม โคตฺเตน อุรุเวฬนิวาสิโก>
      text <ตโต เม อาสิ ปญฺญตฺติ อุรุเวฬกสฺสโป อิติฯ>
    text <๒๘๗>
      text <นทีสกาเส ภาตา เม นทีกสฺสปสวฺหโย>
      text <อาสี สกาสนาเมน คยายํ คยากสฺสโปฯ>
    text <๒๘๘>
      text <ทฺเว สตานิ กนิฏฺฐสฺส ตีณิ มชฺฌสฺส ภาตุโน>
      text <มม ปญฺจ สตานูนา สิสฺสา สพฺเพ มมานุคาฯ>
    text <๒๘๙>
      text <ตทา อุเปจฺจ มํ พุทฺโธ กตฺวาน วิวิธานิ เม>
      text <ปาฏิหีรานิ โลกคฺโค วิเนสิ นรสารถิฯ>
    text <๒๙๐>
      text <สหสฺสปริวาเรน อโหสิํ เอหิภิกฺขุโก>
      text <เตเหว สห สพฺเพหิ อรหตฺตมปาปุณิํฯ>
    text <๒๙๑>
      text <เต เจวญฺเญ จ พหโว สิสฺสา มํ ปริวารยุํ>
      text <สาสิตุญฺจ สมตฺโถหํ ตโต มํ อิสิสตฺตโมฯ>
    text <๒๙๒>
      text <มหาปริสภาวสฺมิํ เอตทคฺเค ฐเปสิ มํ>
      text <อโห พุทฺเธ กตํ การํ สผลํ เม อชายถฯ>
    text <๒๙๓>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๒๙๔>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๒๙๕>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา อุรุเวฬกสฺสโป เถโร อิมา คาถาโย>
    text <อภาสิตฺถาติฯ>
    stand <อุรุเวฬกสฺสปตฺเถรสฺสาปทานํ อฏฺฐมํฯ>
  text <๙ ราธตฺเถรอปทานํ>
    text <๒๙๖>
      text <ปทุมุตฺตโร นาม ชิโน สพฺพโลกวิทู มุนิ>
      text <อิโต สตสหสฺสมฺหิ กปฺเป อุปฺปชฺชิ จกฺขุมาฯ>
    text <๒๙๗>
      text <โอวาทโก วิญฺญาปโก ตารโก สพฺพปาณินํ>
      text <เทสนากุสโล พุทฺโธ ตาเรสิ ชนตํ พหุํฯ>
    text <๒๙๘>
      text <อนุกมฺปโก การุณิโก หิเตสี สพฺพปาณินํ>
      text <สมฺปตฺเต ติตฺถิเย สพฺเพ ปญฺจสีเล ปติฏฺฐปิฯ>
    text <๒๙๙>
      text <เอวํ นิรากุลํ อาสิ สุญฺญตํ ติตฺถิเยหิ จ>
      text <วิจิตฺตํ อรหนฺเตหิ วสีภูเตหิ ตาทิภิฯ>
    text <๓๐๐>
      text <รตนานฏฺฐปญฺญาสํ อุคฺคโต โส มหามุนิ>
      text <กญฺจนคฺฆิยสงฺกาโส พาตฺติํสวรลกฺขโณฯ>
    text <๓๐๑>
      text <วสฺสสตสหสฺสานิ อายุ วิชฺชติ ตาวเท>
      text <ตาวตา ติฏฺฐมาโน โส ตาเรสิ ชนตํ พหุํฯ>
    text <๓๐๒>
      text <ตทาหํ หํสวติยํ พฺราหฺมโณ มนฺตปารคู>
      text <อุเปจฺจ ตํ นรวรํ อสฺโสสิํ ธมฺมเทสนํฯ>
    text <๓๐๓>
      text <ปญฺญเปนฺตํ มหาวีรํ ปริสาสุ วิสารทํ>
      text <ปฏิภาเนยฺยกํ ภิกฺขุํ เอตทคฺเค วินายกํฯ>
    text <๓๐๔>
      text <ตทาหํ การํ กตฺวาน สสงฺเฆ โลกนายเก>
      text <นิปจฺจ สิรสา ปาเท ตํ ฐานํ อภิปตฺถยิํฯ>
    text <๓๐๕>
      text <ตโต มํ ภควา อาห สิงฺคีนิกฺขสมปฺปโภ>
      text <สเรน รชนีเยน กิเลสมลหารินาฯ>
    text <๓๐๖>
      text <สุขี ภวสฺสุ ทีฆายุ สิชฺฌตุ ปณิธี ตว>
      text <สสงฺเฆ เม กตํ การํ อตีว วิปุลํ ตยาฯ>
    text <๓๐๗>
      text <สตสหสฺสิโต กปฺเป โอกฺกากกุลสมฺภโว>
      text <โคตโม นาม โคตฺเตน สตฺถา โลเก ภวิสฺสติฯ>
    text <๓๐๘>
      text <ตสฺส ธมฺเมสุ ทายาโท โอรโส ธมฺมนิมฺมิโต>
      text <ราโธติ นามเธยฺเยน เหสฺสติ สตฺถุ สาวโกฯ>
    text <๓๐๙>
      text <ส เต เหตุคุเณ ตุฏฺโฐ สกฺยปุตฺโต นราสโภ>
      text <ปฏิภาเนยฺยกานคฺคํ ปญฺญเปสฺสติ นายโกฯ>
    text <๓๑๐>
      text <ตํ สุตฺวา มุทิโต หุตฺวา ยาวชีวํ ตทา ชินํ>
      text <เมตฺตจิตฺโต ปริจริํ สโต ปญฺญาสมาหิโตฯ>
    text <๓๑๑>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๓๑๒>
      text <สตานํ ตีณิกฺขตฺตุญฺจ เทวรชฺชมการยิํ>
      text <สตานํ ปญฺจกฺขตฺตุญฺจ จกฺกวตฺตี อโหสหํฯ>
    text <๓๑๓>
      text <ปเทสรชฺชํ วิปุลํ คณนาโต อสงฺขิยํ>
      text <สพฺพตฺถ สุขิโต อาสิํ ตสฺส กมฺมสฺส วาหสาฯ>
    text <๓๑๔>
      text <ปจฺฉิเม ภเว สมฺปตฺเต คิริพฺพชปุรุตฺตเม>
      text <ชาโต วิปฺปกุเล นิทฺเธ วิกลจฺฉาทนาสเนฯ>
    text <๓๑๕>
      text <กฏจฺฉุภิกฺขํ ปาทาสิํ สาริปุตฺตสฺส ตาทิโน>
      text <ยทา ชิณฺโณ จ วุทฺโธ จ ตทารามมุปาคมิํฯ>
    text <๓๑๖>
      text <ปพฺพชติ น มํ โกจิ ชิณฺณทุพฺพลถามกํ>
      text <เตน ทีโน วิวณฺณงฺโค โสโก จาสิํ ตทา อหํฯ>
    text <๓๑๗>
      text <ทิสฺวา มหาการุณิโก มมมาห มหามุนิ>
      text <กิมตฺถํ ปุตฺตโสกฏฺโฏ พฺรูหิ เต จิตฺตชํ รุชํฯ>
    text <๓๑๘>
      text <ปพฺพชฺชํ น ลเภ วีร สฺวากฺขาเต ตว สาสเน>
      text <เตน โสเกน ทีโนสฺมิ สรณํ โหหิ นายกฯ>
    text <๓๑๙>
      text <ตทา ภิกฺขู สมาเนตฺวา อปุจฺฉิ มุนิสตฺตโม>
      text <อิมสฺส อธิการํ เย สรนฺติ พฺยาหรนฺตุ เตฯ>
    text <๓๒๐>
      text <สาริปุตฺโต ตทาโวจ การมสฺส สรามหํ>
      text <กฏจฺฉุภิกฺขํ ทาเปสิ ปิณฺฑาย จรโต มมฯ>
    text <๓๒๑>
      text <สาธุ สาธุ กตญฺญูสิ สาริปุตฺต อิมํ ตุวํ>
      text <ปพฺพาเชหิ ทิชํ วุฑฺฒํ เหสฺสตาชานิโย อยํฯ>
    text <๓๒๒>
      text <ตโต อลตฺถํ ปพฺพชฺชํ กมฺมวาโจปสมฺปทํ>
      text <น จิเรเนว กาเลน ปาปุณิํ อาสวกฺขยํฯ>
    text <๓๒๓>
      text <สกฺกจฺจํ มุนิโน วากฺยํ สุณามิ มุทิโต ยโต>
      text <ปฏิภาเนยฺยกานคฺคํ ตโต มํ ฐปยี ชิโนฯ>
    text <๓๒๔>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๒๕>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๒๖>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
    stand <อิตฺถํ สุทํ อายสฺมา ราโธ เถโร อิมา คาถาโย>
    text <อภาสิตฺถาติฯ>
    stand <ราธตฺเถรสฺสาปทานํ นวมํฯ>
  text <๑๐ โมฆราชตฺเถรอปทานํ>
    text <๓๒๗>
      text <ปทุมุตฺตโร นาม ชิโน สพฺพโลกวิทู มุนิ>
      text <อิโต สตสหสฺสมฺหิ กปฺเป อุปฺปชฺชิ จกฺขุมาฯ>
    text <๓๒๘>
      text <โอวาทโก วิญฺญาปโก ตารโก สพฺพปาณินํ>
      text <เทสนากุสโล พุทฺโธ ตาเรสิ ชนตํ พหุํฯ>
    text <๓๒๙>
      text <อนุกมฺปโก การุณิโก หิเตสี สพฺพปาณินํ>
      text <สมฺปตฺเต ติตฺถิเย สพฺเพ ปญฺจสีเล ปติฏฺฐปิฯ>
    text <๓๓๐>
      text <เอวํ นิรากุลํ อาสิ สุญฺญตํ ติตฺถิเยหิ จ>
      text <วิจิตฺตํ อรหนฺเตหิ วสีภูเตหิ ตาทิภิฯ>
    text <๓๓๑>
      text <รตนานฏฺฐปญฺญาสํ อุคฺคโต โส มหามุนิ>
      text <กญฺจนคฺฆิยสงฺกาโส พาตฺติํสวรลกฺขโณฯ>
    text <๓๓๒>
      text <วสฺสสตสหสฺสานิ อายุ วิชฺชติ ตาวเท>
      text <ตาวตา ติฏฺฐมาโน โส ตาเรสิ ชนตํ พหุํฯ>
    text <๓๓๓>
      text <ตทาหํ หํสวติยํ กุเล อญฺญตเร อหุํ>
      text <ปรกมฺมายเน ยุตฺโต นตฺถิ เม กิญฺจิ สํธนํฯ>
    text <๓๓๔>
      text <ปฏิกฺกมนสาลายํ วสนฺโต กตภูมิยํ>
      text <อคฺคิํ อุชฺชาลยิํ ตตฺถ ทฬฺหํ กณฺหาสิ สา หีฯ>
    text <๓๓๕>
      text <ตทา ปริสติํ นาโถ จตุสจฺจปกาสโก>
      text <สาวกํ สมฺปกิตฺเตสิ ลูขจีวรธารกํฯ>
    text <๓๓๖>
      text <ตสฺส ตมฺหิ คุเณ ตุฏฺโฐ ปณิปจฺจ ตถาคตํ>
      text <ลูขจีวรธารคฺคํ ปตฺถยิํ ฐานมุตฺตมํฯ>
    text <๓๓๗>
      text <ตทา อโวจ ภควา สาวเก ปทุมุตฺตโร>
      text <ปสฺสเถตํ ปุริสกํ กุเจลํ ตนุเทหกํฯ>
    text <๓๓๘>
      text <ปีติปฺปสนฺนวทนํ สทฺธาธนสมนฺวิตํ>
      text <อุทคฺคตนุชํ หฏฺฐํ อจลํ สาลปิณฺฑิตํฯ>
    text <๓๓๙>
      text <เอโส ปตฺเถติ ตํ ฐานํ สจฺจเสนสฺส ภิกฺขุโน>
      text <ลูขจีวรธาริสฺส ตสฺส วณฺณสิตาสโย ฯ>
    text <๓๔๐>
      text <ตํ สุตฺวา มุทิโต หุตฺวา นิปจฺจ สิรสา ชินํ>
      text <ยาวชีวํ สุภํ กมฺมํ กริตฺวา ชินสาสเนฯ>
    text <๓๔๑>
      text <เตน กมฺเมน สุกเตน เจตนาปณิธีหิ จ>
      text <ชหิตฺวา มานุสํ เทหํ ตาวติํสูปโค อหํฯ>
    text <๓๔๒>
      text <ปฏิกฺกมนสาลายํ ภูมิทาหกกมฺมุนา>
      text <สมสหสฺสํ นิรเย อทยฺหิํ เวทนาฏฺฏิโตฯ>
    text <๓๔๓>
      text <เตน กมฺมาวเสเสน ปญฺจ ชาติสตานิหํ>
      text <มนุสฺโส กุลโช หุตฺวา ชาติยา ลกฺขณงฺกิโตฯ>
    text <๓๔๔>
      text <ปญฺจ ชาติสตาเนว กุฏฺฐโรคสมปฺปิโต>
      text <มหาทุกฺขํ อนุภวิํ ตสฺส กมฺมสฺส วาหสาฯ>
    text <๓๔๕>
      text <อิมสฺมิํ ภทฺทเก กปฺเป อุปริฏฺฐํ ยสสฺสินํ>
      text <ปิณฺฑปาเตน ตปฺเปสิํ ปสนฺนมานโส อหํฯ>
    text <๓๔๖>
      text <เตน กมฺมวิเสเสน เจตนาปณิธีหิ จ>
      text <ชหิตฺวา มานุสํ เทหํ ตาวติํสมคจฺฉหํฯ>
    text <๓๔๗>
      text <ปจฺฉิเม ภเว สมฺปตฺเต อชายิํ ขตฺติเย กุเล>
      text <ปิตุโน อจฺจเยนาหํ มหารชฺชสมปฺปิโตฯ>
    text <๓๔๘>
      text <กุฏฺฐโรคาธิภูโตหํ น รติํ น สุขํ ลเภ>
      text <โมฆํ รชฺชํ สุขํ ยสฺมา โมฆราชา ตโต อหํฯ>
    text <๓๔๙>
      text <กายสฺส โทสํ ทิสฺวาน ปพฺพชิํ อนคาริยํ>
      text <พาวริสฺส ทิชคฺคสฺส สิสฺสตฺตํ อชฺฌุปาคมิํฯ>
    text <๓๕๐>
      text <มหตา ปริวาเรน อุเปจฺจ นรนายกํ>
      text <อปุจฺฉิํ นิปุณํ ปญฺหํ ตํ วีรํ วาทิสูทนํฯ>
    text <๓๕๑>
      text <อยํ โลโก ปโร โลโก พฺรหฺมโลโก สเทวโก>
      text <ทิฏฺฐิํ โน นาภิชานามิ โคตมสฺส ยสสฺสิโนฯ>
    text <๓๕๒>
      text <เอวาภิกฺกนฺตทสฺสาวิํ อตฺถิ ปญฺเหน อาคมํ>
      text <กถํ โลกํ อเวกฺขนฺตํ มจฺจุราชา น ปสฺสติฯ>
    text <๓๕๓>
      text <สุญฺญโต โลกํ อเวกฺขสฺสุ โมฆราช สทา สโต>
      text <อตฺตานุทิฏฺฐิํ อุหจฺจ เอวํ มจฺจุตโร สิยาฯ>
    text <๓๕๔>
      text <เอวํ โลกํ อเวกฺขนฺตํ มจฺจุราชา น ปสฺสติ>
      text <อิติ มํ อภณิ พุทฺโธ สพฺพโรคติกิจฺฉโกฯ>
    text <๓๕๕>
      text <สห คาถาวสาเนน เกสมสฺสุวิวชฺชิโต>
      text <กาสาววตฺถวสโน อาสิํ ภิกฺขุ ตถารหาฯ>
    text <๓๕๖>
      text <สงฺฆิเกสุ วิหาเรสุ น วสิํ โรคปีฬิโต>
      text <มา วิหาโร ปทุสฺสีติ วาตโรเคหิ ปีฬิโต ฯ>
    text <๓๕๗>
      text <สงฺการกูฏา อาหิตฺวา สุสานา รถิกาหิ จ>
      text <ตโต สงฺฆาฏิํ กริตฺวา ธารยิํ ลูขจีวรํฯ>
    text <๓๕๘>
      text <มหาภิสกฺโก ตสฺมิํ เม คุเณ ตุฏฺโฐ วินายโก>
      text <ลูขจีวรธารีนํ เอตทคฺเค ฐเปสิ มํฯ>
    text <๓๕๙>
      text <ปุญฺญปาปปริกฺขีโณ สพฺพโรควิวชฺชิโต>
      text <สิขีว อนุปาทาโน นิพฺพายิสฺสมนาสโวฯ>
    text <๓๖๐>
      text <กิเลสา ฌาปิตา มยฺหํ…เป … วิหรามิ อนาสโวฯ>
    text <๓๖๑>
      text <สฺวาคตํ วต เม อาสิ…เป … กตํ พุทฺธสฺส สาสนํฯ>
    text <๓๖๒>
      text <ปฏิสมฺภิทา จตสฺโส…เป … กตํ พุทฺธสฺส สาสนํฯ>
      text <กจฺจาโน วกฺกลี เถโร มหากปฺปินสวฺหโย>
      text <ทพฺโพ กุมารนาโม จ พาหิโย โกฏฺฐิโก วสีฯ>
      text <อุรุเวฬกสฺสโป ราโธ โมฆราชา จ ปณฺฑิโต>
      text <ตีณิ คาถาสตาเนตฺถ พาสฏฺฐิ เจว ปิณฺฑิตาฯ>
    stand <อิตฺถํ สุทํ อายสฺมา โมฆราชา เถโร อิมา คาถาโย>
    text <อภาสิตฺถาติฯ>
    stand <โมฆราชตฺเถรสฺสาปทานํ ทสมํฯ>
    stand <กจฺจายนวคฺโค จตุปญฺญาสโมฯ>
    text <ตสฺสุทฺทานํ>
