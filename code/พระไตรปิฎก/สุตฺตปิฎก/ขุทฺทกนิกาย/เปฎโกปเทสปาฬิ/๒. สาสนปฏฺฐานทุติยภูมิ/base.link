text <๒ สาสนปฏฺฐานทุติยภูมิ>
  text <๑๓>, <ตตฺถ กตมํ สาสนปฺปฏฺฐานํ สํกิเลสภาคิยํ สุตฺตํ วาสนา ภาคิยํ สุตฺตํ นิพฺเพธภาคิยํ สุตฺตํ อเสกฺขภาคิยํ สุตฺตํ สํกิเลสภาคิยญฺจ วาสนาภาคิยญฺจ สํกิเลสภาคิยญฺจ นิพฺเพธภาคิยญฺจ สํกิเลสภาคิยญฺจ นิพฺเพธภาคิยญฺจ อเสกฺขภาคิยญฺจ วาสนาภาคิยญฺจ นิพฺเพธภาคิยญฺจฯ อาณตฺติ ผลํ อุปาโย อาณตฺติ จ ผลญฺจ ผลญฺจ อุปาโย จ อาณตฺติ จ ผลญฺจ อุปาโย จฯ อสฺสาโท อาทีนโว นิสฺสรณํ อสฺสาโท จ อาทีนโว จ อสฺสาโท จ นิสฺสรณญฺจ อาทีนโว จ นิสฺสรณญฺจ อสฺสาโท จ อาทีนโว จ นิสฺสรณญฺจฯ โลกิกํ โลกุตฺตรํ โลกิกญฺจ โลกุตฺตรญฺจฯ กมฺมํ วิปาโก กมฺมญฺจ วิปาโก จฯ นิทฺทิฏฺฐํ อนิทฺทิฏฺฐํ นิทฺทิฏฺฐญฺจ อนิทฺทิฏฺฐญฺจฯ ญาณํ เญยฺยํ ญาณญฺจ เญยฺยญฺจฯ ทสฺสนํ ภาวนา ทสฺสนญฺจ ภาวนา จฯ วิปากกมฺมํ น วิปากกมฺมํ เนววิปากนวิปากกมฺมํ ฯ สกวจนํ ปรวจนํ สกวจนญฺจ ปรวจนญฺจฯ สตฺตาธิฏฺฐานํ ธมฺมาธิฏฺฐานํ สตฺตาธิฏฺฐานญฺจ ธมฺมาธิฏฺฐานญฺจฯ ถโว สกวจนาธิฏฺฐานํ ปรวจนาธิฏฺฐานํ สกวจนาธิฏฺฐานญฺจ ปรวจนาธิฏฺฐานญฺจฯ กิริยํ ผลํ กิริยญฺจ ผลญฺจฯ อนุญฺญาตํ ปฏิกฺขิตฺตํ อนุญฺญาตญฺจ ปฏิกฺขิตฺตญฺจฯ อิมานิ ฉ ปฏิกฺขิตฺตานิฯ>
  text <๑๔>, <ตตฺถ กตมํ สํกิเลสภาคิยํ สุตฺตํ>
  block
    text <กามนฺธา ชาลสญฺฉนฺนา ตณฺหาฉทนฉาทิตา>
    text <ปมตฺตพนฺธุนา พทฺธา มจฺฉาว กุมินามุเข>
    text <ชรามรณมนฺเวนฺติ วจฺโฉ ขีรปโกว มาตรํฯ>
    text <มโนปุพฺพงฺคมา ธมฺมา มโนเสฏฺฐา มโนมยา>
    text <มนสา เจ ปสนฺเนน ภาสติ วา กโรติ วา>
    text <ตโต นํ สุขมนฺเวติ ฉายาว อนปายินีฯ>
    text <อุทฺธํ อโธ สพฺพธิ วิปฺปมุตฺโต อยํ อหสฺมีติ อนานุปสฺสี>
    text <เอวํ วิมุตฺโต อุทตาริ โอฆํ อติณฺณปุพฺพํ อปุนพฺภวายฯ>
    text <ยสฺส เสลูปมํ จิตฺตํ ฐิตํ นานุปกมฺปติ>
    text <วิรตฺตํ รชนีเยสุ โกปเนยฺเย น กุปฺปติ>
    text <ยสฺเสวํ ภาวิตํ จิตฺตํ กุโต ตํ ทุกฺขเมสฺสตีติฯ>
    text <ฉนฺนมติวสฺสติ วิวฏํ นาติวสฺสติ>
    text <ตสฺมา ฉนฺนํ วิวเรถ เอวํ ตํ นาติวสฺสติฯ>
    text <น ตํ ทฬฺหํ พนฺธนมาหุ ธีรา ยทายสํ ทารุชปพฺพชญฺจ>
    text <สารตฺตรตฺตา มณิกุณฺฑเลสุ ปุตฺเตสุ ทาเรสุ จ ยา อเปกฺขาฯ>
    text <อยํ โลโก สนฺตาปชาโต ผสฺสปเรโต โรคํ วทติ อตฺตโต>
    text <เยน เยน หิ มญฺญนฺติ ตโต ตํ โหติ อญฺญถาฯ>
    text <อญฺญถาภาวี ภวสตฺโต โลโก ภวปเรโต ภวเมวาภินนฺทติ>
    text <ยทภินนฺทติ ตํ ภยํ ยสฺส ภายติ ตํ ทุกฺขํ>
    text <ภววิปฺปหานาย โข ปนิทํ พฺรหฺมจริยํ วุสฺสติฯ>
    text <เอวเมตํ ยถาภูตํ สมฺมปฺปญฺญาย ปสฺสโต>
    text <ภวตณฺหา ปหียติ วิภวํ นาภินนฺทติ>
    text <สพฺพโส ตณฺหานํ ขยา อเสสวิราคนิโรโธ นิพฺพานํฯ>
    text <ตสฺส นิพฺพุตสฺส ภิกฺขุโน อนุปาทา ปุนพฺภโว น โหติ>
    text <อภิภูโต มาโร วิชิตสงฺคาโม อุเปจฺจคา สพฺพภวานิ ตาทีติฯ>
    text <ททโต ปุญฺญํ ปวฑฺฒติ สํยมโต เวรํ น จียติ>
    text <กุสโล จ ชหาติ ปาปกํ ราคโทสโมหกฺขยา สนิพฺพุโตติฯ>
    text <กามนฺธา ชาลสญฺฉนฺนา ปญฺจ นีวรณานิ จ>
    text <มโนปุพฺพงฺคมา ธมฺมา มหานาโม จ สากิโยฯ>
    text <อุทฺธํ อโธ วิปฺปมุตฺโต ยญฺจ สีลกิมตฺถิยา>
    text <ยสฺส เสลูปมํ จิตฺตํ อุปติสฺส ปุจฺฉาทิกาฯ>
    text <ยสฺส กายคตาสติ ฉนฺนํ ตโมปรายโณ>
    text <น ตํ ทฬฺหํ เจตสิกํ อยํ โลโกติอาทิกํฯ>
    text <จตฺตาโร เจว ปุคฺคลา ททโต ปุญฺญํ ปวฑฺฒิตํ>
    text <โสตานุคตธมฺเมสุ อิมา เตสํ อุทฺทานคาถาฯ>
    text <สเจ ภายถ ทุกฺขสฺส สเจ โว ทุกฺขมปฺปิยํ>
    text <มากตฺถ ปาปกํ กมฺมํ อาวิ วา ยทิ วา รโหฯ>
    text <ธมฺโม หเว รกฺขติ ธมฺมจาริํ ฉตฺตํ มหนฺตํ ยถ วสฺสกาเล>
    text <เอสานิสํโส ธมฺเม สุจิณฺเณ น ทุคฺคติํ คจฺฉติ ธมฺมจารีฯ>
    text <สพฺเพ ธมฺมา อนตฺตาติ ยทา ปญฺญาย ปสฺสติ>
    text <อถ นิพฺพินฺทติ ทุกฺเข เอส มคฺโค วิสุทฺธิยาฯ>
    text <สเจ ภายถ ทุกฺขสฺส สเจ โว ทุกฺขมปฺปิยํ>
    text <มากตฺถ ปาปกํ กมฺมํ อาวิ วา ยทิ วา รโหฯ>
    text <สเจ หิ ปาปกํ กมฺมํ กโรถ วา กริสฺสถ>
    text <น โว ทุกฺขา ปโมกฺขาตฺถิ อุปจฺจาปิ ปลายตํ ฯ>
    text <สีเล ปติฏฺฐาย นโร สปญฺโญ จิตฺตํ ปญฺญญฺจ ภาวยํ>
    text <อาตาปี นิปโก ภิกฺขุ โส อิมํ วิชฏเย ชฏํฯ>
    text <สุญฺญโต โลกํ อเวกฺขสฺสุ โมฆราช สทา สโต>
    text <อตฺตานุทิฏฺฐิํ อุหจฺจ เอวํ มจฺจุตโร สิยาฯ>
    text <โย กาเม ปริวชฺเชติ สปฺปสฺเสว ปทา สิโร>
    text <โสมํ วิสตฺติกํ โลเก สโต สมติวตฺตติฯ>
    text <ยานิ กโรติ ปุริโส ตานิ อตฺตนิ ปสฺสติ>
    text <กลฺยาณการี กลฺยาณํ ปาปการี จ ปาปกํฯ>
    text <สุโข วิปาโก ปุญฺญานํ อธิปฺปาโย จ อิชฺฌติ>
    text <ขิปฺปญฺจ ปรมํ สนฺติํ นิพฺพานมธิคจฺฉตีติฯ>
    text <อาทานสฺส ภยํ ญตฺวา ชาติมรณสมฺภวํ>
    text <อนาทาตุํ นิพฺพตฺตติ ชาติมรณสงฺขยาฯ>
    text <กามา หิ จิตฺรา วิวิธา มโนรมา วิรูปรูเปหิ มเถนฺติ จิตฺตํ>
    text <ตสฺมา อหํ ปพฺพชิโตมฺหิ ราช อปณฺณกํ สามญฺญเมว เสยฺโยฯ>
    text <น หิ ปาปํ กตํ กมฺมํ สชฺชุขีรํว มุจฺจติ>
    text <ฑหนฺตํ พาลมนฺเวติ ภสฺมจฺฉนฺโนว ปาวโกฯ>
    text <ยสฺสินฺทฺริยานิ สมถงฺคตานิ อสฺสา ยถา สารถินา สุทนฺตา>
    text <ปหีนมานสฺส อนาสวสฺส เทวาปิ ตสฺส ปิหยนฺติ ตาทิโนติฯ>
    text <สตฺติยา วิย โอมฏฺโฐ ทยฺหมาโนว มตฺถเก>
    text <กามราคปฺปหานาย สโต ภิกฺขุ ปริพฺพเชฯ>
    text <สตฺติยา วิย โอมฏฺโฐ ทยฺหมาโนว มตฺถเกติ โลกิกํ>
    text <กามราคปฺปหานาย สโต ภิกฺขุ ปริพฺพเชติ โลกุตฺตรํ>
    text <โย ปาณมติปาเตติ มุสาวาทญฺจ ภาสติ>
    text <โลเก อทินฺนํ อาทิยติ ปรทารญฺจ คจฺฉติฯ>
    text <สุราเมรยปานญฺจ โย นโร อนุยุญฺชติ>
    text <อปฺปหาย ปญฺจ เวรานิ ทุสฺสีโล อิติ วุจฺจติฯ>
    text <อยสาว มลํ สมุฏฺฐิตํ ตตุฏฺฐาย ตเมว ขาทติ>
    text <เอวํ อติโธนจารินํ สานิ กมฺมานิ นยนฺติ ทุคฺคติํฯ>
    text <เนลงฺโค เสตปจฺฉาโท เอกาโร วตฺตตี รโถ>
    text <อนีฆํ ปสฺส อายนฺตํ ฉินฺนโสตํ อพนฺธนํ>
    text <ยํ วา จิตฺตํ สมเณสุ จิตฺตาคหปติ ทิสฺสติฯ>
    text <สุโข วิเวโก ตุฏฺฐสฺส สุตธมฺมสฺส ปสฺสโต>
    text <อพฺยาปชฺชํ สุขํ โลเก ปาณภูเตสุ สํยโมติฯ>
    text <สุขา วิราคตา โลเก กามานํ สมติกฺกโม>
    text <อสฺมิมานสฺส โย วินโย เอตํ เว ปรมํ สุขนฺติฯ>
    text <ปสนฺนเนตฺโต สุมุโข พฺรหา อุชุ ปตาปวา>
    text <มชฺเฌ สมณสงฺฆสฺส อาทิจฺโจว วิโรจสิฯ>
    text <ปญฺญา หิ เสฏฺฐา โลกสฺมิํ ยายํ นิพฺเพธคามินี>
    text <ยาย สมฺมา ปชานาติ ชาติมรณสงฺขยํฯ>
    text <กาเมสุ สตฺตา กามสงฺคสตฺตา สํโยชเน วชฺชมปสฺสมานา>
    text <น หิ ชาตุ สํโยชนสงฺคสตฺตา โอฆํ ตเรยฺยุํ วิปุลํ มหนฺตํฯ>
    text <สพฺเพ ธมฺมา อนตฺตาติ ยทา ปญฺญาย ปสฺสติ>
    text <อถ นิพฺพินฺทติ ทุกฺเข เอส มคฺโค วิสุทฺธิยาฯ>
    text <เอเสว มคฺโค นตฺถญฺโญ ทสฺสนสฺส วิสุทฺธิยา>
    text <เอตญฺหิ ตุมฺเห ปฏิปชฺชถ มารสฺเสตํ ปโมหนํฯ>
    text <ยสฺสินฺทฺริยานิ สุภาวิตานิ อชฺฌตฺตํ พหิทฺธา จ สพฺพโลเก>
    text <โส ปุคฺคโล มติ จ รูปสญฺญี สุโมหคตา น ชานาติ ฯ>
    text <วจสา มนสาถ กมฺมุนา จ อวิรุทฺโธ สมฺมา วิทิตฺวา ธมฺมํ>
    text <นิพฺพานปทาภิปตฺถยาโน สมฺมา โส โลเก ปริพฺพเชยฺยฯ>
    text <รูปํ เวทยิตํ สญฺญา วิญฺญาณํ ยา เจว เจตนา>
    text <เนโสหมสฺมิ น เมโส อตฺตา อิติ ทิฏฺโฐ วิรชฺชติฯ>
    text <เย เอวํ ปฏิปชฺชนฺติ นยํ พุทฺเธน เทสิตํ>
    text <เต ทุกฺขสฺสนฺตํ กริสฺสนฺติ สตฺถุสาสนการกาติฯ>
    text <สพฺพปาปสฺส อกรณํ กุสลสฺส อุปสมฺปทา>
    text <สจิตฺตปริโยทปนํ เอตํ พุทฺธาน สาสนํฯ>
    text <นตฺถิ ปุตฺตสมํ เปมํ นตฺถิ โคณสมิตํ ธนํ>
    text <นตฺถิ สูริยสมา อาภา สมุทฺทปรมา สราฯ>
    text <ยํ ปตฺตํ ยญฺจ ปตฺตพฺพํ อุภยเมตํ รชานุกิณฺณํ>
    text <เย เอวํวาทิโน นตฺถิ เตสํ กาเมสุ โทโสติฯ>
    text <นนฺทติ ปุตฺเตหิ ปุตฺติมา โคมา โคหิ ตเถว นนฺทติ>
    text <อุปธี หิ นรสฺส นนฺทนา น หิ โส นนฺทติ โย นิรูปธีติ ปรวจนํฯ>
    text <โสจติ ปุตฺเตหิ ปุตฺติมา โคมา โคหิ ตเถว โสจติ>
    text <อุปธี หิ นรสฺส โสจนา น หิ โส โสจติ โย นิรูปธีติ สกวจนํฯ>
    text <เย เกจิ ภูตา ภวิสฺสนฺติ เย วาปิ สพฺเพ คมิสฺสนฺติ ปหาย เทหํ>
    text <ตํ สพฺพชานิํ กุสโล วิทิตฺวา ธมฺเม ฐิโต พฺรหฺมจริยํ จเรยฺยฯ>
    text <ยญฺจ กามสุขํ โลเก ยญฺจิทํ ทิวิยํ สุขํ>
    text <ตณฺหกฺขยสุขสฺเสเต กลํ นาคฺฆนฺติ โสฬสิํฯ>
    text <มคฺคานฏฺฐงฺคิโก เสฏฺโฐ สจฺจานํ จตุโร ปทา>
    text <วิราโค เสฏฺโฐ ธมฺมานํ ทฺวิปทานญฺจ จกฺขุมาฯ>
    text <กาเยน สํวโร สาธุ สาธุ วาจาย สํวโร>
    text <มนสา สํวโร สาธุ สาธุ สพฺพตฺถ สํวุโต>
    text <สพฺพตฺถ สํวุโต ภิกฺขุ สพฺพทุกฺขา ปมุจฺจติฯ>
    text <กาเยน กุสลํ กเร อสฺส กาเยน สํวุโต>
    text <กายทุจฺจริตํ หิตฺวา กายสุจริตํ จเรฯ>
    text <สเจ ภายสิ ทุกฺขสฺส มาภินนฺทิ อนาคตํ>
    text <วสฺสกาเล ยถา ฉตฺตํ กุสลานิ กมตฺถเกฯ>
    text <สพฺเพ ธมฺมา อนตฺตาติ สมาคตํ วิจาลเย>
    text <น โว ทุกฺขา ปโมกฺขาตฺถิ สมโถ จ วิปสฺสนาฯ>
    text <กามจฺฉนฺทํ อุปาทาย โย โส วิตกฺเกหิ ขชฺชติ>
    text <สุภาวิตตฺเต โพชฺฌงฺเค โส อิมํ วิชฏเย ชฏํฯ>
    text <สุญฺญโต โลกํ อเวกฺขสฺสุ สมาธิภาวิ ภาวเส>
    text <กามํ กามยมานสฺส ธมฺมจริยาย สุคติํฯ>
    text <หญฺญเต สพฺพา มุจฺเจว นิปฺโปเฐนฺโต จตุทฺทิสา>
    text <โย กาเม ปริวชฺเชติ ปาริฉตฺโตปเมว จฯ>
    text <ยานิ กโรติ ปุริโส โลกธมฺมา ปกาสิตา>
    text <สุโข วิปาโก ปุญฺญานํ ตติยํ อญฺญํ น วิชฺชติฯ>
    text <อาทานสฺส ภยํ ญตฺวา ชายเต ชียเตปิ จ>
    text <กามา หิ จิตฺรา วิวิธา อถ โลณสลฺโลปมํฯ>
    text <น หิ ปาปํ กตํ กมฺมํ อคตีหิ จ คจฺฉติ>
    text <ยสฺสินฺทฺริยานิ สมถงฺคตานิ ตเถว ปญฺจญาณิโกฯ>
    text <สตฺติยา วิย โอมฏฺโฐ วิญฺญาณญฺจ ปติฏฺฐิตา>
    text <โย ปาณมติปาเตติ ตีณิ ทุจฺจริตานิ จฯ>
    text <สฏฺฐิวสฺสสหสฺสานิ ขณํ ลทฺธาน ทุลฺลภํ>
    text <อยสาว มลํ สมุฏฺฐิตํ จตูสุ ปฏิปตฺติสุฯ>
    text <เนลงฺโค เสตปจฺฉาโท อถ โคปาลโกปมํ>
    text <สุโข วิเวโก ตุฏฺฐสฺส วิตกฺกา จ สุเทสิตาฯ>
    text <เผณปิณฺโฑปมํ รูปํ พฺรหา อุชุ ปตาปวา>
    text <ปญฺญา หิ เสฏฺฐา โลกสฺมิํ อนญฺญา ตีณิ อินฺทฺริยานิฯ>
    text <กาเมสุ สตฺตา กามสงฺคสตฺตา อถ วณฺโณ รหสฺสวา>
    text <สพฺเพ ธมฺมา อนตฺตาติ อริยสจฺจญฺจ เทสิตํฯ>
    text <เอเสว มคฺโค นตฺถญฺโญ โสตาปนฺโนติ พฺยากเร>
    text <ยสฺสินฺทฺริยานิ สุภาวิตานิ อถ ธมฺมปเทหิ จฯ>
    text <วจสา มนสา เจว ปญฺจกฺขนฺธา อนิจฺจโต>
    text <ยานิ กโรติ ปุริโส ตีณิ สุจริตานิ จฯ>
    text <รูปํ เวทยิตํ สญฺญา ปญฺจกฺขนฺธา ปกาสิตา>
    text <โย เอวํ ปฏิปชฺชติ พฺรหฺมา เจว ผลานิ จฯ>
    text <สพฺพปาปสฺส อกรณํ วิโมกฺขา ตํ หิ เทสิตา>
    text <นตฺถิ ปุตฺตสมํ เปมํ เทวานํ อสุราน จฯ>
    text <ยํ ปตฺตํ ยญฺจ ปตฺตพฺพํ นนฺทติ โสจติ นิจฺจํ>
    text <เย เกจิ ภูตา ภวิสฺสนฺติ สตฺถาโร จ ปกาสิตาฯ>
    text <ยญฺจ กามสุขํ โลเก โพชฺฌงฺคา จ สุเทสิตา>
    text <มคฺคานฏฺฐงฺคิโก เสฏฺโฐ ตโย จ อคฺคปตฺติโยฯ>
    text <กาเยน สํวโร สาธุ กรณียญฺจ เทสิตํ>
    text <นตฺถิ อตฺตสมํ เปมํ อริยา ตีณิ จ เทสิตาฯ>
    text <กาเยน กุสลํ อภิรโต วินยญฺจ กามสุขํ โลเก>
    text <โพชฺฌงฺคา จ สุเทสิตา ทุทฺทสํ อนตํ เจว ปราปรํ จ>
  stand <ปญฺจิเม ภิกฺขเว นีวรณาฯ>
  text <ตตฺถ กตมํ วาสนาภาคิยํ สุตฺตํ>
  stand <สํยุตฺตเก สุตฺตํฯ>
  text <มหานามสฺส สกฺกสฺส อิทํ ภควา สกฺยานํ กปิลวตฺถุมฺหิ นคเร นยวิตฺถาเรน สทฺธาสีลปริภาวิตํ สุตฺตํ ภาวญฺเญน ปริภาวิตํ ตํ นาม ปจฺฉิเม กาเลฯ>
  text <ตตฺถ กตมํ นิพฺเพธภาคิยํ สุตฺตํ>
  text <สีลานิ นุ โข ภวนฺติ กิมตฺถิยานิ อานนฺโท ปุจฺฉติ สตฺถารํฯ>
  text <ตตฺถ กตมํ อเสกฺขภาคิยํ สุตฺตํ>
  text <สาริปุตฺโต นาม ภควา เถรญฺญตโร โส มํ อาสชฺช อปฺปฏินิสฺสชฺช จาริกํ ปกฺกมติ สาริปุตฺตสฺส พฺยากรณํ กาตพฺพํฯ ยสฺส นูน ภควา กายคตา สติ อภาวิตา อสฺส อพหุลีกตา วิตฺถาเรน กาตพฺพํฯ>
  text <๑๕>, <ตตฺถ กตมํ สํกิเลสภาคิยญฺจ วาสนาภาคิยญฺจ>
  text <ฉนฺนมติวสฺสตีติ สํกิเลโสฯ วิวฏํ นาติวสฺสตีติ วาสนาฯ ตโม ตมปรายโนติ วิตฺถาเรนฯ ตตฺถ โย จ ตโม โย จ ตมปรายโน อยํ สํกิเลโสฯ โย จ โชติ โย จ โชติปรายโน อยํ วาสนาฯ>
  text <ตตฺถ กตมํ สํกิเลสภาคิยญฺจ นิพฺเพธภาคิยญฺจ สุตฺตํ>
  text <น ตํ ทฬฺหํ พนฺธนมาหุ ธีรา ยทา ปุตฺเตสุ ทาเรสุ จ ยา อเปกฺขา อยํ สํกิเลโสฯ เอตมฺปิ เฉตฺวา ปริพฺพชนฺติ ธีรา อนเปกฺขิโน สพฺพกาเม ปหายาติ อยํ นิพฺเพโธฯ ยํ เจตยิตํ ปกปฺปิตํ ยา จ นามรูปสฺส อวกฺกนฺติ โหติฯ อิเมหิ จตูหิ ปเทหิ สํกิเลโสฯ ปจฺฉิมเกหิ จตูหิ นิพฺเพโธฯ>
  text <ตตฺถ กตมํ สํกิเลสภาคิยญฺจ นิพฺเพธภาคิยญฺจ อเสกฺขภาคิยญฺจ สุตฺตํ>
  text <เย หิ เกจิ สมณา วา พฺราหฺมณา วา ภเวน ภวสฺส วิปฺปโมกฺขมาหํสุ สพฺเพเต อวิปฺปมุตฺตา ภวสฺมาติ วทามิฯ เย วา ปน เกจิ สมณา วา พฺราหฺมณา วา วิภเวน ภวสฺส นิสฺสรณมาหํสุ สพฺเพเต อนิสฺสฏา ภวสฺมาติ วทามิฯ อุปธิํ หิ ปฏิจฺจ ทุกฺขมิทํ สมฺโภติ สพฺพุปาทานกฺขยา นตฺถิ ทุกฺขสฺส สมฺภโว โลกมิมํ ปสฺส ปุถู อวิชฺชาย ปเรตา ภูตา ภูตรตา ภวา อปริมุตฺตาฯ เย หิ เกจิ ภวา สพฺพธิ สพฺพตฺถตาย สพฺเพเต ภวา อนิจฺจา ทุกฺขา วิปริณามธมฺมาติฯ>
  text <อยํ โลโก สนฺตาปชาโต ยาว ทุกฺขนฺติ ยํ ตณฺหา สํกิเลโสฯ>
  text <ยํ ปุนคฺคหณํ เย หิ เกจิ สมณา วา พฺราหฺมณา วา ภเวน ภวสฺส วิโมกฺขมาหํสุ สพฺเพเต อวิมุตฺตา ภวสฺมาติ วทามิฯ เย วา ปน เกจิ สมณา วา พฺราหฺมณา วา วิภเวน ภวสฺส นิสฺสรณมาหํสุ อนิสฺสฏา ภวสฺมาติ วทามิฯ อยํ ทิฏฺฐิสํกิเลโส ตํ ทิฏฺฐิสํกิเลโส จ ตณฺหาสํกิเลโส จ อุภยเมตํ สํกิเลโสฯ ยํ ปุนคฺคหณํ ภววิปฺปหานาย พฺรหฺมจริยํ วุสฺสติ ยาว สพฺพโส อุปาทานกฺขยา สมฺภวา อิทํ นิพฺเพธภาคิยํฯ ตสฺส นิพฺพุตสฺส ภิกฺขุโน ยาว อุปจฺจคา สพฺพภวานิ ตาทีติ อิทํ อเสกฺขภาคิยํฯ จตฺตาโร ปุคฺคลา อนุโสตคามี สํกิเลโส ฐิตตฺโต จ ปฏิโสตคามี จ นิพฺเพโธฯ ถเล ติฏฺฐตีติ อเสกฺขภูมิฯ>
  text <๑๖>, <ตตฺถ กตมํ วาสนาภาคิยญฺจ นิพฺเพธภาคิยญฺจ สุตฺตํ>
  text <ททโต ปุญฺญํ ปวฑฺฒติ สํยมโต เวรํ น จียตีติ วาสนาฯ กุสโล จ ชหาติ ปาปกํ ราคโทสโมหกฺขยา สนิพฺพุโตติ นิพฺเพโธฯ>
  text <โสตานุคเตสุ ธมฺเมสุ วจสา ปริจิเตสุ มนสานุเปกฺขิเตสุ ทิฏฺฐิยา สุปฺปฏิวิทฺเธสุ ปญฺจานิสํสา ปาฏิกงฺขาฯ อิเธกจฺจสฺส พหุสฺสุตา ธมฺมา โหนฺติ ธาตา อปมุฏฺฐา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธา โส ยุญฺชนฺโต ฆเฏนฺโต วายมนฺโต ทิฏฺเฐว ธมฺเม วิเสสํ ปปฺโปติฯ โน เจ ทิฏฺเฐว ธมฺเม วิเสสํ ปปฺโปติ คิลาโน ปปฺโปติฯ โน เจ คิลาโน ปปฺโปติ มรณกาลสมเย ปปฺโปติฯ โน เจ มรณกาลสมเย ปปฺโปติ เทวภูโต ปาปุณาติฯ โน เจ เทวภูโต ปาปุณาติ เตน ธมฺมราเคน ตาย ธมฺมนนฺทิยา ปจฺเจกโพธิํ ปาปุณาติฯ>
  text <ตตฺถายํ ทิฏฺเฐว ธมฺเม ปาปุณาติ อยํ นิพฺเพโธฯ ยํ สมฺปราเย ปจฺเจกโพธิํ ปาปุณาติ อยํ วาสนาฯ อิมานิ โสฬส สุตฺตานิ สพฺพสาสนํ อติคฺคณฺหนฺโต ติฏฺฐนฺติฯ อิเมหิ โสฬสหิ สุตฺเตหิ นววิโธ สุตฺตนฺโต วิภตฺโต ภวติฯ โส จ ปญฺญวโต โน ทุปฺปญฺญสฺส ยุตฺตสฺส โน อยุตฺตสฺส อกมฺมสฺส วิหาริสฺส ปกติยา โลเก สํกิเลโส จรติฯ โส สํกิเลโส ติวิโธ ตณฺหาสํกิเลโส ทิฏฺฐิสํกิเลโส ทุจฺจริตสํกิเลโสฯ ตโต สํกิเลสโต อุฏฺฐหนฺโต สํกิเลโส ธมฺเมสุ ปติฏฺฐหติ โลกิเยสุ ปติฏฺฐหตีติฯ ตตฺถากุสโล ทิฏฺฐโต สเจ ตํ สีลญฺจ ทิฏฺฐิญฺจ ปรามสติ ตสฺส โส ตณฺหาสํกิเลโส โหติฯ สเจ ปนสฺส เอวํ โหติ อิมินาหํ สีเลน วา วเตน วา พฺรหฺมจริเยน วา เทโว วา ภวิสฺสํ เทวญฺญตโร วาติ ยสฺส โหติ มิจฺฉาทิฏฺฐิ เอตสฺส มิจฺฉาทิฏฺฐิสํกิเลโส ภวติฯ สเจ ปน สีเล ปติฏฺฐิโต อปรามฏฺฐสฺส หิ สีลวตํ โหติ ตสฺส ตํ สีลวโต โยนิโส คหิตํ อวิปฺปฏิสารํ ชเนติ ยาว วิมุตฺติญาณทสฺสนํ ตญฺจ ตสฺส ทิฏฺเฐว ธมฺเม กาลงฺกตสฺส วา ตมฺหิเยว วา ปน อปราปริยาเยน วา อญฺเญสุ ขนฺเธสุ เอวํ สุตํ สุจริตํ วาสนาย สํวตฺตตีติ วาสนาภาคิยํ สุตฺตํ วุจฺจติฯ ตตฺถ สีเลสุ ฐิตสฺส วินีวรณํ จิตฺตํ ตํ ตโต สกฺกายทิฏฺฐิปฺปหานาย ภควา ธมฺมํ เทเสติฯ โส อจฺจนฺตนิฏฺฐํ นิพฺพานํ ปาปุณาติ ยทิ วา สาสนนฺตเร อจฺจนฺตํ นิพฺพานํ ปาปุณาติ ยทิ วา เอกาสเน ฉ อภิญฺเญฯ ตตฺถ ทฺเว ปุคฺคลา อริยธมฺเม ปาปุณนฺติ สทฺธานุสารี จ ธมฺมานุสารี จฯ ตตฺถ ธมฺมานุสารี อุคฺฆฏิตญฺญู สทฺธานุสารี เนยฺโยฯ ตตฺถ อุคฺฆฏิตญฺญู ทุวิโธ โกจิ ติกฺขินฺทฺริโย โกจิ มุทินฺทฺริโยฯ ตตฺถ เนยฺโยปิ ทุวิโธ โกจิ ติกฺขินฺทฺริโย โกจิ มุทินฺทฺริโยฯ ตตฺถ โย จ อุคฺฆฏิตญฺญู มุทินฺทฺริโย โย จ เนยฺโย ติกฺขินฺทฺริโย อิเม ปุคฺคลา อสมินฺทฺริยา โหนฺติฯ ตตฺถ อิเม ปุคฺคลา สมินฺทฺริยา ปริหายนฺติ จ อุคฺฆฏิตญฺญุโต วิปญฺจิตญฺญู เนยฺยโต อิเม มชฺฌิมา ภูมิคตา วิปญฺจิตญฺญู โหติฯ อิเม ตโย ปุคฺคลาฯ>
  text <๑๗>, <ตตฺถ จตุตฺถา ปน ปญฺจมา อุคฺฆฏิตญฺญู วิปญฺจิตญฺญู เนยฺโย จ ตตฺถ อุคฺฆฏิตญฺญู ปุคฺคโล อินฺทฺริยานิ ปฏิลภิตฺวา ทสฺสนภูมิยํ ฐิโต โสตาปตฺติผลญฺจ ปาปุณาติ เอกพีชี โหติ ปฐโม โสตาปนฺโนฯ ตตฺถ วิปญฺจิตญฺญู ปุคฺคโล อินฺทฺริยานิ ปฏิลภิตฺวา ทสฺสนภูมิยํ ฐิโต โสตาปตฺติผลญฺจ ปาปุณาติ โกลํโกโล จ โหติ ทุติโย โสตาปนฺโน ฯ ตตฺถ เนยฺโย ปุคฺคโล อินฺทฺริยานิ ปฏิลภิตฺวา ทสฺสนภูมิยํ ฐิโต โสตาปตฺติผลญฺจ ปาปุณาติ สตฺตกฺขตฺตุปรโม จ โหติ อยํ ตติโย โสตาปนฺโนฯ อิเม ตโย ปุคฺคลา อินฺทฺริยเวมตฺตตาย โสตาปตฺติผเล ฐิตาฯ>
  text <อุคฺฆฏิตญฺญู เอกพีชี โหติ วิปญฺจิตญฺญู โกลํโกโล โหติ เนยฺโย สตฺตกฺขตฺตุปรโม โหติฯ อิทํ นิพฺเพธภาคิยํ สุตฺตํฯ สเจ ปน ตทุตฺตริ วายมติ อจฺจนฺตนิฏฺฐํ นิพฺพานํ ปาปุณาติฯ ตตฺถ อุคฺฆฏิตญฺญู ปุคฺคโล โย ติกฺขินฺทฺริโย เต ทฺเว ปุคฺคลา โหนฺติ อนาคามิผลํ ปาปุณิตฺวา อนฺตราปรินิพฺพายี จ อุปหจฺจปรินิพฺพายี จฯ ตตฺถ วิปญฺจิตญฺญู ปุคฺคโล โย ติกฺขินฺทฺริโย เต ทฺเว ปุคฺคลา โหนฺติ อนาคามิผลํ ปาปุณนฺติ อสงฺขารปรินิพฺพายี จ สสงฺขารปรินิพฺพายี จฯ ตตฺถ เนยฺโย อนาคามิผลํ ปาปุณนฺโต อุทฺธํโสโต อกนิฏฺฐคามี โหติ อุคฺฆฏิตญฺญู จ วิปญฺจิตญฺญู จ อินฺทฺริยนานตฺเตน อุคฺฆฏิตญฺญู ปุคฺคโล ติกฺขินฺทฺริโย อนฺตราปรินิพฺพายี โหติ อุคฺฆฏิตญฺญู มุทินฺทฺริโย อุทฺธํโสโต อกนิฏฺฐคามี โหติฯ อุคฺฆฏิตญฺญู จ วิปญฺจิตญฺญู จ อินฺทฺริยนานตฺเตน อุคฺฆฏิตญฺญู ปุคฺคโล ติกฺขินฺทฺริโย สสงฺขารปรินิพฺพายี โหติ ติกฺขินฺทฺริโย อนฺตราปรินิพฺพายี โหติ อุคฺฆฏิตญฺญู มุทินฺทฺริโย อุปหจฺจปรินิพฺพายี โหติฯ วิปญฺจิตญฺญู ติกฺขินฺทฺริโย อสงฺขารปรินิพฺพายี โหติ วิปญฺจิตญฺญู มุทินฺทฺริโย สสงฺขารปรินิพฺพายี โหติ เนยฺโย อุปหจฺจปรินิพฺพายี โหติ วิปญฺจิตญฺญู ติกฺขินฺทฺริโย อสงฺขารปรินิพฺพายี โหติฯ วิปญฺจิตญฺญู มุทินฺทฺริโย สสงฺขารปรินิพฺพายี โหติ เนยฺโย อุทฺธํโสโต อกนิฏฺฐคามี โหติฯ อิติ ปญฺจ อนาคามิโน ฉฏฺโฐ สกทาคามี ตโย จ โสตาปนฺนาติ อิเม นว เสกฺขาฯ>
  text <ตตฺถ อุคฺฆฏิตญฺญู ปุคฺคโล ติกฺขินฺทฺริโย อรหตฺตํ ปาปุณนฺโต ทฺเว ปุคฺคลา โหนฺติ อุภโตภาควิมุตฺโต ปญฺญาวิมุตฺโต จฯ ตตฺถ อุคฺฆฏิตญฺญู ปุคฺคโล มุทินฺทฺริโย อรหตฺตํ ปาปุณนฺโต ทฺเว ปุคฺคลา โหนฺติ ฐิตกปฺปี จ ปฏิเวธนภาโว ปุคฺคโล จ ติกฺขินฺทฺริโย โส อรหตฺตํ ปาปุณนฺโต ทฺเว ปุคฺคลา โหนฺติ เจตนาภพฺโพ จ รกฺขณาภพฺโพ จฯ ตตฺถ วิปญฺจิตญฺญู มุทินฺทฺริโย อรหตฺตํ ปาปุณนฺโต ทฺเว ปุคฺคลา โหนฺติ สเจ เจเตติ น ปรินิพฺพายี โน เจ เจเตติ ปรินิพฺพายีติฯ สเจ อนุรกฺขติ น ปรินิพฺพายี โน เจ อนุรกฺขติ ปรินิพฺพายีติฯ ตตฺถ เนยฺโย ปุคฺคโล ภาวนานุโยคมนุยุตฺโต ปริหานธมฺโม โหติ กมฺมนิยโต วา สมสีสิ วา อิเม นว อรหนฺโต อิทํ จตุพฺพิธํ สุตฺตํ สํกิเลสภาคิยํ อเสกฺขภาคิยํฯ อิเมสุ ปุคฺคเลสุ ตถาคตสฺส ทสวิธํ พลํ ปวตฺตติฯ>
  text <๑๘>, <กตมํ ทสวิธํ อิธ พุทฺธานํ ภควนฺตานํ อปฺปวตฺติเต ธมฺมจกฺเก มเหสกฺขา เทวปุตฺตา ยาจนาย อภิยาตา โหนฺติ เทเสตุ สุคโต ธมฺมนฺติฯ โส อนุตฺตเรน พุทฺธจกฺขุนา โวโลเกนฺโต อทฺทสาสิ สตฺตานํ ตโย ราสีนํ สมฺมตฺตนิยโต มิจฺฉตฺตนิยโต อนิยโตฯ ตตฺถ สมฺมตฺตนิยโต ราสิ มิจฺฉาสติํ อาปชฺเชยฺยาติ เนตํ ฐานํ วิชฺชติ อสตฺถุโก ปรินิพฺพาเยยฺยาติ เนตํ ฐานํ วิชฺชติ สมาปตฺติํ อาปชฺเชยฺยาติ ฐานเมตํ วิชฺชติฯ ตตฺถ มิจฺฉตฺตนิยโต ราสิ อริยสมาปตฺติํ ปฏิปชฺชิสฺสตีติ เนตํ ฐานํ วิชฺชติ อนริยมิจฺฉาปฏิปตฺติํ ปฏิปชฺชิสฺสตีติ ฐานเมตํ วิชฺชติฯ ตตฺถ อนิยโต ราสิ สมฺมาปฏิปชฺชมานํ สมฺมตฺตนิยตราสิํ คมิสฺสตีติ ฐานเมตํ วิชฺชติ มิจฺฉาปฏิปชฺชมาโน สมฺมตฺตนิยตราสิํ คมิสฺสตีติ เนตํ ฐานํ วิชฺชติฯ สมฺมาปฏิปชฺชมานํ สมฺมตฺตนิยตราสิํ คมิสฺสตีติ ฐานเมตํ วิชฺชติ มิจฺฉาปฏิปชฺชมานํ มิจฺฉตฺตนิยตราสิํ คมิสฺสตีติ ฐานเมตํ วิชฺชติฯ อิเม ตโย อนุตฺตเรน พุทฺธจกฺขุนา โวโลเกนฺตสฺส สมฺมาสมฺพุทฺธสฺส เม สโต อิเม ธมฺมา อนภิสมฺพุทฺธาติ เอตฺตวตา มํ โกจิ สหธมฺเมน ปฏิโจทิสฺสตีติ เนตํ ฐานํ วิชฺชติ วีตราคสฺส เต ปฏิชานโต อขีณาสวตาย สหธมฺเมน โกจิ ปฏิโจทิสฺสตีติ เนตํ ฐานํ วิชฺชติฯ ยโต ปน อิมสฺส อนิยตสฺส ราสิสฺส ธมฺมเทสนา สา น ทิสฺสติ ตกฺกรสฺส สมฺมาทุกฺขกฺขยายาติ เนตํ ฐานํ วิชฺชติ ตถา โอวทิโต ยํ ปน เม อนิยตราสิ สาวโก ปุพฺเพนาปรํ วิเสสํ น สจฺฉิกริสฺสตีติ เนตํ ฐานํ วิชฺชติฯ>
  text <๑๙>, <ยํ โข มุนิ นานปฺปการสฺส นานานิรุตฺติโย เทวนาคยกฺขานํ ทเมติ ธมฺเม ววตฺถาเนน วตฺวา การณโต อญฺญํ ปารํ คมิสฺสตีติ เนตํ ฐานํ วิชฺชติฯ ธมฺมปฏิสมฺภิทาฯ ยโต ปนิมา นิรุตฺติโต สตฺต สตฺต นิรุตฺติโย นาภิสมฺภุเนยฺยาติ เนตํ ฐานํ วิชฺชติฯ นิรุตฺติปฏิสมฺภิทาฯ นิรุตฺติ โข ปน อภิสมคฺครตานํ สาวกานํ ตมตฺถมวิญฺญาปเยติ เนตํ ฐานํ วิชฺชติฯ อตฺถปฏิสมฺภิทา ฯ มเหสกฺขา เทวปุตฺตา อุปสงฺกมิตฺวา ปญฺเห ปุจฺฉิํสุ ฯ กายิเกน วา มานสิเกน วา ปริปีฬิตสฺส หตฺถกุณีติ วา ปาเท วา ขญฺเช ทนฺธสฺส โส อตฺโถ น ปริภาชิยตีติ เนตํ ฐานํ วิชฺชติฯ ปฏิภานปฏิสมฺภิทาฯ ยมฺหิ ตํ เตสํ โหติ ตมฺหิ อสนฺตํ ภวตีติ เนตํ ฐานํ วิชฺชติฯ ยํ หิ นาสํ เตสํ น ภวติ ตมฺหิ นาสํ เตสํ ภวิสฺสตีติ เนตํ ฐานํ วิชฺชติฯ เอวํ สมุทยสฺส นิโรธาย ทส อกุสลกมฺมปถาฯ มาโร วา อินฺโท วา พฺรหฺมา วา ตถาคโต วา จกฺกวตฺตี วา โส วต นาม มาตุคาโม ภวิสฺสตีติ เนตํ ฐานํ วิชฺชติ ปุริโส อสฺส ราชา จกฺกวตฺตี สกฺโก เทวานมินฺโท ภวิสฺสตีติ ฐานเมตํ วิชฺชติฯ อิติสฺส เอวรูปํ พลํ เอวรูปํ ญาณํ อิทํ วุจฺจติ ฐานาฏฺฐานญาณํ ปฐมํ ตถาคตพลํ ตํ นิทฺทิสิตพฺพํฯ ตีหิ ราสีหิ จตูหิ เวสารชฺเชหิ จตูหิ ปฏิสมฺภิทาหิ ปฏิจฺจสมุปฺปาทสฺส ปวตฺติยํ นิวตฺติยํ ภาคิยญฺจฯ กุสลํ กุสลวิปาเกสุ จ อุปปชฺชติ ยญฺจ อิตฺถิปุริสานํฯ อิทํ ปฐมํ พลํ ตถาคโต เอวํ ชานาติฯ>
  text <เยสํ ปน สมฺมตฺตนิยโต ราสิ นายํ สพฺพตฺถคามินี ปฏิปทา นิพฺพานคามินีเยวายํ ปฏิปทาฯ ตตฺถ สิยา มิจฺฉตฺตนิยโต ราสิ เอสาปิ น สพฺพตฺถคามินี ปฏิปทาฯ สกฺกายสมุทยคามินีเยวายํ ปฏิปทา โหตุ อยํ ตตฺถ ตตฺถ ปฏิปตฺติยา ฐิโต คจฺฉติ นิพฺพานํ คจฺฉติ อปายํ คจฺฉติ เทวมนุสฺสสฺสฯ ยํ ยํ วา ปฏิปทํ ปฏิปชฺเชยฺย สพฺพตฺถ คจฺเฉยฺย อยํ สพฺพตฺถคามินี ปฏิปทาฯ ยํ เอตฺถ ญาณํ ยถาภูตํ อิทํ วุจฺจติ สพฺพตฺถคามินี ปฏิปทาญาณํ ทุติยํ ตถาคตพลํฯ>
  text <สา โข ปนายํ สพฺพตฺถคามินี ปฏิปทา นานาธิมุตฺตา เกจิ กาเมสุ เกจิ ทุกฺกรการิยํ เกจิ อตฺตกิลมถานุโยคมนุยุตฺตา เกจิ สํสาเรน สุทฺธิํ ปจฺเจนฺติ เกจิ อนชฺชาภาวนาติฯ เตน เตน จริเตน วินิพนฺธานํ สตฺตานํ ยํ ญาณํ ยถาภูตํ นานาคตํ โลกสฺส อเนกาธิมุตฺตคตํ ยถาภูตํ ปชานาติฯ อิทํ ตติยํ ตถาคตพลํฯ>
  text <ตตฺถ สตฺตานํ อธิมุตฺตา ภวนฺติ อาเสวนฺติ ภาเวนฺติ พหุลีกโรนฺติฯ เตสํ กมฺมุปสยานํ ตทาธิมุตฺตานํฯ สา เจว ธาตุ สํวหติฯ กตรา ปเนสา ธาตุ เนกฺขมฺมธาตุ พลธาตุ กาจิ สมฺปตฺติ กาจิ มิจฺฉตฺตญฺจ ธาตุ อธิมุตฺตา ภวนฺติฯ อญฺญตรา อุตฺตริ น สมนุปสฺสนฺติฯ เต ตเทวฏฺฐานํ มยา ชรามรณสฺส อภินิวิสฺส โวหรนฺติ อิทเมว สจฺจํ โมฆมญฺญนฺติฯ ยถา ภควา สกฺกสฺส เทวานมินฺทสฺส ภาสิตํฯ ยํ ตตฺถ ยถาภูตํ ญาณํฯ อิทํ วุจฺจติ จตุตฺถํ ตถาคตพลํฯ>
  text <ตตฺถ ยํเยว ธาตุ เสฏฺฐนฺติ ตํ ตํ กาเยน จ วาจาย จ อารมฺภนฺติ เจตสิโกฯ อารมฺโภ เจตนา กมฺมํ กายิกา วาจสิกา อารมฺโภ เจตสิกตฺตา กมฺมนฺตรํ ตถาคโต เอวํ ปชานาติ อิมินา สตฺเตน เอวํ ธาตุเกน เอวรูปํ กมฺมํ กตํ ตํ อตีตมทฺธานํ อิมินา เหตุนา ตสฺส เอวรูโป วิปาโก วิปจฺจติ เอตรหิ วิปจฺจิสฺสติ วา อนาคตมทฺธานนฺติฯ เอวํ ปจฺจุปฺปนฺนมทฺธานํ ปชานาติ อยํ ปุคฺคโล เอวํธาตุโก อิทํ กมฺมํ กโรติฯ ตณฺหาย จ ทิฏฺฐิยา จ อิมินา เหตุนา น ตสฺส วิปาโก ทิฏฺเฐเยว ธมฺเม นิพฺพตฺติสฺสติ อุปปชฺเช วาติ อปรมฺหิ วา ปริยาเย เอวํ ปชานาติ อยํ ปุคฺคโล เอวรูปํ กมฺมํ กริสฺสติ อนาคตมทฺธานํ อิมินา เหตุนา ตสฺส เอวรูโป วิปาโก นิพฺพตฺติสฺสติ อิมินา เหตุนา ยานิ จตฺตาริ กมฺมฏฺฐานานิ อิทํ กมฺมฏฺฐานํ ปจฺจุปฺปนฺนสุขํ อายติํ จ สุขวิปากํ …เป … อิติ อยํ อตีตานาคตปจฺจุปฺปนฺนานํ กมฺมสมาทานานํ เหตุโส ฐานโส วิปากเวมตฺตตํ ปชานาติ อุจฺจาวจา หีนปณีตตา อิทํ วุจฺจติ กมฺมวิปากญาณํ ปญฺจมํ ตถาคตพลํฯ>
  text <ตถา สตฺตา ยํ วา กมฺมสมาทานํ สมาทิยนฺตา ตตฺถ เอวํ ปชานาติ อิมสฺส ปุคฺคลสฺส กมฺมาธิมุตฺตสฺส ราคจริตสฺส เนกฺขมฺมธาตูนํ ปาริปูริํ คจฺฉนฺติ ตสฺส ราคานุคเต สุญฺญมานสฺส ปฐมํ ฌานํ สํกิลิสฺสติ สเจ ปุน อุตฺตริ วายามโต ฌานโวทานคเต มานเส วิเสสภาคิยํ ปฏิปทํ อนุยุญฺชิยติฯ ตสฺส หิ ฌานภาคิยํเยว ปฐมชฺฌาเน ฐิตสฺส ทุติยํ ฌานํ โวทานํ คจฺฉติ ตติยญฺจ ฌานํ สมาปชฺชิตุกามสฺส โสมนสฺสินฺทฺริยํ จิตฺตํ ปริยาทาย ติฏฺฐติ ตสฺส สา ปีติ อวิเสสภาคิยํ ตติยํ ฌานํ อาทิสฺส ติฏฺฐติฯ สเจ ตสฺส นิสฺสรณํ ยถาภูตํ ปชานาติฯ ตถาคตสฺส จตุตฺถชฺฌานํ โวทานํ คจฺฉติเยว จตุตฺถสฺส ฌานสฺส หานภาคิยา ธมฺมา เต จ ธมฺมา ยตฺถ ปชายนฺติ เยหิ จตุตฺถชฺฌานํ โวทานํ ทิสฺสติฯ เอวํ อชฺฌาสยสมาปตฺติยา ยา จตสฺโส สมาปตฺติโย ตีณิ วิโมกฺขมุขานิ อฏฺฐ วิโมกฺขฌานานีติ จตฺตาริ ฌานานิ วิโมกฺขาติฯ อฏฺฐ จ วิโมกฺขา ตีณิ จ วิโมกฺขมุขานิฯ สมาธีติ จตฺตาโร สมาธี ฉนฺทสมาธิ วีริยสมาธิ จิตฺตสมาธิ วีมํสาสมาธีติฯ สมาปตฺติโย จตสฺโส อชฺฌาสยสมาปตฺติโย อิติ อิเมสํ ฌานานํ วิโมกฺขสมาปตฺตีติ เอวรูโป สํกิเลโส ราคจริตสฺส ปุคฺคลสฺสฯ เอวํ โทสจริตสฺสฯ โมหจริตสฺสฯ ราคจริตสฺส ปุคฺคลสฺส เอวรูปํ โวทานํ อิติ ยํ เอตฺถ ญาณํ ยถาภูตํ อสาธารณํ สพฺพสตฺเตหิฯ อิทํ วุจฺจติ ฉฏฺฐํ ตถาคตพลํฯ>
  text <ตตฺถ ตถาคโต เอวํ ปชานาติ โลกิกา ธมฺมา โลกุตฺตรา ธมฺมา ภาวนาภาคิยํ อินฺทฺริยํ นามํ ลภนฺติฯ อาธิปเตยฺยภูมิํ อุปาทาย พลํ นามํ ลภนฺติ ถามคตํ มโน มนินฺทฺริยํ ตํ อุปาทายฯ วีริยํ นามํ ลภนฺติ อารมฺภธาตุํ อุปาทายฯ อิติสฺส เทว เอวรูปํ ญาณํ อิเมหิ จ ธมฺเมหิ อิเม ปุคฺคลา สมนฺนาคตาติปิ ธมฺมเทสนํ อกาสิฯ อาการโต จ โวการโต จ อาสยชฺฌาสยสฺส อธิมุตฺติสมนฺนาคตานํฯ อิทํ วุจฺจติ ปรสตฺตานํ ปรปุคฺคลานํ อินฺทฺริยพลวีริยเวมตฺตตํ ญาณํ สตฺตมํ ตถาคตพลํฯ>
  text <ตตฺถ จ ตถาคโต โลกาทีสุ จ ภูมีสุ สํโยชนานญฺจ เสกฺขานํ ทฺวีหิ พเลหิ คติํ ปชานาติ ปุพฺเพนิวาสานุสฺสติยา อตีเต สํสาเร เอตรหิ จ ปจฺจุปฺปนฺเน ทิพฺพจกฺขุนา จุตูปปาตํ อิติ อิมานิ ทฺเว พลานิ ทิพฺพจกฺขุโต อภินีหิตานิฯ โส อตีตมทฺธานํ ทิพฺพสฺส จกฺขุโน โคจโร โส เอตรหิ สติ โคจโร อิติ อตฺตโน จ ปเรสํ จ ปุพฺเพนิวาสญาณํ อเนกวิธํ นานปฺปการกํ ปจฺจุปฺปนฺนมทฺธานํ ทิพฺเพน จกฺขุนา อิมานิ ทฺเว ตถาคตพลานิ อฏฺฐมํ ปุพฺเพนิวาโส นวมํ ทิพฺพจกฺขุฯ>
  text <ปุน จปรํ ตถาคโต อริยปุคฺคลานํ ฌานํ โวทานํ นิพฺเพธภาคิยํ ปชานาติ อยํ ปุคฺคโล อิมินา มคฺเคน อิมาย ปฏิปทาย อาสวานํ ขยา อนาสวํ เจโตวิมุตฺติํ ปญฺญาวิมุตฺติํ ทิฏฺเฐว ธมฺเม สจฺฉิกตฺวา อุปสมฺปชฺช วิหรตีติ อิติ อตฺตโน จ อาสวานํ ขยํ ญาณํ ทิฏฺเฐกฏฺฐานํ จตุภูมิมุปาทาย ยาว นวนฺนํ อรหนฺตานํ อาสวกฺขโย โอธิโส เสกฺขานํ อโนธิโส อรหนฺตานํฯ ตตฺถ เจโตวิมุตฺติ ทฺวีหิ อาสเวหิ อนาสวา กามาสเวน จ ภวาสเวน จ ปญฺญาวิมุตฺติ ทฺวีหิ อาสเวหิ อนาสวา ทิฏฺฐาสเวน จ อวิชฺชาสเวน จ อิมาสํ ทฺวินฺนํ วิมุตฺตีนํ ยถาภูตํ ญาณํ อิทํ วุจฺจติ อาสวกฺขเย ญาณํฯ ทสมํ ตถาคตพลํฯ>
  text <๒๐>, <อิเมสุ ทสสุ พเลสุ ฐิโต ตถาคโต ปญฺจวิธํ สาสนํ เทเสติ สํกิเลสภาคิยํ วาสนาภาคิยํ ทสฺสนภาคิยํ ภาวนาภาคิยํ อเสกฺขภาคิยํฯ ตตฺถ โย ตณฺหาสํกิเลโส อิมสฺส อโลโภ นิสฺสรณํฯ โย ทิฏฺฐิสํกิเลโส อิมสฺส อโมโห นิสฺสรณํฯ โย ทุจฺจริตสํกิเลโส อิมสฺส ตีณิ กุสลานิ นิสฺสรณํฯ กิํ นิทานํ ตีณิ อิมานิ มโนทุจฺจริตานิ อภิชฺฌา พฺยาปาโท มิจฺฉาทิฏฺฐิฯ ตตฺถ อภิชฺฌา มโนทุจฺจริตํ กายกมฺมํ อุปฏฺฐเปติ อทินฺนาทานํ สพฺพญฺจ ตทุปนิพฺพทฺธํ วาจากมฺมํ อุปฏฺฐเปติ มุสาวาทญฺจ สพฺพวิตถํ สพฺพํ วาจมภาวํ สพฺพมกฺขํ ปลาสํ อภิชฺฌา อกุสลมูลนฺติ สุจริเต สุจริตํ มุสาวาทา อทินฺนาทานา อภิชฺฌาย เจตนา ตตฺถ พฺยาปาโท มโนทุจฺจริตํ กายกมฺมํ อุปฏฺฐเปติ ปาณาติปาตํ สพฺพญฺจ เมตํ อากฑฺฒนํ ปริกฑฺฒนํ นิพฺพทฺธํ โรจนํ วาจากมฺมํ อุปฏฺฐเปติ ปิสุณวาจํ ผรุสวาจํ มิจฺฉาทิฏฺฐิ มโนทุจฺจริตญฺจ อภิชฺฌํ พฺยาปาทํ มิจฺฉาทิฏฺฐิํ ปโยเชติ ตสฺส โย โกจิ มิจฺฉาทิฏฺฐิ จาโค ราคโช วา โทสโช วา สพฺพโส มิจฺฉาทิฏฺฐิ สมฺภูโต อิมินา การเณน มิจฺฉาทิฏฺฐิํ อุปฏฺฐเปติ กาเมสุมิจฺฉาจารํ วจีกมฺมํ อุปฏฺฐเปติ สมฺผปฺปลาปํฯ อิมานิ ตีณิ ทุจฺจริตานิ อกุสลมูลานิฯ>
  text <ยา อภิชฺฌา โส โลโภฯ โย พฺยาปาโท โส โทโสฯ ยา มิจฺฉาทิฏฺฐิ โส โมโหฯ ตานิ อฏฺฐ มิจฺฉตฺตานิ อุปฏฺฐเปนฺติฯ เตสุ คหิเตสุ ตีสุ อกุสลมูเลสุ ทสวิธํ อกุสลมูลํ ปาริปูริํ คจฺฉติ ตสฺส ติวิธสฺส ทุจฺจริตสํกิเลสสฺส วาสนาภาคิยญฺจ สุตฺตํ นิสฺสรณํฯ ตตฺถ โย พหุสิโต นิทฺเทโส ยถา โลโภ โทโส โมโหปิ ตตฺถ อสิตุํ เอตฺถ โลโภ อุสฺสโท เตน การเณน เตสุ วา ธมฺเมสุ โลโภ ปญฺญปิยติฯ ตตฺถายํ โมโห อกุสลํ โมโห อยํ อวิชฺชา สา จตุพฺพิธา รูเป อภินิวิฏฺฐา รูปํ อตฺตโต สมนุปสฺสติ อวิชฺชาคโต รูปวนฺตํ อตฺตานํ อตฺตนิ วา รูปํ รูปสฺมิํ วา อตฺตานํฯ ตตฺถ กตมํ ปทํ สกฺกายทิฏฺฐิยา อุจฺเฉทํ วทติ ตํ ชีวํ ตํ สรีรนฺติ นตฺถิกทิฏฺฐิ อธิจฺจสมุปฺปนฺนทิฏฺฐิ จ อญฺโญ จ กโรติ อญฺโญ ปฏิสํเวทิยติฯ ปจฺฉิมสฏฺฐิกปฺปานํ ตีณิ ปทานิ สกฺกายทิฏฺฐิยา สสฺสตํ ภชนฺติ อญฺญํ ชีวํ อญฺญํ สรีรนฺติ อกิริยญฺจ ตํ ทุกฺขมิจฺฉโต อเหตุกา จ ปตนฺติ อนชฺฌาภาโว จ กมฺมานํ สพฺพญฺจ มานยิ ฯ ตตฺถ อิทเมว สจฺจํ โมฆมญฺญนฺติ สํสาเรน สุทฺธิ อาชีวกา ฉฬาสีติ ปญฺญเปนฺติฯ ยถารูเป สกฺกายทิฏฺฐิยา จตุวตฺถุกา เอวํ ปญฺจสุ ขนฺเธสุ วีสติวตฺถุกา สกฺกายทิฏฺฐิยา สสฺสตํ ภชติฯ อญฺญาชีวกา จ สสฺสตวาทิเก จ สีลพฺพตํ ภชนฺติ ปรามสนฺติ อิมินา ภวิสฺสามิ เทโว วา เทวญฺญตโร วา อยํ สีลพฺพตปรามาโสฯ ตตฺถ สกฺกายทิฏฺฐิยา โส รูปํ อตฺตโต สมนุปสฺสติ ตํ ชีวํ ตํ สรีรมิติ ตํ กงฺขติ วิจิกิจฺฉติ นาธิมุจฺจติ นาภิปฺปสีทติ ปุพฺพนฺเต อปรนฺเต ปุพฺพนฺตาปรนฺเต…เป … อิติ วาสนาภาคิเยสุ ฐิตสฺส อยํ อุปกฺกิเลโสฯ>
  text <๒๑>, <ตตฺถ สทฺธินฺทฺริเยน สพฺพํ วิจิกิจฺฉิตํ ปชหติ ปญฺญินฺทฺริเยน อุทยพฺพยํ ปสฺสติ สมาธินฺทฺริเยน จิตฺตํ เอโกทิ กโรติ วีริยินฺทฺริเยน อารภติฯ โส อิเมหิ ปญฺจหิ อินฺทฺริเยหิ สทฺธานุสารี อเวจฺจปฺปสาเท นิรโต อนนฺตริยํ สมาธิํ อุปฺปาเทติฯ อินฺทฺริเยหิ สุทฺเธหิ ธมฺมานุสารี อปฺปจฺจยตาย อนนฺตริยํ สมาธิํ อุปฺปาเทติฯ โส อิทํ ทุกฺขนฺติ ยถาภูตํ ปชานาติฯ สจฺจานิ อิทํ ทสฺสนภาคิยํ สุตฺตํฯ ตสฺส ปญฺจนฺนํ โอรมฺภาคิยานํ สํโยชนานํ ตีณิ สํโยชนานิ ทสฺสนปหาตพฺพานิ สพฺเพน สพฺพํ ปหีนานิ ทฺเว ปุคฺคลกตานิฯ ตตฺถ ตีณิ อกุสลมูลานิ ภาวนาปหาตพฺพานิ อุปริกฺขิตฺตานิ ฉ ภเว นิพฺพตฺเตนฺติฯ ตตฺถ เตสุ อภิชฺฌาย จ พฺยาปาเทสุ ตนุกเตสุ ฉ ภวา ปริกฺขยา มริยาทํ คจฺฉนฺติ ทฺเว ภวา อวสิฏฺฐาฯ ตสฺส อภิชฺฌา จ พฺยาปาโท จ สพฺเพน สพฺพํ ปริกฺขีณา โหนฺติฯ เอโก ภโว อวสิฏฺโฐ โหติฯ โส จ มานวเสน นิพฺพตฺเตติฯ กิญฺจาปิ เอตฺถ อญฺเญปิ จตฺตาโร กิเลสา รูปราโค ภวราโค อวิชฺชา อุทฺธจฺจํ เกตุสฺมิมานภูตา นปฺปฏิพลา อสฺมิมานํ วินิวตฺเตตุํ สพฺเพปิ เต อสฺมิมานสฺส ปหานํ อารภเตฯ ขีเณสุ น จ เตสุ อิทมุตฺตริทสฺสนภูมิยํ ปญฺจสุ เสกฺขปุคฺคเลสุ ตีสุ จ ปฏิปฺปนฺนเกสุ ทฺวีสุ จ ผลฏฺเฐสุ ภาวนาภาคิยํ สุตฺตํฯ ตทุตฺตริ อเสกฺขภาคิยสุตฺตํ กตฺถจิ ภูมิ นิปีฬิยติฯ อิทญฺจ ปญฺจมํ สุตฺตํฯ ติณฺณํ ปุคฺคลานํ เทสิตํ ปุถุชฺชนสฺส เสกฺขสฺส อเสกฺขสฺส สํกิเลสภาคิยํ วาสนาภาคิยํฯ ปุถุชฺชนสฺส ทสฺสนภาคิยํฯ ภาวนาภาคิยํ ปญฺจนฺนํ เสกฺขานํฯ ยํ ปฐมนิทฺทิฏฺฐํ อเสกฺขภาคิยํ สพฺเพสํ อรหนฺตานํฯ สา ปน ปญฺจวิธา สตฺตวีสอากาเร ปริเยสิตพฺพํฯ เอเตสุ ตสฺส คตีนํ ตโต อุตฺตริฯ ตญฺจ โข สงฺเขเปน ปญฺญาสาย อากาเรหิ สมฺปตติ เย ปญฺญาส อาการา สาสเน นิทฺทิฏฺฐา เต สงฺขิปิยนฺตา ทสหิ อากาเรหิ ปตนฺติฯ เย อริยสจฺจํ นิกฺเขเปน ฐิเต สงฺขิปิยตฺตา อฏฺฐสุ อากาเรสุ ปตนฺติฯ จตูสุ จ สาธารเณสุ สุตฺเตสุ ยา หารสมฺปาตสฺส ภูมิ เต สงฺขิปิยนฺตา ปญฺจสุ สุตฺเตสุ ปตนฺติฯ สํกิเลสภาคิเย วาสนาภาคิเย ภาวนาภาคิเย นิพฺเพธภาคิเย อเสกฺขภาคิเย จฯ เต สงฺขิปิยนฺตา จตูสุ สุตฺเตสุ ปตนฺติฯ สํกิเลสภาคิเย วาสนาภาคิเย นิพฺเพธภาคิเย อเสกฺขภาคิเย จฯ เต สงฺขิปิยมานา ตีสุ สุตฺเตสุ ปตนฺติ ปุถุชฺชนภาคิเย เสกฺขภาคิเย อเสกฺขภาคิเย จฯ เต สงฺขิปิยนฺตา ทฺวีสุ สุตฺเตสุ ปตนฺติ นิพฺเพธภาคิเย จ ปุพฺพโยคภาคิเย จฯ ยถา วุตฺตํ ภควตา ทฺเว อตฺถวเส สมฺปสฺสมานา ตถาคตา อรหนฺโต สมฺมาสมฺพุทฺธา ธมฺมํ เทเสนฺติ สุตฺตํ เคยฺยํ…เป … สตฺถา ปุพฺพโยคสมนฺนาคเต อปฺปกสิเรน มญฺญมานา วสิยนฺติ ปุพฺพโยคา จ ภวิสฺสนฺติ สนฺตานํ มญฺญมานาธรายฯ ตตฺถ ปญฺญาเวมตฺตตํ อตฺตโน สมนุปสฺสมาเนน อฏฺฐวิเธ สุตฺตสงฺเขเป ยตฺถ ยตฺถ สกฺโกติ ตตฺถ ตตฺถ โยเชตพฺพํฯ ตตฺถ ตตฺถ โยเชตฺวา สุตฺตสฺส อตฺโถ นิทฺทิสิตพฺโพฯ น หิ สติ เวทนา มโน ธาเรตฺวา สกฺกา เยน เกนจิ สุตฺตสฺส อตฺโถ ยถาภูตํ นิทฺทิสิตุํฯ>
  stand <ตตฺถ ปุริมกานํ สุตฺตานํ อิมา อุทฺทานคาถา>
  text <๒๒>, <ตตฺถ กตมา อาณตฺติ>
  text <อตีเต ราธ รูเป อนเปกฺโข โหหีติ วิตฺถาเรน กาตพฺพาฯ สีลวนฺเตน อานนฺท ปุคฺคเลน สทา กรณียา กินฺติเม อวิปฺปฏิสาโร อสฺสาติฯ อยํ วุจฺจติ อาณตฺติฯ>
  text <ตตฺถ กตมํ ผลํ>
  stand <อิทํ ผลํฯ>
  text <ตตฺถ กตโม อุปาโย>
  text <สตฺตหงฺเคหิ สมนฺนาคโต โข ภิกฺขุ อปิ หิมวนฺตํ ปพฺพตราชานํ จาเลยฺย โก ปน วาโท ฉวํ อวิชฺชํ สตฺตเกสุ เวยฺยากรณํ กาตพฺพํฯ อยํ อุปาโยฯ>
  text <ตตฺถ กตมา อาณตฺติ จ ผลญฺจ>
  text <ปุริมิกาย คาถาย อาณตฺติ ปจฺฉิมิกาย ผลํฯ สีเล ปติฏฺฐาย ทฺเว ธมฺมา ภาเวตพฺพา ยา จ จิตฺตภาวนา ยา จ ปญฺญาภาวนา ยา จ อาณตฺติ ราควิราคา จ ผลํฯ>
  text <ตตฺถ กตมํ ผลญฺจ อุปาโย จ>
  text <ปุริมิกาย อฑฺฒคาถาย อุปาโย ปจฺฉิมิกาย อฑฺฒคาถาย ผลํฯ นนฺทิโย สกฺโก อิสิวุตฺถปุริริกามเอกรกฺเข สุตฺตํ มูลโต อุปาทาย ยาว ฉสุ ธมฺเมสุฯ อุตฺตริ ปญฺจสุ ธมฺเมสุ ยาจโยโค กรณีโย อยํ อุปาโยฯ อสหคตสฺส กามาสวาปิ จิตฺตํ มุจฺจตีติฯ สพฺพาสุ ฉสุ ตีสุฯ อยํ อุปาโย จ ผลญฺจฯ>
  text <ตตฺถ กตมา อาณตฺติ จ ผลญฺจ อุปาโย จ>
  text <สุญฺญโต โลกํ อเวกฺขสฺสุ โมฆราชาติ อาณตฺติฯ สทา สโตติ อุปาโยฯ อตฺตานุทิฏฺฐิํ อุหจฺจ เอวํ มจฺจุตโร สิยาติ ผลํฯ สมาธิํ ภิกฺขเว ภาเวถ สมาหิโต ภิกฺขเว ภิกฺขุ รูปํ อนิจฺจนฺติ ปชานาติฯ เอวํ ปสฺสํ อริยสาวโก ปริมุจฺจติ ชาติยาปิ…เป … อุปายาเสหิปิ อิธ ตีณิปิฯ>
  text <๒๓>, <ตตฺถ กตโม อสฺสาโท>
  text <กามํ กามยมานสฺส ตสฺส เจตํ สมิชฺฌติฯ อยํ อสฺสาโทฯ>
  text <ธมฺมจริยา สมจริยา กุสลจริยา เหตูหิ พฺราหฺมณ เอวมิเธกจฺเจ สตฺตา กายสฺส เภทา สุคติํ สคฺคํ โลกํ อุปปชฺชนฺติฯ อยํ อสฺสาโทฯ>
  text <ตตฺถ กตโม อาทีนโว>
  text <กาเมสุ เว หญฺญเต สพฺพา มุจฺเจว อยํ อาทีนโวฯ ปเสนทิสํยุตฺตเก สุตฺเต ปพฺพโตปมา อยํ อาทีนโวฯ>
  text <ตตฺถ กตมํ นิสฺสรณํ>
  text <สํยุตฺตเก สุตฺตํ ปาริจฺฉตฺตโก ปณฺฑุปลาโส สนฺนิปลาโส อิทํ นิสฺสรณํฯ>
  text <ตตฺถ กตโม อสฺสาโท จ อาทีนโว จ>
  text <ตตฺถ ยํ ปาปการี ปจฺจนุโภติ อยํ อสฺสาโทฯ ลาภาลาภอฏฺฐเกสุ พฺยากรณํ ตตฺถ อลาโภ อยโส นินฺทา ทุกฺขํ อยํ อาทีนโวฯ ลาโภ ยโส สุขํ ปสํสา อยํ อสฺสาโทฯ>
  text <ตตฺถ กตมํ อสฺสาโท จ นิสฺสรณญฺจ>
  text <โย จ วิปาโก ปุญฺญานํ ยา จ อธิปฺปายสฺส อิชฺฌนา อยํ อสฺสาโทฯ ยํ ขิปฺปญฺจ ปรมํ สนฺติํ นิพฺพานมธิคจฺฉติ อิทํ นิสฺสรณํฯ>
  text <พาตฺติํสาย เจว มหาปุริสลกฺขเณหิ สมนฺนาคตสฺส มหาปุริสสฺส ทฺเวเยว คติโย โหนฺติ สเจ อคารํ อชฺฌาวสติ ราชา โหติ จกฺกวตฺตี ยาว อภิวิชินิตฺวา อชฺฌาวสติ อยํ อสฺสาโทฯ สเจ อคารสฺมา อนคาริยํ ปพฺพชติ สพฺเพน โอเฆน นิสฺสรณํ อยํ อสฺสาโท จ นิสฺสรณญฺจฯ>
  text <ตตฺถ กตโม อาทีนโว จ นิสฺสรณญฺจ>
  text <ปุริมิกาย อฑฺฒคาถาย ชาติมรณสมฺภโว อาทีนโวฯ อนาทาตุํ นิพฺพตฺตติ ชาติมรณสงฺขยาติ นิสฺสรณํฯ>
  text <กิจฺฉํ วตายํ โลโก อาปนฺโน ยมิทํ ชายเต จ มียเต จฯ ยาว กุทสฺสุนามสฺส ทุกฺขสฺส อนฺโต ภวิสฺสติ ปรโต วาติ เอตฺถ ยา อุปริกฺขา อยํ อาทีนโวฯ โย เคธํ ญตฺวา อภินิกฺขมติ ยาว ปุราณกาย ราชธานิยา อิทํ นิสฺสรณํฯ อยํ อาทีนโว จ นิสฺสรณญฺจฯ>
  text <ตตฺถ กตโม อสฺสาโท จ อาทีนโว จ นิสฺสรณญฺจ>
  text <ยํ กามา หิ จิตฺรา วิวิธา มโนรมาติ อยํ อสฺสาโทฯ ยํ วิรูปรูเปหิ มเถนฺติ จิตฺตนฺติ อยํ อาทีนโวฯ ยํ อหํ อคารสฺมา ปพฺพชิโตมฺหิ ราช อปณฺณกํ สามญฺญเมว เสยฺโยติ อิทํ นิสฺสรณํฯ>
  text <พลวํ พาโลปมสุตฺตํ ยํ อาสาย วา เวทนียํ กมฺมํ คาหติ ตถา เจปิ ยํ ยํ ปาปกมฺมํ อนุโภติ ตตฺถ ทุกฺขเวทนีเยน กมฺเมน อภาวิตกาเยน จ ยาว ปริตฺตเจตโส จ อาทีนวํ ทสฺเสติ สุขเวทนีเยน กมฺเมน อสฺสาเทติฯ ยํ ปุราสทิโส โหติฯ ภาวิตจิตฺโต ภาวิตกาโย ภาวิตปญฺโญ มหานาโม อปริตฺตเจตโส อิทํ นิสฺสรณํฯ>
  text <๒๔>, <ตตฺถ กตมํ โลกิกํ สุตฺตํ>
  text <จตฺตาริ อคติคมนานิ อิทํ โลกิกํ สุตฺตํฯ>
  text <ตตฺถ กตมํ โลกุตฺตรํ สุตฺตํ>
  text <อริยํ โว ภิกฺขเว สมฺมาสมาธิํ เทเสสฺสามีติ อิทํ โลกุตฺตรํ สุตฺตํฯ>
  text <ตตฺถ กตมํ โลกิกํ โลกุตฺตรญฺจ สุตฺตํ>
  text <กพฬีกาเร อาหาเร อตฺถิ ฉนฺโทติ โลกิกํฯ นตฺถิ ฉนฺโทติ โลกุตฺตรํ สุตฺตํฯ>
  text <ตตฺถ กตมํ กมฺมํ>
  text <ตีณิมานิ ภิกฺขเว ทุจฺจริตานิฯ อิทํ กมฺมํฯ>
  text <ตตฺถ กตโม วิปาโก>
  text <สฏฺฐิวสฺสสหสฺสานิ ยถารูปี วิปจฺจคาฯ>
  text <ทิฏฺฐา มยา ภิกฺขเว ฉ ผสฺสายตนิกา นาม นิรยาฯ ทิฏฺฐา มยา ภิกฺขเว ฉ ผสฺสายตนิกา นาม สคฺคาฯ อยํ วิปาโกฯ>
  text <ตตฺถ กตมํ กมฺมญฺจ วิปาโก จ>
  text <อยสาว มลํ สมุฏฺฐิตํ ยาว สานิ กมฺมานีติ อิทํ กมฺมํฯ นยนฺติ ทุคฺคตินฺติ วิปาโกฯ>
  text <จตูสุ สมฺมาปฏิปชฺชมาโน มาตริ ปิตริ ตถาคเต ตถาคตสาวเก ยา สมฺมาปฏิปตฺติ อิทํ กมฺมํฯ ยํ เทเวสุ อุปปชฺชติ อยํ วิปาโกฯ อิทํ กมฺมญฺจ วิปาโก จฯ>
  text <๒๕>, <ตตฺถ กตมํ นิทฺทิฏฺฐํ สุตฺตํ>
  text <เอวํ อิมาย คาถาย นิทฺทิฏฺโฐ อตฺโถฯ>
  text <โคปาลโกปเม เอกาทส ปทานิฯ เอวํ โข ภิกฺขเว ภิกฺขุ รูปญฺญู โหติฯ ยา จ อติเรกปูชาย ปูเชตา โหตีติฯ อิมานิ เอกาทส ปทานิ ยถาภาสิตานิ นิทฺทิฏฺโฐ อตฺโถฯ>
  text <ตตฺถ กตโม อนิทฺทิฏฺโฐ อตฺโถ>
  text <อิทํ อนิทฺทิฏฺฐํฯ อฏฺฐ มหาปุริสวิตกฺกาฯ อิทํ อนิทฺทิฏฺฐํฯ>
  text <ตตฺถ กตมํ นิทฺทิฏฺฐญฺจ อนิทฺทิฏฺฐญฺจ>
  text <ปสนฺนเนตฺโต ยาว อาทิจฺโจว วิโรจสีติ นิทฺทิฏฺโฐฯ ปสนฺนเนตฺโต โย ภควา กถญฺจ ปน ปสนฺนเนตฺตตา กถํ สุมุขตา กถํ พฺรหกายตา กถํ อุชุกตา กถํ ปตาปวตา กถํ วิโรจตาติ อนิทฺทิฏฺโฐฯ เผณปิณฺโฑปมํ เวยฺยากรณํ ยถา เผณปิณฺโฑ เอวํ รูปํ ยถา ปุพฺพุโฬ เอวํ เวทนา มายา วิญฺญาณํ ปญฺจกฺขนฺธา ปญฺจหิ อุปมาหิ นิทฺทิฏฺฐาฯ เกน การเณน เผณปิณฺโฑปมํ รูปํ สพฺพญฺจ จกฺขุวิญฺเญยฺยํ ยํ วา จตูหิ อายตเนหิ กถํ เวทนา ปุพฺพุฬูปมา กตรา จ สา เวทนา สุขา ทุกฺขา อทุกฺขมสุขา เอวเมสา อนิทฺทิฏฺฐาฯ เอวํ นิทฺทิฏฺฐญฺจ อนิทฺทิฏฺฐญฺจฯ>
  text <๒๖>, <ตตฺถ กตมํ ญาณํ>
  text <ตีณิมานิ อินฺทฺริยานิ อนญฺญาตญฺญสฺสามีตินฺทฺริยํ อญฺญินฺทฺริยํ อญฺญาตาวินฺทฺริยํ อิทํ ญาณํฯ>
  text <ตตฺถ กตมํ เนยฺยํ>
  text <จตูหิ องฺเคหิ สมนฺนาคตา กายสฺส เภทา เทเวสุ อุปฺปชฺชนฺติฯ อุทาเน กาปิยํ สุตฺตํ อปณฺณกปสาทนียํ อิทํ เนยฺยํฯ>
  text <ตตฺถ กตมํ ญาณญฺจ เนยฺยญฺจ>
  text <ยทา ปสฺสตีติ ญาณํฯ โย สพฺพธมฺเม อนตฺตากาเรน อุปฏฺฐเปติ อิทํ เนยฺยํฯ>
  text <จตฺตาริ อริยสจฺจานิ ตตฺถ ตีณิ เนยฺยานิ มคฺคสจฺจํ สีลกฺขนฺโธ จ ปญฺญากฺขนฺโธ จ อิทํ ญาณญฺจ เนยฺยญฺจฯ>
  text <๒๗>, <ตตฺถ กตมํ ทสฺสนํ>
  text <จตูหิ องฺเคหิ สมนฺนาคโต อริยสาวโก อตฺตนาว อตฺตานํ พฺยากเรยฺย ขีณนิรโยมฺหิ ยาว โสตาปนฺโนหมสฺมิ อวินิปาตธมฺโม นิยโต สมฺโพธิปรายโณติฯ อิทํ ทสฺสนํฯ>
  text <ตตฺถ กตมา ภาวนา>
  text <จตฺตาริ ธมฺมปทานิ อนภิชฺฌา อพฺยาปาโท สมฺมาสติ สมฺมาสมาธิฯ อยํ ภาวนาฯ>
  text <ตตฺถ กตมํ ทสฺสนญฺจ ภาวนา จ>
  text <โสตาปตฺติผลํ สจฺฉิกาตุกาเมน กตเม ธมฺมา มนสิกาตพฺพา ภควา อาห ปญฺจุปาทานกฺขนฺธาฯ อิทํ ทสฺสนญฺจ ภาวนา จฯ>
  text <๒๘>, <ตตฺถ กตเม วิปากธมฺมธมฺมา>
  text <ยานิ กโรติ ปุริโสติ วิตฺถาโรฯ ตีณิมานิ ภิกฺขเว สุจริตานิฯ อิเม วิปากธมฺมธมฺมาฯ>
  text <ตตฺถ กตเม นวิปากธมฺมธมฺมา>
  text <ปญฺจิเม ภิกฺขเว ขนฺธา อิเม นวิปากธมฺมธมฺมาฯ>
  text <ตตฺถ กตโม เนววิปาโก นวิปากธมฺมธมฺโม>
  text <อิติ ยา จ สมฺมาปฏิปตฺติ โย จ นิโรโธ อุภยเมตํ เนววิปาโก นวิปากธมฺโมฯ พฺรหฺมจริยํ โว ภิกฺขเว เทเสสฺสามิ พฺรหฺมจริยผลานิ จ พฺรหฺมจริยญฺจ อริโย อฏฺฐงฺคิโก มคฺโค พฺรหฺมจริยผลานิ โสตาปตฺติผลํ ยาว อรหตฺตํฯ>
  text <๒๙>, <ตตฺถ กตมํ สกวจนํ>
  text <ตีณิมานิ ภิกฺขเว วิโมกฺขมุขานิฯ อิทํ สกวจนํฯ>
  text <ตตฺถ กตมํ ปรวจนํ>
  text <เหตุนา มาริสา โกสิยา สุภาสิเตน สงฺคามวิชโย โสปิ นาม ภิกฺขเว สกฺโก เทวานมินฺโท สกํ ผลํ ปริภุญฺชมาโนติ วิตฺถาเรน กาตพฺพํฯ อิทํ ปรวจนํฯ>
  text <ตตฺถ กตมํ สกวจนญฺจ ปรวจนญฺจ>
  text <อิทํ ปรวจนํฯ เย จ โข เต อุโภ อนฺเต อนุปคมฺม วฏฺฏํ เตสํ นตฺถิ ปญฺญาปนายฯ อิทํ สกวจนํฯ>
  stand <อิทํ สกวจนํ ปรวจนญฺจฯ>
  text <๓๐>, <ตตฺถ กตมํ สตฺตาธิฏฺฐานํ>
  text <ตโยเม ภิกฺขเว สตฺถาโร ตถาคโต อรหํ เสกฺโข ปฏิปโทฯ อิทํ สตฺตาธิฏฺฐานํฯ>
  text <ตตฺถ กตมํ ธมฺมาธิฏฺฐานํ>
  text <สตฺติเม ภิกฺขเว โพชฺฌงฺคา อิทํ ธมฺมาธิฏฺฐานํฯ>
  text <ตตฺถ กตมํ สตฺตาธิฏฺฐานญฺจ ธมฺมาธิฏฺฐานญฺจ ทุทฺทสมนฺตํ สจฺจํ ทุทฺทโส ปฏิเวโธ พาเลหิ ชานโต ปสฺสโต นตฺถิ นนฺทีติ วทามิฯ ทุทฺทสมนฺตํ สจฺจํ ทุทฺทโส ปฏิเวโธ พาเลหีติ ธมฺมาธิฏฺฐานํฯ ชานโต ปสฺสโต นตฺถิ นนฺทีติ สตฺตาธิฏฺฐานํฯ ทารุกฺขนฺโธปมํ คงฺคาย ตีริยา โอริมญฺจ ตีรํ ปาริมญฺจ ตีรํ ถเล วา น จ อุสฺสีทนํ มชฺเฌ จ น สํสีทนํ มนุสฺสคฺคาโห จ อมนุสฺสคฺคาโห จ อนฺโตปูติภาโว จ อิทํ ธมฺมาธิฏฺฐานํฯ เอวํ ปน ภิกฺขุ นิพฺพานนินฺโน ภวิสฺสติ นิพฺพานปรายโณติ สตฺตาธิฏฺฐานํฯ อิทํ สตฺตาธิฏฺฐานญฺจ ธมฺมาธิฏฺฐานญฺจฯ>
  text <ตตฺถ กตโม ถโว>
  text <ตีณิมานิ ภิกฺขเว อคฺคานิ พุทฺโธ สตฺตานํ วิราโค ธมฺมานํ สงฺโฆ คณานํฯ อยํ ถโวฯ>
  text <๓๑>, <ตตฺถ กตมํ อนุญฺญาตํ>
  stand <อิทํ ภควตา อนุญฺญาตํฯ>
  text <ตีณิมานิ ภิกฺขเว กรณียานิ กายสุจริตํ วจีสุจริตํ มโนสุจริตํฯ อิทํ อนุญฺญาตํฯ>
  text <ตตฺถ กตมํ ปฏิกฺขิตฺตํ>
  text <นตฺถิ ปุตฺตสมํ เปมํฯ วิตฺถาโร อิทํ ปฏิกฺขิตฺตํฯ>
  text <ตีณิมานิ ภิกฺขเว อกรณียานิ สยํ อภิญฺญาย เทสิตานิฯ กตมานิ ตีณิ กายทุจฺจริตํ วจีทุจฺจริตํ มโนทุจฺจริตํฯ อิทํ ปฏิกฺขิตฺตํฯ>
  text <ตตฺถ กตมํ อนุญฺญาตญฺจ ปฏิกฺขิตฺตญฺจ>
  text <ทฺวีหิ ปฐมปเทหิ จตุตฺเถน จ ปเทน อนุชานาติฯ กายทุจฺจริตํ หิตฺวาติ ตติเยน ปเทน ปฏิกฺขิตฺตนฺติฯ มหาวิภงฺโค อจิรตปานาโทฯ>
  text <ตตฺถิมา อุทฺทานคาถา>
    stand <เปฏโกปเทเส สาสนปฺปฏฺฐานํ นาม ทุติยภูมิ สมตฺตาฯ>
