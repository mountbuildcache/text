text <๗ สตฺตกนิปาโต>
  text <๑ กุกฺกุวคฺโค>
    text <  <
    text <๓๙๖ กุกฺกุชาตกํ ๗-๑-๑>
    text <๑>
      text <ทิยฑฺฒกุกฺกู อุทเยน กณฺณิกา วิทตฺถิโย อฏฺฐ ปริกฺขิปนฺติ นํ>
      text <สา สิํสปา สารมยา อเผคฺคุกา กุหิํ ฐิตา อุปฺปริโต น ธํสติฯ>
    text <๒>
      text <ยา ติํสติ สารมยา อนุชฺชุกา ปริกิริย โคปาณสิโย สมํ ฐิตา>
      text <ตาหิ สุสงฺคหิตา พลสา ปีฬิตา สมํ ฐิตา อุปฺปริโต น ธํสติฯ>
    text <๓>
      text <เอวมฺปิ มิตฺเตหิ ทฬฺเหหิ ปณฺฑิโต อเภชฺชรูเปหิ สุจีหิ มนฺติภิ>
      text <สุสงฺคหีโต สิริยา น ธํสติ โคปาณสี ภารวหาว กณฺณิกาฯ>
    text <๔>
      text <ขรตฺตจํ เพลฺลํ ยถาปิ สตฺถวา อนามสนฺโตปิ กโรติ ติตฺตกํ>
      text <สมาหรํ สาทุํ กโรติ ปตฺถิว อสาทุํ กยิรา ตนุพนฺธมุทฺธรํ ฯ>
    text <๕>
      text <เอวมฺปิ คามนิคเมสุ ปณฺฑิโต อสาหสํ ราชธนานิ สงฺฆรํ>
      text <ธมฺมานุวตฺตี ปฏิปชฺชมาโน ส ผาติ กยิรา อวิเหฐยํ ปรํฯ>
    text <๖>
      text <โอทาตมูลํ สุจิวาริสมฺภวํ ชาตํ ยถา โปกฺขรณีสุ อมฺพุชํ>
      text <ปทุมํ ยถา อคฺคินิกาสิผาลิมํ น กทฺทโม น รโช น วาริ ลิมฺปติฯ>
    text <๗>
      text <เอวมฺปิ โวหารสุจิํ อสาหสํ วิสุทฺธกมฺมนฺตมเปตปาปกํ>
      text <น ลิมฺปติ กมฺมกิเลส ตาทิโส ชาตํ ยถา โปกฺขรณีสุ อมฺพุชนฺติฯ>
    stand <กุกฺกุชาตกํ ปฐมํฯ>
    text <  <
    text <๓๙๗ มโนชชาตกํ ๗-๑-๒>
    text <๘>
      text <ยถา จาโป นินฺนมติ ชิยา จาปิ นิกูชติ>
      text <หญฺญเต นูน มโนโช มิคราชา สขา มมฯ>
    text <๙>
      text <หนฺท ทานิ วนนฺตานิ ปกฺกมามิ ยถาสุขํ>
      text <เนตาทิสา สขา โหนฺติ ลพฺภา เม ชีวโต สขาฯ>
    text <๑๐>
      text <น ปาปชนสํเสวี อจฺจนฺตํ สุขเมธติ>
      text <มโนชํ ปสฺส เสมานํ คิริยสฺสานุสาสนี ฯ>
    text <๑๑>
      text <น ปาปสมฺปวงฺเกน มาตา ปุตฺเตน นนฺทติ>
      text <มโนชํ ปสฺส เสมานํ อจฺฉนฺนํ สมฺหิ โลหิเตฯ>
    text <๑๒>
      text <เอวมาปชฺชเต โปโส ปาปิโย จ นิคจฺฉติ>
      text <โย เว หิตานํ วจนํ น กโรติ อตฺถทสฺสินํฯ>
    text <๑๓>
      text <เอวญฺจ โส โหติ ตโต จ ปาปิโย โย อุตฺตโม อธมชนูปเสวี>
      text <ปสฺสุตฺตมํ อธมชนูปเสวิตํ มิคาธิปํ สรวรเวคนิทฺธุตํฯ>
    text <๑๔>
      text <นิหียติ ปุริโส นิหีนเสวี น จ หาเยถ กทาจิ ตุลฺยเสวี>
      text <เสฏฺฐมุปคมํ อุเทติ ขิปฺปํ ตสฺมาตฺตนา อุตฺตริตรํ ภเชถาติฯ>
    stand <มโนชชาตกํ ทุติยํฯ>
    text <  <
    text <๓๙๘ สุตนุชาตกํ ๗-๑-๓>
    text <๑๕>
      text <ราชา เต ภตฺตํ ปาเหสิ สุจิํ มํสูปเสจนํ>
      text <มฆเทวสฺมิํ อธิวตฺเถ เอหิ นิกฺขมฺม ภุญฺชสฺสุฯ>
    text <๑๖>
      text <เอหิ มาณว โอเรน ภิกฺขมาทาย สูปิตํ>
      text <ตฺวญฺจ มาณว ภิกฺขา จ อุโภ ภกฺขา ภวิสฺสถฯ>
    text <๑๗>
      text <อปฺปเกน ตุวํ ยกฺข ถุลฺลมตฺถํ ชหิสฺสสิ>
      text <ภิกฺขํ เต นาหริสฺสนฺติ ชนา มรณสญฺญิโนฯ>
    text <๑๘>
      text <ลทฺธาย ยกฺขา ตว นิจฺจภิกฺขํ สุจิํ ปณีตํ รสสา อุเปตํ>
      text <ภิกฺขญฺจ เต อาหริโย นโร อิธ สุทุลฺลโภ เหหิติ ภกฺขิเต มยิฯ>
    text <๑๙>
      text <มเมว สุตโน อตฺโถ ยถา ภาสสิ มาณว>
      text <มยา ตฺวํ สมนุญฺญาโต โสตฺถิํ ปสฺสาหิ มาตรํฯ>
    text <๒๐>
      text <ขคฺคํ ฉตฺตญฺจ ปาติญฺจ คจฺฉมาทาย มาณว>
      text <โสตฺถิํ ปสฺสตุ เต มาตา ตฺวญฺจ ปสฺสาหิ มาตรํฯ>
    text <๒๑>
      text <เอวํ ยกฺข สุขี โหหิ สห สพฺเพหิ ญาติภิ>
      text <ธนญฺจ เม อธิคตํ รญฺโญ จ วจนํ กตนฺติฯ>
    stand <สุตนุชาตกํ ตติยํฯ>
    text <  <
    text <๓๙๙ มาตุโปสกคิชฺฌชาตกํ ๗-๑-๔>
    text <๒๒>
      text <เต กถํ นุ กริสฺสนฺติ วุทฺธา คิริทรีสยา>
      text <อหํ พทฺโธสฺมิ ปาเสน นิลียสฺส วสํ คโตฯ>
    text <๒๓>
      text <กิํ คิชฺฌ ปริเทวสิ กา นุ เต ปริเทวนา>
      text <น เม สุโต วา ทิฏฺโฐ วา ภาสนฺโต มานุสิํ ทิโชฯ>
    text <๒๔>
      text <ภรามิ มาตาปิตโร วุทฺเธ คิริทรีสเย>
      text <เต กถํ นุ กริสฺสนฺติ อหํ วสํ คโต ตวฯ>
    text <๒๕>
      text <ยํ นุ คิชฺโฌ โยชนสตํ กุณปานิ อเวกฺขติ>
      text <กสฺมา ชาลญฺจ ปาสญฺจ อาสชฺชาปิ น พุชฺฌสิฯ>
    text <๒๖>
      text <ยทา ปราภโว โหติ โปโส ชีวิตสงฺขเย>
      text <อถ ชาลญฺจ ปาสญฺจ อาสชฺชาปิ น พุชฺฌติฯ>
    text <๒๗>
      text <ภรสฺสุ มาตาปิตโร วุทฺเธ คิริทรีสเย>
      text <มยา ตฺวํ สมนุญฺญาโต โสตฺถิํ ปสฺสาหิ ญาตเกฯ>
    text <๒๘>
      text <เอวํ ลุทฺทก นนฺทสฺสุ สห สพฺเพหิ ญาติภิ>
      text <ภริสฺสํ มาตาปิตโร วุทฺเธ คิริทรีสเยติฯ>
    stand <มาตุโปสกคิชฺฌชาตกํ จตุตฺถํฯ>
    text <  <
    text <๔๐๐ ทพฺภปุปฺผชาตกํ ๗-๑-๕>
    text <๒๙>
      text <อนุตีรจารี ภทฺทนฺเต สหายมนุธาว มํ>
      text <มหา เม คหิโต มจฺโฉ โส มํ หรติ เวคสาฯ>
    text <๓๐>
      text <คมฺภีรจารี ภทฺทนฺเต ทฬฺหํ คณฺหาหิ ถามสา>
      text <อหํ ตํ อุทฺธริสฺสามิ สุปณฺโณ อุรคามิว ฯ>
    text <๓๑>
      text <วิวาโท โน สมุปฺปนฺโน ทพฺภปุปฺผ สุโณหิ เม>
      text <สเมหิ เมธคํ สมฺม วิวาโท วูปสมฺมตํฯ>
    text <๓๒>
      text <ธมฺมฏฺโฐหํ ปุเร อาสิํ พหู อฑฺฑา เม ตีริตา>
      text <สเมมิ เมธคํ สมฺม วิวาโท วูปสมฺมตํฯ>
    text <๓๓>
      text <อนุตีรจาริ นงฺคุฏฺฐํ สีสํ คมฺภีรจาริโน>
      text <อจฺจายํ มชฺฌิโม ขณฺโฑ ธมฺมฏฺฐสฺส ภวิสฺสติฯ>
    text <๓๔>
      text <จิรมฺปิ ภกฺโข อภวิสฺส สเจ น วิวเทมเส>
      text <อสีสกํ อนงฺคุฏฺฐํ สิงฺคาโล หรติ โรหิตํฯ>
    text <๓๕>
      text <ยถาปิ ราชา นนฺเทยฺย รชฺชํ ลทฺธาน ขตฺติโย>
      text <เอวาหมชฺช นนฺทามิ ทิสฺวา ปุณฺณมุขํ ปติํฯ>
    text <๓๖>
      text <กถํ นุ ถลโช สนฺโต อุทเก มจฺฉํ ปรามสิ>
      text <ปุฏฺโฐ เม สมฺม อกฺขาหิ กถํ อธิคตํ ตยาฯ>
    text <๓๗>
      text <วิวาเทน กิสา โหนฺติ วิวาเทน ธนกฺขยา>
      text <ชีนา อุทฺทา วิวาเทน ภุญฺช มายาวิ โรหิตํฯ>
    text <๓๘>
      text <เอวเมว มนุสฺเสสุ วิวาโท ยตฺถ ชายติ>
      text <ธมฺมฏฺฐํ ปฏิธาวนฺติ โส หิ เนสํ วินายโก>
      text <ธนาปิ ตตฺถ ชียนฺติ ราชโกโส ปวฑฺฒตีติ ฯ>
    stand <ทพฺภปุปฺผชาตกํ ปญฺจมํฯ>
    text <  <
    text <๔๐๑ ปณฺณกชาตกํ ๗-๑-๖>
    text <๓๙>
      text <ปณฺณกํ ติขิณธารํ อสิํ สมฺปนฺนปายินํ>
      text <ปริสายํ ปุริโส คิลติ กิํ ทุกฺกรตรํ ตโต>
      text <ยทญฺญํ ทุกฺกรํ ฐานํ ตํ เม อกฺขาหิ ปุจฺฉิโตฯ>
    text <๔๐>
      text <คิเลยฺย ปุริโส โลภา อสิํ สมฺปนฺนปายินํ>
      text <โย จ วชฺชา ททามีติ ตํ ทุกฺกรตรํ ตโต>
      text <สพฺพญฺญํ สุกรํ ฐานํ เอวํ ชานาหิ มทฺทว ฯ>
    text <๔๑>
      text <พฺยากาสิ อายุโร ปญฺหํ อตฺถํ ธมฺมสฺส โกวิโท>
      text <ปุกฺกุสํ ทานิ ปุจฺฉามิ กิํ ทุกฺกรตรํ ตโต>
      text <ยทญฺญํ ทุกฺกรํ ฐานํ ตํ เม อกฺขาหิ ปุจฺฉิโตฯ>
    text <๔๒>
      text <น วาจมุปชีวนฺติ อผลํ คิรมุทีริตํ>
      text <โย จ ทตฺวา อวากยิรา ตํ ทุกฺกรตรํ ตโต>
      text <สพฺพญฺญํ สุกรํ ฐานํ เอวํ ชานาหิ มทฺทวฯ>
    text <๔๓>
      text <พฺยากาสิ ปุกฺกุโส ปญฺหํ อตฺถํ ธมฺมสฺส โกวิโท>
      text <เสนกํ ทานิ ปุจฺฉามิ กิํ ทุกฺกรตรํ ตโต>
      text <ยทญฺญํ ทุกฺกรํ ฐานํ ตํ เม อกฺขาหิ ปุจฺฉิโตฯ>
    text <๔๔>
      text <ทเทยฺย ปุริโส ทานํ อปฺปํ วา ยทิ วา พหุํ>
      text <โย จ ทตฺวา นานุตปฺเป ตํ ทุกฺกรตรํ ตโต>
      text <สพฺพญฺญํ สุกรํ ฐานํ เอวํ ชานาหิ มทฺทวฯ>
    text <๔๕>
      text <พฺยากาสิ อายุโร ปญฺหํ อโถ ปุกฺกุสโปริโส>
      text <สพฺเพ ปญฺเห อติโภติ ยถา ภาสติ เสนโกติฯ>
    stand <ปณฺณก ชาตกํ ฉฏฺฐํฯ>
    text <  <
    text <๔๐๒ สตฺตุภสฺตชาตกํ ๗-๑-๗>
    text <๔๖>
      text <วิพฺภนฺตจิตฺโต กุปิตินฺทฺริโยสิ เนตฺเตหิ เต วาริคณา สวนฺติ>
      text <กิํ เต นฏฺฐํ กิํ ปน ปตฺถยาโน อิธาคมา พฺรหฺเม ตทิงฺฆ พฺรูหิฯ>
    text <๔๗>
      text <มิยฺเยถ ภริยา วชโต มมชฺช อคจฺฉโต มรณมาห ยกฺโข>
      text <เอเตน ทุกฺเขน ปเวธิโตสฺมิ อกฺขาหิ เม เสนก เอตมตฺถํฯ>
    text <๔๘>
      text <พหูนิ ฐานานิ วิจินฺตยิตฺวา ยเมตฺถ วกฺขามิ ตเทว สจฺจํ>
      text <มญฺญามิ เต พฺราหฺมณ สตฺตุภสฺตํ อชานโต กณฺหสปฺโป ปวิฏฺโฐฯ>
    text <๔๙>
      text <อาทาย ทณฺฑํ ปริสุมฺภ ภสฺตํ ปสฺเสฬมูคํ อุรคํ ทุชิวฺหํ>
      text <ฉินฺทชฺช กงฺขํ วิจิกิจฺฉิตานิ ภุชงฺคมํ ปสฺส ปมุญฺจ ภสฺตํฯ>
    text <๕๐>
      text <สํวิคฺครูโป ปริสาย มชฺเฌ โส พฺราหฺมโณ สตฺตุภสฺตํ ปมุญฺจิ>
      text <อถ นิกฺขมิ อุรโค อุคฺคเตโช อาสีวิโส สปฺโป ผณํ กริตฺวาฯ>
    text <๕๑>
      text <สุลทฺธลาภา ชนกสฺส รญฺโญ โย ปสฺสตี เสนกํ สาธุปญฺญํ>
      text <วิวฏฺฏฉทฺโท นุสิ สพฺพทสฺสี ญาณํ นุ เต พฺราหฺมณ ภิํสรูปํฯ>
    text <๕๒>
      text <อิมานิ เม สตฺตสตานิ อตฺถิ คณฺหาหิ สพฺพานิ ททามิ ตุยฺหํ>
      text <ตยา หิ เม ชีวิตมชฺช ลทฺธํ อโถปิ ภริยาย มกาสิ โสตฺถิํฯ>
    text <๕๓>
      text <น ปณฺฑิตา เวตนมาทิยนฺติ จิตฺราหิ คาถาหิ สุภาสิตาหิ>
      text <อิโตปิ เต พฺรหฺเม ททนฺตุ วิตฺตํ อาทาย ตฺวํ คจฺฉ สกํ นิเกตนฺติฯ>
    stand <สตฺตุภสฺตชาตกํ สตฺตมํฯ>
    text <  <
    text <๔๐๓ อฏฺฐิเสนกชาตกํ ๗-๑-๘>
    text <๕๔>
      text <เยเม อหํ น ชานามิ อฏฺฐิเสน วนิพฺพเก>
      text <เต มํ สงฺคมฺม ยาจนฺติ กสฺมา มํ ตฺวํ น ยาจสิฯ>
    text <๕๕>
      text <ยาจโก อปฺปิโย โหติ ยาจํ อททมปฺปิโย>
      text <ตสฺมาหํ ตํ น ยาจามิ มา เม วิเทสฺสนา อหุฯ>
    text <๕๖>
      text <โย เว ยาจนชีวาโน กาเล ยาจํ น ยาจติ>
      text <ปรญฺจ ปุญฺญา ธํเสติ อตฺตนาปิ น ชีวติฯ>
    text <๕๗>
      text <โย จ ยาจนชีวาโน กาเล ยาจญฺหิ ยาจติ>
      text <ปรญฺจ ปุญฺญํ ลพฺเภติ อตฺตนาปิ จ ชีวติฯ>
    text <๕๘>
      text <น เว เทสฺสนฺติ สปฺปญฺญา ทิสฺวา ยาจกมาคเต>
      text <พฺรหฺมจาริ ปิโย เมสิ วท ตฺวํ ภญฺญมิจฺฉสิ ฯ>
    text <๕๙>
      text <น เว ยาจนฺติ สปฺปญฺญา ธีโร จ เวทิตุมรหติ>
      text <อุทฺทิสฺส อริยา ติฏฺฐนฺติ เอสา อริยาน ยาจนาฯ>
    text <๖๐>
      text <ททามิ เต พฺราหฺมณ โรหิณีนํ ควํ สหสฺสํ สห ปุงฺคเวน>
      text <อริโย หิ อริยสฺส กถํ น ทชฺชา สุตฺวาน คาถา ตว ธมฺมยุตฺตาติฯ>
    stand <อฏฺฐิเสนกชาตกํ อฏฺฐมํฯ>
    text <  <
    text <๔๐๔ กปิชาตกํ ๗-๑-๙>
    text <๖๑>
      text <ยตฺถ เวรี นิวสติ น วเส ตตฺถ ปณฺฑิโต>
      text <เอกรตฺตํ ทิรตฺตํ วา ทุกฺขํ วสติ เวริสุฯ>
    text <๖๒>
      text <ทิโส เว ลหุจิตฺตสฺส โปสสฺสานุวิธียโต>
      text <เอกสฺส กปิโน เหตุ ยูถสฺส อนโย กโตฯ>
    text <๖๓>
      text <พาโลว ปณฺฑิตมานี ยูถสฺส ปริหารโก>
      text <สจิตฺตสฺส วสํ คนฺตฺวา สเยถายํ ยถา กปิฯ>
    text <๖๔>
      text <น สาธุ พลวา พาโล ยูถสฺส ปริหารโก>
      text <อหิโต ภวติ ญาตีนํ สกุณานํว เจตโก ฯ>
    text <๖๕>
      text <ธีโรว พลวา สาธุ ยูถสฺส ปริหารโก>
      text <หิโต ภวติ ญาตีนํ ติทสานํว วาสโวฯ>
    text <๖๖>
      text <โย จ สีลญฺจ ปญฺญญฺจ สุตญฺจตฺตนิ ปสฺสติ>
      text <อุภินฺนมตฺถํ จรติ อตฺตโน จ ปรสฺส จฯ>
    text <๖๗>
      text <ตสฺมา ตุเลยฺย มตฺตานํ สีลปญฺญาสุตามิว>
      text <คณํ วา ปริหเร ธีโร เอโก วาปิ ปริพฺพเชติฯ>
    stand <กปิชาตกํ นวมํฯ>
    text <  <
    text <๔๐๕ พกชาตกํ ๗-๑-๑๐>
    text <๖๘>
      text <ทฺวาสตฺตติ โคตม ปุญฺญกมฺมา วสวตฺติโน ชาติชรํ อตีตา>
      text <อยมนฺติมา เวทคู พฺรหฺมปตฺติ อสฺมาภิชปฺปนฺติ ชนา อเนกาฯ>
    text <๖๙>
      text <อปฺปญฺหิ เอตํ น หิ ทีฆมายุ ยํ ตฺวํ พก มญฺญสิ ทีฆมายุํ>
      text <สตํ สหสฺสานิ นิรพฺพุทานํ อายุํ ปชานามิ ตวาห พฺรหฺเมฯ>
    text <๗๐>
      text <อนนฺตทสฺสี ภควาหมสฺมิ ชาติชฺชรํ โสกมุปาติวตฺโต>
      text <กิํ เม ปุราณํ วตสีลวตฺตํ อาจิกฺข เม ตํ ยมหํ วิชญฺญํฯ>
    text <๗๑>
      text <ยํ ตฺวํ อปาเยสิ พหู มนุสฺเส ปิปาสิเต ฆมฺมนิ สมฺปเรเต>
      text <ตํ เต ปุราณํ วตสีลวตฺตํ สุตฺตปฺปพุทฺโธว อนุสฺสรามิฯ>
    text <๗๒>
      text <ยํ เอณิกูลสฺมิ ชนํ คหีตํ อโมจยี คยฺหก นิยฺยมานํ>
      text <ตํ เต ปุราณํ วตสีลวตฺตํ สุตฺตปฺปพุทฺโธว อนุสฺสรามิฯ>
    text <๗๓>
      text <คงฺคาย โสตสฺมิํ คหีตนาวํ ลุทฺเทน นาเคน มนุสฺสกปฺปา>
      text <อโมจยิ ตฺวํ พลสา ปสยฺห ตํ เต ปุราณํ วตสีลวตฺตํ>
      text <สุตฺตปฺปพุทฺโธว อนุสฺสรามิฯ>
    text <๗๔>
      text <กปฺโป จ เต พทฺธจโร อโหสิ สมฺพุทฺธิมนฺตํ วตินํ อมญฺญํ>
      text <ตํ เต ปุราณํ วตสีลวตฺตํ สุตฺตปฺปพุทฺโธว อนุสฺสรามิฯ>
    text <๗๕>
      text <อทฺธา ปชานาสิ มเมตมายุํ อญฺญมฺปิ ชานาสิ ตถา หิ พุทฺโธ>
      text <ตถา หิ ตายํ ชลิตานุภาโว โอภาสยํ ติฏฺฐติ พฺรหฺมโลกนฺติฯ>
      text <วรกณฺณิก จาปวโร สุตโน อถ คิชฺฌ สโรหิตมจฺฉวโร>
      text <ปุน ปณฺณก เสนก ยาจนโก อถ เวริ สพฺรหฺมพเกน ทสาติฯ>
    stand <พกชาตกํ ทสมํฯ>
    stand <กุกฺกุวคฺโค ปฐโมฯ>
    text <ตสฺสุทฺทานํ>
  text <๒ คนฺธารวคฺโค>
    text <  <
    text <๔๐๖ คนฺธารชาตกํ ๗-๒-๑>
    text <๗๖>
      text <หิตฺวา คามสหสฺสานิ ปริปุณฺณานิ โสฬส>
      text <โกฏฺฐาคารานิ ผีตานิ สนฺนิธิํ ทานิ กุพฺพสิฯ>
    text <๗๗>
      text <หิตฺวา คนฺธารวิสยํ ปหูตธนธาริยํ>
      text <ปสาสนโต นิกฺขนฺโต อิธ ทานิ ปสาสสิฯ>
    text <๗๘>
      text <ธมฺมํ ภณามิ เวเทห อธมฺโม เม น รุจฺจติ>
      text <ธมฺมํ เม ภณมานสฺส น ปาปมุปลิมฺปติฯ>
    text <๗๙>
      text <เยน เกนจิ วณฺเณน ปโร ลภติ รุปฺปนํ>
      text <มหตฺถิยมฺปิ เจ วาจํ น ตํ ภาเสยฺย ปณฺฑิโตฯ>
    text <๘๐>
      text <กามํ รุปฺปตุ วา มา วา ภุสํว วิกิรียตุ>
      text <ธมฺมํ เม ภณมานสฺส น ปาปมุปลิมฺปติฯ>
    text <๘๑>
      text <โน เจ อสฺส สกา พุทฺธิ วินโย วา สุสิกฺขิโต>
      text <วเน อนฺธมหิํโสว จเรยฺย พหุโก ชโนฯ>
    text <๘๒>
      text <ยสฺมา จ ปนิเธกจฺเจ อาเจรมฺหิ สุสิกฺขิตา>
      text <ตสฺมา วินีตวินยา จรนฺติ สุสมาหิตาติฯ>
    stand <คนฺธารชาตกํ ปฐมํฯ>
    text <  <
    text <๔๐๗ มหากปิชาตกํ ๗-๒-๒>
    text <๘๓>
      text <อตฺตานํ สงฺกมํ กตฺวา โย โสตฺถิํ สมตารยิ>
      text <กิํ ตฺวํ เตสํ กิเม ตุยฺหํ โหนฺติ เอเต มหากปิฯ>
    text <๘๔>
      text <ราชาหํ อิสฺสโร เตสํ ยูถสฺส ปริหารโก>
      text <เตสํ โสกปเรตานํ ภีตานํ เต อรินฺทมฯ>
    text <๘๕>
      text <อุลฺลงฺฆยิตฺวา อตฺตานํ วิสฺสฏฺฐธนุโน สตํ>
      text <ตโต อปรปาเทสุ ทฬฺหํ พนฺธํ ลตาคุณํฯ>
    text <๘๖>
      text <ฉินฺนพฺภมิว วาเตน นุณฺโณ รุกฺขํ อุปาคมิํ>
      text <โสหํ อปฺปภวํ ตตฺถ สาขํ หตฺเถหิ อคฺคหิํฯ>
    text <๘๗>
      text <ตํ มํ วิยายตํ สนฺตํ สาขาย จ ลตาย จ>
      text <สมนุกฺกมนฺตา ปาเทหิ โสตฺถิํ สาขามิคา คตาฯ>
    text <๘๘>
      text <ตํ มํ น ตปเต พนฺโธ มโต เม น ตเปสฺสติ>
      text <สุขมาหริตํ เตสํ เยสํ รชฺชมการยิํฯ>
    text <๘๙>
      text <เอสา เต อุปมา ราช ตํ สุโณหิ อรินฺทม>
      text <รญฺญา รฏฺฐสฺส โยคฺคสฺส พลสฺส นิคมสฺส จ>
      text <สพฺเพสํ สุขเมฏฺฐพฺพํ ขตฺติเยน ปชานตาติฯ>
    stand <มหากปิชาตกํ ทุติยํฯ>
    text <  <
    text <๔๐๘ กุมฺภการชาตกํ ๗-๒-๓>
    text <๙๐>
      text <อมฺพาหมทฺทํ วนมนฺตรสฺมิํ นีโลภาสํ ผลิตํ สํวิรูฬฺหํ>
      text <ตมทฺทสํ ผลเหตุ วิภคฺคํ ตํ ทิสฺวา ภิกฺขาจริยํ จรามิฯ>
    text <๙๑>
      text <เสลํ สุมฏฺฐํ นรวีรนิฏฺฐิตํ นารี ยุคํ ธารยิ อปฺปสทฺทํ>
      text <ทุติยญฺจ อาคมฺม อโหสิ สทฺโท ตํ ทิสฺวา ภิกฺขาจริยํ จรามิฯ>
    text <๙๒>
      text <ทิชา ทิชํ กุณปมาหรนฺตํ เอกํ สมานํ พหุกา สเมจฺจ>
      text <อาหารเหตู ปริปาตยิํสุ ตํ ทิสฺวา ภิกฺขาจริยํ จรามิฯ>
    text <๙๓>
      text <อุสภาหมทฺทํ ยูถสฺส มชฺเฌ จลกฺกกุํ วณฺณพลูปปนฺนํ>
      text <ตมทฺทสํ กามเหตุ วิตุนฺนํ ตํ ทิสฺวา ภิกฺขาจริยํ จรามิฯ>
    text <๙๔>
      text <กรณฺฑโก กลิงฺคานํ คนฺธารานญฺจ นคฺคชิ>
      text <นิมิราชา วิเทหานํ ปญฺจาลานญฺจ ทุมฺมุโข>
      text <เอเต รฏฺฐานิ หิตฺวาน ปพฺพชิํสุ อกิญฺจนาฯ>
    text <๙๕>
      text <สพฺเพปิเม เทวสมา สมาคตา อคฺคี ยถา ปชฺชลิโต ตเถวิเม>
      text <อหมฺปิ เอโก จริสฺสามิ ภคฺควิ หิตฺวาน กามานิ ยโถธิกานิฯ>
    text <๙๖>
      text <อยเมว กาโล น หิ อญฺโญ อตฺถิ อนุสาสิตา เม น ภเวยฺย ปจฺฉา>
      text <อหมฺปิ เอกา จริสฺสามิ ภคฺคว สกุณีว มุตฺตา ปุริสสฺส หตฺถาฯ>
    text <๙๗>
      text <อามํ ปกฺกญฺจ ชานนฺติ อโถ โลณํ อโลณกํ>
      text <ตมหํ ทิสฺวาน ปพฺพชิํ จเรว ตฺวํ จรามหนฺติฯ>
    stand <กุมฺภการชาตกํ ตติยํฯ>
    text <  <
    text <๔๐๙ ทฬฺหธมฺมชาตกํ ๗-๒-๔>
    text <๙๘>
      text <อหํ เจ ทฬฺหธมฺมสฺส วหนฺติ นาภิราธยิํ>
      text <ธรนฺตี อุรสิ สลฺลํ ยุทฺเธ วิกฺกนฺตจารินีฯ>
    text <๙๙>
      text <นูน ราชา น ชานาติ มม วิกฺกมโปริสํ>
      text <สงฺคาเม สุกตนฺตานิ ทูตวิปฺปหิตานิ จฯ>
    text <๑๐๐>
      text <สา นูนาหํ มริสฺสามิ อพนฺธุ อปรายินี>
      text <ตทา หิ กุมฺภการสฺส ทินฺนา ฉกณหาริกาฯ>
    text <๑๐๑>
      text <ยาวตาสีสตี โปโส ตาวเทว ปวีณติ>
      text <อตฺถาปาเย ชหนฺติ นํ โอฏฺฐิพฺยาธิํว ขตฺติโยฯ>
    text <๑๐๒>
      text <โย ปุพฺเพ กตกลฺยาโณ กตตฺโถ นาวพุชฺฌติ>
      text <อตฺถา ตสฺส ปลุชฺชนฺติ เย โหนฺติ อภิปตฺถิตาฯ>
    text <๑๐๓>
      text <โย ปุพฺเพ กตกลฺยาโณ กตตฺโถ มนุพุชฺฌติ>
      text <อตฺถา ตสฺส ปวฑฺฒนฺติ เย โหนฺติ อภิปตฺถิตาฯ>
    text <๑๐๔>
      text <ตํ โว วทามิ ภทฺทนฺเต ยาวนฺเตตฺถ สมาคตา>
      text <สพฺเพ กตญฺญุโน โหถ จิรํ สคฺคมฺหิ ฐสฺสถาติฯ>
    stand <ทฬฺหธมฺมชาตกํ จตุตฺถํฯ>
    text <  <
    text <๔๑๐ โสมทตฺตชาตกํ ๗-๒-๕>
    text <๑๐๕>
      text <โย มํ ปุเร ปจฺจุฑฺเฑติ อรญฺเญ ทูรมายโต>
      text <โส น ทิสฺสติ มาตงฺโค โสมทตฺโต กุหิํ คโตฯ>
    text <๑๐๖>
      text <อยํ วา โส มโต เสติ อลฺลสิงฺคํว วจฺฉิโต>
      text <ภุมฺยา นิปติโต เสติ อมรา วต กุญฺชโรฯ>
    text <๑๐๗>
      text <อนคาริยุเปตสฺส วิปฺปมุตฺตสฺส เต สโต>
      text <สมณสฺส น ตํ สาธุ ยํ เปตมนุโสจสิฯ>
    text <๑๐๘>
      text <สํวาเสน หเว สกฺก มนุสฺสสฺส มิคสฺส วา>
      text <หทเย ชายเต เปมํ ตํ น สกฺกา อโสจิตุํฯ>
    text <๑๐๙>
      text <มตํ มริสฺสํ โรทนฺติ เย รุทนฺติ ลปนฺติ จ>
      text <ตสฺมา ตฺวํ อิสิ มา โรทิ โรทิตํ โมฆมาหุ สนฺโตฯ>
    text <๑๑๐>
      text <กนฺทิเตน หเว พฺรหฺเม มโต เปโต สมุฏฺฐเห>
      text <สพฺเพ สงฺคมฺม โรทาม อญฺญมญฺญสฺส ญาตเกฯ>
    text <๑๑๑>
      text <อาทิตฺตํ วต มํ สนฺตํ ฆตสิตฺตํว ปาวกํ>
      text <วารินา วิย โอสิญฺจํ สพฺพํ นิพฺพาปเย ทรํฯ>
    text <๑๑๒>
      text <อพฺพหี วต เม สลฺลํ ยมาสิ หทยสฺสิตํ>
      text <โย เม โสกปเรตสฺส ปุตฺตโสกํ อปานุทิฯ>
    text <๑๑๓>
      text <โสหํ อพฺพูฬฺหสลฺโลสฺมิ วีตโสโก อนาวิโล>
      text <น โสจามิ น โรทามิ ตว สุตฺวาน วาสวาติฯ>
    stand <โสมทตฺตชาตกํ ปญฺจมํฯ>
    text <  <
    text <๔๑๑ สุสีมชาตกํ ๗-๒-๖>
    text <๑๑๔>
      text <กาฬานิ เกสานิ ปุเร อเหสุํ ชาตานิ สีสมฺหิ ยถาปเทเส>
      text <ตานชฺช เสตานิ สุสีม ทิสฺวา ธมฺมํ จร พฺรหฺมจริยสฺส กาโลฯ>
    text <๑๑๕>
      text <มเมว เทว ปลิตํ น ตุยฺหํ มเมว สีสํ มม อุตฺตมงฺคํ>
      text <อตฺถํ กริสฺสนฺติ มุสา อภาณิํ เอกาปราธํ ขม ราชเสฏฺฐฯ>
    text <๑๑๖>
      text <ทหโร ตุวํ ทสฺสนิโยสิ ราช ปฐมุคฺคโต โหสิ ยถา กฬีโร>
      text <รชฺชญฺจ กาเรหิ มมญฺจ ปสฺส มา กาลิกํ อนุธาวี ชนินฺทฯ>
    text <๑๑๗>
      text <ปสฺสามิ โวหํ ทหริํ กุมาริํ สามฏฺฐปสฺสํ สุตนุํ สุมชฺฌํ>
      text <กาฬปฺปวาฬาว ปเวลฺลมานา ปโลภยนฺตีว นเรสุ คจฺฉติฯ>
    text <๑๑๘>
      text <ตเมน ปสฺสามิปเรน นาริํ อาสีติกํ นาวุติกํ ว ชจฺจา>
      text <ทณฺฑํ คเหตฺวาน ปเวธมานํ โคปานสีโภคฺคสมํ จรนฺติํฯ>
    text <๑๑๙>
      text <โสหํ ตเมวานุวิจินฺตยนฺโต เอโก สยามิ สยนสฺส มชฺเฌ>
      text <อหมฺปิ เอวํ อิติ เปกฺขมาโน น คเห รเม พฺรหฺมจริยสฺส กาโลฯ>
    text <๑๒๐>
      text <รชฺชุวาลมฺพนี เจสา ยา เคเห วสโต รติ>
      text <เอวมฺปิ เฉตฺวาน วชนฺติ ธีรา อนเปกฺขิโน กามสุขํ ปหายาติฯ>
    stand <สุสีมชาตกํ ฉฏฺฐํฯ>
    text <  <
    text <๔๑๒ โกฏสิมฺพลิชาตกํ ๗-๒-๗>
    text <๑๒๑>
      text <อหํ ทสสตํพฺยามํ อุรคมาทาย อาคโต>
      text <ตญฺจ มญฺจ มหากายํ ธารยํ นปฺปเวธสิ ฯ>
    text <๑๒๒>
      text <อถิมํ ขุทฺทกํ ปกฺขิํ อปฺปมํสตรํ มยา>
      text <ธารยํ พฺยถสิ ภีตา กมตฺถํ โกฏสิมฺพลิ ฯ>
    text <๑๒๓>
      text <มํสภกฺโข ตุวํ ราช ผลภกฺโข อยํ ทิโช>
      text <อยํ นิคฺโรธพีชานิ ปิลกฺขุทุมฺพรานิ จ>
      text <อสฺสตฺถานิ จ ภกฺขิตฺวา ขนฺเธ เม โอหทิสฺสติฯ>
    text <๑๒๔>
      text <เต รุกฺขา สํวิรูหนฺติ มม ปสฺเส นิวาตชา>
      text <เต มํ ปริโยนนฺธิสฺสนฺติ อรุกฺขํ มํ กริสฺสเรฯ>
    text <๑๒๕>
      text <สนฺติ อญฺเญปิ รุกฺขา เส มูลิโน ขนฺธิโน ทุมา>
      text <อิมินา สกุณชาเตน พีชมาหริตา หตาฯ>
    text <๑๒๖>
      text <อชฺฌารูหาภิวฑฺฒนฺติ พฺรหนฺตมฺปิ วนปฺปติํ>
      text <ตสฺมา ราช ปเวธามิ สมฺปสฺสํนาคตํ ภยํฯ>
    text <๑๒๗>
      text <สงฺเกยฺย สงฺกิตพฺพานิ รกฺเขยฺยานาคตํ ภยํ>
      text <อนาคตภยา ธีโร อุโภ โลเก อเวกฺขตีติฯ>
    stand <โกฏสิมฺพลิชาตกํ สตฺตมํฯ>
    text <  <
    text <๔๑๓ ธูมการิชาตกํ ๗-๒-๘>
    text <๑๒๘>
      text <ราชา อปุจฺฉิ วิธุรํ ธมฺมกาโม ยุธิฏฺฐิโล>
      text <อปิ พฺราหฺมณ ชานาสิ โก เอโก พหุ โสจติฯ>
    text <๑๒๙>
      text <พฺราหฺมโณ อชยูเถน ปหูเตโธ วเน วสํ>
      text <ธูมํ อกาสิ วาเสฏฺโฐ รตฺตินฺทิวมตนฺทิโตฯ>
    text <๑๓๐>
      text <ตสฺส ตํ ธูมคนฺเธน สรภา มกสฑฺฑิตา>
      text <วสฺสาวาสํ อุปาคจฺฉุํ ธูมการิสฺส สนฺติเกฯ>
    text <๑๓๑>
      text <สรเภสุ มนํ กตฺวา อชา โส นาวพุชฺฌถ>
      text <อาคจฺฉนฺตี วชนฺตี วา ตสฺส ตา วินสุํ อชาฯ>
    text <๑๓๒>
      text <สรภา สรเท กาเล ปหีนมกเส วเน>
      text <ปาวิสุํ คิริทุคฺคานิ นทีนํ ปภวานิ จฯ>
    text <๑๓๓>
      text <สรเภ จ คเต ทิสฺวา อชา จ วิภวํ คตา>
      text <กิโส จ วิวณฺโณ จาสิ ปณฺฑุโรคี จ พฺราหฺมโณฯ>
      text <>
    text <๑๓๔>
      text <เอวํ โย สํ นิรํกตฺวา อาคนฺตุํ กุรุเต ปิยํ>
      text <โส เอโก พหุ โสจติ ธูมการีว พฺราหฺมโณติฯ>
    stand <ธูมการิชาตกํ อฏฺฐมํฯ>
    text <  <
    text <๔๑๔ ชาครชาตกํ ๗-๒-๙>
    text <๑๓๕>
      text <โกธ ชาครตํ สุตฺโต โกธ สุตฺเตสุ ชาคโร>
      text <โก มเมตํ วิชานาติ โก ตํ ปฏิภณาติ เมฯ>
    text <๑๓๖>
      text <อหํ ชาครตํ สุตฺโต อหํ สุตฺเตสุ ชาคโร>
      text <อหเมตํ วิชานามิ อหํ ปฏิภณามิ เตฯ>
    text <๑๓๗>
      text <กถํ ชาครตํ สุตฺโต กถํ สุตฺเตสุ ชาคโร>
      text <กถํ เอตํ วิชานาสิ กถํ ปฏิภณาสิ เมฯ>
    text <๑๓๘>
      text <เย ธมฺมํ นปฺปชานนฺติ สํยโมติ ทโมติ จ>
      text <เตสุ สุปฺปมาเนสุ อหํ ชคฺคามิ เทวเตฯ>
    text <๑๓๙>
      text <เยสํ ราโค จ โทโส จ อวิชฺชา จ วิราชิตา>
      text <เตสุ ชาครมาเนสุ อหํ สุตฺโตสฺมิ เทวเตฯ>
    text <๑๔๐>
      text <เอวํ ชาครตํ สุตฺโต เอวํ สุตฺเตสุ ชาคโร>
      text <เอวเมตํ วิชานามิ เอวํ ปฏิภณามิ เตฯ>
    text <๑๔๑>
      text <สาธุ ชาครตํ สุตฺโต สาธุ สุตฺเตสุ ชาคโร>
      text <สาธุเมตํ วิชานาสิ สาธุ ปฏิภณาสิ เมติฯ>
    stand <ชาครชาตกํ นวมํฯ>
    text <  <
    text <๔๑๕ กุมฺมาสปิณฺฑิชาตกํ ๗-๒-๑๐>
    text <๑๔๒>
      text <น กิรตฺถิ อโนมทสฺสิสุ ปาริจริยา พุทฺเธสุ อปฺปิกา>
      text <สุกฺขาย อโลณิกาย จ ปสฺสผลํ กุมฺมาสปิณฺฑิยาฯ>
    text <๑๔๓>
      text <หตฺถิควสฺสา จิเม พหู ธนธญฺญํ ปถวี จ เกวลา>
      text <นาริโย จิมา อจฺฉรูปมา ปสฺสผลํ กุมฺมาสปิณฺฑิยาฯ>
    text <๑๔๔>
      text <อภิกฺขณํ ราชกุญฺชร คาถา ภาสสิ โกสลาธิป>
      text <ปุจฺฉามิ ตํ รฏฺฐวฑฺฒน พาฬฺหํ ปีติมโน ปภาสสิฯ>
    text <๑๔๕>
      text <อิมสฺมิญฺเญว นคเร กุเล อญฺญตเร อหุํ>
      text <ปรกมฺมกโร อาสิํ ภตโก สีลสํวุโตฯ>
    text <๑๔๖>
      text <กมฺมาย นิกฺขมนฺโตหํ จตุโร สมเณทฺทสํ>
      text <อาจารสีลสมฺปนฺเน สีติภูเต อนาสเวฯ>
    text <๑๔๗>
      text <เตสุ จิตฺตํ ปสาเทตฺวา นิสีเทตฺวา ปณฺณสนฺถเต>
      text <อทํ พุทฺธาน กุมฺมาสํ ปสนฺโน เสหิ ปาณิภิฯ>
    text <๑๔๘>
      text <ตสฺส กมฺมสฺส กุสลสฺส อิทํ เม เอทิสํ ผลํ>
      text <อนุโภมิ อิทํ รชฺชํ ผีตํ ธรณิมุตฺตมํฯ>
    text <๑๔๙>
      text <ททํ ภุญฺช มา จ ปมาโท จกฺกํ วตฺตย โกสลาธิป>
      text <มา ราช อธมฺมิโก อหุ ธมฺมํ ปาลย โกสลาธิปฯ>
    text <๑๕๐>
      text <โสหํ ตเทว ปุนปฺปุนํ วฏุมํ อาจริสฺสามิ โสภเน>
      text <อริยาจริตํ สุโกสเล อรหนฺโต เม มนาปาว ปสฺสิตุํฯ>
    text <๑๕๑>
      text <เทวี วิย อจฺฉรูปมา มชฺเฌ นาริคณสฺส โสภสิ>
      text <กิํ กมฺมมกาสิ ภทฺทกํ เกนาสิ วณฺณวตี สุโกสเลฯ>
    text <๑๕๒>
      text <อมฺพฏฺฐกุลสฺส ขตฺติย ทาสฺยาหํ ปรเปสิยา อหุํ>
      text <สญฺญตา จ ธมฺมชีวินี สีลวตี จ อปาปทสฺสนาฯ>
    text <๑๕๓>
      text <อุทฺธฏภตฺตํ อหํ ตทา จรมานสฺส อทาสิ ภิกฺขุโน>
      text <วิตฺตา สุมนา สยํ อหํ ตสฺส กมฺมสฺส ผลํ มเมทิสนฺติฯ>
    stand <กุมฺมาสปิณฺฑิชาตกํ ทสมํฯ>
    text <  <
    text <๔๑๖ ปรนฺตปชาตกํ ๗-๒-๑๑>
    text <๑๕๔>
      text <อาคมิสฺสติ เม ปาปํ อาคมิสฺสติ เม ภยํ>
      text <ตทา หิ จลิตา สาขา มนุสฺเสน มิเคน วาฯ>
    text <๑๕๕>
      text <ภีรุยา นูน เม กาโม อวิทูเร วสนฺติยา>
      text <กริสฺสติ กิสํ ปณฺฑุํ สาว สาขา ปรนฺตปํฯ>
    text <๑๕๖>
      text <โสจยิสฺสติ มํ กนฺตา คาเม วสมนินฺทิตา>
      text <กริสฺสติ กิสํ ปณฺฑุํ สาว สาขา ปรนฺตปํฯ>
    text <๑๕๗>
      text <ตยา มํ อสิตาปงฺคิ สิตานิ ภณิตานิ จ>
      text <กิสํ ปณฺฑุํ กริสฺสนฺติ สาว สาขา ปรนฺตปํฯ>
    text <๑๕๘>
      text <อคมา นูน โส สทฺโท อสํสิ นูน โส ตว>
      text <อกฺขาตํ นูน ตํ เตน โย ตํ สาขมกมฺปยิฯ>
    text <๑๕๙>
      text <อิทํ โข ตํ สมาคมฺม มม พาลสฺส จินฺติตํ>
      text <ตทา หิ จลิตา สาขา มนุสฺเสน มิเคน วาฯ>
    text <๑๖๐>
      text <ตเถว ตฺวํ อเวเทสิ อวญฺจิ ปิตรํ มม>
      text <หนฺตฺวา สาขาหิ ฉาเทนฺโต อาคมิสฺสติ เม ภยนฺติฯ>
      text <วรคาม มหากปิ ภคฺคว จ ทฬฺหธมฺม สกุญฺชร เกสวโร>
      text <อุรโค วิธุโร ปุน ชาครตํ อถ โกสลาธิป ปรนฺตป จาติฯ>
      text <อถ สตฺตนิปาตมฺหิ วคฺคํ เม ภณโต สุณ>
      text <กุกฺกุ จ ปุน คนฺธาโร ทฺเวว คุตฺตา มเหสินาติฯ>
    stand <ปรนฺตปชาตกํ เอกาทสมํฯ>
    stand <คนฺธารวคฺโค ทุติโยฯ>
    text <ตสฺสุทฺทานํ>
    text <อถ วคฺคุทฺทานํ>
    stand <สตฺตกนิปาตํ นิฏฺฐิตํฯ>
