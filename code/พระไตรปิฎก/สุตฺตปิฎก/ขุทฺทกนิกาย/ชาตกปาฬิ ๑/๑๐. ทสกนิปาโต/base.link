text <๑๐ ทสกนิปาโต>
  text <  <
  text <๔๓๙ จตุทฺวารชาตกํ ๑>
  text <๑>
    text <จตุทฺวารมิทํ นครํ อายสํ ทฬฺหปาการํ>
    text <โอรุทฺธปฏิรุทฺโธสฺมิ กิํ ปาปํ ปกตํ มยาฯ>
  text <๒>
    text <สพฺเพ อปิหิตา ทฺวารา โอรุทฺโธสฺมิ ยถา ทิโช>
    text <กิมาธิกรณํ ยกฺข จกฺกาภินิหโต อหํฯ>
  text <๓>
    text <ลทฺธา สตสหสฺสานิ อติเรกานิ วีสติ>
    text <อนุกมฺปกานํ ญาตีนํ วจนํ สมฺม นากริฯ>
  text <๔>
    text <ลงฺฆิํ สมุทฺทํ ปกฺขนฺทิ สาครํ อปฺปสิทฺธิกํ>
    text <จตุพฺภิ อฏฺฐชฺฌคมา อฏฺฐาหิปิ จ โสฬสฯ>
  text <๕>
    text <โสฬสาหิ จ พาตฺติํส อตฺริจฺฉํ จกฺกมาสโท>
  text <อิจฺฉาหตสฺส โปสสฺส จกฺกํ ภมติ มตฺถเกฯ>
  text <๖>
    text <อุปริวิสาลา ทุปฺปูรา อิจฺฉา วิสฏคามินี>
    text <เย จ ตํ อนุคิชฺฌนฺติ เต โหนฺติ จกฺกธาริโนฯ>
  text <๗>
    text <พหุภณฺฑํ อวหาย มคฺคํ อปฺปฏิเวกฺขิย>
    text <เยสญฺเจตํ อสงฺขาตํ เต โหนฺติ จกฺกธาริโนฯ>
  text <๘>
    text <กมฺมํ สเมกฺเข วิปุลญฺจ โภคํ อิจฺฉํ น เสเวยฺย อนตฺถสํหิตํ>
    text <กเรยฺย วากฺยํ อนุกมฺปกานํ ตํ ตาทิสํ นาติวตฺเตยฺย จกฺกํฯ>
  text <๙>
    text <กีวจิรํ นุ เม ยกฺข จกฺกํ สิรสิ ฐสฺสติ>
    text <กติ วสฺสสหสฺสานิ ตํ เม อกฺขาหิ ปุจฺฉิโตฯ>
  text <๑๐>
    text <อติสโร ปจฺจสโร มิตฺตวินฺท สุโณหิ เม>
    text <จกฺกํ เต สิรสิ มาวิทฺธํ น ตํ ชีวํ ปโมกฺขสีติฯ>
  stand <จตุทฺวารชาตกํ ปฐมํฯ>
  text <  <
  text <๔๔๐ กณฺหชาตกํ ๒>
  text <๑๑>
    text <กณฺโห วตายํ ปุริโส กณฺหํ ภุญฺชติ โภชนํ>
    text <กณฺเห ภูมิปเทสสฺมิํ น มยฺหํ มนโส ปิโยฯ>
  text <๑๒>
    text <น กณฺโห ตจสา โหติ อนฺโตสาโร หิ พฺราหฺมโณ>
    text <ยสฺมิํ ปาปานิ กมฺมานิ ส เว กณฺโห สุชมฺปติฯ>
  text <๑๓>
    text <เอตสฺมิํ เต สุลปิเต ปติรูเป สุภาสิเต>
    text <วรํ พฺราหฺมณ เต ทมฺมิ ยํ กิญฺจิ มนสิจฺฉสิฯ>
  text <๑๔>
    text <วรญฺเจ เม อโท สกฺก สพฺพภูตานมิสฺสร>
    text <สุนิกฺโกธํ สุนิทฺโทสํ นิลฺโลภํ วุตฺติมตฺตโน>
    text <นิสฺเนหมภิกงฺขามิ เอเต เม จตุโร วเรฯ>
  text <๑๕>
    text <กิํ นุ โกเธ วา โทเส วา โลเภ สฺเนเห จ พฺราหฺมณ>
    text <อาทีนวํ ตฺวํ ปสฺสสิ ตํ เม อกฺขาหิ ปุจฺฉิโตฯ>
  text <๑๖>
    text <อปฺโป หุตฺวา พหุ โหติ วฑฺฒเต โส อขนฺติโช>
    text <อาสงฺคี พหุปายาโส ตสฺมา โกธํ น โรจเยฯ>
  text <๑๗>
    text <ทุฏฺฐสฺส ผรุสา วาจา ปรามาโส อนนฺตรา>
    text <ตโต ปาณิ ตโต ทณฺโฑ สตฺถสฺส ปรมา คติ>
    text <โทโส โกธสมุฏฺฐาโน ตสฺมา โทสํ น โรจเยฯ>
  text <๑๘>
    text <อาโลปสาหสาการา นิกตี วญฺจนานิ จ>
    text <ทิสฺสนฺติ โลภธมฺเมสุ ตสฺมา โลภํ น โรจเยฯ>
  text <๑๙>
    text <สฺเนหสงฺคถิตา คนฺถา เสนฺติ มโนมยา ปุถู>
    text <เต ภุสํ อุปตาเปนฺติ ตสฺมา สฺเนหํ น โรจเยฯ>
  text <๒๐>
    text <เอตสฺมิํ เต สุลปิเต ปติรูเป สุภาสิเต>
    text <วรํ พฺราหฺมณ เต ทมฺมิ ยํ กิญฺจิ มนสิจฺฉสิฯ>
  text <๒๑>
    text <วรญฺเจ เม อโท สกฺก สพฺพภูตานมิสฺสร>
    text <อรญฺเญ เม วิหรโต นิจฺจํ เอกวิหาริโน>
    text <อาพาธา มา อุปฺปชฺเชยฺยุํ อนฺตรายกรา ภุสาฯ>
  text <๒๒>
    text <เอตสฺมิํ เต สุลปิเต ปติรูเป สุภาสิเต>
    text <วรํ พฺราหฺมณ เต ทมฺมิ ยํ กิญฺจิ มนสิจฺฉสิฯ>
  text <๒๓>
    text <วรญฺเจ เม อโท สกฺก สพฺพภูตานมิสฺสร>
    text <น มโน วา สรีรํ วา มํ-กเต สกฺก กสฺสจิ>
    text <กทาจิ อุปหญฺเญถ เอตํ สกฺก วรํ วเรติฯ>
  stand <กณฺหชาตกํ ทุติยํฯ>
  text <  <
  text <๔๔๑ จตุโปสถิยชาตกํ ๓>
  text <๒๔>
    text <โย โกปเนยฺเย น กโรติ โกปํ น กุชฺฌติ สปฺปุริโส กทาจิ>
    text <กุทฺโธปิ โส นาวิกโรติ โกปํ ตํ เว นรํ สมณมาหุ โลเกฯ>
  text <๒๕>
    text <อูนูทโร โย สหเต ชิฆจฺฉํ ทนฺโต ตปสฺสี มิตปานโภชโน>
    text <อาหารเหตุ น กโรติ ปาปํ ตํ เว นรํ สมณมาหุ โลเกฯ>
  text <๒๖>
    text <ขิฑฺฑํ รติํ วิปฺปชหิตฺวาน สพฺพํ น จาลิกํ ภาสสิ กิญฺจิ โลเก>
    text <วิภูสฏฺฐานา วิรโต เมถุนสฺมา ตํ เว นรํ สมณมาหุ โลเกฯ>
  text <๒๗>
    text <ปริคฺคหํ โลภธมฺมญฺจ สพฺพํ โย เว ปริญฺญาย ปริจฺจเชติ>
    text <ทนฺตํ ฐิตตฺตํ อมมํ นิราสํ ตํ เว นรํ สมณมาหุ โลเกฯ>
  text <๒๘>
    text <ปุจฺฉาม กตฺตารมโนมปญฺญํ กถาสุ โน วิคฺคโห อตฺถิ ชาโต>
    text <ฉินฺทชฺช กงฺขํ วิจิกิจฺฉิตานิ ตทชฺช กงฺขํ วิตเรมุ สพฺเพฯ>
  text <๒๙>
    text <เย ปณฺฑิตา อตฺถทสา ภวนฺติ ภาสนฺติ เต โยนิโส ตตฺถ กาเล>
    text <กถํ นุ กถานํ อภาสิตานํ อตฺถํ นเยยฺยุํ กุสลา ชนินฺทาฯ>
  text <๓๐>
    text <กถํ หเว ภาสติ นาคราชา ครุโฬ ปน เวนเตยฺโย กิมาห>
    text <คนฺธพฺพราชา ปน กิํ วเทสิ กถํ ปน กุรูนํ ราชเสฏฺโฐฯ>
  text <๓๑>
    text <ขนฺติํ หเว ภาสติ นาคราชา อปฺปาหารํ ครุโฬ เวนเตยฺโย>
    text <คนฺธพฺพราชา รติวิปฺปหานํ อกิญฺจนํ กุรูนํ ราชเสฏฺโฐฯ>
  text <๓๒>
    text <สพฺพานิ เอตานิ สุภาสิตานิ น เหตฺถ ทุพฺภาสิตมตฺถิ กิญฺจิ>
    text <ยสฺมิญฺจ เอตานิ ปติฏฺฐิตานิ อราว นาภฺยา สุสโมหิตานิ>
    text <จตุพฺภิ ธมฺเมหิ สมงฺคิภูตํ ตํ เว นรํ สมณมาหุ โลเกฯ>
  text <๓๓>
    text <ตุวญฺหิ เสฏฺโฐ ตฺวมนุตฺตโรสิ ตฺวํ ธมฺมคู ธมฺมวิทู สุเมโธ>
    text <ปญฺญาย ปญฺหํ สมธิคฺคเหตฺวา อจฺเฉจฺฉิ ธีโร วิจิกิจฺฉิตานิ>
    text <อจฺเฉจฺฉิ กงฺขํ วิจิกิจฺฉิตานิ จุนฺโท ยถา นาคทนฺตํ ขเรนฯ>
  text <๓๔>
    text <นีลุปฺปลาภํ วิมลํ อนคฺฆํ วตฺถํ อิทํ ธูมสมานวณฺณํ>
    text <ปญฺหสฺส เวยฺยากรเณน ตุฏฺโฐ ททามิ เต ธมฺมปูชาย ธีรฯ>
  text <๓๕>
    text <สุวณฺณมาลํ สตปตฺตผุลฺลิตํ สเกสรํ รตฺนสหสฺสมณฺฑิตํ>
    text <ปญฺหสฺส เวยฺยากรเณน ตุฏฺโฐ ททามิ เต ธมฺมปูชาย ธีรฯ>
  text <๓๖>
    text <มณิํ อนคฺฆํ รุจิรํ ปภสฺสรํ กณฺฐาวสตฺตํ มณิภูสิตํ เม>
    text <ปญฺหสฺส เวยฺยากรเณน ตุฏฺโฐ ททามิ เต ธมฺมปูชาย ธีรฯ>
  text <๓๗>
    text <ควํ สหสฺสํ อุสภญฺจ นาคํ อาชญฺญยุตฺเต จ รเถ ทส อิเม>
    text <ปญฺหสฺส เวยฺยากรเณน ตุฏฺโฐ ททามิ เต คามวรานิ โสฬสฯ>
  text <๓๘>
    text <สาริปุตฺโต ตทา นาโค สุปณฺโณ ปน โกลิโต>
    text <คนฺธพฺพราชา อนุรุทฺโธ ราชา อานนฺท ปณฺฑิโต>
    text <วิธุโร โพธิสตฺโต จ เอวํ ธาเรถ ชาตกนฺติฯ>
  stand <จตุโปสถิยชาตกํ ตติยํฯ>
  text <  <
  text <๔๔๒ สงฺขชาตกํ ๔>
  text <๓๙>
    text <พหุสฺสุโต สุตธมฺโมสิ สงฺข ทิฏฺฐา ตยา สมณพฺราหฺมณา จ>
    text <อถกฺขเณ ทสฺสยเส วิลาปํ อญฺโญ นุ โก เต ปฏิมนฺตโก มยาฯ>
  text <๔๐>
    text <สุพฺภู สุภา สุปฺปฏิมุกฺกกมฺพุ ปคฺคยฺห โสวณฺณมยาย ปาติยา>
    text <ภุญฺชสฺสุ ภตฺตํ อิติ มํ วเทติ สทฺธาวิตฺตา ตมหํ โนติ พฺรูมิฯ>
  text <๔๑>
    text <เอตาทิสํ พฺราหฺมณ ทิสฺวาน ยกฺขํ ปุจฺเฉยฺย โปโส สุขมาสิสาโน>
    text <อุฏฺเฐหิ นํ ปญฺชลิกาภิปุจฺฉ เทวี นุสิ ตฺวํ อุท มานุสี นุฯ>
  text <๔๒>
    text <ยํ ตฺวํ สุเขนาภิสเมกฺขเส มํ ภุญฺชสฺสุ ภตฺตํ อิติ มํ วเทสิ>
    text <ปุจฺฉามิ ตํ นาริ มหานุภาเว เทวี นุสิ ตฺวํ อุท มานุสี นุฯ>
  text <๔๓>
    text <เทวี อหํ สงฺข มหานุภาวา อิธาคตา สาครวาริมชฺเฌ>
    text <อนุกมฺปิกา โน จ ปทุฏฺฐจิตฺตา ตเวว อตฺถาย อิธาคตาสฺมิฯ>
  text <๔๔>
    text <อิธนฺนปานํ สยนาสนญฺจ ยานานิ นานาวิวิธานิ สงฺข>
    text <สพฺพสฺส ตฺยาหํ ปฏิปาทยามิ ยํ กิญฺจิ ตุยฺหํ มนสาภิปตฺถิตํฯ>
  text <๔๕>
    text <ยํ กิญฺจิ ยิฏฺฐญฺจ หุตญฺจ มยฺหํ สพฺพสฺส โน อิสฺสรา ตฺวํ สุคตฺเต>
    text <สุโสณิ สุพฺภมุ สุวิลคฺคมชฺเฌ กิสฺส เม กมฺมสฺส อยํ วิปาโกฯ>
  text <๔๖>
    text <ฆมฺเม ปเถ พฺราหฺมณ เอกภิกฺขุํ อุคฺฆฏฺฏปาทํ ตสิตํ กิลนฺตํ>
    text <ปฏิปาทยี สงฺข อุปาหนานิ สา ทกฺขิณา กามทุหา ตวชฺชฯ>
  text <๔๗>
    text <สา โหตุ นาวา ผลกูปปนฺนา อนวสฺสุตา เอรกวาตยุตฺตา>
    text <อญฺญสฺส ยานสฺส น เหตฺถ ภูมิ อชฺเชว มํ โมฬินิํ ปาปยสฺสุฯ>
  text <๔๘>
    text <สา ตตฺถ วิตฺตา สุมนา ปตีตา นาวํ สุจิตฺตํ อภินิมฺมินิตฺวา>
    text <อาทาย สงฺขํ ปุริเสน สทฺธิํ อุปานยี นครํ สาธุรมฺมนฺติฯ>
  stand <สงฺขชาตกํ จตุตฺถํฯ>
  text <  <
  text <๔๔๓ จูฬโพธิชาตกํ ๕>
  text <๔๙>
    text <โย เต อิมํ วิสาลกฺขิํ ปิยํ สมฺหิตภาสินิํ>
    text <อาทาย พลา คจฺเฉยฺย กิํ นุ กยิราสิ พฺราหฺมณฯ>
  text <๕๐>
    text <อุปฺปชฺเช เม น มุจฺเจยฺย น เม มุจฺเจยฺย ชีวโต>
    text <รชํว วิปุลา วุฏฺฐิ ขิปฺปเมว นิวารเย ฯ>
  text <๕๑>
    text <ยํ นุ ปุพฺเพ วิกตฺถิตฺโถ พลมฺหิว อปสฺสิโต>
    text <สฺวชฺช ตุณฺหิกโต ทานิ สงฺฆาฏิํ สิพฺพมจฺฉสิฯ>
  text <๕๒>
    text <อุปฺปชฺชิ เม น มุจฺจิตฺถ น เม มุจฺจิตฺถ ชีวโต>
    text <รชํว วิปุลา วุฏฺฐิ ขิปฺปเมว นิวารยิํฯ>
  text <๕๓>
    text <กิํ เต อุปฺปชฺชิ โน มุจฺจิ กิํ เต น มุจฺจิ ชีวโต>
    text <รชํว วิปุลา วุฏฺฐิ กตมํ ตฺวํ นิวารยิฯ>
  text <๕๔>
    text <ยมฺหิ ชาเต น ปสฺสติ อชาเต สาธุ ปสฺสติ>
    text <โส เม อุปฺปชฺชิ โน มุจฺจิ โกโธ ทุมฺเมธโคจโรฯ>
  text <๕๕>
    text <เยน ชาเตน นนฺทนฺติ อมิตฺตา ทุกฺขเมสิโน>
    text <โส เม อุปฺปชฺชิ โน มุจฺจิ โกโธ ทุมฺเมธโคจโรฯ>
  text <๕๖>
    text <ยสฺมิญฺจ ชายมานมฺหิ สทตฺถํ นาวพุชฺฌติ>
    text <โส เม อุปฺปชฺชิ โน มุจฺจิ โกโธ ทุมฺเมธโคจโรฯ>
  text <๕๗>
    text <เยนาภิภูโต กุสลํ ชหาติ ปรกฺกเร วิปุลญฺจาปิ อตฺถํ>
    text <ส ภีมเสโน พลวา ปมทฺที โกโธ มหาราช น เม อมุจฺจถฯ>
  text <๕๘>
    text <กฏฺฐสฺมิํ มตฺถมานสฺมิํ ปาวโก นาม ชายติ>
    text <ตเมว กฏฺฐํ ฑหติ ยสฺมา โส ชายเต คินิฯ>
  text <๕๙>
    text <เอวํ มนฺทสฺส โปสสฺส พาลสฺส อวิชานโต>
    text <สารมฺภา ชายเต โกโธ โสปิ เตเนว ฑยฺหติฯ>
  text <๖๐>
    text <อคฺคีว ติณกฏฺฐสฺมิํ โกโธ ยสฺส ปวฑฺฒติ>
    text <นิหียติ ตสฺส ยโส กาฬปกฺเขว จนฺทิมาฯ>
  text <๖๑>
    text <อเนโธ ธูมเกตูว โกโธ ยสฺสูปสมฺมติ>
    text <อาปูรติ ตสฺส ยโส สุกฺกปกฺเขว จนฺทิมาติฯ>
  stand <จูฬโพธิชาตกํ ปญฺจมํฯ>
  text <  <
  text <๔๔๔ กณฺหทีปายนชาตกํ ๖>
  text <๖๒>
    text <สตฺตาหเมวาหํ ปสนฺนจิตฺโต ปุญฺญตฺถิโก อาจริํ พฺรหฺมจริยํ>
    text <อถาปรํ ยํ จริตํ มเมทํ วสฺสานิ ปญฺญาส สมาธิกานิ>
    text <อกามโก วาปิ อหํ จรามิ เอเตน สจฺเจน สุวตฺถิ โหตุ>
    text <หตํ วิสํ ชีวตุ ยญฺญทตฺโตฯ>
  text <๖๓>
    text <ยสฺมา ทานํ นาภินนฺทิํ กทาจิ ทิสฺวานหํ อติถิํ วาสกาเล>
    text <น จาปิ เม อปฺปิยตํ อเวทุํ พหุสฺสุตา สมณพฺราหฺมณา จฯ>
    text <อกามโก วาปิ อหํ ททามิ เอเตน สจฺเจน สุวตฺถิ โหตุ>
    text <หตํ วิสํ ชีวตุ ยญฺญทตฺโตฯ>
  text <๖๔>
    text <อาสีวิโส ตาต ปหูตเตโช โย ตํ อทํสี สจรา อุทิจฺจ>
    text <ตสฺมิญฺจ เม อปฺปิยตาย อชฺช ปิตริ จ เต นตฺถิ โกจิ วิเสโส>
    text <เอเตน สจฺเจน สุวตฺถิ โหตุ หตํ วิสํ ชีวตุ ยญฺญทตฺโตฯ>
  text <๖๕>
    text <สนฺตา ทนฺตาเยว ปริพฺพชนฺติ อญฺญตฺร กณฺหา นตฺถากามรูปา>
    text <ทีปายน กิสฺส ชิคุจฺฉมาโน อกามโก จรสิ พฺรหฺมจริยํฯ>
  text <๖๖>
    text <สทฺธาย นิกฺขมฺม ปุนํ นิวตฺโต โส เอฬมูโคว พาโล วตายํ>
    text <เอตสฺส วาทสฺส ชิคุจฺฉมาโน อกามโก จรามิ พฺรหฺมจริยํ>
    text <วิญฺญุปฺปสตฺถญฺจ สตญฺจ ฐานํ เอวมฺปหํ ปุญฺญกโร ภวามิฯ>
  text <๖๗>
    text <สมเณ ตุวํ พฺราหฺมเณ อทฺธิเก จ สนฺตปฺปยาสิ อนฺนปาเนน ภิกฺขํ>
    text <โอปานภูตํว ฆรํ ตว ยิทํ อนฺเนน ปาเนน อุเปตรูปํ>
    text <อถ กิสฺส วาทสฺส ชิคุจฺฉมาโน อกามโก ทานมิมํ ททาสิฯ>
  text <๖๘>
    text <ปิตโร จ เม อาสุํ ปิตามหา จ สทฺธา อหุํ ทานปตี วทญฺญู>
    text <ตํ กุลฺลวตฺตํ อนุวตฺตมาโน มาหํ กุเล อนฺติมคนฺธโน อหุํ>
    text <เอตสฺส วาทสฺส ชิคุจฺฉมาโน อกามโก ทานมิมํ ททามิฯ>
  text <๖๙>
    text <ทหริํ กุมาริํ อสมตฺถปญฺญํ ยํ ตานยิํ ญาติกุลา สุคตฺเต>
    text <น จาปิ เม อปฺปิยตํ อเวทิ อญฺญตฺร กามา ปริจารยนฺตา>
    text <อถ เกน วณฺเณน มยา เต โภติ สํวาสธมฺโม อหุ เอวรูโปฯ>
  text <๗๐>
    text <อารา ทูเร นยิธ กทาจิ อตฺถิ ปรมฺปรา นาม กุเล อิมสฺมิํ>
    text <ตํ กุลฺลวตฺตํ อนุวตฺตมานา มาหํ กุเล อนฺติมคนฺธินี อหุํ>
    text <เอตสฺส วาทสฺส ชิคุจฺฉมานา อกามิกา ปทฺธจรามฺหิ ตุยฺหํฯ>
  text <๗๑>
    text <มณฺฑพฺย ภาสิํ ยมภาสเนยฺยํ ตํ ขมฺยตํ ปุตฺตกเหตุ มชฺช>
    text <ปุตฺตเปมา น อิธ ปรตฺถิ กิญฺจิ โส โน อยํ ชีวติ ยญฺญทตฺโตติฯ>
  stand <กณฺหทีปายนชาตกํ ฉฏฺฐํฯ>
  text <  <
  text <๔๔๕ นิคฺโรธชาตกํ ๗>
  text <๗๒>
    text <น วาหเมตํ ชานามิ โก วายํ กสฺส วาติ วา>
    text <ยถา สาโข จริ เอวํ นิคฺโรธ กินฺติ มญฺญสิฯ>
  text <๗๓>
    text <ตโต คลวินีเตน ปุริสา นีหริํสุ มํ>
    text <ทตฺวา มุขปหารานิ สาขสฺส วจนํกราฯ>
  text <๗๔>
    text <เอตาทิสํ ทุมฺมตินา อกตญฺญุน ทุพฺภินา>
    text <กตํ อนริยํ สาเขน สขินา เต ชนาธิปฯ>
  text <๗๕>
    text <น วาหเมตํ ชานามิ นปิ เม โกจิ สํสติ>
    text <ยํ เม ตฺวํ สมฺม อกฺขาสิ สาเขน การณํ กตํฯ>
  text <๗๖>
    text <สขีนํ สาชีวกโร มม สาขสฺส จูภยํ>
    text <ตฺวํ โนสิสฺสริยํ ทาตา มนุสฺเสสุ มหนฺตตํ>
    text <ตยามา ลพฺภิตา อิทฺธี เอตฺถ เม นตฺถิ สํสโยฯ>
  text <๗๗>
    text <ยถาปิ พีชมคฺคิมฺหิ ฑยฺหติ น วิรูหติ>
    text <เอวํ กตํ อสปฺปุริเส นสฺสติ น วิรูหติฯ>
  text <๗๘>
    text <กตญฺญุมฺหิ จ โปสมฺหิ สีลวนฺเต อริยวุตฺติเน>
    text <สุเขตฺเต วิย พีชานิ กตํ ตมฺหิ น นสฺสติฯ>
  text <๗๙>
    text <อิมํ ชมฺมํ เนกติกํ อสปฺปุริสจินฺตกํ>
    text <หนนฺตุ สาขํ สตฺตีหิ นาสฺส อิจฺฉามิ ชีวิตํฯ>
  text <๘๐>
    text <ขมตสฺส มหาราช ปาณา น ปฏิอานยา>
    text <ขม เทว อสปฺปุริสสฺส นาสฺส อิจฺฉามหํ วธํฯ>
  text <๘๑>
    text <นิคฺโรธเมว เสเวยฺย น สาขมุปสํวเส>
    text <นิคฺโรธสฺมิํ มตํ เสยฺโย ยญฺเจ สาขสฺมิ ชีวิตนฺติฯ>
  stand <นิคฺโรธชาตกํ สตฺตมํฯ>
  text <  <
  text <๔๔๖ ตกฺกลชาตกํ ๘>
  text <๘๒>
    text <น ตกฺกลา สนฺติ น อาลุวานิ น พิฬาลิโย น กฬมฺพานิ ตาต>
    text <เอโก อรญฺญมฺหิ สุสานมชฺเฌ กิมตฺถิโก ตาต ขณาสิ กาสุํฯ>
  text <๘๓>
    text <ปิตามโห ตาต สุทุพฺพโล เต อเนกพฺยาธีหิ ทุเขน ผุฏฺโฐ>
    text <ตมชฺชหํ นิขณิสฺสามิ โสพฺเภ น หิสฺส ตํ ชีวิตํ โรจยามิฯ>
  text <๘๔>
    text <สงฺกปฺปเมตํ ปฏิลทฺธ ปาปกํ อจฺจาหิตํ กมฺม กโรสิ ลุทฺทํ>
    text <มยาปิ ตาต ปฏิลจฺฉเส ตุวํ เอตาทิสํ กมฺม ชรูปนีโต>
    text <ตํ กุลฺลวตฺตํ อนุวตฺตมาโน อหมฺปิ ตํ นิขณิสฺสามิ โสพฺเภฯ>
  text <๘๕>
    text <ผรุสาหิ วาจาหิ ปกุพฺพมาโน อาสชฺช มํ ตฺวํ วทเส กุมาร>
    text <ปุตฺโต มมํ โอรสโก สมาโน อหิตานุกมฺปี มม ตฺวํสิ ปุตฺตฯ>
  text <๘๖>
    text <น ตาหํ ตาต อหิตานุกมฺปี หิตานุกมฺปี เต อหมฺปิ ตาต>
    text <ปาปญฺจ ตํ กมฺม ปกุพฺพมานํ อรหามิ โน วารยิตุํ ตโตฯ>
  text <๘๗>
    text <โย มาตรํ วา ปิตรํ สวิฏฺฐ อทูสเก หิํสติ ปาปธมฺโม>
    text <กายสฺส เภทา อภิสมฺปรายํ อสํสยํ โส นิรยํ อุเปติ ฯ>
  text <๘๘>
    text <โย มาตรํ วา ปิตรํ สวิฏฺฐ อนฺเนน ปาเนน อุปฏฺฐหาติ>
    text <กายสฺส เภทา อภิสมฺปรายํ อสํสยํ โส สุคติํ อุเปติฯ>
  text <๘๙>
    text <น เม ตฺวํ ปุตฺต อหิตานุกมฺปี หิตานุกมฺปี เม ตฺวํสิ ปุตฺต>
    text <อหญฺจ ตํ มาตรา วุจฺจมาโน เอตาทิสํ กมฺม กโรมิ ลุทฺทํฯ>
  text <๙๐>
    text <ยา เต สา ภริยา อนริยรูปา มาตา มเมสา สกิยา ชเนตฺติ>
    text <นิทฺธาปเย ตญฺจ สกา อคารา อญฺญมฺปิ เต สา ทุขมาวเหยฺยฯ>
  text <๙๑>
    text <ยา เต สา ภริยา อนริยรูปา มาตา มเมสา สกิยา ชเนตฺติ>
    text <ทนฺตา กเรณูว วสูปนีตา สา ปาปธมฺมา ปุนราวชาตูติฯ>
  stand <ตกฺกลชาตกํ อฏฺฐมํฯ>
  text <  <
  text <๔๔๗ มหาธมฺมปาลชาตกํ ๙>
  text <๙๒>
    text <กิํ เต วตํ กิํ ปน พฺรหฺมจริยํ กิสฺส สุจิณฺณสฺส อยํ วิปาโก>
    text <อกฺขาหิ เม พฺราหฺมณ เอตมตฺถํ กสฺมา นุ ตุมฺหํ ทหรา น มิยฺยเร ฯ>
  text <๙๓>
    text <ธมฺมํ จราม น มุสา ภณาม ปาปานิ กมฺมานิ ปริวชฺชยาม>
    text <อนริยํ ปริวชฺเชมุ สพฺพํ ตสฺมา หิ อมฺหํ ทหรา น มิยฺยเรฯ>
  text <๙๔>
    text <สุโณม ธมฺมํ อสตํ สตญฺจ น จาปิ ธมฺมํ อสตํ โรจยาม>
    text <หิตฺวา อสนฺเต น ชหาม สนฺเต ตสฺมา หิ อมฺหํ ทหรา น มิยฺยเรฯ>
  text <๙๕>
    text <ปุพฺเพว ทานา สุมนา ภวาม ททมฺปิ เว อตฺตมนา ภวาม>
    text <ทตฺวาปิ เว นานุตปฺปาม ปจฺฉา ตสฺมา หิ อมฺหํ ทหรา น มิยฺยเรฯ>
  text <๙๖>
    text <สมเณ มยํ พฺราหฺมเณ อทฺธิเก จ วนิพฺพเก ยาจนเก ทลิทฺเท>
    text <อนฺเนน ปาเนน อภิตปฺปยาม ตสฺมา หิ อมฺหํ ทหรา น มิยฺยเรฯ>
  text <๙๗>
    text <มยญฺจ ภริยํ นาติกฺกมาม อมฺเห จ ภริยา นาติกฺกมนฺติ>
    text <อญฺญตฺร ตาหิ พฺรหฺมจริยํ จราม ตสฺมา หิ อมฺหํ ทหรา น มิยฺยเรฯ>
  text <๙๘>
    text <ปาณาติปาตา วิรมาม สพฺเพ โลเก อทินฺนํ ปริวชฺชยาม>
    text <อมชฺชปา โนปิ มุสา ภณาม ตสฺมา หิ อมฺหํ ทหรา น มิยฺยเรฯ>
  text <๙๙>
    text <เอตาสุ เว ชายเร สุตฺตมาสุ เมธาวิโน โหนฺติ ปหูตปญฺญา>
    text <พหุสฺสุตา เวทคุโน จ โหนฺติ ตสฺมา หิ อมฺหํ ทหรา น มิยฺยเรฯ>
  text <๑๐๐>
    text <มาตา ปิตา จ ภคินี ภาตโร จ ปุตฺตา จ ทารา จ มยญฺจ สพฺเพ>
    text <ธมฺมํ จราม ปรโลกเหตุ ตสฺมา หิ อมฺหํ ทหรา น มิยฺยเรฯ>
  text <๑๐๑>
    text <ทาสา จ ทาสฺโย อนุชีวิโน จ ปริจารกา กมฺมกรา จ สพฺเพ>
    text <ธมฺมํ จรนฺติ ปรโลกเหตุ ตสฺมา หิ อมฺหํ ทหรา น มิยฺยเรฯ>
  text <๑๐๒>
    text <ธมฺโม หเว รกฺขติ ธมฺมจาริํ ธมฺโม สุจิณฺโณ สุขมาวหาติ>
    text <เอสานิสํโส ธมฺเม สุจิณฺเณ น ทุคฺคติํ คจฺฉติ ธมฺมจารีฯ>
  text <๑๐๓>
    text <ธมฺโม หเว รกฺขติ ธมฺมจาริํ ฉตฺตํ มหนฺตํ วิย วสฺสกาเล>
    text <ธมฺเมน คุตฺโต มม ธมฺมปาโล อญฺญสฺส อฏฺฐีนิ สุขี กุมาโรติฯ>
  stand <มหาธมฺมปาลชาตกํ นวมํฯ>
  text <  <
  text <๔๔๘ กุกฺกุฏชาตกํ ๑๐>
  text <๑๐๔>
    text <นาสฺมเส กตปาปมฺหิ นาสฺมเส อลิกวาทิเน>
    text <นาสฺมเส อตฺตตฺถปญฺญมฺหิ อติสนฺเตปิ นาสฺมเสฯ>
  text <๑๐๕>
    text <ภวนฺติ เหเก ปุริสา โคปิปาสิกชาติกา>
    text <ฆสนฺติ มญฺเญ มิตฺตานิ วาจาย น จ กมฺมุนาฯ>
  text <๑๐๖>
    text <สุกฺขญฺชลิปคฺคหิตา วาจาย ปลิคุณฺฐิตา>
    text <มนุสฺสเผคฺคู นาสีเท ยสฺมิํ นตฺถิ กตญฺญุตาฯ>
  text <๑๐๗>
    text <น หิ อญฺญญฺญจิตฺตานํ อิตฺถีนํ ปุริสาน วา>
    text <นานาวิกตฺวา สํสคฺคํ ตาทิสมฺปิ จ นาสฺมเส ฯ>
  text <๑๐๘>
    text <อนริยกมฺมโมกฺกนฺตํ อเถตํ สพฺพฆาตินํ>
    text <นิสิตํว ปฏิจฺฉนฺนํ ตาทิสมฺปิ จ นาสฺมเสฯ>
  text <๑๐๙>
    text <มิตฺตรูเปนิเธกจฺเจ สาขลฺเยน อเจตสา>
    text <วิวิเธหิ อุปายนฺติ ตาทิสมฺปิ จ นาสฺมเสฯ>
  text <๑๑๐>
    text <อามิสํ วา ธนํ วาปิ ยตฺถ ปสฺสติ ตาทิโส>
    text <ทุพฺภิํ กโรติ ทุมฺเมโธ ตญฺจ หนฺตฺวาน คจฺฉติฯ>
  text <๑๑๑>
    text <มิตฺตรูเปน พหโว ฉนฺนา เสวนฺติ สตฺตโว>
    text <ชเห กาปุริเส เหเต กุกฺกุโฏ วิย เสนกํฯ>
  text <๑๑๒>
    text <โย จ อุปฺปติตํ อตฺถํ น ขิปฺปมนุพุชฺฌติ>
    text <อมิตฺตวสมนฺเวติ ปจฺฉา จ อนุตปฺปติฯ>
  text <๑๑๓>
    text <โย จ อุปฺปติตํ อตฺถํ ขิปฺปเมว นิโพธติ>
    text <มุจฺจเต สตฺตุสมฺพาธา กุกฺกุโฏ วิย เสนกา>
  text <๑๑๔>
    text <ตํ ตาทิสํ กูฏมิโวฑฺฑิตํ วเน อธมฺมิกํ นิจฺจวิธํสการินํ>
    text <อารา วิวชฺเชยฺย นโร วิจกฺขโณ เสนํ ยถา กุกฺกุโฏ วํสกานเนติฯ>
  stand <กุกฺกุฏชาตกํ ทสมํฯ>
  text <  <
  text <๔๔๙ มฏฺฐกุณฺฑลีชาตกํ ๑๑>
  text <๑๑๕>
    text <อลงฺกโต มฏฺฐกุณฺฑลี มาลธารี หริจนฺทนุสฺสโท>
    text <พาหา ปคฺคยฺห กนฺทสิ วนมชฺเฌ กิํ ทุกฺขิโต ตุวํฯ>
  text <๑๑๖>
    text <โสวณฺณมโย ปภสฺสโร อุปฺปนฺโน รถปญฺชโร มม>
    text <ตสฺส จกฺกยุคํ น วินฺทามิ เตน ทุกฺเขน ชหามิ ชีวิตํฯ>
  text <๑๑๗>
    text <โสวณฺณมยํ มณีมยํ โลหมยํ อถ รูปิยามยํ>
    text <ปาวท รถํ กริสฺสามิ เต จกฺกยุคํ ปฏิปาทยามิ ตํฯ>
  text <๑๑๘>
    text <โส มาณโว ตสฺส ปาวทิ จนฺทิมสูริยา อุภเยตฺถ ภาตโร>
    text <โสวณฺณมโย รโถ มม เตน จกฺกยุเคน โสภติฯ>
  text <๑๑๙>
    text <พาโล โข ตฺวํสิ มาณว โย ตฺวํ ปตฺถยเส อปตฺถิยํ>
    text <มญฺญามิ ตุวํ มริสฺสสิ น หิ ตฺวํ ลจฺฉสิ จนฺทสูริเยฯ>
  text <๑๒๐>
    text <คมนาคมนมฺปิ ทิสฺสติ วณฺณธาตุ อุภเยตฺถ วีถิโย>
    text <เปโต ปน เนว ทิสฺสติ โก นุ โข กนฺทตํ พาลฺยตโรฯ>
  text <๑๒๑>
    text <สจฺจํ โข วเทสิ มาณว อหเมว กนฺทตํ พาลฺยตโร>
    text <จนฺทํ วิย ทารโก รุทํ เปตํ กาลกตาภิปตฺถเยฯ>
  text <๑๒๒>
    text <อาทิตฺตํ วต มํ สนฺตํ ฆตสิตฺตํว ปาวกํ>
    text <วารินา วิย โอสิญฺจํ สพฺพํ นิพฺพาปเย ทรํฯ>
  text <๑๒๓>
    text <อพฺพหี วต เม สลฺลํ ยมาสิ หทยสฺสิตํ>
    text <โย เม โสกปเรตสฺส ปุตฺตโสกํ อปานุทิฯ>
  text <๑๒๔>
    text <โสหํ อพฺพูฬฺหสลฺโลสฺมิ วีตโสโก อนาวิโล>
    text <น โสจามิ น โรทามิ ตว สุตฺวาน มาณวาติฯ>
  stand <มฏฺฐกุณฺฑลีชาตกํ เอกาทสมํฯ>
  text <  <
  text <๔๕๐ พิลารโกสิยชาตกํ ๑๒>
  text <๑๒๕>
    text <อปจนฺตาปิ ทิจฺฉนฺติ สนฺโต ลทฺธาน โภชนํ>
    text <กิเมว ตฺวํ ปจมาโน ยํ น ทชฺชา น ตํ สมํฯ>
  text <๑๒๖>
    text <มจฺเฉรา จ ปมาทา จ เอวํ ทานํ น ทิยฺยติ>
    text <ปุญฺญํ อากงฺขมาเนน เทยฺยํ โหติ วิชานตาฯ>
  text <๑๒๗>
    text <ยสฺเสว ภีโต น ททาติ มจฺฉรี ตเทวาททโต ภยํ>
    text <ชิฆจฺฉา จ ปิปาสา จ ยสฺส ภายติ มจฺฉรี>
    text <ตเมว พาลํ ผุสติ อสฺมิํ โลเก ปรมฺหิ จฯ>
  text <๑๒๘>
    text <ตสฺมา วิเนยฺย มจฺเฉรํ ทชฺชา ทานํ มลาภิภู>
    text <ปุญฺญานิ ปรโลกสฺมิํ ปติฏฺฐา โหนฺติ ปาณินํฯ>
  text <๑๒๙>
    text <ทุทฺททํ ททมานานํ ทุกฺกรํ กมฺม กุพฺพตํ>
    text <อสนฺโต นานุกุพฺพนฺติ สตํ ธมฺโม ทุรนฺนโยฯ>
  text <๑๓๐>
    text <ตสฺมา สตญฺจ อสตํ นานา โหติ อิโต คติ>
    text <อสนฺโต นิรยํ ยนฺติ สนฺโต สคฺคปรายนาฯ>
  text <๑๓๑>
    text <อปฺปสฺเมเก ปเวจฺฉนฺติ พหุเนเก น ทิจฺฉเร>
    text <อปฺปสฺมา ทกฺขิณา ทินฺนา สหสฺเสน สมํ มิตาฯ>
  text <๑๓๒>
    text <ธมฺมํ จเร โยปิ สมุญฺฉกํ จเร ทารญฺจ โปสํ ททมปฺปกสฺมิํ>
    text <สตํ สหสฺสานํ สหสฺสยาคินํ กลมฺปิ นาคฺฆนฺติ ตถาวิธสฺส เตฯ>
  text <๑๓๓>
    text <เกเนส ยญฺโญ วิปุโล มหคฺฆโต สเมน ทินฺนสฺส น อคฺฆเมติ>
    text <กถํ สตํ สหสฺสานํ สหสฺสยาคินํ กลมฺปิ นาคฺฆนฺติ ตถาวิธสฺส เตฯ>
  text <๑๓๔>
    text <ททนฺติ เหเก วิสเม นิวิฏฺฐา เฉตฺวา วธิตฺวา อถ โสจยิตฺวา>
    text <สา ทกฺขิณา อสฺสุมุขา สทณฺฑา สเมน ทินฺนสฺส น อคฺฆเมติ>
    text <เอวํ สตํ สหสฺสานํ สหสฺสยาคินํ กลมฺปิ นาคฺฆนฺติ ตถาวิธสฺส เตติฯ>
  stand <พิลารโกสิยชาตกํ ทฺวาทสมํฯ>
  text <  <
  text <๔๕๑ จกฺกวากชาตกํ ๑๓>
  text <๑๓๕>
    text <วณฺณวา อภิรูโปสิ ฆโน สญฺชาตโรหิโต>
    text <จกฺกวาก สุรูโปสิ วิปฺปสนฺนมุขินฺทฺริโยฯ>
  text <๑๓๖>
    text <ปาฐีนํ ปาวุสํ มจฺฉํ พลชํ มุญฺชโรหิตํ>
    text <คงฺคาย ตีเร นิสินฺโน เอวํ ภุญฺชสิ โภชนํฯ>
  text <๑๓๗>
    text <น วาหเมตํ ภุญฺชามิ ชงฺคลาโนทกานิ วา>
    text <อญฺญตฺร เสวาลปณกา เอตํ เม สมฺม โภชนํฯ>
  text <๑๓๘>
    text <น วาหเมตํ สทฺทหามิ จกฺกวากสฺส โภชนํ>
    text <อหมฺปิ สมฺม ภุญฺชามิ คาเม โลณิยเตลิยํฯ>
  text <๑๓๙>
    text <มนุสฺเสสุ กตํ ภตฺตํ สุจิํ มํสูปเสจนํ>
    text <น จ เม ตาทิโส วณฺโณ จกฺกวาก ยถา ตุวํฯ>
  text <๑๔๐>
    text <สมฺปสฺสํ อตฺตนิ เวรํ หิํสยํ มานุสิํ ปชํ>
    text <อุตฺรสฺโต ฆสสี ภีโต เตน วณฺโณ ตเวทิโสฯ>
  text <๑๔๑>
    text <สพฺพโลกวิรุทฺโธสิ ธงฺก ปาเปน กมฺมุนา>
    text <ลทฺโธ ปิณฺโฑ น ปีเณติ เตน วณฺโณ ตเวทิโสฯ>
  text <๑๔๒>
    text <อหมฺปิ สมฺม ภุญฺชามิ อหิํสํ สพฺพปาณินํ>
    text <อปฺโปสฺสุกฺโก นิราสงฺกี อโสโก อกุโตภโยฯ>
  text <๑๔๓>
    text <โส กรสฺสุ อานุภาวํ วีติวตฺตสฺสุ สีลิยํ>
    text <อหิํสาย จร โลเก ปิโย โหหิสิ มํมิวฯ>
  text <๑๔๔>
    text <โย น หนฺติ น ฆาเตติ น ชินาติ น ชาปเย>
    text <เมตฺตํโส สพฺพภูเตสุ เวรํ ตสฺส น เกนจีติฯ>
  stand <จกฺกวากชาตกํ เตรสมํฯ>
  text <  <
  text <๔๕๒ ภูริปญฺญชาตกํ ๑๔>
  text <๑๔๕>
    text <สจฺจํ กิร ตฺวํ อปิ ภูริปญฺญ ยา ตาทิสี สีริ ธิตี มตี จ>
    text <น ตายเตภาววสูปนิตํ โย ยวกํ ภุญฺชสิ อปฺปสูปํฯ>
  text <๑๔๖>
    text <สุขํ ทุกฺเขน ปริปาจยนฺโต กาลา กาลํ วิจินํ ฉนฺทฉนฺโน>
    text <อตฺถสฺส ทฺวารานิ อวาปุรนฺโต เตนาหํ ตุสฺสามิ ยโวทเนนฯ>
  text <๑๔๗>
    text <กาลญฺจ ญตฺวา อภิชีหนาย มนฺเตหิ อตฺถํ ปริปาจยิตฺวา>
    text <วิชมฺภิสฺสํ สีหวิชมฺภิตานิ ตายิทฺธิยา ทกฺขสิ มํ ปุนาปิฯ>
  text <๑๔๘>
    text <สุขีปิ เหเก น กโรนฺติ ปาปํ อวณฺณสํสคฺคภยา ปุเนเก>
    text <ปหู สมาโน วิปุลตฺถจินฺตี กิํการณา เม น กโรสิ ทุกฺขํฯ>
  text <๑๔๙>
    text <น ปณฺฑิตา อตฺตสุขสฺส เหตุ ปาปานิ กมฺมานิ สมาจรนฺติ>
    text <ทุกฺเขน ผุฏฺฐา ขลิตาปิ สนฺตา ฉนฺทา จ โทสา น ชหนฺติ ธมฺมํฯ>
  text <๑๕๐>
    text <เยน เกนจิ วณฺเณน มุทุนา ทารุเณน วา>
    text <อุทฺธเร ทีนมตฺตานํ ปจฺฉา ธมฺมํ สมาจเรฯ>
  text <๑๕๑>
    text <ยสฺส รุกฺขสฺส ฉายาย นิสีเทยฺย สเยยฺย วา>
    text <น ตสฺส สาขํ ภญฺเชยฺย มิตฺตทุพฺโภ หิ ปาปโกฯ>
  text <๑๕๒>
    text <ยสฺสาปิ ธมฺมํ ปุริโส วิชญฺญา เย จสฺส กงฺขํ วินยนฺติ สนฺโต>
    text <ตํ หิสฺส ทีปญฺจ ปรายนญฺจ น เตน เมตฺติํ ชรเยถ ปญฺโญฯ>
  text <๑๕๓>
    text <อลโส คิหี กามโภคี น สาธุ อสญฺญโต ปพฺพชิโต น สาธุ>
    text <ราชา น สาธุ อนิสมฺมการี โย ปณฺฑิโต โกธโน ตํ น สาธุฯ>
  text <๑๕๔>
    text <นิสมฺม ขตฺติโย กยิรา นานิสมฺม ทิสมฺปติ>
    text <นิสมฺมการิโน ราช ยโส กิตฺติ จ วฑฺฒตีติฯ>
  stand <ภูริปญฺญชาตกํ จุทฺทสมํฯ>
  text <  <
  text <๔๕๓ มหามงฺคลชาตกํ ๑๕>
  text <๑๕๕>
    text <กิํสุ นโร ชปฺปมธิจฺจกาเล กํ วา วิชฺชํ กตมํ วา สุตานํ>
    text <โส มจฺโจ อสฺมิญฺจ ปรมฺหิ โลเก กถํ กโร โสตฺถาเนน คุตฺโตฯ>
  text <๑๕๖>
    text <ยสฺส เทวา ปิตโร จ สพฺเพ สรีสปา สพฺพภูตานิ จาปิ>
    text <เมตฺตาย นิจฺจํ อปจิตานิ โหนฺติ ภูเตสุ เว โสตฺถานํ ตทาหุฯ>
  text <๑๕๗>
    text <โย สพฺพโลกสฺส นิวาตวุตฺติ อิตฺถีปุมานํ สหทารกานํ>
    text <ขนฺตา ทุรุตฺตานมปฺปฏิกูลวาที อธิวาสนํ โสตฺถานํ ตทาหุฯ>
  text <๑๕๘>
    text <โย นาวชานาติ สหายมิตฺเต สิปฺเปน กุลฺยาหิ ธเนน ชจฺจา>
    text <รุจิปญฺโญ อตฺถกาเล มตีมา สหาเยสุ เว โสตฺถานํ ตทาหุฯ>
  text <๑๕๙>
    text <มิตฺตานิ เว ยสฺส ภวนฺติ สนฺโต สํวิสฺสตฺถา อวิสํวาทกสฺส>
    text <น มิตฺตทุพฺภี สํวิภาคี ธเนน มิตฺเตสุ เว โสตฺถานํ ตทาหุฯ>
  text <๑๖๐>
    text <ยสฺส ภริยา ตุลฺยวยา สมคฺคา อนุพฺพตา ธมฺมกามา ปชาตา>
    text <โกลินิยา สีลวตี ปติพฺพตา ทาเรสุ เว โสตฺถานํ ตทาหุฯ>
  text <๑๖๑>
    text <ยสฺส ราชา ภูตปติ ยสสฺสี ชานาติ โสเจยฺยํ ปรกฺกมญฺจ>
    text <อทฺเวชฺฌตา สุหทยํ มมนฺติ ราชูสุ เว โสตฺถานํ ตทาหุฯ>
  text <๑๖๒>
    text <อนฺนญฺจ ปานญฺจ ททาติ สทฺโธ มาลญฺจ คนฺธญฺจ วิเลปนญฺจ>
    text <ปสนฺนจิตฺโต อนุโมทมาโน สคฺเคสุ เว โสตฺถานํ ตทาหุฯ>
  text <๑๖๓>
    text <ยมริยธมฺเมน ปุนนฺติ วุทฺธา อาราธิตา สมจริยาย สนฺโต>
    text <พหุสฺสุตา อิสโย สีลวนฺโต อรหนฺตมชฺเฌ โสตฺถานํ ตทาหุฯ>
  text <๑๖๔>
    text <เอตานิ โข โสตฺถานานิ โลเก วิญฺญุปฺปสตฺถานิ สุขุทฺรยานิ>
    text <ตานีธ เสเวถ นโร สปญฺโญ น หิ มงฺคเล กิญฺจนมตฺถิ สจฺจนฺติฯ>
  stand <มหามงฺคลชาตกํ ปนฺนรสมํฯ>
  text <  <
  text <๔๕๔ ฆฏปณฺฑิตชาตกํ ๑๖>
  text <๑๖๕>
    text <อุฏฺเฐหิ กณฺห กิํ เสสิ โก อตฺโถ สุปเนน เต>
    text <โยปิ ตุยฺหํ สโก ภาตา หทยํ จกฺขุ จ ทกฺขิณํ>
    text <ตสฺส วาตา พลียนฺติ ฆโฏ ชปฺปติ เกสวฯ>
  text <๑๖๖>
    text <ตสฺส ตํ วจนํ สุตฺวา โรหิเณยฺยสฺส เกสโว>
    text <ตรมานรูโป วุฏฺฐาสิ ภาตุโสเกน อฏฺฏิโตฯ>
  text <๑๖๗>
    text <กิํ นุ อุมฺมตฺตรูโปว เกวลํ ทฺวารกํ อิมํ>
    text <สโส สโสติ ลปสิ โก นุ เต สสมาหริฯ>
  text <๑๖๘>
    text <โสวณฺณมยํ มณีมยํ โลหมยํ อถ รูปิยามยํ>
    text <สงฺขสิลาปวาฬมยํ การยิสฺสามิ เต สสํฯ>
  text <๑๖๙>
    text <สนฺติ อญฺเญปิ สสกา อรญฺเญ วนโคจรา>
    text <เตปิ เต อานยิสฺสามิ กีทิสํ สสมิจฺฉสิฯ>
  text <๑๗๐>
    text <น จาหเมเต อิจฺฉามิ เย สสา ปถวิสฺสิตา>
    text <จนฺทโต สสมิจฺฉามิ ตํ เม โอหร เกสวฯ>
  text <๑๗๑>
    text <โส นูน มธุรํ ญาติ ชีวิตํ วิชหิสฺสสิ>
    text <อปตฺถิยํ โย ปตฺถยสิ จนฺทโต สสมิจฺฉสิฯ>
  text <๑๗๒>
    text <เอวํ เจ กณฺห ชานาสิ ยทญฺญมนุสาสสิ>
    text <กสฺมา ปุเร มตํ ปุตฺตํ อชฺชาปิ มนุโสจสิฯ>
  text <๑๗๓>
    text <ยํ น ลพฺภา มนุสฺเสน อมนุสฺเสน วา ปุน>
    text <ชาโต เม มา มรี ปุตฺโต กุโต ลพฺภา อลพฺภิยํฯ>
  text <๑๗๔>
    text <น มนฺตา มูลเภสชฺชา โอสเธหิ ธเนน วา>
    text <สกฺกา อานยิตุํ กณฺห ยํ เปตมนุโสจสิฯ>
  text <๑๗๕>
    text <ยสฺส เอตาทิสา อสฺสุ อมจฺจา ปุริสปณฺฑิตา>
    text <ยถา นิชฺฌาปเย อชฺช ฆโฏ ปุริสปณฺฑิโตฯ>
  text <๑๗๖>
    text <อาทิตฺตํ วต มํ สนฺตํ ฆตสิตฺตํว ปาวกํ>
    text <วารินา วิย โอสิญฺจํ สพฺพํ นิพฺพาปเย ทรํฯ>
  text <๑๗๗>
    text <อพฺพหี วต เม สลฺลํ ยมาสิ หทยสฺสิตํ>
    text <โย เม โสกปเรตสฺส ปุตฺตโสกํ อปานุทิฯ>
  text <๑๗๘>
    text <โสหํ อพฺพูฬฺหสลฺโลสฺมิ วีตโสโก อนาวิโล>
    text <น โสจามิ น โรทามิ ตว สุตฺวาน มาณว ฯ>
  text <๑๗๙>
    text <เอวํ กโรนฺติ สปฺปญฺญา เย โหนฺติ อนุกมฺปกา>
    text <นิวตฺตยนฺติ โสกมฺหา ฆโฏ เชฏฺฐํว ภาตรนฺติฯ>
    text <ทฬฺห กณฺห ธนญฺชย สงฺขวโร รช สตฺตห กสฺส จ ตกฺกลินา>
    text <ธมฺมํ กุกฺกุฏ กุณฺฑลิ โภชนทา จกฺกวาก สุภูริส โสตฺถิ ฆโฏติฯ>
  stand <ฆฏปณฺฑิตชาตกํ โสฬสมํฯ>
  stand <ทสกนิปาตํ นิฏฺฐิตํฯ>
  text <ตสฺสุทฺทานํ>
