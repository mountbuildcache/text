text <๑๑ เอกาทสกนิปาโต>
  text <  <
  text <๔๕๕ มาตุโปสกชาตกํ ๑>
  text <๑>
    text <ตสฺส นาคสฺส วิปฺปวาเสน วิรูฬฺหา สลฺลกี จ กุฏชา จ>
    text <กุรุวินฺทกรวีรา ติสสามา จ นิวาเต ปุปฺผิตา จ กณิการาฯ>
  text <๒>
    text <โกจิเทว สุวณฺณกายุรา นาคราชํ ภรนฺติ ปิณฺเฑน>
    text <ยตฺถ ราชา ราชกุมาโร วา กวจมภิเหสฺสติ อฉมฺภิโต ฯ>
  text <๓>
    text <คณฺหาหิ นาค กพฬํ มา นาค กิสโก ภว>
    text <พหูนิ ราชกิจฺจานิ ตานิ นาค กริสฺสสิฯ>
  text <๔>
    text <สา นูนสา กปณิกา อนฺธา อปริณายิกา>
    text <ขาณุํ ปาเทน ฆฏฺเฏติ คิริํ จณฺโฑรณํ ปติฯ>
  text <๕>
    text <กา นุ เต สา มหานาค อนฺธา อปริณายิกา>
    text <ขาณุํ ปาเทน ฆฏฺเฏติ คิริํ จณฺโฑรณํ ปติฯ>
  text <๖>
    text <มาตา เม สา มหาราช อนฺธา อปริณายิกา>
    text <ขาณุํ ปาเทน ฆฏฺเฏติ คิริํ จณฺโฑรณํ ปติฯ>
  text <๗>
    text <มุญฺจเถตํ มหานาคํ โยยํ ภรติ มาตรํ>
    text <สเมตุ มาตรา นาโค สห สพฺเพหิ ญาติภิฯ>
  text <๘>
    text <มุตฺโต จ พนฺธนา นาโค มุตฺตมาทาย กุญฺชโร>
    text <มุหุตฺตํ อสฺสาสยิตฺวา อคมา เยน ปพฺพโตฯ>
  text <๙>
    text <ตโต โส นฬินิํ คนฺตฺวา สีตํ กุญฺชรเสวิตํ>
    text <โสณฺฑายูทกมาหตฺวา มาตรํ อภิสิญฺจถฯ>
  text <๑๐>
    text <โกย อนริโย เทโว อกาเลนปิ วสฺสติ>
    text <คโต เม อตฺรโช ปุตฺโต โย มยฺหํ ปริจารโกฯ>
  text <๑๑>
    text <อุฏฺเฐหิ อมฺม กิํ เสสิ อาคโต ตฺยาหมตฺรโช>
    text <มุตฺโตมฺหิ กาสิราเชน เวเทเหน ยสสฺสินาฯ>
  text <๑๒>
    text <จิรํ ชีวตุ โส ราชา กาสีนํ รฏฺฐวฑฺฒโน>
    text <โย เม ปุตฺตํ ปโมเจสิ สทา วุทฺธาปจายิกนฺติฯ>
  stand <มาตุโปสกชาตกํ ปฐมํฯ>
  text <  <
  text <๔๕๖ ชุณฺหชาตกํ ๒>
  text <๑๓>
    text <สุโณหิ มยฺหํ วจนํ ชนินฺท อตฺเถน ชุณฺหมฺหิ อิธานุปตฺโต>
    text <น พฺราหฺมเณ อทฺธิเก ติฏฺฐมาเน คนฺตพฺพ มาหุ ทฺวิปทินฺท เสฏฺฐฯ>
  text <๑๔>
    text <สุโณมิ ติฏฺฐามิ วเทหิ พฺรหฺเม เยนาสิ อตฺเถน อิธานุปตฺโต>
    text <กํ วา ตฺวมตฺถํ มยิ ปตฺถยาโน อิธาคมา พฺรหฺเม ตทิงฺฆ พฺรูหิฯ>
  text <๑๕>
    text <ททาหิ เม คามวรานิ ปญฺจ ทาสีสตํ สตฺต ควํสตานิ>
    text <ปโรสหสฺสญฺจ สุวณฺณนิกฺเข ภริยา จ เม สาทิสี ทฺเว ททาหิฯ>
  text <๑๖>
    text <ตโป นุ เต พฺราหฺมณ ภิํสรูโป มนฺตา นุ เต พฺราหฺมณ จิตฺตรูปา>
    text <ยกฺขา นุ เต อสฺสวา สนฺติ เกจิ อตฺถํ วา เม อภิชานาสิ กตฺตํฯ>
  text <๑๗>
    text <น เม ตโป อตฺถิ น จาปิ มนฺตา ยกฺขาปิ เม อสฺสวา นตฺถิ เกจิ>
    text <อตฺถมฺปิ เต นาภิชานามิ กตฺตํ ปุพฺเพ จ โข สงฺคติมตฺตมาสิฯ>
  text <๑๘>
    text <ปฐมํ อิทํ ทสฺสนํ ชานโต เม น ตาภิชานามิ อิโต ปุรตฺถา>
    text <อกฺขาหิ เม ปุจฺฉิโต เอตมตฺถํ กทา กุหิํ วา อหุ สงฺคโม โนฯ>
  text <๑๙>
    text <คนฺธารราชสฺส ปุรมฺหิ รมฺเม อวสิมฺหเส ตกฺกสีลายํ เทว>
    text <ตตฺถนฺธการมฺหิ ติมีสิกายํ อํเสน อํสํ สมฆฏฺฏยิมฺหฯ>
  text <๒๐>
    text <เต ตตฺถ ฐตฺวาน อุโภ ชนินฺท สาราณิยํ วีติสารยิมฺห ตตฺถ>
    text <สาเยว โน สงฺคติมตฺตมาสิ ตโต น ปจฺฉา น ปุเร อโหสิฯ>
  text <๒๑>
    text <ยทา กทาจิ มนุเชสุ พฺรหฺเม สมาคโม สปฺปุริเสน โหติ>
    text <น ปณฺฑิตา สงฺคติสนฺถวานิ ปุพฺเพ กตํ วาปิ วินาสยนฺติฯ>
  text <๒๒>
    text <พาลาว โข สงฺคติสนฺถวานิ ปุพฺเพ กตํ วาปิ วินาสยนฺติ>
    text <พหุมฺปิ พาเลสุ กตํ วินสฺสติ ตถา หิ พาลา อกตญฺญุรูปาฯ>
  text <๒๓>
    text <ธีรา จ โข สงฺคติสนฺถวานิ ปุพฺเพ กตํ วาปิ น นาสยนฺติ>
    text <อปฺปมฺปิ ธีเรสุ กตํ น นสฺสติ ตถา หิ ธีรา สุกตญฺญุรูปาฯ>
  text <๒๔>
    text <ททามิ เต คามวรานิ ปญฺจ ทาสีสตํ สตฺต ควํสตานิ>
    text <ปโรสหสฺสญฺจ สุวณฺณนิกฺเข ภริยา จ เต สาทิสี ทฺเว ททามิฯ>
  text <๒๕>
    text <เอวํ สตํ โหติ สเมจฺจ ราช นกฺขตฺตราชาริว ตารกานํ>
    text <อาปูรตี กาสิปตี ตถาหํ ตยาปิ เม สงฺคโม อชฺช ลทฺโธติฯ>
  stand <ชุณฺหชาตกํ ทุติยํฯ>
  text <  <
  text <๔๕๗ ธมฺมเทวปุตฺตชาตกํ ๓>
  text <๒๖>
    text <ยโสกโร ปุญฺญกโรหมสฺมิ สทาตฺถุโต สมณพฺราหฺมณานํ>
    text <มคฺคารโห เทวมนุสฺสปูชิโต ธมฺโม อหํ เทหิ อธมฺม มคฺคํฯ>
  text <๒๗>
    text <อธมฺมยานํ ทฬฺหมารุหิตฺวา อสนฺตสนฺโต พลวาหมสฺมิ>
    text <ส กิสฺส เหตุมฺหิ ตวชฺช ทชฺชํ มคฺคํ อหํ ธมฺม อทินฺนปุพฺพํฯ>
  text <๒๘>
    text <ธมฺโม หเว ปาตุรโหสิ ปุพฺเพ ปจฺฉา อธมฺโม อุทปาทิ โลเก>
    text <เชฏฺโฐ จ เสฏฺโฐ จ สนนฺตโน จ อุยฺยาหิ เชฏฺฐสฺส กนิฏฺฐ มคฺคาฯ>
  text <๒๙>
    text <น ยาจนาย นปิ ปาติรูปา น อรหตา เตหํ ทเทยฺยํ มคฺคํ>
    text <ยุทฺธญฺจ โน โหตุ อุภินฺนมชฺช ยุทฺธมฺหิ โย เชสฺสติ ตสฺส มคฺโคฯ>
  text <๓๐>
    text <สพฺพา ทิสา อนุวิสโฏหมสฺมิ มหพฺพโล อมิตยโส อตุลฺโย>
    text <คุเณหิ สพฺเพหิ อุเปตรูโป ธมฺโม อธมฺม ตฺวํ กถํ วิเชสฺสสิฯ>
  text <๓๑>
    text <โลเหน เว หญฺญติ ชาตรูปํ น ชาตรูเปน หนนฺติ โลหํ>
    text <สเจ อธมฺโม หญฺฉติ ธมฺมมชฺช อโย สุวณฺณํ วิย ทสฺสเนยฺยํฯ>
  text <๓๒>
    text <สเจ ตุวํ ยุทฺธพโล อธมฺม น ตุยฺห วุฑฺฒา จ ครู จ อตฺถิ>
    text <มคฺคญฺจ เต ทมฺมิ ปิยาปฺปิเยน วาจาทุรุตฺตานิปิ เต ขมามิฯ>
  text <๓๓>
    text <อิทญฺจ สุตฺวา วจนํ อธมฺโม อวํสิโร ปติโต อุทฺธปาโท>
    text <ยุทฺธตฺถิโก เจ น ลภามิ ยุทฺธํ เอตฺตาวตา โหติ หโต อธมฺโมฯ>
  text <๓๔>
    text <ขนฺตีพโล ยุทฺธพลํ วิเชตฺวา หนฺตฺวา อธมฺมํ นิหนิตฺว ภูมฺยา>
    text <ปายาสิ วิตฺโต อภิรุยฺห สนฺทนํ มคฺเคเนว อติพโล สจฺจนิกฺกโมฯ>
  text <๓๕>
    text <มาตา ปิตา สมณพฺราหฺมณา จ อสมฺมานิตา ยสฺส สเก อคาเร>
    text <อิเธว นิกฺขิปฺป สรีรเทหํ กายสฺส เภทา นิรยํ วชนฺติ เต>
    text <ยถา อธมฺโม ปติโต อวํสิโรฯ>
  text <๓๖>
    text <มาตา ปิตา สมณพฺราหฺมณา จ สุสมฺมานิตา ยสฺส สเก อคาเร>
    text <อิเธว นิกฺขิปฺป สรีรเทหํ กายสฺส เภทา สุคติํ วชนฺติ เต>
    text <ยถาปิ ธมฺโม อภิรุยฺห สนฺทนนฺติฯ>
  stand <ธมฺมเทวปุตฺตชาตกํ ตติยํฯ>
  text <  <
  text <๔๕๘ อุทยชาตกํ ๔>
  text <๓๗>
    text <เอกา นิสินฺนา สุจิ สญฺญตูรู ปาสาทมารุยฺห อนินฺทิตงฺคี>
    text <ยาจามิ ตํ กินฺนรเนตฺตจกฺขุ อิเมกรตฺติํ อุภโย วเสมฯ>
  text <๓๘>
    text <โอกิณฺณนฺตรปริขํ ทฬฺหมฏฺฏาลโกฏฺฐกํ>
    text <รกฺขิตํ ขคฺคหตฺเถหิ ทุปฺปเวสมิทํ ปุรํฯ>
  text <๓๙>
    text <ทหรสฺส ยุวิโน จาปิ อาคโม จ น วิชฺชติ>
    text <อถ เกน นุ วณฺเณน สงฺคมํ อิจฺฉเส มยาฯ>
  text <๔๐>
    text <ยกฺโขหมสฺมิ กลฺยาณิ อาคโตสฺมิ ตวนฺติเก>
    text <ตฺวํ มํ นนฺทย ภทฺทนฺเต ปุณฺณกํสํ ททามิ เตฯ>
  text <๔๑>
    text <เทวํ ว ยกฺขํ อถ วา มนุสฺสํ น ปตฺถเย อุทยมติจฺจ อญฺญํ>
    text <คจฺเฉว ตฺวํ ยกฺข มหานุภาว มา จสฺสุ คนฺตฺวา ปุนราวชิตฺถฯ>
  text <๔๒>
    text <ยา สา รติ อุตฺตมา กามโภคินํ ยํ เหตุ สตฺตา วิสมํ จรนฺติ>
    text <มา ตํ รติํ ชียิ ตุวํ สุจิมฺหิ เต ททามิ เต รูปิยํ กํสปูรํฯ>
  text <๔๓>
    text <นาริํ นโร นิชฺฌปยํ ธเนน อุกฺกํสตี ยตฺถ กโรติ ฉนฺทํ>
    text <วิปจฺจนีโก ตว เทวธมฺโม ปจฺจกฺขโต โถกตเรน เอสิฯ>
  text <๔๔>
    text <อายุ จ วณฺโณ จ มนุสฺสโลเก นิหียติ มนุชานํ สุคฺคตฺเต>
    text <เตเนว วณฺเณน ธนมฺปิ ตุยฺหํ นิหียติ ชิณฺณตราสิ อชฺชฯ>
  text <๔๕>
    text <เอวํ เม เปกฺขมานสฺส ราชปุตฺติ ยสสฺสินิ>
    text <หายเตว ตว วณฺโณ อโหรตฺตานมจฺจเยฯ>
  text <๔๖>
    text <อิมินาว ตฺวํ วยสา ราชปุตฺติ สุเมธเส>
    text <พฺรหฺมจริยํ จเรยฺยาสิ ภิยฺโย วณฺณวตี สิยาฯ>
  text <๔๗>
    text <เทวา น ชีรนฺติ ยถา มนุสฺสา คตฺเตสุ เตสํ วลิโย น โหนฺติ>
    text <ปุจฺฉามิ ตํ ยกฺข มหานุภาว กถํ นุ เทวาน สรีรเทโหฯ>
  text <๔๘>
    text <เทวา น ชีรนฺติ ยถา มนุสฺสา คตฺเตสุ เตสํ วลิโย น โหนฺติ>
    text <สุเว สุเว ภิยฺยตโรว เตสํ ทิพฺโพ จ วณฺโณ วิปุลา จ โภคาฯ>
  text <๔๙>
    text <กิํสูธ ภีตา ชนตา อเนกา มคฺโค จ เนกายตนํ ปวุตฺโต>
    text <ปุจฺฉามิ ตํ ยกฺข มหานุภาว กตฺถฏฺฐิโต ปรโลกํ น ภาเยฯ>
  text <๕๐>
    text <วาจํ มนญฺจ ปณิธาย สมฺมา กาเยน ปาปานิ อกุพฺพมาโน>
    text <พหุนฺนปานํ ฆรมาวสนฺโต สทฺโธ มุทู สํวิภาคี วทญฺญู>
    text <สงฺคาหโก สขิโล สณฺหวาโจ เอตฺถฏฺฐิโต ปรโลกํ น ภาเยฯ>
  text <๕๑>
    text <อนุสาสสิ มํ ยกฺข ยถา มาตา ยถา ปิตา>
    text <อุฬารวณฺณํ ปุจฺฉามิ โก นุ ตฺวมสิ สุพฺรหาฯ>
  text <๕๒>
    text <อุทโยหมสฺมิ กลฺยาณิ สงฺกรตฺตา อิธาคโต>
    text <อามนฺต โข ตํ คจฺฉามิ มุตฺโตสฺมิ ตว สงฺกรา ฯ>
  text <๕๓>
    text <สเจ โข ตฺวํ อุทโยสิ สงฺกรตฺตา อิธาคโต>
    text <อนุสาส มํ ราชปุตฺต ยถาสฺส ปุน สงฺคโมฯ>
  text <๕๔>
    text <อติปตติ วโย ขโณ ตเถว ฐานํ นตฺถิ ธุวํ จวนฺติ สตฺตา>
    text <ปริชิยฺยติ อทฺธุวํ สรีรํ อุทเย มา ปมาท จรสฺสุ ธมฺมํฯ>
  text <๕๕>
    text <กสิณา ปถวี ธนสฺส ปูรา เอกสฺเสว สิยา อนญฺญเธยฺยา>
    text <ตญฺจาปิ ชหติ อวีตราโค อุทเย มา ปมาท จรสฺสุ ธมฺมํฯ>
  text <๕๖>
    text <มาตา จ ปิตา จ ภาตโร จ ภริยา ยาปิ ธเนน โหติ กีตา>
    text <เต จาปิ ชหนฺติ อญฺญมญฺญํ อุทเย มา ปมาท จรสฺสุ ธมฺมํฯ>
  text <๕๗>
    text <กาโย ปรโภชนนฺติ ญตฺวา สํสาเร สุคติญฺจ ทุคฺคติญฺจ>
    text <อิตฺตรวาโสติ ชานิยาน อุทเย มา ปมาท จรสฺสุ ธมฺมํฯ>
  text <๕๘>
    text <สาธุ ภาสติยํ ยกฺโข อปฺปํ มจฺจาน ชีวิตํ>
    text <กสิรญฺจ ปริตฺตญฺจ ตญฺจ ทุกฺเขน สํยุตํ>
    text <สาหํ เอกา ปพฺพชิสฺสามิ หิตฺวา กาสิํ สุรุนฺธนนฺติฯ>
  stand <อุทยชาตกํ จตุตฺถํฯ>
  text <  <
  text <๔๕๙ ปานียชาตกํ ๕>
  text <๕๙>
    text <มิตฺโต มิตฺตสฺส ปานียํ อทินฺนํ ปริภุญฺชิสํ>
    text <เตน ปจฺฉา วิชิคุจฺฉิํ ตํ ปาปํ ปกตํ มยา>
    text <มา ปุน อกรํ ปาปํ ตสฺมา ปพฺพชิโต อหํฯ>
  text <๖๐>
    text <ปรทารญฺจ ทิสฺวาน ฉนฺโท เม อุทปชฺชถ>
    text <เตน ปจฺฉา วิชิคุจฺฉิํ ตํ ปาปํ ปกตํ มยา>
    text <มา ปุน อกรํ ปาปํ ตสฺมา ปพฺพชิโต อหํฯ>
  text <๖๑>
    text <ปิตรํ เม มหาราช โจรา อคณฺหุ กานเน>
    text <เตสาหํ ปุจฺฉิโต ชานํ อญฺญถา นํ วิยากริํฯ>
  text <๖๒>
    text <เตน ปจฺฉา วิชิคุจฺฉิํ ตํ ปาปํ ปกตํ มยา>
    text <มา ปุน อกรํ ปาปํ ตสฺมา ปพฺพชิโต อหํฯ>
  text <๖๓>
    text <ปาณาติปาตมกรุํ โสมยาเค อุปฏฺฐิเต>
    text <เตสาหํ สมนุญฺญาสิํ เตน ปจฺฉา วิชิคุจฺฉิํฯ>
  text <๖๔>
    text <ตํ ปาปํ ปกตํ มยา มา ปุน อกรํ ปาปํ>
    text <ตสฺมา ปพฺพชิโต อหํฯ>
  text <๖๕>
    text <สุราเมรยมาธุกา เย ชนา ปฐมาสุ โน>
    text <พหูนํ เต อนตฺถาย มชฺชปานมกปฺปยุํฯ>
  text <๖๖>
    text <เตสาหํ สมนุญฺญาสิํ เตน ปจฺฉา วิชิคุจฺฉิํ>
    text <ตํ ปาปํ ปกตํ มยา มา ปุน อกรํ ปาปํ>
    text <ตสฺมา ปพฺพชิโต อหํฯ>
  text <๖๗>
    text <ธิรตฺถุ สุพหู กาเม ทุคฺคนฺเธ พหุกณฺฏเก>
    text <เย อหํ ปฏิเสวนฺโต นาลภิํ ตาทิสํ สุขํฯ>
  text <๖๘>
    text <มหสฺสาทา สุขา กามา นตฺถิ กามา ปรํ สุขํ>
    text <เย กาเม ปฏิเสวนฺติ สคฺคํ เต อุปปชฺชเรฯ>
  text <๖๙>
    text <อปฺปสฺสาทา ทุขา กามา นตฺถิ กามา ปรํ ทุขํ>
    text <เย กาเม ปฏิเสวนฺติ นิรยํ เต อุปปชฺชเรฯ>
  text <๗๐>
    text <อสี ยถา สุนิสิโต เนตฺติํโสว สุปายิโก>
    text <สตฺตีว อุรสิ ขิตฺตา กามา ทุกฺขตรา ตโตฯ>
  text <๗๑>
    text <องฺคารานํว ชลิตํ กาสุํ สาธิกโปริสํ>
    text <ผาลํว ทิวสํตตฺตํ กามา ทุกฺขตรา ตโตฯ>
  text <๗๒>
    text <วิสํ ยถา หลาหลํ เตลํ ปกฺกุถิตํ ยถา>
    text <ตมฺพโลห วิลีนํว กามา ทุกฺขตรา ตโตติฯ>
  stand <ปานียชาตกํ ปญฺจมํฯ>
  text <  <
  text <๔๖๐ ยุธญฺจยชาตกํ ๖>
  text <๗๓>
    text <มิตฺตามจฺจปริพฺยูฬฺหํ อหํ วนฺเท รเถสภํ>
    text <ปพฺพชิสฺสามหํ ราช ตํ เทโว อนุมญฺญตุฯ>
  text <๗๔>
    text <สเจ เต อูนํ กาเมหิ อหํ ปริปูรยามิ เต>
    text <โย ตํ หิํสติ วาเรมิ มา ปพฺพช ยุธญฺจย ฯ>
  text <๗๕>
    text <น มตฺถิ อูนํ กาเมหิ หิํสิตา เม น วิชฺชติ>
    text <ทีปญฺจ กาตุมิจฺฉามิ ยํ ชรา นาภิกีรติฯ>
  text <๗๖>
    text <ปุตฺโต วา ปิตรํ ยาเจ ปิตา วา ปุตฺตโมรสํ>
    text <เนคโม ตํ ยาเจ ตาต มา ปพฺพช ยุธญฺจยฯ>
  text <๗๗>
    text <มา มํ เทว นิวาเรหิ ปพฺพชนฺตํ รเถสภ>
    text <มาหํ กาเมหิ สมฺมตฺโต ชราย วสมนฺวคูฯ>
  text <๗๘>
    text <อหํ ตํ ตาต ยาจามิ อหํ ปุตฺต นิวารเย>
    text <จิรํ ตํ ทฏฺฐุมิจฺฉามิ มา ปพฺพช ยุธญฺจยฯ>
  text <๗๙>
    text <อุสฺสาโวว ติณคฺคมฺหิ สูริยุคฺคมนํ ปติ>
    text <เอวมายุ มนุสฺสานํ มา มํ อมฺม นิวารยฯ>
  text <๘๐>
    text <ตรมาโน อิมํ ยานํ อาโรเปตุ รเถสภ>
    text <มา เม มาตา ตรนฺตสฺส อนฺตรายกรา อหุฯ>
  text <๘๑>
    text <อภิธาวถ ภทฺทนฺเต สุญฺญํ เหสฺสติ รมฺมกํ>
    text <ยุธญฺจโย อนุญฺญาโต สพฺพทตฺเตน ราชินาฯ>
  text <๘๒>
    text <โยหุ เสฏฺโฐ สหสฺสสฺส ยุวา กญฺจนสนฺนิโภ>
    text <โสยํ กุมาโร ปพฺพชิโต กาสายวสโน พลีฯ>
  text <๘๓>
    text <อุโภ กุมารา ปพฺพชิตา ยุธญฺจโย ยุธิฏฺฐิโล>
    text <ปหาย มาตาปิตโร สงฺคํ เฉตฺวาน มจฺจุโนติฯ>
  stand <ยุธญฺจยชาตกํ ฉฏฺฐํฯ>
  text <  <
  text <๔๖๑ ทสรถชาตกํ ๗>
  text <๘๔>
    text <เอถ ลกฺขณ สีตา จ อุโภ โอตรโถทกํ>
    text <เอวายํ ภรโต อาห ราชา ทสรโถ มโตฯ>
  text <๘๕>
    text <เกน รามปฺปภาเวน โสจิตพฺพํ น โสจสิ>
    text <ปิตรํ กาลกตํ สุตฺวา น ตํ ปสหเต ทุขํฯ>
  text <๘๖>
    text <ยํ น สกฺกา นิปาเลตุํ โปเสน ลปตํ พหุํ>
    text <ส กิสฺส วิญฺญู เมธาวี อตฺตานมุปตาปเยฯ>
  text <๘๗>
    text <ทหรา จ หิ วุทฺธา จ เย พาลา เย จ ปณฺฑิตา>
    text <อฑฺฒา เจว ทลิทฺทา จ สพฺเพ มจฺจุปรายณาฯ>
  text <๘๘>
    text <ผลานมิว ปกฺกานํ นิจฺจํ ปตนโต ภยํ>
    text <เอวํ ชาตาน มจฺจานํ นิจฺจ มรณโต ภยํฯ>
  text <๘๙>
    text <สายเมเก น ทิสฺสนฺติ ปาโต ทิฏฺฐา พหุชฺชนา>
    text <ปาโต เอเก น ทิสฺสนฺติ สายํ ทิฏฺฐา พหุชฺชนาฯ>
  text <๙๐>
    text <ปริเทวยมาโน เจ กิญฺจิทตฺถํ อุทพฺพเห>
    text <สมฺมูฬฺโห หิํสมตฺตานํ กยิรา ตํ วิจกฺขโณฯ>
  text <๙๑>
    text <กิโส วิวณฺโณ ภวติ หิํสมตฺตานมตฺตโน>
    text <น เตน เปตา ปาเลนฺติ นิรตฺถา ปริเทวนาฯ>
  text <๙๒>
    text <ยถา สรณมาทิตฺตํ วารินา ปรินิพฺพเย>
    text <เอวมฺปิ ธีโร สุตวา เมธาวี ปณฺฑิโต นโร>
    text <ขิปฺปมุปฺปติตํ โสกํ วาโต ตูลํว ธํสเยฯ>
  text <๙๓>
    text <มจฺโจ เอโกว อจฺเจติ เอโกว ชายเต กุเล>
    text <สํโยคปรมาตฺเวว สมฺโภคา สพฺพปาณินํฯ>
  text <๙๔>
    text <ตสฺมา หิ ธีรสฺส พหุสฺสุตสฺส สมฺปสฺสโต โลกมิมํ ปรญฺจ>
    text <อญฺญาย ธมฺมํ หทยํ มนญฺจ โสกา มหนฺตาปิ น ตาปยนฺติฯ>
  text <๙๕>
    text <โสหํ ทสฺสญฺจ โภกฺขญฺจ ภริสฺสามิ จ ญาตเก>
    text <เสสญฺจ ปาลยิสฺสามิ กิจฺจเมตํ วิชานโตฯ>
  text <๙๖>
    text <ทส วสฺสสหสฺสานิ สฏฺฐิ วสฺสสตานิ จ>
    text <กมฺพุคีโว มหาพาหุ ราโม รชฺชมการยีติฯ>
  stand <ทสรถชาตกํ สตฺตมํฯ>
  text <  <
  text <๔๖๒ สํวรชาตกํ ๘>
  text <๙๗>
    text <ชานนฺโต โน มหาราช ตว สีลํ ชนาธิโป>
    text <อิเม กุมาเร ปูเชนฺโต น ตํ เกนจิ มญฺญถฯ>
  text <๙๘>
    text <ติฏฺฐนฺเต โน มหาราเช อทุ เทเว ทิวงฺคเต>
    text <ญาตี ตํ สมนุญฺญิํสุ สมฺปสฺสํ อตฺถมตฺตโนฯ>
  text <๙๙>
    text <เกน สํวรวตฺเตน สญฺชาเต อภิติฏฺฐสิ>
    text <เกน ตํ นาติวตฺตนฺติ ญาติสงฺฆา สมาคตาฯ>
  text <๑๐๐>
    text <น ราชปุตฺต อุสูยามิ สมณานํ มเหสินํ>
    text <สกฺกจฺจํ เต นมสฺสามิ ปาเท วนฺทามิ ตาทินํฯ>
  text <๑๐๑>
    text <เต มํ ธมฺมคุเณ ยุตฺตํ สุสฺสูสมนุสูยกํ>
    text <สมณา มนุสาสนฺติ อิสี ธมฺมคุเณ รตาฯ>
  text <๑๐๒>
    text <เตสาหํ วจนํ สุตฺวา สมณานํ มเหสินํ>
    text <น กิญฺจิ อติมญฺญามิ ธมฺเม เม นิรโต มโนฯ>
  text <๑๐๓>
    text <หตฺถาโรหา อนีกฏฺฐา รถิกา ปตฺติการกา>
    text <เตสํ นปฺปฏิพนฺธามิ นิวิฏฺฐํ ภตฺตเวตนํฯ>
  text <๑๐๔>
    text <มหามตฺตา จ เม อตฺถิ มนฺติโน ปริจารกา>
    text <พาราณสิํ โวหรนฺติ พหุมํสสุโรทกํฯ>
  text <๑๐๕>
    text <อโถปิ วาณิชา ผีตา นานารฏฺเฐหิ อาคตา>
    text <เตสุ เม วิหิตา รกฺขา เอวํ ชานาหุโปสถฯ>
  text <๑๐๖>
    text <ธมฺเมน กิร ญาตีนํ รชฺชํ กาเรหิ สํวร>
    text <เมธาวี ปณฺฑิโต จาสิ อโถปิ ญาตินํ หิโตฯ>
  text <๑๐๗>
    text <ตํ ตํ ญาติปริพฺยูฬฺหํ นานารตนโมจิตํ>
    text <อมิตฺตา นปฺปสหนฺติ อินฺทํว อสุราธิโปติฯ>
  stand <สํวรชาตกํ อฏฺฐมํฯ>
  text <  <
  text <๔๖๓ สุปฺปารกชาตกํ ๙>
  text <๑๐๘>
    text <อุมฺมุชฺชนฺติ นิมุชฺชนฺติ มนุสฺสา ขุรนาสิกา>
    text <สุปฺปารกํ ตํ ปุจฺฉาม สมุทฺโท กตโม อยํฯ>
  text <๑๐๙>
    text <กุรุกจฺฉา ปยาตานํ วาณิชานํ ธเนสินํ>
    text <นาวาย วิปฺปนฏฺฐาย ขุรมาลีติ วุจฺจติฯ>
  text <๑๑๐>
    text <ยถา อคฺคีว สุริโยว สมุทฺโท ปฏิทิสฺสติ>
    text <สุปฺปารกํ ตํ ปุจฺฉาม สมุทฺโท กตโม อยํฯ>
  text <๑๑๑>
    text <กุรุกจฺฉา ปยาตานํ วาณิชานํ ธเนสินํ>
    text <นาวาย วิปฺปนฏฺฐาย อคฺคิมาลีติ วุจฺจติฯ>
  text <๑๑๒>
    text <ยถา ทธีว ขีรํว สมุทฺโท ปฏิทิสฺสติ>
    text <สุปฺปารกํ ตํ ปุจฺฉาม สมุทฺโท กตโม อยํฯ>
  text <๑๑๓>
    text <กุรุกจฺฉา ปยาตานํ วาณิชานํ ธเนสินํ>
    text <นาวาย วิปฺปนฏฺฐาย ทธิมาลีติ วุจฺจติฯ>
  text <๑๑๔>
    text <ยถา กุโสว สสฺโสว สมุทฺโท ปฏิทิสฺสติ>
    text <สุปฺปารกํ ตํ ปุจฺฉาม สมุทฺโท กตโม อยํฯ>
  text <๑๑๕>
    text <กุรุกจฺฉา ปยาตานํ วาณิชานํ ธเนสินํ>
    text <นาวาย วิปฺปนฏฺฐาย กุสมาลีติ วุจฺจติฯ>
  text <๑๑๖>
    text <ยถา นโฬว เวฬูว สมุทฺโท ปฏิทิสฺสติ>
    text <สุปฺปารกํ ตํ ปุจฺฉาม สมุทฺโท กตโม อยํฯ>
  text <๑๑๗>
    text <กุรุกจฺฉา ปยาตานํ วาณิชานํ ธเนสินํ>
    text <นาวาย วิปฺปนฏฺฐาย นฬมาลีติ วุจฺจติฯ>
  text <๑๑๘>
    text <มหพฺภโย ภิํสนโก สทฺโท สุยฺยติมานุโส>
    text <ยถา โสพฺโภ ปปาโตว สมุทฺโท ปฏิทิสฺสติ>
    text <สุปฺปารกํ ตํ ปุจฺฉาม สมุทฺโท กตโม อยํฯ>
  text <๑๑๙>
    text <กุรุกจฺฉา ปยาตานํ วาณิชานํ ธเนสินํ>
    text <นาวาย วิปฺปนฏฺฐาย พฬวามุขีติ วุจฺจติฯ>
  text <๑๒๐>
    text <ยโต สรามิ อตฺตานํ ยโต ปตฺโตสฺมิ วิญฺญุตํ>
    text <นาภิชานามิ สญฺจิจฺจ เอกปาณมฺปิ หิํสิตํ>
    text <เอเตน สจฺจวชฺเชน โสตฺถิํ นาวา นิวตฺตตูติฯ>
    text <สิริมาตุสุโปสกนาควโร ปุน ชุณฺหก ธมฺมมุทยวโร>
    text <อถ ปานิ ยุธญฺจยโก จ ทสรถ สํวร ปารคเตน นวาติฯ>
  stand <สุปฺปารกชาตกํ นวมํฯ>
  stand <เอกาทสกนิปาตํ นิฏฺฐิตํฯ>
  text <ตสฺสุทฺทานํ>
