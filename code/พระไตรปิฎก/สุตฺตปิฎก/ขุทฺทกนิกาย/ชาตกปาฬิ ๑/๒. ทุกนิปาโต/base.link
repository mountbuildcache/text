text <๒ ทุกนิปาโต>
  text <๑ ทฬฺหวคฺโค>
    text <  <
    text <๑๕๑ ราโชวาทชาตกํ ๒-๑-๑>
    text <๑>
      text <ทฬฺหํ ทฬฺหสฺส ขิปติ พลฺลิโก มุทุนา มุทุํ>
      text <สาธุมฺปิ สาธุนา เชติ อสาธุมฺปิ อสาธุนา>
      text <เอตาทิโส อยํ ราชา มคฺคา อุยฺยาหิ สารถิฯ>
    text <๒>
      text <อกฺโกเธน ชิเน โกธํ อสาธุํ สาธุนา ชิเน>
      text <ชิเน กทริยํ ทาเนน สจฺเจนาลิกวาทินํ>
      text <เอตาทิโส อยํ ราชา มคฺคา อุยฺยาหิ สารถีติฯ>
    stand <ราโชวาทชาตกํ ปฐมํฯ>
    text <  <
      text <สานิ กมฺมานิ ตปฺเปนฺติ อุณฺหํวชฺโฌหิตํ มุเขฯ>
    text <๑๕๒ อสเมกฺขิตกมฺมนฺตํ ตุริตาภินิปาตินํฯ>
    text <๔>
      text <สีโห จ สีหนาเทน ททฺทรํ อภินาทยิ>
      text <สุตฺวา สีหสฺส นิคฺโฆสํ สิงฺคาโล ททฺทเร วสํ>
      text <ภีโต สนฺตาสมาปาทิ หทยญฺจสฺส อปฺผลีติฯ>
    stand <สิงฺคาลชาตกํ ทุติยํฯ>
    text <  <
    text <๑๕๓ สูกรชาตกํ ๒-๑-๓>
    text <๕>
      text <จตุปฺปโท อหํ สมฺม ตฺวมฺปิ สมฺม จตุปฺปโท>
      text <เอหิ สมฺม นิวตฺตสฺสุ กิํ นุ ภีโต ปลายสิฯ>
    text <๖>
      text <อสุจิ ปูติโลโมสิ ทุคฺคนฺโธ วาสิ สูกร>
      text <สเจ ยุชฺฌิตุกาโมสิ ชยํ สมฺม ททามิ เตติฯ>
    stand <สูกรชาตกํ ตติยํฯ>
    text <  <
    text <๑๕๔ อุรคชาตก ๒-๑-๔>
    text <๗>
      text <อิธูรคานํ ปวโร ปวิฏฺโฐ เสลสฺส วณฺเณน ปโมกฺขมิจฺฉํ>
      text <พฺรหฺมญฺจ วณฺณํ อปจายมาโน พุภุกฺขิโต โน วิตรามิ โภตฺตุํฯ>
    text <๘>
      text <โส พฺรหฺมคุตฺโต จิรเมว ชีว ทิพฺยา จ เต ปาตุภวนฺตุ ภกฺขา>
      text <โย พฺรหฺมวณฺณํ อปจายมาโน พุภุกฺขิโต โน วิตราสิ โภตฺตุนฺติฯ>
    stand <อุรคชาตกํ จตุตฺถํฯ>
    text <  <
    text <๑๕๕ ภคฺคชาตกํ ๒-๑-๕>
    text <๙>
      text <ชีว วสฺสสตํ ภคฺค อปรานิ จ วีสติํ>
      text <มา มํ ปิสาจา ขาทนฺตุ ชีว ตฺวํ สรโท สตํฯ>
    text <๑๐>
      text <ตฺวมฺปิ วสฺสสตํ ชีว อปรานิ จ วีสติํ>
      text <วิสํ ปิสาจา ขาทนฺตุ ชีว ตฺวํ สรโท สตนฺติฯ>
    stand <ภคฺคชาตกํ ปญฺจมํฯ>
    text <  <
    text <๑๕๖ อลีนจิตฺตชาตกํ ๒-๑-๖>
    text <๑๑>
      text <อลีนจิตฺตํ นิสฺสาย ปหฏฺฐา มหตี จมู>
      text <โกสลํ เสนาสนฺตุฏฺฐํ ชีวคฺคาหํ อคาหยิฯ>
    text <๑๒>
      text <เอวํ นิสฺสยสมฺปนฺโน ภิกฺขุ อารทฺธวีริโย>
      text <ภาวยํ กุสลํ ธมฺมํ โยคกฺเขมสฺส ปตฺติยา>
      text <ปาปุเณ อนุปุพฺเพน สพฺพสํโยชนกฺขยนฺติฯ>
    stand <อลีนจิตฺตชาตกํ ฉฏฺฐํฯ>
    text <  <
    text <๑๕๗ คุณชาตกํ ๒-๑-๗>
    text <๑๓>
      text <เยน กามํ ปณาเมติ ธมฺโม พลวตํ มิคี>
      text <อุนฺนทนฺตี วิชานาหิ ชาตํ สรณโต ภยํฯ>
    text <๑๔>
      text <อปิ เจปิ ทุพฺพโล มิตฺโต มิตฺตธมฺเมสุ ติฏฺฐติ>
      text <โส ญาตโก จ พนฺธุ จ โส มิตฺโต โส จ เม สขา>
      text <ทาฐินิ มาติมญฺญิตฺโถ สิงฺคาโล มม ปาณโทติฯ>
    stand <คุณชาตกํ สตฺตมํฯ>
    text <  <
    text <๑๕๘ สุหนุชาตกํ ๒-๑-๘>
    text <๑๕>
      text <นยิทํ วิสมสีเลน โสเณน สุหนู สห>
      text <สุหนูปิ ตาทิโสเยว โย โสณสฺส สโคจโรฯ>
    text <๑๖>
      text <ปกฺขนฺทินา ปคพฺเภน นิจฺจํ สนฺทานขาทินา>
      text <สเมติ ปาปํ ปาเปน สเมติ อสตา อสนฺติฯ>
    stand <สุหนุชาตกํ อฏฺฐมํฯ>
    text <  <
    text <๑๕๙ โมรชาตกํ ๒-๑-๙>
    text <๑๗>
      text <อุเทตยํ จกฺขุมา เอกราชา หริสฺสวณฺโณ ปถวิปฺปภาโส>
      text <ตํ ตํ นมสฺสามิ หริสฺสวณฺณํ ปถวิปฺปภาสํ ตยาชฺช คุตฺตา วิหเรมุ ทิวสํฯ>
      text <เย พฺราหฺมณา เวทคู สพฺพธมฺเม เต เม นโม เต จ มํ ปาลยนฺตุ>
      text <นมตฺถุ พุทฺธานํ นมตฺถุ โพธิยา นโม วิมุตฺตานํ นโม วิมุตฺติยา>
      text <อิมํ โส ปริตฺตํ กตฺวา โมโร จรติ เอสนาฯ>
    text <๑๘>
      text <อเปตยํ จกฺขุมา เอกราชา หริสฺสวณฺโณ ปถวิปฺปภาโส>
      text <ตํ ตํ นมฺมสฺสามิ หริสฺสวณฺณํ ปถวิปฺปภาสํ ตยาชฺช คุตฺตา วิหเรมุ รตฺติํฯ>
      text <เย พฺราหฺมณา เวทคู สพฺพธมฺเม เต เม นโม เต จ มํ ปาลยนฺตุ>
      text <นมตฺถุ พุทฺธานํ นมตฺถุ โพธิยา นโม วิมุตฺตานํ นโม วิมุตฺติยา>
      text <อิมํ โส ปริตฺตํ กตฺวา โมโร วาสมกปฺปยีติฯ>
    stand <โมรชาตกํ นวมํฯ>
    text <  <
    text <๑๖๐ วินีลชาตกํ ๒-๑-๑๐>
    text <๑๙>
      text <เอวเมว นูน ราชานํ เวเทหํ มิถิลคฺคหํ>
      text <อสฺสา วหนฺติ อาชญฺญา ยถา หํสา วินีลกํฯ>
    text <๒๐>
      text <วินีล ทุคฺคํ ภชสิ อภูมิํ ตาต เสวสิ>
      text <คามนฺตกานิ เสวสฺสุ เอตํ มาตาลยํ ตวาติฯ>
      text <วรพลฺลิก ททฺทร สูกรโก อุรคูตฺตม ปญฺจมภคฺควโร>
      text <มหตีจมุ ยาว สิงฺคาลวโร สุหนุตฺตม โมร วินีลํ ทสาติฯ>
    stand <วินีลชาตกํ ทสมํฯ>
    stand <ทฬฺหวคฺโค ปฐโมฯ>
    text <ตสฺสุทฺทานํ>
  text <๒ สนฺถววคฺโค>
    text <  <
    text <๑๖๑ อินฺทสมานโคตฺตชาตกํ ๒-๒-๑>
    text <๒๑>
      text <น สนฺถวํ กาปุริเสน กยิรา อริโย อนริเยน ปชานมตฺถํ>
      text <จิรานุวุตฺโถปิ กโรติ ปาปํ คโช ยถา อินฺทสมานโคตฺตํฯ>
    text <๒๒>
      text <ยํ ตฺเวว ชญฺญา สทิโส มมนฺติ สีเลน ปญฺญาย สุเตน จาปิ>
      text <เตเนว เมตฺติํ กยิราถ สทฺธิํ สุโข หเว สปฺปุริเสน สงฺคโมติฯ>
    stand <อินฺทสมานโคตฺตชาตกํ ปฐมํฯ>
    text <  <
    text <๑๖๒ สนฺถวชาตกํ ๒-๒-๒>
    text <๒๓>
      text <น สนฺถวสฺมา ปรมตฺถิ ปาปิโย โย สนฺถโว กาปุริเสน โหติ>
      text <สนฺตปฺปิโต สปฺปินา ปายเสน กิจฺฉากตํ ปณฺณกุฏิํ อทยฺหิ ฯ>
    text <๒๔>
      text <น สนฺถวสฺมา ปรมตฺถิ เสยฺโย โย สนฺถโว สปฺปุริเสน โหติ>
      text <สีหสฺส พฺยคฺฆสฺส จ ทีปิโน จ สามา มุขํ เลหติ สนฺถเวนาติฯ>
    stand <สนฺถวชาตกํ ทุติยํฯ>
    text <  <
    text <๑๖๓ สุสีมชาตกํ ๒-๒-๓>
    text <๒๕>
      text <กาฬา มิคา เสตทนฺตา ตวีเม ปโรสตํ เหมชาลาภิฉนฺนา>
      text <เต เต ททามีติ สุสีม พฺรูสิ อนุสฺสรํ เปตฺติปิตามหานํฯ>
    text <๒๖>
      text <กาฬา มิคา เสตทนฺตา มมีเม ปโรสตํ เหมชาลาภิจฺฉนฺนา>
      text <เต เต ททามีติ วทามิ มาณว อนุสฺสรํ เปตฺติปิตามหานนฺติฯ>
    stand <สุสีมชาตกํ ตติยํฯ>
    text <  <
    text <๑๖๔ คิชฺฌชาตกํ ๒-๒-๔>
    text <๒๗>
      text <ยํ นุ คิชฺโฌ โยชนสตํ กุณปานิ อเวกฺขติ>
      text <กสฺมา ชาลญฺจ ปาสญฺจ อาสชฺชาปิ น พุชฺฌสิฯ>
    text <๒๘>
      text <ยทา ปราภโว โหติ โปโส ชีวิตสงฺขเย>
      text <อถ ชาลญฺจ ปาสญฺจ อาสชฺชาปิ น พุชฺฌตีติฯ>
    stand <คิชฺฌชาตกํ จตุตฺถํฯ>
    text <  <
    text <๑๖๕ นกุลชาตกํ ๒-๒-๕>
    text <๒๙>
      text <สนฺธิํ กตฺวา อมิตฺเตน อณฺฑเชน ชลาพุช>
      text <วิวริย ทาฐํ เสสิ กุโต เต ภยมาคตํฯ>
    text <๓๐>
      text <สงฺเกเถว อมิตฺตสฺมิํ มิตฺตสฺมิมฺปิ น วิสฺสเส>
      text <อภยา ภยมุปฺปนฺนํ อปิ มูลานิ กนฺตตีติ ฯ>
    stand <นกุลชาตกํ ปญฺจมํฯ>
    text <  <
    text <๑๖๖ อุปสาฬกชาตกํ ๒-๒-๖>
    text <๓๑>
      text <อุปสาฬกนามานิ สหสฺสานิ จตุทฺทส>
      text <อสฺมิํ ปเทเส ทฑฺฒานิ นตฺถิ โลเก อนามตํฯ>
    text <๓๒>
      text <ยมฺหิ สจฺจญฺจ ธมฺโม จ อหิํสา สํยโม ทโม>
      text <เอตํ อริยา เสวนฺติ เอตํ โลเก อนามตนฺติฯ>
    stand <อุปสาฬกชาตกํ ฉฏฺฐํฯ>
    text <  <
    text <๑๖๗ สมิทฺธิชาตกํ ๒-๒-๗>
    text <๓๓>
      text <อภุตฺวา ภิกฺขสิ ภิกฺขุ น หิ ภุตฺวาน ภิกฺขสิ>
      text <ภุตฺวาน ภิกฺขุ ภิกฺขสฺสุ มา ตํ กาโล อุปจฺจคาฯ>
    text <๓๔>
      text <กาลํ โวหํ น ชานามิ ฉนฺโน กาโล น ทิสฺสติ>
      text <ตสฺมา อภุตฺวา ภิกฺขามิ มา มํ กาโล อุปจฺจคาติฯ>
    stand <สมิทฺธิชาตกํ สตฺตมํฯ>
    text <  <
    text <๑๖๘ สกุณคฺฆิชาตกํ ๒-๒-๘>
    text <๓๕>
      text <เสโน พลสา ปตมาโน ลาปํ โคจรฐายินํ>
      text <สหสา อชฺฌปฺปตฺโตว มรณํ เตนุปาคมิฯ>
    text <๓๖>
      text <โสหํ นเยน สมฺปนฺโน เปตฺติเก โคจเร รโต>
      text <อเปตสตฺตุ โมทามิ สมฺปสฺสํ อตฺถมตฺตโนติฯ>
    stand <สกุณคฺฆิชาตกํ อฏฺฐมํฯ>
    text <  <
    text <๑๖๙ อรกชาตกํ ๒-๒-๙>
    text <๓๗>
      text <โย เว เมตฺเตน จิตฺเตน สพฺพโลกานุกมฺปติ>
      text <อุทฺธํ อโธ จ ติริยํ อปฺปมาเณน สพฺพโสฯ>
    text <๓๘>
      text <อปฺปมาณํ หิตํ จิตฺตํ ปริปุณฺณํ สุภาวิตํ>
      text <ยํ ปมาณกตํ กมฺมํ น ตํ ตตฺราวสิสฺสตีติฯ>
    stand <อรกชาตกํ นวมํฯ>
    text <  <
    text <๑๗๐ กกณฺฏกชาตกํ ๒-๒-๑๐>
    text <๓๙>
      text <นายํ ปุเร อุณฺณมติ โตรณคฺเค กกณฺฏโก>
      text <มโหสธ วิชานาหิ เกน ถทฺโธ กกณฺฏโกฯ>
    text <๔๐>
      text <อลทฺธปุพฺพํ ลทฺธาน อฑฺฒมาสํ กกณฺฏโก>
      text <อติมญฺญติ ราชานํ เวเทหํ มิถิลคฺคหนฺติฯ>
      text <อถ อินฺทสมาน สปณฺณกุฏิ สุสิมุตฺตม คิชฺฌ ชลาพุชโก>
      text <อุปสาฬก ภิกฺขุ สลาปวโร อถ เมตฺตวโร ทสปุณฺณมตีติฯ>
    stand <กกณฺฏกชาตกํ ทสมํฯ>
    stand <สนฺถววคฺโค ทุติโยฯ>
    text <ตสฺสุทฺทานํ>
  text <๓ กลฺยาณวคฺโค>
    text <  <
    text <๑๗๑ กลฺยาณธมฺมชาตกํ ๒-๓-๑>
    text <๔๑>
      text <กลฺยาณธมฺโมติ ยทา ชนินฺท โลเก สมญฺญํ อนุปาปุณาติ>
      text <ตสฺมา น หิยฺเยถ นโร สปญฺโญ หิริยาปิ สนฺโต ธุรมาทิยนฺติฯ>
    text <๔๒>
      text <สายํ สมญฺญา อิธ มชฺช ปตฺตา กลฺยาณธมฺโมติ ชนินฺท โลเก>
      text <ตาหํ สเมกฺขํ อิธ ปพฺพชิสฺสํ น หิ มตฺถิ ฉนฺโท อิธ กามโภเคติฯ>
    stand <กลฺยาณธมฺมชาตกํ ปฐมํฯ>
    text <  <
    text <๑๗๒ ททฺทรชาตกํ ๒-๓-๒>
    text <๔๓>
      text <โก นุ สทฺเทน มหตา อภินาเทติ ททฺทรํ>
      text <ตํ สีหา นปฺปฏินทนฺติ โก นาเมโส มิคาธิภูฯ>
    text <๔๔>
      text <อธโม มิคชาตานํ สิงฺคาโล ตาต วสฺสติ>
      text <ชาติมสฺส ชิคุจฺฉนฺตา ตุณฺหี สีหา สมจฺฉเรติฯ>
    stand <ททฺทรชาตกํ ทุติยํฯ>
    text <  <
    text <๑๗๓ มกฺกฏชาตกํ ๒-๓-๓>
    text <๔๕>
      text <ตาต มาณวโก เอโส ตาลมูลํ อปสฺสิโต>
      text <อคารกญฺจิทํ อตฺถิ หนฺท เทมสฺสคารกํฯ>
    text <๔๖>
      text <มา โข ตฺวํ ตาต ปกฺโกสิ ทูเสยฺย โน อคารกํ>
      text <เนตาทิสํ มุขํ โหติ พฺราหฺมณสฺส สุสีลิโนติฯ>
    stand <มกฺกฏชาตกํ ตติยํฯ>
    text <  <
    text <๑๗๔ ทุพฺภิยมกฺกฏชาตกํ ๒-๓-๔>
    text <๔๗>
      text <อทมฺห เต วาริ ปหูตรูปํ ฆมฺมาภิตตฺตสฺส ปิปาสิตสฺส>
      text <โส ทานิ ปิตฺวาน กิริงฺกโรสิ อสงฺคโม ปาปชเนน เสยฺโยฯ>
    text <๔๘>
      text <โก เต สุโต วา ทิฏฺโฐ วา สีลวา นาม มกฺกโฏ>
      text <อิทานิ โข ตํ โอหจฺฉํ เอสา อสฺมาก ธมฺมตาติฯ>
    stand <ทุพฺภิยมกฺกฏชาตกํ จตุตฺถํฯ>
    text <  <
    text <๑๗๕ อาทิจฺจุปฏฺฐานชาตกํ ๒-๓-๕>
    text <๔๙>
      text <สพฺเพสุ กิร ภูเตสุ สนฺติ สีลสมาหิตา>
      text <ปสฺส สาขามิคํ ชมฺมํ อาทิจฺจมุปติฏฺฐติฯ>
    text <๕๐>
      text <นาสฺส สีลํ วิชานาถ อนญฺญาย ปสํสถ>
      text <อคฺคิหุตฺตญฺจ อุหนฺนํ ทฺเว จ ภินฺนา กมณฺฑลูติฯ>
    stand <อาทิจฺจุปฏฺฐานชาตกํ ปญฺจมํฯ>
    text <  <
    text <๑๗๖ กฬายมุฏฺฐิชาตกํ ๒-๓-๖>
    text <๕๑>
      text <พาโล วตายํ ทุมสาขโคจโร ปญฺญา ชนินฺท นยิมสฺส วิชฺชติ>
      text <กฬายมุฏฺฐิํ อวกิริย เกวลํ เอกํ กฬายํ ปติตํ คเวสติฯ>
    text <๕๒>
      text <เอวเมว มยํ ราช เย จญฺเญ อติโลภิโน>
      text <อปฺเปน พหุํ ชิยฺยาม กฬาเยเนว วานโรติฯ>
    stand <กฬายมุฏฺฐิชาตกํ ฉฏฺฐํฯ>
    text <  <
    text <๑๗๗ ตินฺทุกชาตกํ ๒-๓-๗>
    text <๕๓>
      text <ธนุหตฺถกลาเปหิ เนตฺติํ สวรธาริภิ>
      text <สมนฺตา ปริกิณฺณมฺห กถํ โมกฺโข ภวิสฺสติฯ>
    text <๕๔>
      text <อปฺเปว พหุกิจฺจานํ อตฺโถ ชาเยถ โกจิ นํ>
      text <อตฺถิ รุกฺขสฺส อจฺฉินฺนํ ขชฺชถญฺเญว ตินฺทุกนฺติฯ>
    stand <ตินฺทุกชาตกํ สตฺตมํฯ>
    text <  <
    text <๑๗๘ กจฺฉปชาตกํ ๒-๓-๘>
    text <๕๕>
      text <ชนิตฺตํ เม ภวิตฺตํ เม อิติ ปงฺเก อวสฺสยิํ>
      text <ตํ มํ ปงฺโก อชฺฌภวิ ยถา ทุพฺพลกํ ตถา>
      text <ตํ ตํ วทามิ ภคฺคว สุโณหิ วจนํ มมฯ>
    text <๕๖>
      text <คาเม วา ยทิ วา รญฺเญ สุขํ ยตฺราธิคจฺฉติ>
      text <ตํ ชนิตฺตํ ภวิตฺตญฺจ ปุริสสฺส ปชานโต>
      text <ยมฺหิ ชีเว ตมฺหิ คจฺเฉ น นิเกตหโต สิยาติฯ>
    text <กจฺฉปชาตกํ อฏฺฐมํฯ>
    text <  <
    text <๑๗๙ สตธมฺมชาตกํ ๒-๓-๙>
    text <๕๗>
      text <ตญฺจ อปฺปญฺจ อุจฺฉิฏฺฐํ ตญฺจ กิจฺเฉน โน อทา>
      text <โสหํ พฺราหฺมณชาติโก ยํ ภุตฺตํ ตมฺปิ อุคฺคตํฯ>
    text <๕๘>
      text <เอวํ ธมฺมํ นิรํกตฺวา โย อธมฺเมน ชีวติ>
      text <สตธมฺโมว ลาเภน ลทฺเธนปิ น นนฺทตีติฯ>
    stand <สตธมฺมชาตกํ นวมํฯ>
    text <  <
    text <๑๘๐ ทุทฺททชาตกํ ๒-๓-๑๐>
    text <๕๙>
      text <ทุทฺททํ ททมานานํ ทุกฺกรํ กมฺม กุพฺพตํ>
      text <อสนฺโต นานุกุพฺพนฺติ สตํ ธมฺโม ทุรนฺนโยฯ>
    text <๖๐>
      text <ตสฺมา สตญฺจ อสตํ นานา โหติ อิโต คติ>
      text <อสนฺโต นิรยํ ยนฺติ สนฺโต สคฺคปรายณาติ ฯ>
      text <สุสมญฺญมิคาธิภู มาณวโก วาริปหูตรูปาทิจฺจุปฏฺฐานา>
      text <สกฬายสตินฺทุกปงฺก ปุน สตธมฺม สุทุทฺททเกน ทสาติฯ>
    stand <ทุทฺททชาตกํ ทสมํฯ>
    stand <กลฺยาณวคฺโค ตติโยฯ>
    text <ตสฺสุทฺทานํ>
  text <๔ อสทิสวคฺโค>
    text <  <
    text <๑๘๑ อสทิสชาตกํ ๒-๔-๑>
    text <๖๑>
      text <ธนุคฺคโห อสทิโส ราชปุตฺโต มหพฺพโล>
      text <ทูเรปาตี อกฺขณเวธี มหากายปฺปทาลโนฯ>
    text <๖๒>
      text <สพฺพามิตฺเต รณํ กตฺวา น จ กญฺจิ วิเหฐยิ>
      text <ภาตรํ โสตฺถิํ กตฺวาน สํยมํ อชฺฌุปาคมีติฯ>
    stand <อสทิสชาตกํ ปฐมํฯ>
    text <  <
    text <๑๘๒ สงฺคามาวจรชาตกํ ๒-๔-๒>
    text <๖๓>
      text <สงฺคามาวจโร สูโร พลวา อิติ วิสฺสุโต>
      text <กิํ นุ โตรณมาสชฺช ปฏิกฺกมสิ กุญฺชรฯ>
    text <๖๔>
      text <โอมทฺท ขิปฺปํ ปลิฆํ เอสิกานิ จ อพฺพห>
      text <โตรณานิ จ มทฺทิตฺวา ขิปฺปํ ปวิส กุญฺชราติฯ>
    stand <สงฺคามาวจรชาตกํ ทุติยํฯ>
    text <  <
    text <๑๘๓ วาโลทกชาตกํ ๒-๔-๓>
    text <๖๕>
      text <วาโลทกํ อปฺปรสํ นิหีนํ ปิตฺวา มโท ชายติ คทฺรภานํ>
      text <อิมญฺจ ปิตฺวาน รสํ ปณีตํ มโท น สญฺชายติ สินฺธวานํฯ>
    text <๖๖>
      text <อปฺปํ ปิวิตฺวาน นิหีนชจฺโจ โส มชฺชตี เตน ชนินฺท ปุฏฺโฐ>
      text <โธรยฺหสีลี จ กุลมฺหิ ชาโต น มชฺชตี อคฺครสํ ปิวิตฺวาติฯ>
    stand <วาโลทกชาตกํ ตติยํฯ>
    text <  <
    text <๑๘๔ คิริทตฺตชาตกํ ๒-๔-๔>
    text <๖๗>
      text <ทูสิโต คิริทตฺเตน หโย สามสฺส ปณฺฑโว>
      text <โปราณํ ปกติํ หิตฺวา ตสฺเสวานุวิธิยฺยติ ฯ>
    text <๖๘>
      text <สเจ จ ตนุโช โปโส สิขราการ กปฺปิโต>
      text <อานเน นํ คเหตฺวาน มณฺฑเล ปริวตฺตเย>
      text <ขิปฺปเมว ปหนฺตฺวาน ตสฺเสวานุวิธิยฺยตีติฯ>
    stand <คิริทตฺตชาตกํ จตุตฺถํฯ>
    text <  <
    text <๑๘๕ อนภิรติชาตกํ ๒-๔-๕>
    text <๖๙>
      text <ยโถทเก อาวิเล อปฺปสนฺเน น ปสฺสติ สิปฺปิกสมฺพุกญฺจ>
      text <สกฺขรํ วาลุกํ มจฺฉคุมฺพํ เอวํ อาวิลมฺหิ จิตฺเต>
      text <น ปสฺสติ อตฺตทตฺถํ ปรตฺถํฯ>
    text <๗๐>
      text <ยโถทเก อจฺเฉ วิปฺปสนฺเน โส ปสฺสติ สิปฺปิกสมฺพุกญฺจ>
      text <สกฺขรํ วาลุกํ มจฺฉคุมฺพํ เอวํ อนาวิลมฺหิ จิตฺเต>
      text <โส ปสฺสติ อตฺตทตฺถํ ปรตฺถนฺติฯ>
    stand <อนภิรติชาตกํ ปญฺจมํฯ>
    text <  <
    text <๑๘๖ ทธิวาหนชาตกํ ๒-๔-๖>
    text <๗๑>
      text <วณฺณคนฺธรสูเปโต อมฺโพยํ อหุวา ปุเร>
      text <ตเมว ปูชํ ลภมาโน เกนมฺโพ กฏุกปฺผโลฯ>
    text <๗๒>
      text <ปุจิมนฺทปริวาโร อมฺโพ เต ทธิวาหน>
      text <มูลํ มูเลน สํสฏฺฐํ สาขา สาขา นิเสวเร>
      text <อสาตสนฺนิวาเสน เตนมฺโพ กฏุกปฺผโลติฯ>
    stand <ทธิวาหนชาตกํ ฉฏฺฐํฯ>
    text <  <
    text <๑๘๗ จตุมฏฺฐชาตกํ ๒-๔-๗>
    text <๗๓>
      text <อุจฺเจ วิฏภิมารุยฺห มนฺตยวฺโห รโหคตา>
      text <นีเจ โอรุยฺห มนฺตวฺโห มิคราชาปิ โสสฺสติฯ>
    text <๗๔>
      text <ยํ สุวณฺโณ สุวณฺเณน เทโว เทเวน มนฺตเย>
      text <กิํ เตตฺถ จตุมฏฺฐสฺส พิลํ ปวิส ชมฺพุกาติฯ>
    stand <จตุมฏฺฐชาตกํ สตฺตมํฯ>
    text <  <
    text <๑๘๘ สีหโกตฺถุชาตกํ ๒-๔-๘>
    text <๗๕>
      text <สีหงฺคุลี สีหนโข สีหปาทปติฏฺฐิโต>
      text <โส สีโห สีหสงฺฆมฺหิ เอโก นทติ อญฺญถาฯ>
    text <๗๖>
      text <มา ตฺวํ นทิ ราชปุตฺต อปฺปสทฺโท วเน วส>
      text <สเรน โข ตํ ชาเนยฺยุํ น หิ เต เปตฺติโก สโรติฯ>
    stand <สีหโกตฺถุชาตกํ อฏฺฐมํฯ>
    text <  <
    text <๑๘๙ สีหจมฺมชาตกํ ๒-๔-๙>
    text <๗๗>
      text <เนตํ สีหสฺส นทิตํ น พฺยคฺฆสฺส น ทีปิโน>
      text <ปารุโต สีหจมฺเมน ชมฺโม นทติ คทฺรโภฯ>
    text <๗๘>
      text <จิรมฺปิ โข ตํ ขาเทยฺย คทฺรโภ หริตํ ยวํ>
      text <ปารุโต สีหจมฺเมน รวมาโนว ทูสยีติฯ>
    stand <สีหจมฺมชาตกํ นวมํฯ>
    text <  <
    text <๑๙๐ สีลานิสํสชาตกํ ๒-๔-๑๐>
    text <๗๙>
      text <ปสฺส สทฺธาย สีลสฺส จาคสฺส จ อยํ ผลํ>
      text <นาโค นาวาย วณฺเณน สทฺธํ วหตุปาสกํฯ>
    text <๘๐>
      text <สพฺภิเรว สมาเสถ สพฺภิ กุพฺเพถ สนฺถวํ>
      text <สตญฺหิ สนฺนิวาเสน โสตฺถิํ คจฺฉติ นฺหาปิโตติฯ>
      text <ธนุคฺคห กุญฺชร อปฺปรโส คิริทตฺตมนาวิลจิตฺตวรํ>
      text <ทธิวาหน ชมฺพูก สีหนโข หริตยว นาควเรน ทสาติฯ>
    stand <สีลานิสํสชาตกํ ทสมํฯ>
    stand <อสทิสวคฺโค จตุตฺโถฯ>
    text <ตสฺสุทฺทานํ>
  text <๕ รุหกวคฺโค>
    text <  <
    text <๑๙๑ รุหกชาตกํ ๒-๕-๑>
    text <๘๑>
      text <อปิ รุหก ฉินฺนาปิ ชิยา สนฺธียเต ปุน>
      text <สนฺธียสฺสุ ปุราณิยา มา โกธสฺส วสํ คมิฯ>
    text <๘๒>
      text <วิชฺชมาเนสุ วาเกสุ วิชฺชมาเนสุ การิสุ>
      text <อญฺญํ ชิยํ กริสฺสามิ อลญฺเญว ปุราณิยาติฯ>
    stand <รุหกชาตกํ ปฐมํฯ>
    text <  <
    text <๑๙๒ สิริกาฬกณฺณิชาตกํ ๒-๕-๒>
    text <๘๓>
      text <อิตฺถี สิยา รูปวตี สา จ สีลวตี สิยา>
      text <ปุริโส ตํ น อิจฺเฉยฺย สทฺทหาสิ มโหสธฯ>
    text <๘๔>
      text <สทฺทหามิ มหาราช ปุริโส ทุพฺภโค สิยา>
      text <สิรี จ กาฬกณฺณี จ น สเมนฺติ กุทาจนนฺติฯ>
    stand <สิริกาฬกณฺณิชาตกํ ทุติยํฯ>
    text <  <
    text <๑๙๓ จูฬปทุมชาตกํ ๒-๕-๓>
    text <๘๕>
      text <อยเมว สา อหมปิ โส อนญฺโญ อยเมว โส หตฺถจฺฉินฺโน อนญฺโญ>
      text <ยมาห โกมารปตี มมนฺติ วชฺฌิตฺถิโย นตฺถิ อิตฺถีสุ สจฺจํฯ>
    text <๘๖>
      text <อิมญฺจ ชมฺมํ มุสเลน หนฺตฺวา ลุทฺทํ ฉวํ ปรทารูปเสวิํ>
      text <อิมิสฺสา จ นํ ปาปปติพฺพตาย ชีวนฺติยา ฉินฺทถ กณฺณนาสนฺติฯ>
    stand <จูฬปทุมชาตกํ ตติยํฯ>
    text <  <
    text <๑๙๔ มณิโจรชาตกํ ๒-๕-๔>
    text <๘๗>
      text <น สนฺติ เทวา ปวสนฺติ นูน น หิ นูน สนฺติ อิธ โลกปาลา>
      text <สหสา กโรนฺตานมสญฺญตานํ น หิ นูน สนฺตี ปฏิเสธิตาโรฯ>
    text <๘๘>
      text <อกาเล วสฺสตี ตสฺส กาเล ตสฺส น วสฺสติ>
      text <สคฺคา จ จวติ ฐานา นนุ โส ตาวตา หโตติฯ>
    stand <มณิโจรชาตกํ จตุตฺถํฯ>
    text <  <
    text <๑๙๕ ปพฺพตูปตฺถรชาตกํ ๒-๕-๕>
    text <๘๙>
      text <ปพฺพตูปตฺถเร รมฺเม ชาตา โปกฺขรณี สิวา>
      text <ตํ สิงฺคาโล อปาปายิ ชานํ สีเหน รกฺขิตํฯ>
    text <๙๐>
      text <ปิวนฺติ เจ มหาราช สาปทานิ มหานทิํ>
      text <น เตน อนที โหติ ขมสฺสุ ยทิ เต ปิยาติฯ>
    stand <ปพฺพตูปตฺถร ชาตกํ ปญฺจมํฯ>
    text <  <
    text <๑๙๖ วลาหกสฺสชาตกํ ๒-๕-๖>
    text <๙๑>
      text <เย น กาหนฺติ โอวาทํ นรา พุทฺเธน เทสิตํ>
      text <พฺยสนํ เต คมิสฺสนฺติ รกฺขสีหิว วาณิชาฯ>
    text <๙๒>
      text <เย จ กาหนฺติ โอวาทํ นรา พุทฺเธน เทสิตํ>
      text <โสตฺถิํ ปารํ คมิสฺสนฺติ วลาเหเนว วาณิชาติฯ>
    stand <วลาหกสฺส ชาตกํ ฉฏฺฐํฯ>
    text <  <
    text <๑๙๗ มิตฺตามิตฺตชาตกํ ๒-๕-๗>
    text <๙๓>
      text <น นํ อุมฺหยเต ทิสฺวา น จ นํ ปฏินนฺทติ>
      text <จกฺขูนิ จสฺส น ททาติ ปฏิโลมญฺจ วตฺตติฯ>
    text <๙๔>
      text <เอเต ภวนฺติ อาการา อมิตฺตสฺมิํ ปติฏฺฐิตา>
      text <เยหิ อมิตฺตํ ชาเนยฺย ทิสฺวา สุตฺวา จ ปณฺฑิโตติฯ>
    stand <มิตฺตามิตฺตชาตกํ สตฺตมํฯ>
    text <  <
    text <๑๙๘ ราธชาตกํ ๒-๕-๘>
    text <๙๕>
      text <ปวาสา อาคโต ตาต อิทานิ นจิราคโต>
      text <กจฺจินฺนุ ตาต เต มาตา น อญฺญมุปเสวติฯ>
    text <๙๖>
      text <น โข ปเนตํ สุภณํ คิรํ สจฺจุปสํหิตํ>
      text <สเยถ โปฏฺฐปาโทว มุมฺมุเร อุปกูถิโตติ ฯ>
    stand <ราธชาตกํ อฏฺฐมํฯ>
    text <  <
    text <๑๙๙ คหปติชาตกํ ๒-๕-๙>
    text <๙๗>
      text <อุภยํ เม น ขมติ อุภยํ เม น รุจฺจติ>
      text <ยาจายํ โกฏฺฐโมติณฺณา นาทฺทสํ อิติ ภาสติฯ>
    text <๙๘>
      text <ตํ ตํ คามปติ พฺรูมิ กทเร อปฺปสฺมิ ชีวิเต>
      text <ทฺเว มาเส สงฺครํ กตฺวา มํสํ ชรคฺควํ กิสํ>
      text <อปฺปตฺตกาเล โจเทสิ ตมฺปิ มยฺหํ น รุจฺจตีติฯ>
    stand <คหปติชาตกํ นวมํฯ>
    text <  <
    text <๒๐๐ สาธุสีลชาตกํ ๒-๕-๑๐>
    text <๙๙>
      text <สรีรทพฺยํ วุฑฺฒพฺยํ โสชจฺจํ สาธุสีลิยํ>
      text <พฺราหฺมณํ เตว ปุจฺฉาม กนฺนุ เตสํ วนิมฺหเส ฯ>
    text <๑๐๐>
      text <อตฺโถ อตฺถิ สรีรสฺมิํ วุฑฺฒพฺยสฺส นโม กเร>
      text <อตฺโถ อตฺถิ สุชาตสฺมิํ สีลํ อสฺมาก รุจฺจตีติฯ>
      text <อปิรุหก รูปวตี มุสโล ปวสนฺติ สปญฺจมโปกฺขรณี>
      text <อถ มุตฺติมวาณิช อุมฺหยเต จิรอาคต โกฏฺฐ สรีร ทสาติฯ>
    stand <สาธุสีลชาตกํ ทสมํฯ>
    stand <รุหกวคฺโค ปญฺจโมฯ>
    text <ตสฺสุทฺทานํ>
  text <๖ นตํทฬฺหวคฺโค>
    text <  <
    text <๒๐๑ พนฺธนาคารชาตกํ ๒-๖-๑>
    text <๑๐๑>
      text <น ตํ ทฬฺหํ พนฺธนมาหุ ธีรา ยทายสํ ทารุชปพฺพชญฺจ>
      text <สารตฺตรตฺตา มณิกุณฺฑเลสุ ปุตฺเตสุ ทาเรสุ จ ยา อเปกฺขาฯ>
    text <๑๐๒>
      text <เอตํ ทฬฺหํ พนฺธนมาหุ ธีรา โอหารินํ สิถิลํ ทุปฺปมุญฺจํ>
      text <เอตมฺปิ เฉตฺวาน วชนฺติ ธีรา อนเปกฺขิโน กามสุขํ ปหายาติฯ>
    stand <พนฺธนาคารชาตกํ ปฐมํฯ>
    text <  <
    text <๒๐๒ เกฬิสีลชาตกํ ๒-๖-๒>
    text <๑๐๓>
      text <หํสา โกญฺจา มยูรา จ หตฺถโย ปสทา มิคา>
      text <สพฺเพ สีหสฺส ภายนฺติ นตฺถิ กายสฺมิ ตุลฺยตาฯ>
    text <๑๐๔>
      text <เอวเมว มนุสฺเสสุ ทหโร เจปิ ปญฺญวา>
      text <โส หิ ตตฺถ มหา โหติ เนว พาโล สรีรวาติฯ>
    stand <เกฬิสีลชาตกํ ทุติยํฯ>
    text <  <
    text <๒๐๓ ขณฺฑชาตกํ ๒-๖-๓>
    text <๑๐๕>
      text <วิรูปกฺเขหิ เม เมตฺตํ เมตฺตํ เอราปเถหิ เม>
      text <ฉพฺยาปุตฺเตหิ เม เมตฺตํ เมตฺตํ กณฺหาโคตมเกหิ จฯ>
      text <อปาทเกหิ เม เมตฺตํ เมตฺตํ ทฺวิปาทเกหิ เม>
      text <จตุปฺปเทหิ เม เมตฺตํ เมตฺตํ พหุปฺปเทหิ เมฯ>
      text <มา มํ อปาทโก หิํสิ มา มํ หิํสิ ทฺวิปาทโก>
      text <มา มํ จตุปฺปโท หิํสิ มา มํ หิํสิ พหุปฺปโทฯ>
      text <สพฺเพ สตฺตา สพฺเพ ปาณา สพฺเพ ภูตา จ เกวลา>
      text <สพฺเพ ภทฺรานิ ปสฺสนฺตุ มา กญฺจิ ปาปมาคมาฯ>
    text <๑๐๖>
      text <อปฺปมาโณ พุทฺโธ อปฺปมาโณ ธมฺโม>
      text <อปฺปมาโณ สงฺโฆ ปมาณวนฺตานิ สรีสปานิ>
      text <อหิวิจฺฉิกสตปที อุณฺณนาภิ สรพูมูสิกาฯ>
      text <กตา เม รกฺขา กตา เม ปริตฺตา ปฏิกฺกมนฺตุ ภูตานิ>
      text <โสหํ นโม ภควโต นโม สตฺตนฺนํ สมฺมาสมฺพุทฺธานนฺติฯ>
    stand <ขณฺฑชาตกํ ตติยํฯ>
    text <  <
    text <๒๐๔ วีรกชาตกํ ๒-๖-๔>
    text <๑๐๗>
      text <อปิ วีรก ปสฺเสสิ สกุณํ มญฺชุภาณกํ>
      text <มยูรคีวสงฺกาสํ ปติํ มยฺหํ สวิฏฺฐกํฯ>
    text <๑๐๘>
      text <อุทกถลจรสฺส ปกฺขิโน นิจฺจํ อามกมจฺฉโภชิโน>
      text <ตสฺสานุกรํ สวิฏฺฐโก เสวาเล ปลิคุณฺฐิโต มโตติฯ>
    stand <วีรกชาตกํ จตุตฺถํฯ>
    text <  <
    text <๒๐๕ คงฺเคยฺยชาตกํ ๒-๖-๕>
    text <๑๐๙>
      text <โสภติ มจฺโฉ คงฺเคยฺโย อโถ โสภติ ยามุโน>
      text <จตุปฺปโทยํ ปุริโส นิคฺโรธปริมณฺฑโล>
      text <อีสกายต คีโว จ สพฺเพว อติโรจติฯ>
    text <๑๑๐>
      text <ยํ ปุจฺฉิโต น ตํ อกฺขาสิ อญฺญํ อกฺขาสิ ปุจฺฉิโต>
      text <อตฺตปฺปสํสโก โปโส นายํ อสฺมาก รุจฺจตีติฯ>
    stand <คงฺเคยฺยชาตกํ ปญฺจมํฯ>
    text <  <
    text <๒๐๖ กุรุงฺคมิคชาตกํ ๒-๖-๖>
    text <๑๑๑>
      text <อิงฺฆ วทฺธมยํ ปาสํ ฉินฺท ทนฺเตหิ กจฺฉป>
      text <อหํ ตถา กริสฺสามิ ยถา เนหิติ ลุทฺทโกฯ>
    text <๑๑๒>
      text <กจฺฉโป ปาวิสี วาริํ กุรุงฺโค ปาวิสี วนํ>
      text <สตปตฺโต ทุมคฺคมฺหา ทูเร ปุตฺเต อปานยีติฯ>
    stand <กุรุงฺคมิคชาตกํ ฉฏฺฐํฯ>
    text <  <
    text <๒๐๗ อสฺสกชาตกํ ๒-๖-๗>
    text <๑๑๓>
      text <อยมสฺสกราเชน เทโส วิจริโต มยา>
      text <อนุกามย กาเมน ปิเยน ปตินา สหฯ>
    text <๑๑๔>
      text <นเวน สุขทุกฺเขน โปราณํ อปิธียติ>
      text <ตสฺมา อสฺสกรญฺญาว กีโฏ ปิยตโร มมาติฯ>
    stand <อสฺสกชาตกํ สตฺตมํฯ>
    text <  <
    text <๒๐๘ สุสุมารชาตกํ ๒-๖-๘>
    text <๑๑๕>
      text <อลํ เมเตหิ อมฺเพหิ ชมฺพูหิ ปนเสหิ จ>
      text <ยานิ ปารํ สมุทฺทสฺส วรํ มยฺหํ อุทุมฺพโรฯ>
    text <๑๑๖>
      text <มหตี วต เต โพนฺทิ น จ ปญฺญา ตทูปิกา>
      text <สุสุมาร วญฺจิโต เมสิ คจฺฉ ทานิ ยถาสุขนฺติฯ>
    stand <สุสุมารชาตกํ อฏฺฐมํฯ>
    text <  <
    text <๒๐๙ กุกฺกุฏชาตกํ ๒-๖-๙>
    text <๑๑๗>
      text <ทิฏฺฐา มยา วเน รุกฺขา อสฺสกณฺณา วิภีฏกา>
      text <น ตานิ เอวํ สกฺกนฺติ ยถา ตฺวํ รุกฺข สกฺกสิฯ>
    text <๑๑๘>
      text <ปุราณกุกฺกุโฏ อยํ เภตฺวา ปญฺชรมาคโต>
      text <กุสโล วาฬปาสานํ อปกฺกมติ ภาสตีติฯ>
    stand <กุกฺกุฏ ชาตกํ นวมํฯ>
    text <  <
    text <๒๑๐ กนฺทคลกชาตกํ ๒-๖-๑๐>
    text <๑๑๙>
      text <อมฺโภ โก นาม ยํ รุกฺโข สินฺนปตฺโต สกณฺฏโก>
      text <ยตฺถ เอกปฺปหาเรน อุตฺตมงฺคํ วิภิชฺชิตํ ฯ>
    text <๑๒๐>
      text <อจาริ วตายํ วิตุทํ วนานิ กฏฺฐงฺครุกฺเขสุ อสารเกสุ>
      text <อถาสทา ขทิรํ ชาตสารํ ยตฺถพฺภิทา ครุโฬ อุตฺตมงฺคนฺติฯ>
      text <ทฬฺหพนฺธน หํสวโร จ ปุน วิรูปกฺข สวิฏฺฐก มจฺฉวโร>
      text <สกุรุงฺค สอสฺสก อมฺพวโร ปุน กุกฺกุฏโก ครุเฬน ทสาติฯ>
    stand <กนฺทคลก ชาตกํ ทสมํฯ>
    stand <นตํทฬฺหวคฺโค ฉฏฺโฐฯ>
    text <ตสฺสุทฺทานํ>
  text <๗ พีรณถมฺภวคฺโค>
    text <  <
    text <๒๑๑ โสมทตฺตชาตกํ ๒-๗-๑>
    text <๑๒๑>
      text <อกาสิ โยคฺคํ ธุวมปฺปมตฺโต สํวจฺฉรํ พีรณถมฺภกสฺมิํ>
      text <พฺยากาสิ สญฺญํ ปริสํ วิคยฺห น นิยฺยโม ตายติ อปฺปปญฺญํฯ>
    text <๑๒๒>
      text <ทฺวยํ ยาจนโก ตาต โสมทตฺต นิคจฺฉติ>
      text <อลาภํ ธนลาภํ วา เอวํ ธมฺมา หิ ยาจนาติฯ>
    stand <โสมทตฺตชาตกํ ปฐมํฯ>
    text <  <
    text <๒๑๒ อุจฺฉิฏฺฐภตฺตชาตกํ ๒-๗-๒>
    text <๑๒๓>
      text <อญฺโญ อุปริโม วณฺโณ อญฺโญ วณฺโณ จ เหฏฺฐิโม>
      text <พฺราหฺมณี ตฺเวว ปุจฺฉามิ กิํ เหฏฺฐา กิญฺจ อุปฺปริฯ>
    text <๑๒๔>
      text <อหํ นโฏสฺมิ ภทฺทนฺเต ภิกฺขโกสฺมิ อิธาคโต>
      text <อยญฺหิ โกฏฺฐโมติณฺโณ อยํ โส ยํ คเวสสีติฯ>
    stand <อุจฺฉิฏฺฐภตฺตชาตกํ ทุติยํฯ>
    text <  <
    text <๒๑๓ ภรุชาตกํ ๒-๗-๓>
    text <๑๒๕>
      text <อิสีนมนฺตรํ กตฺวา ภรุราชาติ เม สุตํ>
      text <อุจฺฉินฺโน สห รฏฺเฐหิ สราชา วิภวงฺคโตฯ>
    text <๑๒๖>
      text <ตสฺมา หิ ฉนฺทาคมนํ นปฺปสํสนฺติ ปณฺฑิตา>
      text <อทุฏฺฐจิตฺโต ภาเสยฺย คิรํ สจฺจุปสํหิตนฺติฯ>
    stand <ภรุชาตกํ ตติยํฯ>
    text <  <
    text <๒๑๔ ปุณฺณนทีชาตกํ ๒-๗-๔>
    text <๑๒๗>
      text <ปุณฺณํ นทิํ เยน จ เปยฺยมาหุ ชาตํ ยวํ เยน จ คุยฺหมาหุ>
      text <ทูรํ คตํ เยน จ อวฺหยนฺติ โส ตฺยาคโต หนฺท จ ภุญฺช พฺราหฺมณฯ>
    text <๑๒๘>
      text <ยโต มํ สรตี ราชา วายสมฺปิ ปเหตเว>
      text <หํสา โกญฺจา มยูรา จ อสตีเยว ปาปิยาติฯ>
    stand <ปุณฺณนทีชาตกํ จตุตฺถํฯ>
    text <  <
    text <๒๑๕ กจฺฉปชาตกํ ๒-๗-๕>
    text <๑๒๙>
      text <อวธี วต อตฺตานํ กจฺฉโป พฺยาหรํ คิรํ>
      text <สุคฺคหีตสฺมิํ กฏฺฐสฺมิํ วาจาย สกิยาวธิฯ>
    text <๑๓๐>
      text <เอตมฺปิ ทิสฺวา นรวีริยเสฏฺฐ วาจํ ปมุญฺเจ กุสลํ นาติเวลํ>
      text <ปสฺสสิ พหุภาเณน กจฺฉปํ พฺยสนํ คตนฺติฯ>
    text <กจฺฉปชาตกํ ปญฺจมํฯ>
    text <  <
    text <๒๑๖ มจฺฉชาตกํ ๒-๗-๖>
    text <๑๓๑>
      text <น มายมคฺคิ ตปติ น สูโล สาธุตจฺฉิโต>
      text <ยญฺจ มํ มญฺญเต มจฺฉี อญฺญํ โส รติยา คโตฯ>
    text <๑๓๒>
      text <โส มํ ทหติ ราคคฺคิ จิตฺตํ จูปตเปติ มํ>
      text <ชาลิโน มุญฺจถายิรา มํ น กาเม หญฺญเต กฺวจีติฯ>
    text <มจฺฉชาตกํ ฉฏฺฐํฯ>
    text <  <
    text <๒๑๗ เสคฺคุชาตกํ ๒-๗-๗>
    text <๑๓๓>
      text <สพฺโพ โลโก อตฺตมโน อโหสิ อโกวิทา คามธมฺมสฺส เสคฺคุ>
      text <โกมาริ โก นาม ตวชฺช ธมฺโม ยํ ตฺวํ คหิตา ปวเน ปโรทสิฯ>
    text <๑๓๔>
      text <โย ทุกฺขผุฏฺฐาย ภเวยฺย ตาณํ โส เม ปิตา ทุพฺภิ วเน กโรติ>
      text <สา กสฺส กนฺทามิ วนสฺส มชฺเฌ โย ตายิตา โส สหสํ กโรตีติฯ>
    stand <เสคฺคุชาตกํ สตฺตมํฯ>
    text <  <
    text <๒๑๘ กูฏวาณิชชาตกํ ๒-๗-๘>
    text <๑๓๕>
      text <สฐสฺส สาเฐยฺยมิทํ สุจินฺติตํ ปจฺโจฑฺฑิตํ ปฏิกูฏสฺส กูฏํ>
      text <ผาลญฺเจ ขาเทยฺยุํ มูสิกา กสฺมา กุมารํ กุลลา น หเรยฺยุํฯ>
    text <๑๓๖>
      text <กูฏสฺส หิ สนฺติ กูฏกูฏา ภวติ จาปิ นิกติโน นิกตฺยา>
      text <เทหิ ปุตฺตนฏฺฐ ผาลนฏฺฐสฺส ผาลํ มา เต ปุตฺตมหาสิ ผาลนฏฺโฐติฯ>
    stand <กูฏวาณิชชาตกํ อฏฺฐมํฯ>
    text <  <
    text <๒๑๙ ครหิตชาตกํ ๒-๗-๙>
    text <๑๓๗>
      text <หิรญฺญํ เม สุวณฺณํ เม เอสา รตฺติํ ทิวา กถา>
      text <ทุมฺเมธานํ มนุสฺสานํ อริยธมฺมํ อปสฺสตํฯ>
    text <๑๓๘>
      text <ทฺเว ทฺเว คหปตโย เคเห เอโก ตตฺถ อมสฺสุโก>
      text <ลมฺพตฺถโน เวณิกโต อโถ องฺกิตกณฺณโก>
      text <กีโต ธเนน พหุนา โส ตํ วิตุทเต ชนนฺติฯ>
    stand <ครหิตชาตกํ นวมํฯ>
    text <  <
    text <๒๒๐ ธมฺมธชชาตกํ ๒-๗-๑๐>
    text <๑๓๙>
      text <สุขํ ชีวิตรูโปสิ รฏฺฐา วิวนมาคโต>
      text <โส เอกโก รุกฺขมูเล กปโณ วิย ฌายสิฯ>
    text <๑๔๐>
      text <สุขํ ชีวิตรูโปสฺมิ รฏฺฐา วิวนมาคโต>
      text <โส เอกโก รุกฺขมูเล กปโณ วิย ฌายามิ>
      text <สตํ ธมฺมํ อนุสฺสรํติฯ>
      text <อถ พีรณถมฺภวโร จ นโฏ ภรุราชวรุตฺตมปุณฺณนที>
      text <พหุภาณิ อคฺคิปวเน มูสิกา สหลมฺพตฺถโน กปเณน ทสาติฯ>
    stand <ธมฺมธชชาตกํ ทสมํฯ>
    stand <พีรณถมฺภวคฺโค สตฺตโมฯ>
    text <ตสฺสุทฺทานํ>
  text <๘ กาสาววคฺโค>
    text <  <
    text <๒๒๑ กาสาวชาตกํ ๒-๘-๑>
    text <๑๔๑>
      text <อนิกฺกสาโว กาสาวํ โย วตฺถํ ปริทหิสฺสติ>
      text <อเปโต ทมสจฺเจน น โส กาสาวมรหติฯ>
    text <๑๔๒>
      text <โย จ วนฺตกสาวสฺส สีเลสุ สุสมาหิโต>
      text <อุเปโต ทมสจฺเจน ส เว กาสาวมรหตีติฯ>
    stand <กาสาวชาตกํ ปฐมํฯ>
    text <  <
    text <๒๒๒ จูฬนนฺทิยชาตกํ ๒-๘-๒>
    text <๑๔๓>
      text <อิทํ ตทาจริยวโจ ปาราสริโย ยทพฺรวิ>
      text <มาสุ ตฺวํ อกริ ปาปํ ยํ ตฺวํ ปจฺฉา กตํ ตเปฯ>
    text <๑๔๔>
      text <ยานิ กโรติ ปุริโส ตานิ อตฺตนิ ปสฺสติ>
      text <กลฺยาณการี กลฺยาณํ ปาปการี จ ปาปกํ>
      text <ยาทิสํ วปเต พีชํ ตาทิสํ หรเต ผลนฺติฯ>
    stand <จูฬนนฺทิยชาตกํ ทุติยํฯ>
    text <  <
    text <๒๒๓ ปุฏภตฺตชาตกํ ๒-๘-๓>
    text <๑๔๕>
      text <นเม นมนฺตสฺส ภเช ภชนฺตํ กิจฺจานุกุพฺพสฺส กเรยฺย กิจฺจํ>
      text <นานตฺถกามสฺส กเรยฺย อตฺถํ อสมฺภชนฺตมฺปิ น สมฺภเชยฺยฯ>
    text <๑๔๖>
      text <จเช จชนฺตํ วนถํ น กยิรา อเปตจิตฺเตน น สมฺภเชยฺย>
      text <ทิโช ทุมํ ขีณผลนฺติ ญตฺวา อญฺญํ สเมกฺเขยฺย มหา หิ โลโกติฯ>
    stand <ปุฏภตฺตชาตกํ ตติยํฯ>
    text <  <
    text <๒๒๔ กุมฺภิลชาตกํ ๒-๘-๔>
    text <๑๔๗>
      text <ยสฺเสเต จตุโร ธมฺมา วานรินฺท ยถา ตว>
      text <สจฺจํ ธมฺโม ธิติ จาโค ทิฏฺฐํ โส อติวตฺตติฯ>
    text <๑๔๘>
      text <ยสฺส เจเต น วิชฺชนฺติ คุณา ปรมภทฺทกา>
      text <สจฺจํ ธมฺโม ธิติ จาโค ทิฏฺฐํ โส นาติวตฺตตีติฯ>
    stand <กุมฺภิลชาตกํ จตุตฺถํฯ>
    text <  <
    text <๒๒๕ ขนฺติวณฺณชาตกํ ๒-๘-๕>
    text <๑๔๙>
      text <อตฺถิ เม ปุริโส เทว สพฺพกิจฺเจสุ พฺยาวโฏ>
      text <ตสฺส เจโกปราธตฺถิ ตตฺถ ตฺวํ กินฺติ มญฺญสิฯ>
    text <๑๕๐>
      text <อมฺหากมฺปตฺถิ ปุริโส เอทิโส อิธ วิชฺชติ>
      text <ทุลฺลโภ องฺคสมฺปนฺโน ขนฺติรสฺมาก รุจฺจตีติฯ>
    stand <ขนฺติวณฺณชาตกํ ปญฺจมํฯ>
    text <  <
    text <๒๒๖ โกสิยชาตกํ ๒-๘-๖>
    text <๑๕๑>
      text <กาเล นิกฺขมนา สาธุ นากาเล สาธุ นิกฺขโม>
      text <อกาเลน หิ นิกฺขมฺม เอกกมฺปิ พหุชฺชโน>
      text <น กิญฺจิ อตฺถํ โชเตติ ธงฺกเสนาว โกสิยํฯ>
    text <๑๕๒>
      text <ธีโร จ วิธิวิธานญฺญู ปเรสํ วิวรานุคู>
      text <สพฺพามิตฺเต วสีกตฺวา โกสิโยว สุขี สิยาติฯ>
    stand <โกสิยชาตกํ ฉฏฺฐํฯ>
    text <  <
    text <๒๒๗ คูถปาณชาตกํ ๒-๘-๗>
    text <๑๕๓>
      text <สูโร สูเรน สงฺคมฺม วิกฺกนฺเตน ปหารินา>
      text <เอหิ นาค นิวตฺตสฺสุ กิํ นุ ภีโต ปลายสิ>
      text <ปสฺสนฺตุ องฺคมคธา มม ตุยฺหญฺจ วิกฺกมํฯ>
    text <๑๕๔>
      text <น ตํ ปาทา วธิสฺสามิ น ทนฺเตหิ น โสณฺฑิยา>
      text <มีฬฺเหน ตํ วธิสฺสามิ ปูติ หญฺญตุ ปูตินาติฯ>
    stand <คูถปาณชาตกํ สตฺตมํฯ>
    text <  <
    text <๒๒๘ กามนีตชาตกํ ๒-๘-๘>
    text <๑๕๕>
      text <ตโย คิริํ อนฺตรํ กามยามิ ปญฺจาลา กุรุโย เกกเก จ>
      text <ตตุตฺตริํ พฺราหฺมณ กามยามิ ติกิจฺฉ มํ พฺราหฺมณ กามนีตํฯ>
    text <๑๕๖>
      text <กณฺหาหิทฏฺฐสฺส กโรนฺติ เหเก อมนุสฺสปวิฏฺฐสฺส กโรนฺติ ปณฺฑิตา>
      text <น กามนีตสฺส กโรติ โกจิ โอกฺกนฺตสุกฺกสฺส หิ กา ติกิจฺฉาติฯ>
    stand <กามนีตชาตกํ อฏฺฐมํฯ>
    text <  <
    text <๒๒๙ ปลายิตชาตกํ ๒-๘-๙>
    text <๑๕๗>
      text <คชคฺคเมเฆหิ หยคฺคมาลิภิ รถูมิชาเตหิ สราภิวสฺเสภิ>
      text <ถรุคฺคหาวฏฺฏ ทฬฺหปฺปหาริภิ ปริวาริตา ตกฺกสิลา สมนฺตโตฯ>
    text <๑๕๘>
      text <อภิธาวถ จูปธาวถ จ วิวิธา วินาทิตา วทนฺติภิ>
      text <วตฺตตชฺช ตุมุโล โฆโส ยถา วิชฺชุลตา ชลธรสฺส คชฺชโตติ ฯ>
    stand <ปลายิตชาตกํ นวมํฯ>
    text <  <
    text <๒๓๐ ทุติยปลายิตชาตกํ ๒-๘-๑๐>
    text <๑๕๙>
      text <ธชมปริมิตํ อนนฺตปารํ ทุปฺปสหํธงฺเกหิ สาครํว>
      text <คิริมิวอนิเลน ทุปฺปสยฺโห ทุปฺปสโห อหมชฺชตาทิเสนฯ>
    text <๑๖๐>
      text <มา พาลิยํ วิลปิ น หิสฺส ตาทิสํ วิฑยฺหเส น หิ ลภเส นิเสธกํ>
      text <อาสชฺชสิ คชมิว เอกจารินํ โย ตํ ปทา นฬมิว โปถยิสฺสตีติฯ>
      text <วรวตฺถวโจ ทุมขีณผลํ จตุโรธมฺมวรํ ปุริสุตฺตม>
      text <ธงฺกมคธา จ ตโยคิรินาม คชคฺควโร ธชวเรน ทสาติฯ>
    stand <ทุติยปลายิตชาตกํ ทสมํฯ>
    stand <กาสาววคฺโค อฏฺฐโมฯ>
    text <ตสฺสุทฺทานํ>
  text <๙ อุปาหนวคฺโค>
    text <  <
    text <๒๓๑ อุปาหนชาตกํ ๒-๙-๑>
    text <๑๖๑>
      text <ยถาปิ กีตา ปุริสสฺสุปาหนา สุขสฺส อตฺถาย ทุขํ อุทพฺพเห>
      text <ฆมฺมาภิตตฺตา ถลสา ปปีฬิตา ตสฺเสว ปาเท ปุริสสฺส ขาทเรฯ>
    text <๑๖๒>
      text <เอวเมว โย ทุกฺกุลีโน อนริโย ตมฺมาก วิชฺชญฺจ สุตญฺจ อาทิย>
      text <ตเมว โส ตตฺถ สุเตน ขาทติ อนริโย วุจฺจติ ทุปาหนูปโมติ ฯ>
    stand <อุปาหนชาตกํ ปฐมํฯ>
    text <  <
    text <๒๓๒ วีณาคุณชาตกํ ๒-๙-๒>
    text <๑๖๓>
      text <เอกจินฺติโต ยมตฺโถ พาโล อปริณายโก>
      text <น หิ ขุชฺเชน วาเมน โภติ สงฺคนฺตุมรหสิฯ>
    text <๑๖๔>
      text <ปุริสูสภํ มญฺญมานา อหํ ขุชฺชมกามยิํ>
      text <โสยํ สํกุฏิโต เสติ ฉินฺนตนฺติ ยถา วิณาติ ฯ>
    stand <วีณาคุณชาตกํ ทุติยํฯ>
    text <  <
    text <๒๓๓ วิกณฺณชาตกํ ๒-๙-๓>
    text <๑๖๕>
      text <กามํ ยหิํ อิจฺฉสิ เตน คจฺฉ วิทฺโธสิ มมฺมมฺหิ วิกณฺณเกน>
      text <หโตสิ ภตฺเตน สุวาทิเตน โลโล จ มจฺเฉ อนุพนฺธมาโนฯ>
    text <๑๖๖>
      text <เอวมฺปิ โลกามิสํ โอปตนฺโต วิหญฺญตี จิตฺตวสานุวตฺตี>
      text <โส หญฺญติ ญาติสขาน มชฺเฌ มจฺฉานุโค โสริว สุํสุมาโรติ ฯ>
    stand <วิกณฺณชาตกํ ตติยํฯ>
    text <  <
    text <๒๓๔ อสิตาภูชาตกํ ๒-๙-๔>
    text <๑๖๗>
      text <ตฺวเมว ทานิมกร ยํ กาโม พฺยคมา ตยิ>
      text <โสยํ อปฺปฏิสนฺธิโก ขรฉินฺนํว เรนุกํ ฯ>
    text <๑๖๘>
      text <อตฺริจฺฉํ อติโลเภน อติโลภมเทน จ>
      text <เอวํ หายติ อตฺถมฺหา อหํว อสิตาภุยาติฯ>
    stand <อสิตาภูชาตกํ จตุตฺถํฯ>
    text <  <
    text <๒๓๕ วจฺฉนขชาตกํ ๒-๙-๕>
    text <๑๖๙>
      text <สุขา ฆรา วจฺฉนข สหิรญฺญา สโภชนา>
      text <ยตฺถ ภุตฺวา ปิวิตฺวา จ สเยยฺยาถ อนุสฺสุโกฯ>
    text <๑๗๐>
      text <ฆรา นานีหมานสฺส ฆรา นาภณโต มุสา>
      text <ฆรา นาทินฺนทณฺฑสฺส ปเรสํ อนิกุพฺพโต>
      text <เอวํ ฉิทฺทํ ทุรภิสมฺภวํ โก ฆรํ ปฏิปชฺชตีติฯ>
    text <วจฺฉนขชาตกํ ปญฺจมํฯ>
    text <  <
    text <๒๓๖ พกชาตกํ ๒-๙-๖>
    text <๑๗๑>
      text <ภทฺทโก วตยํ ปกฺขี ทิโช กุมุทสนฺนิโภ>
      text <วูปสนฺเตหิ ปกฺเขหิ มนฺทมนฺโทว ฌายติฯ>
    text <๑๗๒>
      text <นาสฺส สีลํ วิชานาถ อนญฺญาย ปสํสถ>
      text <อมฺเห ทิโช น ปาเลติ เตน ปกฺขี น ผนฺทตีติฯ>
    stand <พกชาตกํ ฉฏฺฐํฯ>
    text <  <
    text <๒๓๗ สาเกตชาตกํ ๒-๙-๗>
    text <๑๗๓>
      text <โก นุ โข ภควา เหตุ เอกจฺเจ อิธ ปุคฺคเล>
      text <อตีว หทยํ นิพฺพาติ จิตฺตญฺจาปิ ปสีทติฯ>
    text <๑๗๔>
      text <ปุพฺเพว สนฺนิวาเสน ปจฺจุปฺปนฺนหิเตน วา>
      text <เอวํ ตํ ชายเต เปมํ อุปฺปลํว ยโถทเกติฯ>
    stand <สาเกตชาตกํ สตฺตมํฯ>
    text <  <
    text <๒๓๘ เอกปทชาตกํ ๒-๙-๘>
    text <๑๗๕>
      text <อิงฺฆ เอกปทํ ตาต อเนกตฺถปทสฺสิตํ>
      text <กิญฺจิ สงฺคาหิกํ พฺรูสิ เยนตฺเถ สาธเยมเสฯ>
    text <๑๗๖>
      text <ทกฺเขยฺเยกปทํ ตาต อเนกตฺถปทสฺสิตํ>
      text <ตญฺจ สีเลน สญฺญุตฺตํ ขนฺติยา อุปปาทิตํ>
      text <อลํ มิตฺเต สุขาเปตุํ อมิตฺตานํ ทุขาย จาติฯ>
    stand <เอกปทชาตกํ อฏฺฐมํฯ>
    text <  <
    text <๒๓๙ หริตมณฺฑูกชาตกํ ๒-๙-๙>
    text <๑๗๗>
      text <อาสีวิสมฺปิ มํ สนฺตํ ปวิฏฺฐํ กุมินามุขํ>
      text <รุจฺจเต หริตามาตา ยํ มํ ขาทนฺติ มจฺฉกาฯ>
    text <๑๗๘>
      text <วิลุมฺปเตว ปุริโส ยาวสฺส อุปกปฺปติ>
      text <ยทา จญฺเญ วิลุมฺปนฺติ โส วิลุตฺโต วิลุมฺปตีติ ฯ>
    stand <หริตมณฺฑูกชาตกํ นวมํฯ>
    text <  <
    text <๒๔๐ มหาปิงฺคลชาตกํ ๒-๙-๑๐>
    text <๑๗๙>
      text <สพฺโพ ชโน หิํสิโต ปิงฺคเลน ตสฺมิํ มเต ปจฺจยา เวทยนฺติ>
      text <ปิโย นุ เต อาสิ อกณฺหเนตฺโต กสฺมา นุ ตฺวํ โรทสิ ทฺวารปาลฯ>
    text <๑๘๐>
      text <น เม ปิโย อาสิ อกณฺหเนตฺโต ภายามิ ปจฺจาคมนาย ตสฺส>
      text <อิโต คโต หิํเสยฺย มจฺจุราชํ โส หิํสิโต อาเนยฺย ปุน อิธฯ>
    text <๑๘๑>
      text <ทฑฺโฒ วาหสหสฺเสหิ สิตฺโต ฆฏสเตหิ โส>
      text <ปริกฺขตา จ สา ภูมิ มา ภายิ นาคมิสฺสตีติฯ>
      text <วรุปาหน ขุชฺช วิกณฺณกโก อสิตาภุย ปญฺจมวจฺฉนโข>
      text <ทิช เปมวรุตฺตมเอกปทํ กุมินามุข ปิงฺคลเกน ทสาติฯ>
    stand <มหาปิงฺคลชาตกํ ทสมํฯ>
    stand <อุปาหนวคฺโค นวโมฯ>
    text <ตสฺสุทฺทานํ>
  text <๑๐ สิงฺคาลวคฺโค>
    text <  <
    text <๒๔๑ สพฺพทาฐิชาตกํ ๒-๑๐-๑>
    text <๑๘๒>
      text <สิงฺคาโล มานถทฺโธ จ ปริวาเรน อตฺถิโก>
      text <ปาปุณิ มหติํ ภูมิํ ราชาสิ สพฺพทาฐินํฯ>
    text <๑๘๓>
      text <เอวเมว มนุสฺเสสุ โย โหติ ปริวารวา>
      text <โส หิ ตตฺถ มหา โหติ สิงฺคาโล วิย ทาฐินนฺติฯ>
    stand <สพฺพทาฐิชาตกํ ปฐมํฯ>
    text <  <
    text <๒๔๒ สุนขชาตกํ ๒-๑๐-๒>
    text <๑๘๔>
      text <พาโล วตายํ สุนโข โย วรตฺตํ น ขาทติ>
      text <พนฺธนา จ ปมุญฺเจยฺย อสิโต จ ฆรํ วเชฯ>
    text <๑๘๕>
      text <อฏฺฐิตํ เม มนสฺมิํ เม อโถ เม หทเย กตํ>
      text <กาลญฺจ ปฏิกงฺขามิ ยาว ปสฺสุปตู ชโน ฯ>
    stand <สุนขชาตกํ ทุติยํฯ>
    text <  <
    text <๒๔๓ คุตฺติลชาตกํ ๒-๑๐-๓>
    text <๑๘๖>
      text <สตฺตตนฺติํ สุมธุรํ รามเณยฺยํ อวาจยิํ>
      text <โส มํ รงฺคมฺหิ อวฺเหติ สรณํ เม โหหิ โกสิยฯ>
    text <๑๘๗>
      text <อหํ ตํ สรณํ สมฺม อหมาจริยปูชโก>
      text <น ตํ ชยิสฺสติ สิสฺโส สิสฺสมาจริย เชสฺสสีติฯ>
    stand <คุตฺติลชาตกํ ตติยํฯ>
    text <  <
    text <๒๔๔ วิคติจฺฉชาตกํ ๒-๑๐-๔>
    text <๑๘๘>
      text <ยํ ปสฺสติ น ตํ อิจฺฉติ ยญฺจ น ปสฺสติ ตํ กิริจฺฉติ>
      text <มญฺญามิ จิรํ จริสฺสติ น หิ ตํ ลจฺฉติ ยํ ส อิจฺฉติฯ>
    text <๑๘๙>
      text <ยํ ลภติ น เตน ตุสฺสติ ยญฺจ ปตฺเถติ ลทฺธํ หีเฬติ>
      text <อิจฺฉา หิ อนนฺตโคจรา วิคติจฺฉาน นโม กโรมเสติฯ>
    stand <วิคติจฺฉ ชาตกํ จตุตฺถํฯ>
    text <  <
    text <๒๔๕ มูลปริยายชาตกํ ๒-๑๐-๕>
    text <๑๙๐>
      text <กาโล ฆสติ ภูตานิ สพฺพาเนว สหตฺตนา>
      text <โย จ กาลฆโส ภูโต ส ภูตปจนิํ ปจิฯ>
    text <๑๙๑>
      text <พหูนิ นรสีสานิ โลมสานิ พฺรหานิ จ>
      text <คีวาสุ ปฏิมุกฺกานิ โกจิเทเวตฺถ กณฺณวาติฯ>
    stand <มูลปริยายชาตกํ ปญฺจมํฯ>
    text <  <
    text <๒๔๖ พาโลวาทชาตกํ ๒-๑๐-๖>
    text <๑๙๒>
      text <หนฺตฺวา เฉตฺวา วธิตฺวา จ เทติ ทานํ อสญฺญโต>
      text <เอทิสํ ภตฺตํ ภุญฺชมาโน ส ปาปมุปลิมฺปติ ฯ>
    text <๑๙๓>
      text <ปุตฺตทารมฺปิ เจ หนฺตฺวา เทติ ทานํ อสญฺญโต>
      text <ภุญฺชมาโนปิ สปฺปญฺโญ น ปาปมุปลิมฺปตีติฯ>
    stand <พาโลวาทชาตกํ ฉฏฺฐํฯ>
    text <  <
    text <๒๔๗ ปาทญฺชลีชาตกํ ๒-๑๐-๗>
    text <๑๙๔>
      text <อทฺธา ปาทญฺชลี สพฺเพ ปญฺญาย อติโรจติ>
      text <ตถา หิ โอฏฺฐํ ภญฺชติ อุตฺตริํ นูน ปสฺสติฯ>
    text <๑๙๕>
      text <นายํ ธมฺมํ อธมฺมํ วา อตฺถานตฺถญฺจ พุชฺฌติ>
      text <อญฺญตฺร โอฏฺฐนิพฺโภคา นายํ ชานาติ กิญฺจนนฺติฯ>
    stand <ปาทญฺชลีชาตกํ สตฺตมํฯ>
    text <  <
    text <๒๔๘ กิํสุโกปมชาตกํ ๒-๑๐-๘>
    text <๑๙๖>
      text <สพฺเพหิ กิํสุโก ทิฏฺโฐ กิํนฺเวตฺถ วิจิกิจฺฉถ>
      text <น หิ สพฺเพสุ ฐาเนสุ สารถี ปริปุจฺฉิโตฯ>
    text <๑๙๗>
      text <เอวํ สพฺเพหิ ญาเณหิ เยสํ ธมฺมา อชานิตา>
      text <เต เว ธมฺเมสุ กงฺขนฺติ กิํสุกสฺมิํว ภาตโรติฯ>
    stand <กิํสุโกปมชาตกํ อฏฺฐมํฯ>
    text <  <
    text <๒๔๙ สาลกชาตกํ ๒-๑๐-๙>
    text <๑๙๘>
      text <เอกปุตฺตโก ภวิสฺสสิ ตฺวญฺจ โน เหสฺสสิ อิสฺสโร กุเล>
      text <โอโรห ทุมสฺมา สาลก เอหิ ทานิ ฆรกํ วเชมเสฯ>
    text <๑๙๙>
      text <นนุ มํ สุหทโยติ มญฺญสิ ยญฺจ มํ หนสิ เวฬุยฏฺฐิยา>
      text <ปกฺกมฺพวเน รมามเส คจฺฉ ตฺวํ ฆรกํ ยถาสุขนฺติฯ>
    stand <สาลกชาตกํ นวมํฯ>
    text <  <
    text <๒๕๐ กปิชาตกํ ๒-๑๐-๑๐>
    text <๒๐๐>
      text <อยํ อิสี อุปสมสํยเม รโต ส ติฏฺฐติ สิสิรภเยน อฏฺฏิโต>
      text <หนฺท อยํ ปวิสตุมํ อคารกํ วิเนตุ สีตํ ทรถญฺจ เกวลํฯ>
    text <๒๐๑>
      text <นายํ อิสี อุปสมสํยเม รโต กปี อยํ ทุมวรสาขโคจโร>
      text <โส ทูสโก โรสโก จาปิ ชมฺโม สเจวเชมมฺปิ ทูเสยฺยคารนฺติ ฯ>
      text <อถ ราชา สิงฺคาลวโร สุนโข ตถา โกสิย อิจฺฉติ กาลฆโส>
      text <อถ ทานวโรฏฺฐปิ สารถินา ปุนมฺพวนญฺจ สิสิรกปิ ทสาติฯ>
      text <ทฬฺหญฺจ วคฺคํ อปเรน สนฺถวํ กลฺยาณวคฺคาสทิโส จ รูหกํ>
      text <นตํทฬฺห พีรณถมฺภกํ ปุน กาสาวุปาหน สิงฺคาลเกน ทสาติฯ>
    stand <กปิชาตกํ ทสมํฯ>
    stand <สิงฺคาลวคฺโค ทสโมฯ>
    text <ตสฺสุทฺทานํ>
    text <อถ วคฺคุทฺทานํ>
    stand <ทุกนิปาตํ นิฏฺฐิตํฯ>
