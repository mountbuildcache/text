text <๑๓ เตรสกนิปาโต>
  text <  <
  text <๔๗๔ อมฺพชาตกํ ๑>
  text <๑>
    text <อหาสิ เม อมฺพผลานิ ปุพฺเพ อณูนิ ถูลานิ จ พฺรหฺมจาริ>
    text <เตเหว มนฺเตหิ น ทานิ ตุยฺหํ ทุมปฺผลา ปาตุภวนฺติ พฺรหฺเมฯ>
  text <๒>
    text <นกฺขตฺตโยคํ ปฏิมานยามิ ขณํ มุหุตฺตญฺจ มนฺเต น ปสฺสํ>
    text <นกฺขตฺตโยคญฺจ ขณญฺจ ลทฺธา อทฺธาหริสฺสมฺพผลํ ปหูตํฯ>
  text <๓>
    text <นกฺขตฺตโยคํ น ปุเร อภาณิ ขณํ มุหุตฺตํ น ปุเร อสํสิ>
    text <สยํ หรี อมฺพผลํ ปหูตํ วณฺเณน คนฺเธน รเสนุเปตํฯ>
  text <๔>
    text <มนฺตาภิชปฺเปน ปุเร หิ ตุยฺหํ ทุมปฺผลา ปาตุภวนฺติ พฺรหฺเม>
    text <สฺวาชฺช น ปาเรสิ ชปฺปมฺปิ มนฺตํ อยํ โส โก นาม ตวชฺช ธมฺโมฯ>
  text <๕>
    text <จณฺฑาลปุตฺโต มม สมฺปทาสิ ธมฺเมน มนฺเต ปกติญฺจ สํสิ>
    text <มา จสฺสุ เม ปุจฺฉิโต นามโคตฺตํ คุยฺหิตฺโถ อตฺถํ วิชเหยฺย มนฺโต ฯ>
  text <๖>
    text <โสหํ ชนินฺเทน ชนมฺหิ ปุฏฺโฐ มกฺขาภิภูโต อลิกํ อภาณิํ>
    text <มนฺตา อิเม พฺราหฺมณสฺสาติ มิจฺฉา ปหีนมนฺโต กปโณ รุทามิฯ>
  text <๗>
    text <เอรณฺฑา ปุจิมนฺทา วา อถ วา ปาลิภทฺทกา>
    text <มธุํ มธุตฺถิโก วินฺเท โส หิ ตสฺส ทุมุตฺตโมฯ>
  text <๘>
    text <ขตฺติยา พฺราหฺมณา เวสฺสา สุทฺทา จณฺฑาลปุกฺกุสา>
    text <ยมฺหา ธมฺมํ วิชาเนยฺย โส หิ ตสฺส นรุตฺตโมฯ>
  text <๙>
    text <อิมสฺส ทณฺฑญฺจ วธญฺจ ทตฺวา คเล คเหตฺวา ขลยาถ ชมฺมํ>
    text <โย อุตฺตมตฺถํ กสิเรน ลทฺธํ มานาติมาเนน วินาสยิตฺถฯ>
  text <๑๐>
    text <ยถา สมํ มญฺญมาโน ปเตยฺย โสพฺภํ คุหํ นรกํ ปูติปาทํ>
    text <รชฺชูติ วา อกฺกเม กณฺหสปฺปํ อนฺโธ ยถา โชติมธิฏฺฐเหยฺย>
    text <เอวมฺปิ มํ ตฺวํ ขลิตํ สปญฺญ ปหีนมนฺตสฺส ปุนปฺปทาหิ ฯ>
  text <๑๑>
    text <ธมฺเมน มนฺตํ ตว สมฺปทาสิํ ตุวมฺปิ ธมฺเมน ปริคฺคเหสิ>
    text <ปกติมฺปิ เต อตฺตมโน อสํสิํ ธมฺเม ฐิตํ ตํ น ชเหยฺย มนฺโตฯ>
  text <๑๒>
    text <โย พาล มนฺตํ กสิเรน ลทฺธํ ยํ ทุลฺลภํ อชฺช มนุสฺสโลเก>
    text <กิญฺจาปิ ลทฺธา ชีวิตุํ อปฺปปญฺโญ วินาสยี อลิกํ ภาสมาโนฯ>
  text <๑๓>
    text <พาลสฺส มูฬฺหสฺส อกตญฺญุโน จ มุสา ภณนฺตสฺส อสญฺญตสฺส>
    text <มนฺเต มยํ ตาทิสเก น เทม กุโต มนฺตา คจฺฉ น มยฺห รุจฺจสีติฯ>
  stand <อมฺพชาตกํ ปฐมํฯ>
  text <  <
  text <๔๗๕ ผนฺทนชาตกํ ๒>
  text <๑๔>
    text <กุฐาริหตฺโถ ปุริโส วนโมคยฺห ติฏฺฐสิ>
    text <ปุฏฺโฐ เม สมฺม อกฺขาหิ กิํ ทารุํ เฉตุมิจฺฉสิฯ>
  text <๑๕>
    text <อิสฺโส วนานิ จรสิ สมานิ วิสมานิ จ>
    text <ปุฏฺโฐ เม สมฺม อกฺขาหิ กิํ ทารุํ เนมิยา ทฬฺหํฯ>
  text <๑๖>
    text <เนว สาโล น ขทิโร นาสฺสกณฺโณ กุโต ธโว>
    text <รุกฺโข จ ผนฺทโน นาม ตํ ทารุํ เนมิยา ทฬฺหํฯ>
  text <๑๗>
    text <กีทิสานิสฺส ปตฺตานิ ขนฺโธ วา ปน กีทิโส>
    text <ปุฏฺโฐ เม สมฺม อกฺขาหิ ยถา ชาเนมุ ผนฺทนํฯ>
  text <๑๘>
    text <ยสฺส สาขา ปลมฺพนฺติ นมนฺติ น จ ภญฺชเร>
    text <โส รุกฺโข ผนฺทโน นาม ยสฺส มูเล อหํ ฐิโตฯ>
  text <๑๙>
    text <อรานํ จกฺกนาภีนํ อีสาเนมิรถสฺส จ>
    text <สพฺพสฺส เต กมฺมนิโย อยํ เหสฺสติ ผนฺทโนฯ>
  text <๒๐>
    text <อิติ ผนฺทนรุกฺโขปิ ตาวเท อชฺฌภาสถ>
    text <มยฺหมฺปิ วจนํ อตฺถิ ภารทฺวาช สุโณหิ เมฯ>
  text <๒๑>
    text <อิสฺสสฺส อุปกฺขนฺธมฺหา อุกฺกจฺจ จตุรงฺคุลํ>
    text <เตน เนมิํ ปสาเรสิ เอวํ ทฬฺหตรํ สิยาฯ>
  text <๒๒>
    text <อิติ ผนฺทนรุกฺโขปิ เวรํ อปฺเปสิ ตาวเท>
    text <ชาตานญฺจ อชาตานํ อิสฺสานํ ทุกฺขมาวหิฯ>
  text <๒๓>
    text <อิจฺเจวํ ผนฺทโน อิสฺสํ อิสฺโส จ ปน ผนฺทนํ>
    text <อญฺญมญฺญํ วิวาเทน อญฺญมญฺญมฆาตยุํฯ>
  text <๒๔>
    text <เอวเมว มนุสฺสานํ วิวาโท ยตฺถ ชายติ>
    text <มยูรนจฺจํ นจฺจนฺติ ยถา เต อิสฺสผนฺทนาฯ>
  text <๒๕>
    text <ตํ โว วทามิ ภทฺทํ โว ยาวนฺเตตฺถ สมาคตา>
    text <สมฺโมทถ มา วิวทถ มา โหถ อิสฺสผนฺทนาฯ>
  text <๒๖>
    text <สามคฺคิเมว สิกฺเขถ พุทฺเธเหตํ ปสํสิตํ>
    text <สามคฺคิรโต ธมฺมฏฺโฐ โยคกฺเขมา น ธํสตีติฯ>
  stand <ผนฺทนชาตกํ ทุติยํฯ>
  text <  <
  text <๔๗๖ ชวนหํสชาตกํ ๓>
  text <๒๗>
    text <อิเธว หํส นิปต ปิยํ เม ตว ทสฺสนํ>
    text <อิสฺสโรสิ อนุปฺปตฺโต ยมิธตฺถิ ปเวทยฯ>
  text <๒๘>
    text <สวเนน เอกสฺส ปิยา ภวนฺติ ทิสฺวา ปเนกสฺส วิเยติ ฉนฺโท>
    text <ทิสฺวา จ สุตฺวา จ ปิยา ภวนฺติ กจฺจินฺนุ เม ปียสิ ทสฺสเนนฯ>
  text <๒๙>
    text <สวเนน ปิโย เมสิ ภิยฺโย จาคมฺม ทสฺสนํ>
    text <เอวํ ปิยทสฺสโน เม วส หํส มมนฺติเก ฯ>
  text <๓๐>
    text <วเสยฺยาม ตวาคาเร นิจฺจํ สกฺกตปูชิตา>
    text <มตฺโต จ เอกทา วชฺเช หํสราชํ ปจนฺตุ เมฯ>
  text <๓๑>
    text <ธิรตฺถุ ตํ มชฺชปานํ ยํ เม ปิยตรํ ตยา>
    text <น จาปิ มชฺชํ ปิสฺสามิ ยาว เม วจฺฉสี ฆเรฯ>
  text <๓๒>
    text <สุวิชานํ สิงฺคาลานํ สกุณานญฺจ วสฺสิตํ>
    text <มนุสฺสวสฺสิตํ ราช ทุพฺพิชานตรํ ตโตฯ>
  text <๓๓>
    text <อปิ เจ มญฺญตี โปโส ญาติ มิตฺโต สขาติ วา>
    text <โย ปุพฺเพ สุมโน หุตฺวา ปจฺฉา สมฺปชฺชเต ทิโสฯ>
  text <๓๔>
    text <ยสฺมิํ มโน นิวิสติ อวิทูเร สหาปิ โส>
    text <สนฺติเกปิ หิ โส ทูเร ยสฺมิํ นาวิสเต มโนฯ>
  text <๓๕>
    text <อนฺโตปิ โส โหติ ปสนฺนจิตฺโต ปารํ สมุทฺทสฺส ปสนฺนจิตฺโต>
    text <อนฺโตปิ โส โหติ ปทุฏฺฐจิตฺโต ปารํ สมุทฺทสฺส ปทุฏฺฐจิตฺโตฯ>
  text <๓๖>
    text <สํวสนฺตา วิวสนฺติ เย ทิสา เต รเถสภ>
    text <อารา สนฺโต สํวสนฺติ มนสา รฏฺฐวฑฺฒนฯ>
  text <๓๗>
    text <อติจิรํ นิวาเสน ปิโย ภวติ อปฺปิโย>
    text <อามนฺต โข ตํ คจฺฉาม ปุรา เต โหม อปฺปิยา ฯ>
  text <๓๘>
    text <เอวํ เจ ยาจมานานํ อญฺชลิํ นาวพุชฺฌสิ>
    text <ปริจารกานํ สตํ วจนํ น กโรสิ โน>
    text <เอวํ ตํ อภิยาจาม ปุน กยิราสิ ปริยายํฯ>
  text <๓๙>
    text <เอวํ เจ โน วิหรตํ อนฺตราโย น เหสฺสติ>
    text <ตุยฺหญฺจาปิ มหาราช มยฺหญฺจ รฏฺฐวฑฺฒน>
    text <อปฺเปว นาม ปสฺเสมุ อโหรตานมจฺจเยติฯ>
  stand <ชวนหํสชาตกํ ตติยํฯ>
  text <  <
  text <๔๗๗ จูฬนารทชาตกํ ๔>
  text <๔๐>
    text <น เต กฏฺฐานิ ภินฺนานิ น เต อุทกมาภตํ>
    text <อคฺคีปิ เต น หาปิโต กิํ นุ มนฺโทว ฌายสิฯ>
  text <๔๑>
    text <น อุสฺสเห วเน วตฺถุํ กสฺสปามนฺตยามิ ตํ>
    text <ทุกฺโข วาโส อรญฺญสฺมิํ รฏฺฐํ อิจฺฉามิ คนฺตเวฯ>
  text <๔๒>
    text <ยถา อหํ อิโต คนฺตฺวา ยสฺมิํ ชนปเท วสํ>
    text <อาจารํ พฺรหฺเม สิกฺเขยฺยํ ตํ ธมฺมํ อนุสาส มํฯ>
  text <๔๓>
    text <สเจ อรญฺญํ หิตฺวาน วนมูลผลานิ จ>
    text <รฏฺเฐ โรจยเส วาสํ ตํ ธมฺมํ นิสาเมหิ เมฯ>
  text <๔๔>
    text <วิสํ มา ปฏิเสวิตฺโถ ปปาตํ ปริวชฺชย>
    text <ปงฺเก จ มา วิสีทิตฺโถ ยตฺโต จาสีวิเส จเรฯ>
  text <๔๕>
    text <กิํ นุ วิสํ ปปาโต วา ปงฺโก วา พฺรหฺมจารินํ>
    text <กํ ตฺวํ อาสีวิสํ พฺรูสิ ตํ เม อกฺขาหิ ปุจฺฉิโต>
  text <๔๖>
    text <อาสโว ตาต โลกสฺมิํ สุรา นาม ปวุจฺจติ>
    text <มนุญฺโญ สุรภี วคฺคุ สาทุ ขุทฺทรสูปโม>
    text <วิสํ ตทาหุ อริยา เส พฺรหฺมจริยสฺส นารทฯ>
  text <๔๗>
    text <อิตฺถิโย ตาต โลกสฺมิํ ปมตฺตํ ปมเถนฺติ ตา>
    text <หรนฺติ ยุวิโน จิตฺตํ ตูลํ ภฏฺฐํว มาลุโต>
    text <ปปาโต เอโส อกฺขาโต พฺรหฺมจริยสฺส นารทฯ>
  text <๔๘>
    text <ลาโภ สิโลโก สกฺกาโร ปูชา ปรกุเลสุ จ>
    text <ปงฺโก เอโส จ อกฺขาโต พฺรหฺมจริยสฺส นารทฯ>
  text <๔๙>
    text <สสตฺถา ตาต ราชาโน อาวสนฺติ มหิํ อิมํ>
    text <เต ตาทิเส มนุสฺสินฺเท มหนฺเต ตาต นารทฯ>
  text <๕๐>
    text <อิสฺสรานํ อธิปตีนํ น เตสํ ปาทโต จเร>
    text <อาสีวิโสติ อกฺขาโต พฺรหฺมจริยสฺส นารทฯ>
  text <๕๑>
    text <ภตฺตตฺโถ ภตฺตกาเล จ ยํ เคหมุปสงฺกเม>
    text <ยเทตฺถ กุสลํ ชญฺญา ตตฺถ ฆาเสสนํ จเรฯ>
  text <๕๒>
    text <ปวิสิตฺวา ปรกุลํ ปานตฺถํ โภชนาย วา>
    text <มิตํ ขาเท มิตํ ภุญฺเช น จ รูเป มนํ กเรฯ>
  text <๕๓>
    text <โคฏฺฐํ มชฺชํ กิราฏญฺจ สภา นิกิรณานิ จ>
    text <อารกา ปริวชฺเชหิ ยานีว วิสมํ ปถนฺติฯ>
  stand <จูฬนารทชาตกํ จตุตฺถํฯ>
  text <  <
  text <๔๗๘ ทูตชาตกํ ๕>
  text <๕๔>
    text <ทูเต เต พฺรหฺเม ปาเหสิํ คงฺคาตีรสฺมิ ฌายโต>
    text <เตสํ ปุฏฺโฐ น พฺยากาสิ ทุกฺขํ คุยฺหมตํ นุ เตฯ>
  text <๕๕>
    text <สเจ เต ทุกฺขมุปฺปชฺเช กาสีนํ รฏฺฐวฑฺฒน>
    text <มา โข นํ ตสฺส อกฺขาหิ โย ตํ ทุกฺขา น โมจเยฯ>
  text <๕๖>
    text <โย ตสฺส ทุกฺขชาตสฺส เอกงฺคมปิ ภาคโส>
    text <วิปฺปโมเจยฺย ธมฺเมน กามํ ตสฺส ปเวทย ฯ>
  text <๕๗>
    text <สุวิชานํ สิงฺคาลานํ สกุณานญฺจ วสฺสิตํ>
    text <มนุสฺสวสฺสิตํ ราช ทุพฺพิชานตรํ ตโตฯ>
  text <๕๘>
    text <อปิ เจ มญฺญตี โปโส ญาติ มิตฺโต สขาติ วา>
    text <โย ปุพฺเพ สุมโน หุตฺวา ปจฺฉา สมฺปชฺชเต ทิโสฯ>
  text <๕๙>
    text <โย อตฺตโน ทุกฺขมนานุปุฏฺโฐ ปเวทเย ชนฺตุ อกาลรูเป>
    text <อานนฺทิโน ตสฺส ภวนฺติมิตฺตา หิเตสิโน ตสฺส ทุขี ภวนฺติฯ>
  text <๖๐>
    text <กาลญฺจ ญตฺวาน ตถาวิธสฺส เมธาวีนํ เอกมนํ วิทิตฺวา>
    text <อกฺเขยฺย ติพฺพานิ ปรสฺส ธีโร สณฺหํ คิรํ อตฺถวติํ ปมุญฺเจฯ>
  text <๖๑>
    text <สเจ จ ชญฺญา อวิสยฺหมตฺตโน น เต หิ มยฺหํ สุขาคมาย>
    text <เอโกว ติพฺพานิ สเหยฺย ธีโร สจฺจํ หิโรตฺตปฺปมเปกฺขมาโนฯ>
  text <๖๒>
    text <อหํ รฏฺฐานิ วิจรนฺโต นิคเม ราชธานิโย>
    text <ภิกฺขมาโน มหาราช อาจริยสฺส ธนตฺถิโกฯ>
  text <๖๓>
    text <คหปตี ราชปุริเส มหาสาเล จ พฺราหฺมเณ>
    text <อลตฺถํ สตฺต นิกฺขานิ สุวณฺณสฺส ชนาธิป>
    text <เต เม นฏฺฐา มหาราช ตสฺมา โสจามหํ ภุสํฯ>
  text <๖๔>
    text <ปุริสา เต มหาราช มนสานุวิจินฺติตา>
    text <นาลํ ทุกฺขา ปโมเจตุํ ตสฺมา เตสํ น พฺยาหริํฯ>
  text <๖๕>
    text <ตฺวญฺจ โข เม มหาราช มนสานุวิจินฺติโต>
    text <อลํ ทุกฺขา ปโมเจตุํ ตสฺมา ตุยฺหํ ปเวทยิํฯ>
  text <๖๖>
    text <ตสฺสาทาสิ ปสนฺนตฺโต กาสีนํ รฏฺฐวฑฺฒโน>
    text <ชาตรูปมเย นิกฺเข สุวณฺณสฺส จตุทฺทสาติฯ>
  stand <ทูตชาตกํ ปญฺจมํฯ>
  text <  <
  text <๔๗๙ กาลิงฺคโพธิชาตกํ ๖>
  text <๖๗>
    text <ราชา กาลิงฺโค จกฺกวตฺติ ธมฺเมน ปถวิมนุสาสํ>
    text <อคมา โพธิสมีปํ นาเคน มหานุภาเวนฯ>
  text <๖๘>
    text <กาลิงฺโค ภารทฺวาโช จ ราชานํ กาลิงฺคํ สมณโกลญฺญํ>
    text <จกฺกํ วตฺตยโต ปริคฺคเหตฺวา ปญฺชลี อิทมโวจฯ>
  text <๖๙>
    text <ปจฺโจโรห มหาราช ภูมิภาโค ยถา สมณุคฺคโต>
    text <อิธ อนธิวรา พุทฺธา อภิสมฺพุทฺธา วิโรจนฺติฯ>
  text <๗๐>
    text <ปทกฺขิณโต อาวฏฺฏา ติณลตา อสฺมิํ ภูมิภาคสฺมิํ>
    text <ปถวิยา นาภิยํ มณฺโฑ อิติ โน สุตํ มนฺเต มหาราช ฯ>
  text <๗๑>
    text <สาครปริยนฺตาย เมทินิยา สพฺพภูตธรณิยา>
    text <ปถวิยา อยํ มณฺโฑ โอโรหิตฺวา นโม กโรหิฯ>
  text <๗๒>
    text <เย เต ภวนฺติ นาคา จ อภิชาตา จ กุญฺชรา>
    text <เอตฺตาวตา ปเทสํ เต นาคา เนว มุปยนฺติฯ>
  text <๗๓>
    text <อภิชาโต นาโค กามํ เปเสหิ กุญฺชรํ ทนฺติํ>
    text <เอตฺตาวตา ปเทโส สกฺกา นาเคน มุปคนฺตุํฯ>
  text <๗๔>
    text <ตํ สุตฺวา ราชา กาลิงฺโค เวยฺยญฺชนิกวโจ นิสาเมตฺวา>
    text <สมฺเปเสสิ นาคํ ญสฺสาม มยํ ยถิมสฺสิทํ วจนํฯ>
  text <๗๕>
    text <สมฺเปสิโต จ รญฺญา นาโค โกญฺโจว อภินทิตฺวาน>
    text <ปฏิสกฺกิตฺวา นิสีทิ ครุํว ภารํ อสหมาโนฯ>
  text <๗๖>
    text <กาลิงฺคภารทฺวาโช นาคํ ขีณายุกํ วิทิตฺวาน>
    text <ราชานํ กาลิงฺคํ ตรมาโน อชฺฌภาสิตฺถ>
    text <อญฺญํ สงฺกม นาคํ นาโค ขีณายุโก มหาราชฯ>
  text <๗๗>
    text <ตํ สุตฺวา กาลิงฺโค ตรมาโน สงฺกมี นาคํ>
    text <สงฺกนฺเตว รญฺเญ นาโค ตตฺเถว ปติ ภุมฺยา>
    text <เวยฺยญฺชนิกวโจ ยถา ตถา อหุ นาโคฯ>
  text <๗๘>
    text <กาลิงฺโค ราชา กาลิงฺคํ พฺราหฺมณํ เอตทโวจ>
    text <ตฺวเมว อสิ สมฺพุทฺโธ สพฺพญฺญู สพฺพทสฺสาวีฯ>
  text <๗๙>
    text <ตํ อนธิวาเสนฺโต กาลิงฺคํ พฺราหฺมโณ อิทมโวจ>
    text <เวยฺยญฺชนิกา หิ มยํ พุทฺธา สพฺพญฺญุโน มหาราชฯ>
  text <๘๐>
    text <สพฺพญฺญู สพฺพวิทู จ พุทฺธา น ลกฺขเณน ชานนฺติ>
    text <อาคมพลสา หิ มยํ พุทฺธา สพฺพํ ปชานนฺติฯ>
  text <๘๑>
    text <มหยิตฺวา สมฺโพธิํ นานาตุริเยหิ วชฺชมาเนหิ>
    text <มาลาวิเลปนํ อภิหริตฺวา อถ ราชา มนุปายาสิ ฯ>
  text <๘๒>
    text <สฏฺฐิ วาหสหสฺสานิ ปุปฺผานํ สนฺนิปาตยิ>
    text <ปูเชสิ ราชา กาลิงฺโค โพธิมณฺฑมนุตฺตรนฺติ ฯ>
  stand <กาลิงฺคโพธิชาตกํ ฉฏฺฐํฯ>
  text <  <
  text <๔๘๐ อกิตฺติชาตกํ ๗>
  text <๘๓>
    text <อกิตฺติํ ทิสฺวา สมฺมนฺตํ สกฺโก ภูตปตี พฺรวิ>
    text <กิํ ปตฺถยํ มหาพฺรหฺเม เอโก สมฺมสิ ฆมฺมนิฯ>
  text <๘๔>
    text <ทุกฺโข ปุนพฺภโว สกฺก สรีรสฺส จ เภทนํ>
    text <สมฺโมหมรณํ ทุกฺขํ ตสฺมา สมฺมามิ วาสวฯ>
  text <๘๕>
    text <เอตสฺมิํ เต สุลปิเต ปติรูเป สุภาสิเต>
    text <วรํ กสฺสป เต ทมฺมิ ยํ กิญฺจิ มนสิจฺฉสิฯ>
  text <๘๖>
    text <วรํ เจ เม อโท สกฺก สพฺพภูตานมิสฺสร>
    text <เยน ปุตฺเต จ ทาเร จ ธนธญฺญํ ปิยานิ จ>
    text <ลทฺธา นรา น ตปฺปนฺติ โส โลโภ น มยี วเสฯ>
  text <๘๗>
    text <เอตสฺมิํ เต สุลปิเต ปติรูเป สุภาสิเต>
    text <วรํ กสฺสป เต ทมฺมิ ยํ กิญฺจิ มนสิจฺฉสิฯ>
  text <๘๘>
    text <วรํ เจ เม อโท สกฺก สพฺพภูตานมิสฺสร>
    text <เขตฺตํ วตฺถุํ หิรญฺญญฺจ ควสฺสํ ทาสโปริสํ>
    text <เยน ชาเตน ชียนฺติ โส โทโส น มยี วเสฯ>
  text <๘๙>
    text <เอตสฺมิํ เต สุลปิเต ปติรูเป สุภาสิเต>
    text <วรํ กสฺสป เต ทมฺมิ ยํ กิญฺจิ มนสิจฺฉสิฯ>
  text <๙๐>
    text <วรํ เจ เม อโท สกฺก สพฺพภูตานมิสฺสร>
    text <พาลํ น ปสฺเส น สุเณ น จ พาเลน สํวเส>
    text <พาเลนลฺลาป สลฺลาปํ น กเร น จ โรจเยฯ>
  text <๙๑>
    text <กิํ นุ เต อกรํ พาโล วท กสฺสป การณํ>
    text <เกน กสฺสป พาลสฺส ทสฺสนํ นาภิกงฺขสิฯ>
  text <๙๒>
    text <อนยํ นยติ ทุมฺเมโธ อธุรายํ นิยุญฺชติ>
    text <ทุนฺนโย เสยฺยโส โหติ สมฺมา วุตฺโต ปกุปฺปติ>
    text <วินยํ โส น ชานาติ สาธุ ตสฺส อทสฺสนํฯ>
  text <๙๓>
    text <เอตสฺมิํ เต สุลปิเต ปติรูเป สุภาสิเต>
    text <วรํ กสฺสป เต ทมฺมิ ยํ กิญฺจิ มนสิจฺฉสิฯ>
  text <๙๔>
    text <วรํ เจ เม อโท สกฺก สพฺพภูตานมิสฺสร>
    text <ธีรํ ปสฺเส สุเณ ธีรํ ธีเรน สห สํวเส>
    text <ธีเรนลฺลาปสลฺลาปํ ตํ กเร ตญฺจ โรจเยฯ>
  text <๙๕>
    text <กิํ นุ เต อกรํ ธีโร วท กสฺสป การณํ>
    text <เกน กสฺสป ธีรสฺส ทสฺสนํ อภิกงฺขสิฯ>
  text <๙๖>
    text <นยํ นยติ เมธาวี อธุรายํ น ยุญฺชติ>
    text <สุนโย เสยฺยโส โหติ สมฺมา วุตฺโต น กุปฺปติ>
    text <วินยํ โส ปชานาติ สาธุ เตน สมาคโมฯ>
  text <๙๗>
    text <เอตสฺมิํ เต สุลปิเต ปติรูเป สุภาสิเต>
    text <วรํ กสฺสป เต ทมฺมิ ยํ กิญฺจิ มนสิจฺฉสิฯ>
  text <๙๘>
    text <วรํ เจ เม อโท สกฺก สพฺพภูตานมิสฺสร>
    text <ตโต รตฺยา วิวสาเน สูริยุคฺคมนํ ปติ>
    text <ทิพฺพา ภกฺขา ปาตุภเวยฺยุํ สีลวนฺโต จ ยาจกาฯ>
  text <๙๙>
    text <ททโต เม น ขีเยถ ทตฺวา นานุตเปยฺยหํ>
    text <ททํ จิตฺตํ ปสาเทยฺยํ เอตํ สกฺก วรํ วเรฯ>
  text <๑๐๐>
    text <เอตสฺมิํ เต สุลปิเต ปติรูเป สุภาสิเต>
    text <วรํ กสฺสป เต ทมฺมิ ยํ กิญฺจิ มนสิจฺฉสิฯ>
  text <๑๐๑>
    text <วรํ เจ เม อโท สกฺก สพฺพภูตานมิสฺสร>
    text <น มํ ปุน อุเปยฺยาสิ เอตํ สกฺก วรํ วเรฯ>
  text <๑๐๒>
    text <พหูหิ วตจริยาหิ นรา จ อถ นาริโย>
    text <ทสฺสนํ อภิกงฺขนฺติ กิํ นุ เม ทสฺสเน ภยํฯ>
  text <๑๐๓>
    text <ตํ ตาทิสํ เทววณฺณํ สพฺพกามสมิทฺธินํ>
    text <ทิสฺวา ตโป ปมชฺเชยฺย เอตํ เต ทสฺสเน ภยนฺติฯ>
  stand <อกิตฺติชาตกํ สตฺตมํฯ>
  text <  <
  text <๔๘๑ ตกฺการิยชาตกํ ๘>
  text <๑๐๔>
    text <อหเมว ทุพฺภาสิตํ ภาสิ พาโล เภโกวรญฺเญ อหิมวฺหายมาโน>
    text <ตกฺการิเย โสพฺภมิมํ ปตามิ น กิเรว สาธุ อติเวลภาณี ฯ>
  text <๑๐๕>
    text <ปปฺโปติ มจฺโจ อติเวลภาณี พนฺธํ วธํ โสกปริทฺทวญฺจ>
    text <อตฺตานเมว ครหาสิ เอตฺถ อาเจร ยํ ตํ นิขณนฺติ โสพฺเภฯ>
  text <๑๐๖>
    text <กิเมวหํ ตุณฺฑิลมนุปุจฺฉิํ กเรยฺย สํ ภาตรํ กาฬิกายํ>
    text <นคฺโควหํ วตฺถยุคญฺจ ชีโน อยมฺปิ อตฺโถ พหุตาทิโสวฯ>
  text <๑๐๗>
    text <โย ยุชฺฌมานานมยุชฺฌมาโน เมณฺฑนฺตรํ อจฺจุปตี กุลิงฺโค>
    text <โส ปิํสิโต เมณฺฑสิเรหิ ตตฺถ อยมฺปิ อตฺโถ พหุตาทิโสวฯ>
  text <๑๐๘>
    text <จตุโร ชนา โปตฺถกมคฺคเหสุํ เอกญฺจ โปสํ อนุรกฺขมานา>
    text <สพฺเพว เต ภินฺนสิรา สยิํสุ อยมฺปิ อตฺโถ พหุตาทิโสวฯ>
  text <๑๐๙>
    text <อชา ยถา เวฬุคุมฺพสฺมิํ พทฺธา อวกฺขิปนฺตี อสิมชฺฌคจฺฉิ>
    text <เตเนว ตสฺสา คลกาวกนฺตํ อยมฺปิ อตฺโถ พหุตาทิโสวฯ>
  text <๑๑๐>
    text <อิเม น เทวา น คนฺธพฺพปุตฺตา มิคา อิเม อตฺถวสํ คตา เม>
    text <เอกญฺจ นํ สายมาเส ปจนฺตุ เอกํ ปุนปฺปาตราเส ปจนฺตุฯ>
  text <๑๑๑>
    text <สตํ สหสฺสานิ ทุภาสิตานิ กลมฺปิ นาคฺฆนฺติ สุภาสิตสฺส>
    text <ทุพฺภาสิตํ สงฺกมาโน กิเลโส ตสฺมา ตุณฺหี กิมฺปุริสา น พาลฺยาฯ>
  text <๑๑๒>
    text <ยา เมสา พฺยาหาสิ ปมุญฺจเถตํ คิริญฺจ นํ หิมวนฺตํ นยนฺตุ>
    text <อิมญฺจ โข เทนฺตุ มหานสาย ปาโตว นํ ปาตราเส ปจนฺตุฯ>
  text <๑๑๓>
    text <ปชฺชุนฺนนาถา ปสโว ปสุนาถา อยํ ปชา>
    text <ตฺวํ นาโถสิ มหาราช นาโถหํ ภริยาย เม>
    text <ทฺวินฺนมญฺญตรํ ญตฺวา มุตฺโต คจฺเฉยฺย ปพฺพตํฯ>
  text <๑๑๔>
    text <น เว นินฺทา สุปริวชฺชเยถ นานา ชนา เสวิตพฺพา ชนินฺท>
    text <เยเนว เอโก ลภเต ปสํสํ เตเนว อญฺโญ ลภเต นินฺทิตารํฯ>
  text <๑๑๕>
    text <สพฺโพ โลโก ปริจิตฺโต อติจิตฺโต สพฺโพ โลโก จิตฺตวา สมฺหิ จิตฺเต>
    text <ปจฺเจกจิตฺตา ปุถุ สพฺพสตฺตา กสฺสีธ จิตฺตสฺส วเส น วตฺเตฯ>
  text <๑๑๖>
    text <ตุณฺหี อหู กิมฺปุริโส สภริโย โย ทานิ พฺยาหาสิ ภยสฺส ภีโต>
    text <โส ทานิ มุตฺโต สุขิโต อโรโค วาจากิเรวตฺตวตี นรานนฺติฯ>
  stand <ตกฺการิยชาตกํ อฏฺฐมํฯ>
  text <  <
  text <๔๘๒ รุรุมิคราชชาตกํ ๙>
  text <๑๑๗>
    text <ตสฺส คามวรํ ทมฺมิ นาริโย จ อลงฺกตา>
    text <โย เมตํ มิคมกฺขาติ มิคานํ มิคมุตฺตมํฯ>
  text <๑๑๘>
    text <มยฺหํ คามวรํ เทหิ นาริโย จ อลงฺกตา>
    text <อหํ เต มิคมกฺขิสฺสํ มิคานํ มิคมุตฺตมํฯ>
  text <๑๑๙>
    text <เอตสฺมิํ วนสณฺฑสฺมิํ อมฺพา สาลา จ ปุปฺผิตา>
    text <อินฺทโคปกสญฺฉนฺนา เอตฺเถโส ติฏฺฐเต มิโคฯ>
  text <๑๒๐>
    text <ธนุํ อทฺเวชฺฌํ กตฺวาน อุสุํ สนฺนยฺหุปาคมิ>
    text <มิโค จ ทิสฺวา ราชานํ ทูรโต อชฺฌภาสถฯ>
  text <๑๒๑>
    text <อาคเมหิ มหาราช มา มํ วิชฺฌิ รเถสภ>
    text <โก นุ เต อิทมกฺขาสิ เอตฺเถโส ติฏฺฐเต มิโคฯ>
  text <๑๒๒>
    text <เอส ปาปจโร โปโส สมฺม ติฏฺฐติ อารกา>
    text <โสยํ เม อิทมกฺขาสิ เอตฺเถโส ติฏฺฐเต มิโคฯ>
  text <๑๒๓>
    text <สจฺจํ กิเรว มาหํสุ นรา เอกจฺจิยา อิธ>
    text <กฏฺฐํ นิปฺลวิตํ เสยฺโย น ตฺเวเวกจฺจิ โย นโรฯ>
    text <>
  text <๑๒๔>
    text <กิํ นุ รุรุ ครหสิ มิคานํ กิํ ปกฺขีนํ กิํ ปน มานุสานํ>
    text <ภยญฺหิ มํ วินฺทตินปฺปรูปํ สุตฺวาน ตํ มานุสิํ ภาสมานํฯ>
  text <๑๒๕>
    text <ยมุทฺธริํ วาหเน วุยฺหมานํ มโหทเก สลิเล สีฆโสเต>
    text <ตโตนิทานํ ภยมาคตํ มม ทุกฺโข หเว ราช อสพฺภิ สงฺคโมฯ>
  text <๑๒๖>
    text <โสหํ จตุปฺปตฺตมิมํ วิหงฺคมํ ตนุจฺฉิทํ หทเย โอสฺสชามิ>
    text <หนามิ ตํ มิตฺตทุพฺภิํ อกิจฺจการิํ โย ตาทิสํ กมฺมกตํ น ชาเนฯ>
  text <๑๒๗>
    text <ธีรสฺส พาลสฺส หเว ชนินฺท สนฺโต วธํ นปฺปสํสนฺติ ชาตุ>
    text <กามํ ฆรํ คจฺฉตุ ปาปธมฺโม ยญฺจสฺส ภฏฺฐํ ตเทตสฺส เทหิ>
    text <อหญฺจ เต กามกโร ภวามิฯ>
  text <๑๒๘>
    text <อทฺธา รุรุ อญฺญตโร สตํ โส โย ทุพฺภโต มานุสสฺส น ทุพฺภิ>
    text <กามํ ฆรํ คจฺฉตุ ปาปธมฺโม ยญฺจสฺส ภฏฺฐํ ตเทตสฺส ทมฺมิ>
    text <อหญฺจ เต กามจารํ ททามิฯ>
  text <๑๒๙>
    text <สุวิชานํ สิงฺคาลานํ สกุณานญฺจวสฺสิตํ>
    text <มนุสฺสวสฺสิตํ ราช ทุพฺพิชานตรํ ตโตฯ>
  text <๑๓๐>
    text <อปิ เจ มญฺญตี โปโส ญาติ มิตฺโต สขาติ วา>
    text <โย ปุพฺเพ สุมโน หุตฺวา ปจฺฉา สมฺปชฺชเต ทิโสฯ>
  text <๑๓๑>
    text <สมาคตา ชานปทา เนคมา จ สมาคตา>
    text <มิคา สสฺสานิ ขาทนฺติ ตํ เทโว ปฏิเสธตุฯ>
  text <๑๓๒>
    text <กามํ ชนปโท มาสิ รฏฺฐญฺจาปิ วินสฺสตุ>
    text <น ตฺเววาหํ รุรุํ ทุพฺเภ ทตฺวา อภยทกฺขิณํฯ>
  text <๑๓๓>
    text <มา เม ชนปโท อาสิ รฏฺฐญฺจาปิ วินสฺสตุ>
    text <น ตฺเววาหํ มิคราชสฺส วรํ ทตฺวา มุสา ภเณติฯ>
  stand <รุรุมิคราชชาตกํ นวมํฯ>
  text <  <
  text <๔๘๓ สรภมิคชาตกํ ๑๐>
  text <๑๓๔>
    text <อาสีเสเถว ปุริโส น นิพฺพินฺเทยฺย ปณฺฑิโต>
    text <ปสฺสามิ โวหํ อตฺตานํ ยถา อิจฺฉิํ ตถา อหุฯ>
  text <๑๓๕>
    text <อาสีเสเถว ปุริโส น นิพฺพินฺเทยฺย ปณฺฑิโต>
    text <ปสฺสามิ โวหํ อตฺตานํ อุทกา ถลมุพฺภตํฯ>
  text <๑๓๖>
    text <วายเมเถว ปุริโส น นิพฺพินฺเทยฺย ปณฺฑิโต>
    text <ปสฺสามิ โวหํ อตฺตานํ ยถา อิจฺฉิํ ตถา อหุฯ>
  text <๑๓๗>
    text <วายเมเถว ปุริโส น นิพฺพินฺเทยฺย ปณฺฑิโต>
    text <ปสฺสามิ โวหํ อตฺตานํ อุทกา ถลมุพฺภตํฯ>
  text <๑๓๘>
    text <ทุกฺขูปนีโตปิ นโร สปญฺโญ อาสํ น ฉินฺเทยฺย สุขาคมาย>
    text <พหู หิ ผสฺสา อหิตา หิตา จ อวิตกฺกิตา มจฺจมุปพฺพชนฺติ ฯ>
  text <๑๓๙>
    text <อจินฺติตมฺปิ ภวติ จินฺติตมฺปิ วินสฺสติ>
    text <น หิ จินฺตามยา โภคา อิตฺถิยา ปุริสสฺส วาฯ>
  text <๑๔๐>
    text <สรภํ คิริทุคฺคสฺมิํ ยํ ตฺวํ อนุสรี ปุเร>
    text <อลีนจิตฺตสฺส ตุวํ วิกฺกนฺตมนุชีวสิ ฯ>
  text <๑๔๑>
    text <โย ตํ วิทุคฺคา นรกา สมุทฺธริ สิลาย โยคฺคํ สรโภ กริตฺวา>
    text <ทุกฺขูปนีตํ มจฺจุมุขา ปโมจยิ อลีนจิตฺตํ ตํ มิคํ วเทสิฯ>
  text <๑๔๒>
    text <กิํ ตฺวํ นุ ตตฺเถว ตทา อโหสิ อุทาหุ เต โกจิ นํ เอตทกฺขา>
    text <วิวฏฺฏจฺฉทฺโท นุสิ สพฺพทสฺสี ญาณํ นุ เต พฺราหฺมณ ภิํสรูปํฯ>
  text <๑๔๓>
    text <น เจวหํ ตตฺถ ตทา อโหสิํ น จาปิ เม โกจิ นํ เอตทกฺขา>
    text <คาถาปทานญฺจ สุภาสิตานํ อตฺถํ ตทาเนนฺติ ชนินฺท ธีราฯ>
  text <๑๔๔>
    text <อาทาย ปตฺติํ ปรวิริยฆาติํ จาเป สรํ กิํ วิจิกิจฺฉเส ตุวํ>
    text <นุนฺโน สโร สรภํ หนฺตุ ขิปฺปํ อนฺนญฺหิ เอตํ วรปญฺญ รญฺโญฯ>
  text <๑๔๕>
    text <อทฺธา ปชานามิ อหมฺปิ เอตํ อนฺนํ มิโค พฺราหฺมณ ขตฺติยสฺส>
    text <ปุพฺเพ กตญฺจ อปจายมาโน ตสฺมา มิคํ สรภํ โน หนามิฯ>
  text <๑๔๖>
    text <เนโส มิโค มหาราช อสุเรโส ทิสมฺปติ>
    text <เอตํ หนฺตฺวา มนุสฺสินฺท ภวสฺสุ อมราธิโปฯ>
  text <๑๔๗>
    text <สเจ จ ราชา วิจิกิจฺฉเส ตุวํ หนฺตุํ มิคํ สรภํ สหายกํ>
    text <สปุตฺตทาโร นรวีรเสฏฺฐ คนฺตฺวา ตุวํ เวตรณิํ ยมสฺสฯ>
  text <๑๔๘>
    text <กามํ อหํ ชานปทา จ สพฺเพ ปุตฺตา จ ทารา จ สหายสงฺฆา>
    text <คจฺเฉมุ ตํ เวตรณิํ ยมสฺส น ตฺเวว หญฺโญ มม ปาณโท โย ฯ>
  text <๑๔๙>
    text <อยํ มิโค กิจฺฉคตสฺส มยฺหํ เอกสฺส กตฺตา วิวนสฺมิ โฆเร>
    text <ตํ ตาทิสํ ปุพฺพกิจฺจํ สรนฺโต ชานํ มหาพฺรหฺเม กถํ หเนยฺยํฯ>
  text <๑๕๐>
    text <มิตฺตาภิราธี จิรเมว ชีว รชฺชํ อิมํ ธมฺมคุเณ ปสาส>
    text <นารีคเณหิ ปริจาริยนฺโต โมทสฺสุ รฏฺเฐ ติทิเวว วาสโวฯ>
  text <๑๕๑>
    text <อกฺโกธโน นิจฺจปสนฺนจิตฺโต สพฺพาติถี ยาจโยโค ภวิตฺวา>
    text <ทตฺวา จ ภุตฺวา จ ยถานุภาวํ อนินฺทิโต สคฺคมุเปหิ ฐานนฺติฯ>
    text <วรอมฺพ กุฐาริ สหํสวโร อถรญฺญสฺมิํ ทูตกปญฺจมโก>
    text <อถ โพธิ อกิตฺติ สุตกฺกรินา อถ รุรุมิเคนปโร สรโภติฯ>
  stand <สรภมิคชาตกํ ทสมํฯ>
  stand <เตรสกนิปาตํ นิฏฺฐิตํฯ>
  text <ตสฺสุทฺทานํ>
