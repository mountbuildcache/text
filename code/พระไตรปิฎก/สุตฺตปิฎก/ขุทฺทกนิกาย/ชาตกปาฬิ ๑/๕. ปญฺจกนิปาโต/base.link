text <๕ ปญฺจกนิปาโต>
  text <๑ มณิกุณฺฑลวคฺโค>
    text <  <
    text <๓๕๑ มณิกุณฺฑลชาตกํ ๕-๑-๑>
    text <๑>
      text <ชีโน รถสฺสํ มณิกุณฺฑเล จ ปุตฺเต จ ทาเร จ ตเถว ชีโน>
      text <สพฺเพสุ โภเคสุ อเสสเกสุ กสฺมา น สนฺตปฺปสิ โสกกาเลฯ>
    text <๒>
      text <ปุพฺเพว มจฺจํ วิชหนฺติ โภคา มจฺโจ วา เต ปุพฺพตรํ ชหาติ>
      text <อสสฺสตา โภคิโน กามกามิ ตสฺมา น โสจามหํ โสกกาเลฯ>
    text <๓>
      text <อุเทติ อาปูรติ เวติ จนฺโท อตฺถํ ตเปตฺวาน ปเลติ สูริโย>
      text <วิทิตา มยา สตฺตุก โลกธมฺมา ตสฺมา น โสจามหํ โสกกาเลฯ>
    text <๔>
      text <อลโส คิหี กามโภคี น สาธุ อสญฺญโต ปพฺพชิโต น สาธุ>
      text <ราชา น สาธุ อนิสมฺมการี โย ปณฺฑิโต โกธโน ตํ น สาธุฯ>
    text <๕>
      text <นิสมฺม ขตฺติโย กยิรา นานิสมฺม ทิสมฺปติ>
      text <นิสมฺมการิโน ราช ยโส กิตฺติ จ วฑฺฒตีติฯ>
    stand <มณิกุณฺฑลชาตกํ ปฐมํฯ>
    text <  <
    text <๓๕๒ สุชาตชาตกํ ๕-๑-๒>
    text <๖>
      text <กิํ นุ สนฺตรมาโนว ลายิตฺวา หริตํ ติณํ>
      text <ขาท ขาทาติ ลปสิ คตสตฺตํ ชรคฺควํฯ>
    text <๗>
      text <น หิ อนฺเนน ปาเนน มโต โคโณ สมุฏฺฐเห>
      text <ตฺวญฺจ ตุจฺฉํ วิลปสิ ยถา ตํ ทุมฺมตี ตถาฯ>
    text <๘>
      text <ตเถว ติฏฺฐติ สีสํ หตฺถปาทา จ วาลธิ>
      text <โสตา ตเถว ติฏฺฐนฺติ มญฺเญ โคโณ สมุฏฺฐเหฯ>
    text <๙>
      text <เนวยฺยกสฺส สีสญฺจ หตฺถปาทา จ ทิสฺสเร>
      text <รุทํ มตฺติกถูปสฺมิํ นนุ ตฺวญฺเญว ทุมฺมติฯ>
    text <๑๐>
      text <อาทิตฺตํ วต มํ สนฺตํ ฆตสิตฺตํว ปาวกํ>
      text <วารินา วิย โอสิญฺจํ สพฺพํ นิพฺพาปเย ทรํฯ>
    text <๑๑>
      text <อพฺพหี วต เม สลฺลํ ยมาสิ หทยสฺสิตํ>
      text <โย เม โสกปเรตสฺส ปิตุ โสกํ อปานุทิฯ>
    text <๑๒>
      text <โสหํ อพฺพูฬฺหสลฺโลสฺมิ วีตโสโก อนาวิโล>
      text <น โสจามิ น โรทามิ ตว สุตฺวาน มาณวฯ>
    text <๑๓>
      text <เอวํ กโรนฺติ สปฺปญฺญา เย โหนฺติ อนุกมฺปกา>
      text <วินิวตฺเตนฺติ โสกมฺหา สุชาโต ปิตรํ ยถาติฯ>
    stand <สุชาตชาตกํ ทุติยํฯ>
    text <  <
    text <๓๕๓ เวนสาขชาตกํ ๕-๑-๓>
    text <๑๔>
      text <นยิทํ นิจฺจํ ภวิตพฺพํ พฺรหฺมทตฺต เขมํ สุภิกฺขํ สุขตา จ กาเย>
      text <อตฺถจฺจเย มา อหุ สมฺปมูฬฺโห ภินฺนปฺลโว สาครสฺเสว มชฺเฌฯ>
    text <๑๕>
      text <ยานิ กโรติ ปุริโส ตานิ อตฺตนิ ปสฺสติ>
      text <กลฺยาณการี กลฺยาณํ ปาปการี จ ปาปกํ>
      text <ยาทิสํ วปเต พีชํ ตาทิสํ หรเต ผลํฯ>
    text <๑๖>
      text <อิทํ ตทาจริยวโจ ปาราสริโย ยทพฺรวิ>
      text <มา สุ ตฺวํ อกริ ปาปํ ยํ ตฺวํ ปจฺฉา กตํ ตเปฯ>
    text <๑๗>
      text <อยเมว โส ปิงฺคิย เวนสาโข ยมฺหิ ฆาตยิํ ขตฺติยานํ สหสฺสํ>
      text <อลงฺกเต จนฺทนสารานุลิตฺเต ตเมว ทุกฺขํ ปจฺจาคตํ มมํฯ>
    text <๑๘>
      text <สามา จ โข จนฺทนลิตฺตคตฺตา ลฏฺฐีว โสภญฺชนกสฺส อุคฺคตา>
      text <อทิสฺวา กาลํ กริสฺสามิ อุพฺพริํ ตํ เม อิโต ทุกฺขตรํ ภวิสฺสตีติฯ>
    stand <เวนสาขชาตกํ ตติยํฯ>
    text <  <
    text <๓๕๔ อุรคชาตกํ ๕-๑-๔>
    text <๑๙>
      text <อุรโคว ตจํ ชิณฺณํ หิตฺวา คจฺฉติ สํ ตนุํ>
      text <เอวํ สรีเร นิพฺโภเค เปเต กาลงฺกเต สติฯ>
    text <๒๐>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โสจามิ คโต โส ตสฺส ยา คติฯ>
    text <๒๑>
      text <อนวฺหิโต ตโต อาคา อนนุญฺญาโต อิโต คโต>
      text <ยถาคโต ตถา คโต ตตฺถ กา ปริเทวนาฯ>
    text <๒๒>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โสจามิ คโต โส ตสฺส ยา คติฯ>
    text <๒๓>
      text <สเจ โรเท กิสา อสฺสํ ตสฺสา เม กิํ ผลํ สิยา>
      text <ญาติมิตฺตสุหชฺชานํ ภิยฺโย โน อรตี สิยาฯ>
    text <๒๔>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โสจามิ คโต โส ตสฺส ยา คติฯ>
    text <๒๕>
      text <ยถาปิ ทารโก จนฺทํ คจฺฉนฺตมนุโรทติ>
      text <เอวํ สมฺปทเมเวตํ โย เปตมนุโสจติฯ>
    text <๒๖>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โสจามิ คโต โส ตสฺส ยา คติฯ>
    text <๒๗>
      text <ยถาปิ อุทกกุมฺโภ ภินฺโน อปฺปฏิสนฺธิโย>
      text <เอวํ สมฺปทเมเวตํ โย เปตมนุโสจติฯ>
    text <๒๘>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โสจามิ คโต โส ตสฺส ยา คตีติฯ>
    stand <อุรคชาตกํ จตุตฺถํฯ>
    text <  <
    text <๓๕๕ ฆฏชาตกํ ๕-๑-๕>
    text <๒๙>
      text <อญฺเญ โสจนฺติ โรทนฺติ อญฺเญ อสฺสุมุขา ชนา>
      text <ปสนฺนมุขวณฺโณสิ กสฺมา ฆฏ น โสจสิฯ>
    text <๓๐>
      text <นาพฺภตีตหโร โสโก นานาคตสุขาวโห>
      text <ตสฺมา ธงฺก น โสจามิ นตฺถิ โสเก ทุตียตา ฯ>
    text <๓๑>
      text <โสจํ ปณฺฑุ กิโส โหติ ภตฺตญฺจสฺส น รุจฺจติ>
      text <อมิตฺตา สุมนา โหนฺติ สลฺลวิทฺธสฺส รุปฺปโตฯ>
    text <๓๒>
      text <คาเม วา ยทิ วารญฺเญ นินฺเน วา ยทิ วา ถเล>
      text <ฐิตํ มํ นาคมิสฺสติ เอวํ ทิฏฺฐปโท อหํฯ>
    text <๓๓>
      text <ยสฺสตฺตา นาลเมโกว สพฺพกามรสาหโร>
      text <สพฺพาปิ ปถวี ตสฺส น สุขํ อาวหิสฺสตีติฯ>
    stand <ฆฏชาตกํ ปญฺจมํฯ>
    text <  <
    text <๓๕๖ โกรณฺฑิยชาตกํ ๕-๑-๖>
    text <๓๔>
      text <เอโก อรญฺเญ คิริกนฺทรายํ ปคฺคยฺห ปคฺคยฺห สิลํ ปเวจฺฉสิ>
      text <ปุนปฺปุนํ สนฺตรมานรูโป โกรณฺฑิย โก นุ ตว ยิธตฺโถฯ>
    text <๓๕>
      text <อหญฺหิมํ สาคร เสวิตนฺตํ สมํ กริสฺสามิ ยถาปิ ปาณิ>
      text <วิกิริย สานูนิ จ ปพฺพตานิ จ ตสฺมา สิลํ ทริยา ปกฺขิปามิฯ>
    text <๓๖>
      text <นยิมํ มหิํ อรหติ ปาณิกปฺปํ สมํ มนุสฺโส กรณาย เมโก>
      text <มญฺญามิมญฺเญว ทริํ ชิคีสํ โกรณฺฑิย หาหสิ ชีวโลกํฯ>
    text <๓๗>
      text <สเจ อหํ ภูตธรํ น สกฺกา สมํ มนุสฺโส กรณาย เมโก>
      text <เอวเมว ตฺวํ พฺรหฺเม อิเม มนุสฺเส นานาทิฏฺฐิเก นานยิสฺสสิ เต ฯ>
    text <๓๘>
      text <สงฺขิตฺตรูเปน ภวํ มมตฺถํ อกฺขาสิ โกรณฺฑิย เอวเมตํ>
      text <ยถา น สกฺกา ปถวี สมายํ กตฺตุํ มนุสฺเสน ตถา มนุสฺสาติฯ>
    stand <โกรณฺฑิยชาตกํ ฉฏฺฐํฯ>
    text <  <
    text <๓๕๗ ลฏุกิกชาตกํ ๕-๑-๗>
    text <๓๙>
      text <วนฺทามิ ตํ กุญฺชร สฏฺฐิหายนํ อารญฺญกํ ยูถปติํ ยสสฺสิํ>
      text <ปกฺเขหิ ตํ ปญฺชลิกํ กโรมิ มา เม วธี ปุตฺตเก ทุพฺพลายฯ>
    text <๔๐>
      text <วนฺทามิ ตํ กุญฺชร เอกจาริํ อารญฺญกํ ปพฺพตสานุโคจรํ>
      text <ปกฺเขหิ ตํ ปญฺชลิกํ กโรมิ มา เม วธี ปุตฺตเก ทุพฺพลาย>
    text <๔๑>
      text <วมิสฺสามิ เต ลฏุกิเก ปุตฺตกานิ กิํ เม ตุวํ กาหสิ ทุพฺพลาสิ>
      text <สตํ สหสฺสานิปิ ตาทิสีนํ วาเมน ปาเทน ปโปถเยยฺยํฯ>
    text <๔๒>
      text <น เหว สพฺพตฺถ พเลน กิจฺจํ พลญฺหิ พาลสฺส วธาย โหติ>
      text <กริสฺสามิ เต นาคราชา อนตฺถํ โย เม วธี ปุตฺตเก ทุพฺพลายฯ>
    text <๔๓>
      text <กากญฺจ ปสฺส ลฏุกิกํ มณฺฑูกํ นีลมกฺขิกํ>
      text <เอเต นาคํ อฆาเตสุํ ปสฺส เวรสฺส เวรินํ>
      text <ตสฺมา หิ เวรํ น กยิราถ อปฺปิเยนปิ เกนจีติฯ>
    stand <ลฏุกิกชาตกํ สตฺตมํฯ>
    text <  <
    text <๓๕๘ จูฬธมฺมปาลชาตกํ ๕-๑-๘>
    text <๔๔>
      text <อหเมว ทูสิยา ภูนหตา รญฺโญ มหาปตาปสฺส>
      text <เอตํ มุญฺจตุ ธมฺมปาลํ หตฺเถ เม เทว เฉเทหิฯ>
    text <๔๕>
      text <อหเมว ทูสิยา ภูนหตา รญฺโญ มหาปตาปสฺส>
      text <เอตํ มุญฺจตุ ธมฺมปาลํ ปาเท เม เทว เฉเทหิฯ>
    text <๔๖>
      text <อหเมว ทูสิยา ภูนหตา รญฺโญ มหาปตาปสฺส>
      text <เอตํ มุญฺจตุ ธมฺมปาลํ สีสํ เม เทว เฉเทหิฯ>
    text <๔๗>
      text <น หิ นูนิมสฺส รญฺโญ มิตฺตามจฺจา จ วิชฺชเร สุหทา>
      text <เย น วทนฺติ ราชานํ มา ฆาตยิ โอรสํ ปุตฺตํฯ>
    text <๔๘>
      text <น หิ นูนิมสฺส รญฺโญ ญาตี มิตฺตา จ วิชฺชเร สุหทา>
      text <เย น วทนฺติ ราชานํ มา ฆาตยิ อตฺรชํ ปุตฺตํฯ>
    text <๔๙>
      text <จนฺทนสารานุลิตฺตา พาหา ฉิชฺชนฺติ ธมฺมปาลสฺส>
      text <ทายาทสฺส ปถพฺยา ปาณา เม เทว รุชฺฌนฺตีติฯ>
    stand <จูฬธมฺมปาลชาตกํ อฏฺฐมํฯ>
    text <  <
    text <๓๕๙ สุวณฺณมิคชาตกํ ๕-๑-๙>
    text <๕๐>
      text <วิกฺกม เร หริปาท วิกฺกม เร มหามิค>
      text <ฉินฺท วารตฺติกํ ปาสํ นาหํ เอกา วเน รเมฯ>
    text <๕๑>
      text <วิกฺกมามิ น ปาเรมิ ภูมิํ สุมฺภามิ เวคสา>
      text <ทฬฺโห วารตฺติโก ปาโส ปาทํ เม ปริกนฺตติฯ>
    text <๕๒>
      text <อตฺถรสฺสุ ปลาสานิ อสิํ นิพฺพาห ลุทฺทก>
      text <ปฐมํ มํ วธิตฺวาน หน ปจฺฉา มหามิคํฯ>
    text <๕๓>
      text <น เม สุตํ วา ทิฏฺฐํ วา ภาสนฺติํ มานุสิํ มิคิํ>
      text <ตฺวญฺจ ภทฺเท สุขี โหหิ เอโส จาปิ มหามิโคฯ>
    text <๕๔>
      text <เอวํ ลุทฺทก นนฺทสฺสุ สห สพฺเพหิ ญาติภิ>
      text <ยถาหมชฺช นนฺทามิ มุตฺตํ ทิสฺวา มหามิคนฺติฯ>
    stand <สุวณฺณมิคชาตกํ นวมํฯ>
    text <  <
    text <๓๖๐ สุโยนนฺทีชาตกํ ๕-๑-๑๐>
    text <๕๕>
      text <วาติ คนฺโธ ติมิรานํ กุสมุทฺโท จ โฆสวา>
      text <ทูเร อิโต สุโยนนฺที ตมฺพกามา ตุทนฺติ มํฯ>
    text <๕๖>
      text <กถํ สมุทฺทมตริ กถํ อทฺทกฺขิ เสทุมํ>
      text <กถํ ตสฺสา จ ตุยฺหญฺจ อหุ สคฺค สมาคโมฯ>
    text <๕๗>
      text <กุรุกจฺฉา ปยาตานํ วาณิชานํ ธเนสินํ>
      text <มกเรหิ อภิทา นาวา ผลเกนาหมปฺลวิํฯ>
    text <๕๘>
      text <สา มํ สณฺเหน มุทุนา นิจฺจํ จนฺทนคนฺธินี>
      text <องฺเคน อุทฺธรี ภทฺทา มาตา ปุตฺตํว โอรสํฯ>
    text <๕๙>
      text <สา มํ อนฺเนน ปาเนน วตฺเถน สยเนน จ>
      text <อตฺตนาปิ จ มนฺทกฺขี เอวํ ตมฺพ วิชานาหีติฯ>
      text <อถ ชินวโร หริตํ ติณโก อถ ภินฺนปฺลโว อุรโคว ฆโฏ>
      text <ทริยา ปุน กุญฺชร ภูนหตา มิคมุตฺตมสคฺควเรน ทสาติฯ>
    stand <สุโยนนฺทีชาตกํ ทสมํฯ>
    stand <มณิกุณฺฑลวคฺโค ปฐโมฯ>
    text <ตสฺสุทฺทานํ>
  text <๒ วณฺณาโรหวคฺโค>
    text <  <
    text <๓๖๑ วณฺณาโรหชาตกํ ๕-๒-๑>
    text <๖๐>
      text <วณฺณาโรเหน ชาติยา พลนิกฺกมเนน จ>
      text <สุพาหุ น มยา เสยฺโย สุทาฐ อิติ ภาสสิฯ>
    text <๖๑>
      text <วณฺณาโรเหน ชาติยา พลนิกฺกมเนน จ>
      text <สุทาโฐ น มยา เสยฺโย สุพาหุ อิติ ภาสสิฯ>
    text <๖๒>
      text <เอวํ เจ มํ วิหรนฺตํ สุพาหุ สมฺม ทุพฺภสิ>
      text <น ทานาหํ ตยา สทฺธิํ สํวาสมภิโรจเยฯ>
    text <๖๓>
      text <โย ปเรสํ วจนานิ สทฺทเหยฺย ยถาตถํ>
      text <ขิปฺปํ ภิชฺเชถ มิตฺตสฺมิํ เวรญฺจ ปสเว พหุํฯ>
    text <๖๔>
      text <น โส มิตฺโต โย สทา อปฺปมตฺโต เภทาสงฺกี รนฺธเมวานุปสฺสี>
      text <ยสฺมิญฺจ เสตี อุรสีว ปุตฺโต ส เว มิตฺโต โย อเภชฺโช ปเรหีติฯ>
    stand <วณฺณาโรหชาตกํ ปฐมํฯ>
    text <  <
    text <๓๖๒ สีลวีมํสชาตกํ ๕-๒-๒>
    text <๖๕>
      text <สีลํ เสยฺโย สุตํ เสยฺโย อิติ เม สํสโย อหุ>
      text <สีลเมว สุตา เสยฺโย อิติ เม นตฺถิ สํสโยฯ>
    text <๖๖>
      text <โมฆา ชาติ จ วณฺโณ จ สีลเมว กิรุตฺตมํ>
      text <สีเลน อนุเปตสฺส สุเตนตฺโถ น วิชฺชติฯ>
    text <๖๗>
      text <ขตฺติโย จ อธมฺมฏฺโฐ เวสฺโส จาธมฺมนิสฺสิโต>
      text <เต ปริจฺจชฺชุโภ โลเก อุปปชฺชนฺติ ทุคฺคติํฯ>
    text <๖๘>
      text <ขตฺติยา พฺราหฺมณา เวสฺสา สุทฺทา จณฺฑาลปุกฺกุสา>
      text <อิธ ธมฺมํ จริตฺวาน ภวนฺติ ติทิเว สมาฯ>
    text <๖๙>
      text <น เวทา สมฺปรายาย น ชาติ นาปิ พนฺธวา>
      text <สกญฺจ สีลํ สํสุทฺธํ สมฺปรายาย สุขาย จาติ ฯ>
    stand <สีลวีมํสชาตกํ ทุติยํฯ>
    text <  <
    text <๓๖๓ หิริชาตกํ ๕-๒-๓>
    text <๗๐>
      text <หิริํ ตรนฺตํ วิชิคุจฺฉมานํ ตวาหมสฺมี อิติ ภาสมานํ>
      text <เสยฺยานิ กมฺมานิ อนาทิยนฺตํ เนโส มมนฺติ อิติ นํ วิชญฺญาฯ>
    text <๗๑>
      text <ยญฺหิ กยิรา ตญฺหิ วเท ยํ น กยิรา น ตํ วเท>
      text <อกโรนฺตํ ภาสมานํ ปริชานนฺติ ปณฺฑิตาฯ>
    text <๗๒>
      text <น โส มิตฺโต โย สทา อปฺปมตฺโต เภทาสงฺกี รนฺธเมวานุปสฺสี>
      text <ยสฺมิญฺจ เสตี อุรสีว ปุตฺโต ส เว มิตฺโต โย อเภชฺโช ปเรหิฯ>
    text <๗๓>
      text <ปาโมชฺชกรณํ ฐานํ ปสํสาวหนํ สุขํ>
      text <ผลานิสํโส ภาเวติ วหนฺโต โปริสํ ธุรํฯ>
    text <๗๔>
      text <ปวิเวกรสํ ปิตฺวา รสํ อุปสมสฺส จ>
      text <นิทฺทโร โหติ นิปฺปาโป ธมฺมปฺปีติรสํ ปิวนฺติฯ>
    stand <หิริชาตกํ ตติยํฯ>
    text <  <
    text <๓๖๔ ขชฺโชปนกชาตกํ ๕-๒-๔>
    text <๗๕>
      text <โก นุ สนฺตมฺหิ ปชฺโชเต อคฺคิปริเยสนํ จรํ>
      text <อทฺทกฺขิ รตฺติ ขชฺโชตํ ชาตเวทํ อมญฺญถฯ>
    text <๗๖>
      text <สฺวสฺส โคมยจุณฺณานิ อภิมตฺถํ ติณานิ จ>
      text <วิปรีตาย สญฺญาย นาสกฺขิ ปชฺชเลตเวฯ>
    text <๗๗>
      text <เอวมฺปิ อนุปาเยน อตฺถํ น ลภเต มิโค>
      text <วิสาณโต ควํ โทหํ ยตฺถ ขีรํ น วินฺทติฯ>
    text <๗๘>
      text <วิวิเธหิ อุปาเยหิ อตฺถํ ปปฺโปนฺติ มาณวา>
      text <นิคฺคเหน อมิตฺตานํ มิตฺตานํ ปคฺคเหน จฯ>
    text <๗๙>
      text <เสนาโมกฺขปลาเภน วลฺลภานํ นเยน จ>
      text <ชคติํ ชคติปาลา อาวสนฺติ วสุนฺธรนฺติฯ>
    stand <ขชฺโชปนกชาตกํ จตุตฺถํฯ>
    text <  <
    text <๓๖๕ อหิตุณฺฑิกชาตกํ ๕-๒-๕>
    text <๘๐>
      text <ธุตฺโตมฺหิ สมฺม สุมุข ชูเต อกฺขปราชิโต>
      text <หเรหิ อมฺพปกฺกานิ วีริยํ เต ภกฺขยามเสฯ>
    text <๘๑>
      text <อลิกํ วต มํ สมฺม อภูเตน ปสํสสิ>
      text <โก เต สุโต วา ทิฏฺโฐ วา สุมุโข นาม มกฺกโฏฯ>
    text <๘๒>
      text <อชฺชาปิ เม ตํ มนสิ ยํ มํ ตฺวํ อหิตุณฺฑิก>
      text <ธญฺญาปณํ ปวิสิตฺวา มตฺโต ฉาตํ หนาสิ มํฯ>
    text <๘๓>
      text <ตาหํ สรํ ทุกฺขเสยฺยํ อปิ รชฺชมฺปิ การเย>
      text <เนวาหํ ยาจิโต ทชฺชํ ตถา หิ ภยตชฺชิโตฯ>
    text <๘๔>
      text <ยญฺจ ชญฺญา กุเล ชาตํ คพฺเภ ติตฺตํ อมจฺฉริํ>
      text <เตน สขิญฺจ มิตฺตญฺจ ธีโร สนฺธาตุมรหตีติฯ>
    stand <อหิตุณฺฑิกชาตกํ ปญฺจมํฯ>
    text <  <
    text <๓๖๖ คุมฺพิยชาตกํ ๕-๒-๖>
    text <๘๕>
      text <มธุวณฺณํ มธุรสํ มธุคนฺธํ วิสํ อหุ>
      text <คุมฺพิโย ฆาสเมสาโน อรญฺเญ โอทหี วิสํฯ>
    text <๘๖>
      text <มธุ อิติ มญฺญมานา เย ตํ วิสมขาทิสุํ>
      text <เตสํ ตํ กฏุกํ อาสิ มรณํ เตนุปาคมุํฯ>
    text <๘๗>
      text <เย จ โข ปฏิสงฺขาย วิสํ ตํ ปริวชฺชยุํ>
      text <เต อาตุเรสุ สุขิตา ฑยฺหมาเนสุ นิพฺพุตาฯ>
    text <๘๘>
      text <เอวเมว มนุสฺเสสุ วิสํ กามา สโมหิตา>
      text <อามิสํ พนฺธนญฺเจตํ มจฺจุเวโส คุหาสโยฯ>
    text <๘๙>
      text <เอวเมว อิเม กาเม อาตุรา ปริจาริเก>
      text <เย สทา ปริวชฺเชนฺติ สงฺคํ โลเก อุปจฺจคุนฺติฯ>
    stand <คุมฺพิยชาตกํ ฉฏฺฐํฯ>
    text <  <
    text <๓๖๗ สาฬิยชาตกํ ๕-๒-๗>
    text <๙๐>
      text <ยฺวายํ สาฬิย ฉาโปติ กณฺหสปฺปํ อคาหยิ>
      text <เตน สปฺเปนยํ ทฏฺโฐ หโต ปาปานุสาสโกฯ>
    text <๙๑>
      text <อหนฺตาร มหนฺตารํ โย นโร หนฺตุมิจฺฉติ>
      text <เอวํ โส นิหโต เสติ ยถายํ ปุริโส หโตฯ>
    text <๙๒>
      text <อหนฺตาร มฆาเตนฺตํ โย นโร หนฺตุมิจฺฉติ>
      text <เอวํ โส นิหโต เสติ ยถายํ ปุริโส หโตฯ>
    text <๙๓>
      text <ยถา ปํสุมุฏฺฐิํ ปุริโส ปฏิวาตํ ปฏิกฺขิเป>
      text <ตเมว โส รโช หนฺติ ตถายํ ปุริโส หโตฯ>
    text <๙๔>
      text <โย อปฺปทุฏฺฐสฺส นรสฺส ทุสฺสติ สุทฺธสฺส โปสสฺส อนงฺคณสฺส>
      text <ตเมว พาลํ ปจฺเจติ ปาปํ สุขุโม รโช ปฏิวาตํว ขิตฺโตติฯ>
    stand <สาฬิยชาตกํ สตฺตมํฯ>
    text <  <
    text <๓๖๘ ตจสารชาตกํ ๕-๒-๘>
    text <๙๕>
      text <อมิตฺตหตฺถตฺถคตา ตจสารสมปฺปิตา>
      text <ปสนฺนมุขวณฺณาตฺถ กสฺมา ตุมฺเห น โสจถฯ>
    text <๙๖>
      text <น โสจนาย ปริเทวนาย อตฺโถว ลพฺโภ อปิ อปฺปโกปิ>
      text <โสจนฺตเมนํ ทุขิตํ วิทิตฺวา ปจฺจตฺถิกา อตฺตมนา ภวนฺติฯ>
    text <๙๗>
      text <ยโต จ โข ปณฺฑิโต อาปทาสุ น เวธตี อตฺถวินิจฺฉยญฺญู>
      text <ปจฺจตฺถิกาสฺส ทุขิตา ภวนฺติ ทิสฺวา มุขํ อวิการํ ปุราณํฯ>
    text <๙๘>
      text <ชปฺเปน มนฺเตน สุภาสิเตน อนุปฺปทาเนน ปเวณิยา วา>
      text <ยถา ยถา ยตฺถ ลเภถ อตฺถํ ตถา ตถา ตตฺถ ปรกฺกเมยฺยฯ>
    text <๙๙>
      text <ยโต จ ชาเนยฺย อลพฺภเนยฺโย มยา ว อญฺเญน วา เอส อตฺโถ>
      text <อโสจมาโน อธิวาสเยยฺย กมฺมํ ทฬฺหํ กินฺติ กโรมิ ทานีติฯ>
    stand <ตจสารชาตกํ อฏฺฐมํฯ>
    text <  <
    text <๓๖๙ มิตฺตวินฺทกชาตกํ ๕-๒-๙>
    text <๑๐๐>
      text <กฺยาหํ เทวานมกรํ กิํ ปาปํ ปกตํ มยา>
      text <ยํ เม สิรสฺมิํ โอหจฺจ จกฺกํ ภมติ มตฺถเกฯ>
    text <๑๐๑>
      text <อติกฺกมฺม รมณกํ สทามตฺตญฺจ ทูภกํ>
      text <พฺรหฺมตฺตรญฺจ ปาสาทํ เกนตฺเถน อิธาคโตฯ>
    text <๑๐๒>
      text <อิโต พหุตรา โภคา อตฺร มญฺเญ ภวิสฺสเร>
      text <อิติ เอตาย สญฺญาย ปสฺส มํ พฺยสนํ คตํฯ>
    text <๑๐๓>
      text <จตุพฺภิ อฏฺฐชฺฌคมา อฏฺฐาหิปิ จ โสฬส>
      text <โสฬสาหิ จ พาตฺติํส อตฺริจฺฉํ จกฺกมาสโท>
    text <อิจฺฉาหตสฺส โปสสฺส จกฺกํ ภมติ มตฺถเกฯ>
    text <๑๐๔>
      text <อุปริวิสาลา ทุปฺปูรา อิจฺฉา วิสฏคามินี>
      text <เย จ ตํ อนุคิชฺฌนฺติ เต โหนฺติ จกฺกธาริโนติฯ>
    stand <มิตฺตวินฺทกชาตกํ นวมํฯ>
    text <  <
    text <๓๗๐ ปลาสชาตกํ ๕-๒-๑๐>
    text <๑๐๕>
      text <หํโส ปลาสมวจ นิคฺโรโธ สมฺม ชายติ>
      text <องฺกสฺมิํ เต นิสินฺโนว โส เต มมฺมานิ เฉจฺฉติ ฯ>
    text <๑๐๖>
      text <วฑฺฒตาเมว นิคฺโรโธ ปติฏฺฐสฺส ภวามหํ>
      text <ยถา ปิตา จ มาตา จ เอวํ เม โส ภวิสฺสติฯ>
    text <๑๐๗>
      text <ยํ ตฺวํ องฺกสฺมิํ วฑฺเฒสิ ขีรรุกฺขํ ภยานกํ>
      text <อามนฺต โข ตํ คจฺฉาม วุฑฺฒิ มสฺส น รุจฺจติฯ>
    text <๑๐๘>
      text <อิทานิ โข มํ ภาเยติ มหาเนรุนิทสฺสนํ>
      text <หํสสฺส อนภิญฺญาย มหา เม ภยมาคตํฯ>
    text <๑๐๙>
      text <น ตสฺส วุฑฺฒิ กุสลปฺปสตฺถา โย วฑฺฒมาโน ฆสเต ปติฏฺฐํ>
      text <ตสฺสูปโรธํ ปริสงฺกมาโน ปตารยี มูลวธาย ธีโรติฯ>
    stand <ปลาสชาตกํ ทสมํฯ>
    stand <วณฺณาโรหวคฺโค ทุติโย ฯ>
  text <๓ อฑฺฒวคฺโค>
    text <  <
    text <๓๗๑ ทีฆีติโกสลชาตกํ ๕-๓-๑>
    text <๑๑๐>
      text <เอวํภูตสฺส เต ราช อาคตสฺส วเส มม>
      text <อตฺถิ นุ โกจิ ปริยาโย โย ตํ ทุกฺขา ปโมจเยฯ>
    text <๑๑๑>
      text <เอวํภูตสฺส เม ตาต อาคตสฺส วเส ตว>
      text <นตฺถิ โน โกจิ ปริยาโย โย มํ ทุกฺขา ปโมจเยฯ>
    text <๑๑๒>
      text <นาญฺญํ สุจริตํ ราช นาญฺญํ ราช สุภาสิตํ>
      text <ตายเต มรณกาเล เอวเมวิตรํ ธนํฯ>
    text <๑๑๓>
      text <อกฺโกจฺฉิ มํ อวธิ มํ อชินิ มํ อหาสิ เม>
      text <เย จ ตํ อุปนยฺหนฺติ เวรํ เตสํ น สมฺมติฯ>
    text <๑๑๔>
      text <อกฺโกจฺฉิ มํ อวธิ มํ อชินิ มํ อหาสิ เม>
      text <เย จ ตํ นุปนยฺหนฺติ เวรํ เตสูปสมฺมติฯ>
    text <๑๑๕>
      text <น หิ เวเรน เวรานิ สมฺมนฺตีธ กุทาจนํ>
      text <อเวเรน จ สมฺมนฺติ เอส ธมฺโม สนนฺตโนติฯ>
    stand <ทีฆีติโกสลชาตกํ ปฐมํฯ>
    text <  <
    text <๓๗๒ มิคโปตกชาตกํ ๕-๓-๒>
    text <๑๑๖>
      text <อคารา ปจฺจุเปตสฺส อนคารสฺส เต สโต>
      text <สมณสฺส น ตํ สาธุ ยํ เปตมนุโสจสิฯ>
    text <๑๑๗>
      text <สํวาเสน หเว สกฺก มนุสฺสสฺส มิคสฺส วา>
      text <หทเย ชายเต เปมํ น ตํ สกฺกา อโสจิตุํฯ>
    text <๑๑๘>
      text <มตํ มริสฺสํ โรทนฺติ เย รุทนฺติ ลปนฺติ จ>
      text <ตสฺมา ตฺวํ อิสิ มา โรทิ โรทิตํ โมฆมาหุ สนฺโตฯ>
    text <๑๑๙>
      text <โรทิเตน หเว พฺรหฺเม มโต เปโต สมุฏฺฐเห>
      text <สพฺเพ สงฺคมฺม โรทาม อญฺญมญฺญสฺส ญาตเกฯ>
    text <๑๒๐>
      text <อาทิตฺตํ วต มํ สนฺตํ ฆตสิตฺตํว ปาวกํ>
      text <วารินา วิย โอสิญฺจํ สพฺพํ นิพฺพาปเย ทรํฯ>
    text <๑๒๑>
      text <อพฺพหิ วต เม สลฺลํ ยมาสิ หทยสฺสิตํ>
      text <โย เม โสกปเรตสฺส ปุตฺตโสกํ อปานุทิฯ>
    text <๑๒๒>
      text <โสหํ อพฺพูฬฺหสลฺโลสฺมิ วีตโสโก อนาวิโล>
      text <น โสจามิ น โรทามิ ตว สุตฺวาน วาสวาติฯ>
    stand <มิคโปตกชาตกํ ทุติยํฯ>
    text <  <
    text <๓๗๓ มูสิกชาตกํ ๕-๓-๓>
    text <๑๒๓>
      text <กุหิํ คตา กตฺถ คตา อิติ ลาลปฺปตี ชโน>
      text <อหเมเวโก ชานามิ อุทปาเน มูสิกา หตาฯ>
    text <๑๒๔>
      text <ยญฺเจตํ อิติ จีติ จ คทฺรโภว นิวตฺตสิ>
      text <อุทปาเน มูสิกํ หนฺตฺวา ยวํ ภกฺเขตุมิจฺฉสิฯ>
    text <๑๒๕>
      text <ทหโร จาสิ ทุมฺเมธ ปฐมุปฺปตฺติโก สุสุ>
      text <ทีฆญฺเจตํ สมาสชฺช น เต ทสฺสามิ ชีวิตํฯ>
    text <๑๒๖>
      text <นานฺตลิกฺขภวเนน นางฺคปุตฺตปิเนน วา>
      text <ปุตฺเตน หิ ปตฺถยิโต สิโลเกหิ ปโมจิโตฯ>
    text <๑๒๗>
      text <สพฺพํ สุตมธีเยถ หีนมุกฺกฏฺฐมชฺฌิมํ>
      text <สพฺพสฺส อตฺถํ ชาเนยฺย น จ สพฺพํ ปโยชเย>
      text <โหติ ตาทิสโก กาโล ยตฺถ อตฺถาวหํ สุตนฺติฯ>
    stand <มูสิกชาตกํ ตติยํฯ>
    text <  <
    text <๓๗๔ จูฬธนุคฺคหชาตกํ ๕-๓-๔>
    text <๑๒๘>
      text <สพฺพํ ภณฺฑํ สมาทาย ปารํ ติณฺโณสิ พฺราหฺมณ>
    text <ปจฺจาคจฺฉ ลหุํ ขิปฺปํ มมฺปิ ตาเรหิ ทานิโต ฯ>
    text <๑๒๙>
      text <อสนฺถุตํ มํ จิรสนฺถุเตน นิมีนิ โภตี อทฺธุวํ ธุเวน>
      text <มยาปิ โภตี นิมิเนยฺย อญฺญํ อิโต อหํ ทูรตรํ คมิสฺสํฯ>
    text <๑๓๐>
      text <กายํ เอฬคลาคุมฺเพ กโรติ อหุหาสิยํ>
      text <นยีธ นจฺจคีตํ วา ตาฬํ วา สุสมาหิตํ>
      text <อนมฺหิกาเล สุโสณิ กิํ นุ ชคฺฆสิ โสภเน ฯ>
    text <๑๓๑>
      text <สิงฺคาล พาล ทุมฺเมธ อปฺปปญฺโญสิ ชมฺพุก>
      text <ชีโน มจฺฉญฺจ เปสิญฺจ กปโณ วิย ฌายสิฯ>
    text <๑๓๒>
      text <สุทสฺสํ วชฺชมญฺเญสํ อตฺตโน ปน ทุทฺทสํ>
      text <ชีนา ปติญฺจ ชารญฺจ มญฺเญ ตฺวญฺเญว ฌายสิฯ>
    text <๑๓๓>
      text <เอวเมตํ มิคราช ยถา ภาสสิ ชมฺพุก>
      text <สา นูนาหํ อิโต คนฺตฺวา ภตฺตุ เหสฺสํ วสานุคาฯ>
    text <๑๓๔>
      text <โย หเร มตฺติกํ ถาลํ กํสถาลมฺปิ โส หเร>
      text <กตญฺเจว ตยา ปาปํ ปุนเปวํ กริสฺสสีติฯ>
    stand <จูฬธนุคฺคหชาตกํ จตุตฺถํฯ>
    text <  <
    text <๓๗๕ กโปตชาตกํ ๕-๓-๕>
    text <๑๓๕>
      text <อิทานิ โขมฺหิ สุขิโต อโรโค นิกฺกณฺฏโก นิปฺปติโต กโปโต>
      text <กาหามิ ทานี หทยสฺส ตุฏฺฐิํ ตถาหิมํ มํสสากํ พเลติฯ>
    text <๑๓๖>
      text <กายํ พลากา สิขิโน โจรี ลงฺฆิปิตามหา>
      text <โอรํ พลาเก อาคจฺฉ จณฺโฑ เม วายโส สขาฯ>
    text <๑๓๗>
      text <อลญฺหิ เต ชคฺฆิตาเย มมํ ทิสฺวาน เอทิสํ>
      text <วิลูนํ สูทปุตฺเตน ปิฏฺฐมณฺเฑน มกฺขิตํฯ>
    text <๑๓๘>
      text <สุนฺหาโต สุวิลิตฺโตสิ อนฺนปาเนน ตปฺปิโต>
      text <กณฺเฐ จ เต เวฬุริโย อคมา นุ กชงฺคลํฯ>
    text <๑๓๙>
      text <มา เต มิตฺโต อมิตฺโต วา อคมาสิ กชงฺคลํ>
      text <ปิญฺฉานิ ตตฺถ ลายิตฺวา กณฺเฐ พนฺธนฺติ วฏฺฏนํฯ>
    text <๑๔๐>
      text <ปุนปาปชฺชสี สมฺม สีลญฺหิ ตว ตาทิสํ>
      text <น หิ มานุสกา โภคา สุภุญฺชา โหนฺติ ปกฺขินาติฯ>
      text <อถ วณฺณ สสีล หิริ ลภเต สุมุขา วิส สาฬิยมิตฺตวโร>
      text <อถ จกฺก ปลาส สราช สโต ยว พาล กโปตก ปนฺนรสาติฯ>
      text <ชีนญฺจ วณฺณํ อสมํวคุปฺปริ สุเทสิตา ชาตกนฺติ สนฺติ วีสติ>
      text <มเหสิโน พฺรหฺมจริตฺตมุตฺต-มโวจ คาถา อตฺถวตี สุพฺยญฺชนาติฯ>
    stand <กโปตชาตกํ ปญฺจมํฯ>
    stand <อฑฺฒวคฺโค ตติโยฯ>
    text <ตสฺสุทฺทานํ>
    text <อถ วคฺคุทฺทานํ>
    stand <ปญฺจกนิปาตํ นิฏฺฐิตํฯ>
