text <๑๒ ทฺวาทสกนิปาโต>
  text <  <
  text <๔๖๔ จูฬกุณาลชาตกํ ๑>
  text <๑>
    text <ลุทฺธานํ ลหุจิตฺตานํ อกตญฺญูน ทุพฺภินํ>
    text <นาเทวสตฺโต ปุริโส ถีนํ สทฺธาตุมรหติฯ>
  text <๒>
    text <น ตา ปชานนฺติ กตํ น กิจฺจํ น มาตรํ ปิตรํ ภาตรํ วา>
    text <อนริยา สมติกฺกนฺตธมฺมา สสฺเสว จิตฺตสฺส วสํ วชนฺติฯ>
  text <๓>
    text <จิรานุวุฏฺฐมฺปิ ปิยํ มนาปํ อนุกมฺปกํ ปาณสมมฺปิ ภตฺตุํ>
    text <อาวาสุ กิจฺเจสุ จ นํ ชหนฺติ ตสฺมาหมิตฺถีนํ น วิสฺสสามิฯ>
  text <๔>
    text <ถีนญฺหิ จิตฺตํ ยถา วานรสฺส กนฺนปฺปกนฺนํ ยถา รุกฺขฉายา>
    text <จลาจลํ หทยมิตฺถิยานํ จกฺกสฺส เนมิ วิย ปริวตฺตติฯ>
  text <๕>
    text <ยทา ตา ปสฺสนฺติ สเมกฺขมานา อาเทยฺยรูปํ ปุริสสฺส วิตฺตํ>
    text <สณฺหาหิ วาจาหิ นยนฺติ เมนํ กมฺโพชกา ชลเชเนว อสฺสํฯ>
  text <๖>
    text <ยทา น ปสฺสนฺติ สเมกฺขมานา อาเทยฺยรูปํ ปุริสสฺส วิตฺตํ>
    text <สมนฺตโต นํ ปริวชฺชยนฺติ ติณฺโณ นทีปารคโตว กุลฺลํฯ>
  text <๗>
    text <สิเลสูปมา สิขิริว สพฺพภกฺขา ติกฺขมายา นทีริว สีฆโสตา>
    text <เสวนฺติ เหตา ปิยมปฺปิยญฺจ นาวา ยถา โอรกูลํ ปรญฺจฯ>
  text <๘>
    text <น ตา เอกสฺส น ทฺวินฺนํ อาปโณว ปสาริโต>
    text <โย ตา มยฺหนฺติ มญฺเญยฺย วาตํ ชาเลน พาธเย ฯ>
  text <๙>
    text <ยถา นที จ ปนฺโถ จ ปานาคารํ สภา ปปา>
    text <เอวํ โลกิตฺถิโย นาม เวลา ตาสํ น วิชฺชติ ฯ>
  text <๑๐>
    text <ฆตาสนสมา เอตา กณฺหสปฺปสิรูปมา>
    text <คาโว พหิติณสฺเสว โอมสนฺติ วรํ วรํฯ>
  text <๑๑>
    text <ฆตาสนํ กุญฺชรํ กณฺหสปฺปํ มุทฺธาภิสิตฺตํ ปมทา จ สพฺพา>
    text <เอเต นโร นิจฺจยโต ภเชถ เตสํ หเว ทุพฺพิทุ สพฺพภาโว ฯ>
  text <๑๒>
    text <นจฺจนฺตวณฺณา น พหูนํ กนฺตา น ทกฺขิณา ปมทา เสวิตพฺพา>
    text <น ปรสฺส ภริยา น ธนสฺส เหตุ เอติตฺถิโย ปญฺจ น เสวิตพฺพาติฯ>
  stand <จูฬกุณาลชาตกํ ปฐมํฯ>
  text <  <
  text <๔๖๕ ภทฺทสาลชาตกํ ๒>
  text <๑๓>
    text <กา ตฺวํ สุทฺเธหิ วตฺเถหิ อเฆ เวหายสํ ฐิตา>
    text <เกน ตฺยาสฺสูนิ วตฺตนฺติ กุโต ตํ ภยมาคตํฯ>
  text <๑๔>
    text <ตเวว เทว วิชิเต ภทฺทสาโลติ มํ วิทู>
    text <สฏฺฐิ วสฺสสหสฺสานิ ติฏฺฐโต ปูชิตสฺส เมฯ>
  text <๑๕>
    text <การยนฺตา นครานิ อคาเร จ ทิสมฺปติ>
    text <วิวิเธ จาปิ ปาสาเท น มํ เต อจฺจมญฺญิสุํ>
    text <ยเถว มํ เต ปูเชสุํ ตเถว ตฺวมฺปิ ปูชยฯ>
  text <๑๖>
    text <ตํ อิวาหํ น ปสฺสามิ ถูลํ กาเยน เต ทุมํ>
    text <อาโรหปริณาเหน อภิรูโปสิ ชาติยาฯ>
  text <๑๗>
    text <ปาสาทํ การยิสฺสามิ เอกตฺถมฺภํ มโนรมํ>
    text <ตตฺถ ตํ อุปเนสฺสามิ จิรํ เต ยกฺข ชีวิตํฯ>
  text <๑๘>
    text <เอวํ จิตฺตํ อุทปาทิ สรีเรน วินาภาโว>
    text <ปุถุโส มํ วิกนฺติตฺวา ขณฺฑโส อวกนฺตถฯ>
  text <๑๙>
    text <อคฺเค จ เฉตฺวา มชฺเฌ จ ปจฺฉา มูลมฺหิ ฉินฺทถ>
    text <เอวํ เม ฉิชฺชมานสฺส น ทุกฺขํ มรณํ สิยาฯ>
  text <๒๐>
    text <หตฺถปาทํ ยถา ฉินฺเท กณฺณนาสญฺจ ชีวโต>
    text <ตโต ปจฺฉา สิโร ฉินฺเท ตํ ทุกฺขํ มรณํ สิยาฯ>
  text <๒๑>
    text <สุขํ นุ ขณฺฑโส ฉินฺนํ ภทฺทสาลวนปฺปติ>
    text <กิํ เหตุ กิํ อุปาทาย ขณฺฑโส ฉินฺนมิจฺฉสิฯ>
  text <๒๒>
    text <ยญฺจ เหตุมุปาทาย เหตุํ ธมฺมูปสํหิตํ>
    text <ขณฺฑโส ฉินฺนมิจฺฉามิ มหาราช สุโณหิ เมฯ>
  text <๒๓>
    text <ญาตี เม สุขสํวทฺธา มม ปสฺเส นิวาตชา>
    text <เตปิหํ อุปหิํเสยฺยํ ปเรสํ อสุโขจิตํฯ>
  text <๒๔>
    text <เจเตยฺยรูปํ เจเตสิ ภทฺทสาลวนปฺปติ>
    text <หิตกาโมสิ ญาตีนํ อภยํ สมฺม ทมฺมิ เตติฯ>
  stand <ภทฺทสาลชาตกํ ทุติยํฯ>
  text <  <
  text <๔๖๖ สมุทฺทวาณิชชาตกํ ๓>
  text <๒๕>
    text <กสนฺติ วปนฺติ เต ชนา มนุชา กมฺมผลูปชีวิโน>
    text <นยิมสฺส ทีปกสฺส ภาคิโน ชมฺพุทีปา อิทเมว โน วรํฯ>
  text <๒๖>
    text <ติปญฺจรตฺตูปคตมฺหิ จนฺเท เวโค มหา เหหิติ สาครสฺส>
    text <อุปฺลวิสฺสํ ทีปมิมํ อุฬารํ มา โว วธี คจฺฉถ เลณมญฺญํฯ>
  text <๒๗>
    text <น ชาตุยํ สาครวาริเวโค อุปฺลวิสฺสํ ทีปมิมํ อุฬารํ>
    text <ตํ เม นิมิตฺเตหิ พหูหิ ทิฏฺฐํ มา เภถ กิํ โสจถ โมทถวฺโห ฯ>
  text <๒๘>
    text <ปหูตภกฺขํ พหุอนฺนปานํ ปตฺตตฺถ อาวาสมิมํ อุฬารํ>
    text <น โว ภยํ ปฏิปสฺสามิ กิญฺจิ อาปุตฺตปุตฺเตหิ ปโมทถวฺโหฯ>
  text <๒๙>
    text <โย เทโวยํ ทกฺขิณายํ ทิสายํ เขมนฺติ ปกฺโกสติ ตสฺส สจฺจํ>
    text <น อุตฺตโร เวทิ ภยาภยสฺส มา เภถ กิํ โสจถ โมทถวฺโหฯ>
  text <๓๐>
    text <ยถา อิเม วิปฺปวทนฺติ ยกฺขา เอโก ภยํ สํสติ เขมเมโก>
    text <ตทิงฺฆ มยฺหํ วจนํ สุณาถ ขิปฺปํ ลหุํ มา วินสฺสิมฺห สพฺเพฯ>
  text <๓๑>
    text <สพฺเพ สมาคมฺม กโรม นาวํ โทณิํ ทฬฺหํ สพฺพยนฺตูปปนฺนํ>
    text <สเจ อยํ ทกฺขิโณ สจฺจมาห โมฆํ ปฏิกฺโกสติ อุตฺตโรยํ>
    text <สา เจว โน เหหิติ อาปทตฺถา อิมญฺจ ทีปํ น ปริจฺจเชมฯ>
  text <๓๒>
    text <สเจ จ โข อุตฺตโร สจฺจมาห โมฆํ ปฏิกฺโกสติ ทกฺขิโณยํ>
    text <ตเมว นาวํ อภิรุยฺห สพฺเพ เอวํ มยํ โสตฺถิ ตเรมุ ปารํฯ>
  text <๓๓>
    text <น เว สุคณฺหํ ปฐเมน เสฏฺฐํ กนิฏฺฐมาปาถคตํ คเหตฺวา>
    text <โย จีธ ตจฺฉํ ปวิเจยฺย คณฺหติ ส เว นโร เสฏฺฐมุเปติ ฐานํฯ>
  text <๓๔>
    text <ยถาปิ เต สาครวาริมชฺเฌ สกมฺมุนา โสตฺถิ วหิํสุ วาณิชา>
    text <อนาคตตฺถํ ปฏิวิชฺฌิยาน อปฺปมฺปิ นาจฺเจติ ส ภูริปญฺโญฯ>
  text <๓๕>
    text <พาลา จ โมเหน รสานุคิทฺธา อนาคตํ อปฺปฏิวิชฺฌิยตฺถํ>
  text <ปจฺจุปฺปนฺเน สีทนฺติ อตฺถชาเต สมุทฺทมชฺเฌ ยถา เต มนุสฺสาฯ>
  text <๓๖>
    text <อนาคตํ ปฏิกยิราถ กิจฺจํ มา มํ กิจฺจํ กิจฺจกาเล พฺยเธสิ>
    text <ตํ ตาทิสํ ปฏิกต กิจฺจการิํ น ตํ กิจฺจํ กิจฺจกาเล พฺยเธตีติฯ>
  stand <สมุทฺทวาณิชชาตกํ ตติยํฯ>
  text <  <
  text <๔๖๗ กามชาตกํ ๔>
  text <๓๗>
    text <กามํ กามยมานสฺส ตสฺส เจ ตํ สมิชฺฌติ>
    text <อทฺธา ปีติมโน โหติ ลทฺธา มจฺโจ ยทิจฺฉติฯ>
  text <๓๘>
    text <กามํ กามยมานสฺส ตสฺส เจ ตํ สมิชฺฌติ>
    text <ตโต นํ อปรํ กาเม ธมฺเม ตณฺหํว วินฺทติฯ>
  text <๓๙>
    text <ควํว สิงฺคิโน สิงฺคํ วฑฺฒมานสฺส วฑฺฒติ>
    text <เอวํ มนฺทสฺส โปสสฺส พาลสฺส อวิชานโต>
    text <ภิยฺโย ตณฺหา ปิปาสา จ วฑฺฒมานสฺส วฑฺฒติฯ>
  text <๔๐>
    text <ปถพฺยา สาลิยวกํ ควสฺสํ ทาสโปริสํ>
    text <ทตฺวา จ นาลเมกสฺส อิติ วิทฺวา สมํ จเรฯ>
  text <๔๑>
    text <ราชา ปสยฺห ปถวิํ วิชิตฺวา สสาครนฺตํ มหิมาวสนฺโต>
    text <โอรํ สมุทฺทสฺส อติตฺตรูโป ปารํ สมุทฺทสฺสปิ ปตฺถเยถฯ>
  text <๔๒>
    text <ยาว อนุสฺสรํ กาเม มนสา ติตฺติ นาชฺฌคา>
    text <ตโต นิวตฺตา ปฏิกมฺม ทิสฺวา เต เว สุติตฺตา เย ปญฺญาย ติตฺตาฯ>
  text <๔๓>
    text <ปญฺญาย ติตฺตินํ เสฏฺฐํ น โส กาเมหิ ตปฺปติ>
    text <ปญฺญาย ติตฺตํ ปุริสํ ตณฺหา น กุรุเต วสํฯ>
  text <๔๔>
    text <อปจิเนเถว กามานํ อปฺปิจฺฉสฺส อโลลุโป>
    text <สมุทฺทมตฺโต ปุริโส น โส กาเมหิ ตปฺปติฯ>
  text <๔๕>
    text <รถกาโรว จมฺมสฺส ปริกนฺตํ อุปาหนํ>
    text <ยํ ยํ จชติ กามานํ ตํ ตํ สมฺปชฺชเต สุขํ>
    text <สพฺพํ เจ สุขมิจฺเฉยฺย สพฺเพ กาเม ปริจฺจเชฯ>
  text <๔๖>
    text <อฏฺฐ เต ภาสิตา คาถา สพฺพา โหนฺติ สหสฺสิโย>
    text <ปฏิคณฺห มหาพฺรหฺเม สาเธตํ ตว ภาสิตํฯ>
  text <๔๗>
    text <น เม อตฺโถ สหสฺเสหิ สเตหิ นหุเตหิ วา>
    text <ปจฺฉิมํ ภาสโต คาถํ กาเม เม น รโต มโนฯ>
  text <๔๘>
    text <ภทฺรโก วตายํ มาณวโก สพฺพโลกวิทู มุนิ>
    text <โย อิมํ ตณฺหํ ทุกฺขชนนิํ ปริชานาติ ปณฺฑิโตติฯ>
  stand <กามชาตกํ จตุตฺถํฯ>
  text <  <
  text <๔๖๘ ชนสนฺธชาตกํ ๕>
  text <๔๙>
    text <ทส ขลุ อิมานิ ฐานานิ ยานิ ปุพฺเพ อกริตฺวา>
    text <ส ปจฺฉา มนุตปฺปติ อิจฺเจวาห ชนสนฺโธฯ>
  text <๕๐>
    text <อลทฺธา วิตฺตํ ตปฺปติ ปุพฺเพ อสมุทานิตํ>
    text <น ปุพฺเพ ธนเมสิสฺสํ อิติ ปจฺฉานุตปฺปติฯ>
  text <๕๑>
    text <สกฺยรูปํ ปุเร สนฺตํ มยา สิปฺปํ น สิกฺขิตํ>
    text <กิจฺฉา วุตฺติ อสิปฺปสฺส อิติ ปจฺฉานุตปฺปติฯ>
  text <๕๒>
    text <กูฏเวที ปุเร อาสิํ ปิสุโณ ปิฏฺฐิมํสิโก>
    text <จณฺโฑ จ ผรุโส จาปิ อิติ ปจฺฉานุตปฺปติฯ>
  text <๕๓>
    text <ปาณาติปาตี ปุเร อาสิํ ลุทฺโท จาปิ อนาริโย>
    text <ภูตานํ นาปจายิสฺสํ อิติ ปจฺฉานุตปฺปติฯ>
  text <๕๔>
    text <พหูสุ วต สนฺตีสุ อนาปาทาสุ อิตฺถิสุ>
    text <ปรทารํ อเสวิสฺสํ อิติ ปจฺฉานุตปฺปติฯ>
  text <๕๕>
    text <พหุมฺหิ วต สนฺตมฺหิ อนฺนปาเน อุปฏฺฐิเต>
    text <น ปุพฺเพ อททํ ทานํ อิติ ปจฺฉานุตปฺปติฯ>
  text <๕๖>
    text <มาตรํ ปิตรญฺจาปิ ชิณฺณกํ คตโยพฺพนํ>
    text <ปหุ สนฺโต น โปสิสฺสํ อิติ ปจฺฉานุตปฺปติฯ>
  text <๕๗>
    text <อาจริยมนุสตฺถารํ สพฺพกามรสาหรํ>
    text <ปิตรํ อติมญฺญิสฺสํ อิติ ปจฺฉานุตปฺปติฯ>
  text <๕๘>
    text <สมเณ พฺราหฺมเณ จาปิ สีลวนฺเต พหุสฺสุเต>
    text <น ปุพฺเพ ปยิรุปาสิสฺสํ อิติ ปจฺฉานุตปฺปติฯ>
  text <๕๙>
    text <สาธุ โหติ ตโป จิณฺโณ สนฺโต จ ปยิรุปาสิโต>
    text <น จ ปุพฺเพ ตโป จิณฺโณ อิติ ปจฺฉานุตปฺปติฯ>
  text <๖๐>
    text <โย จ เอตานิ ฐานานิ โยนิโส ปฏิปชฺชติ>
    text <กรํ ปุริสกิจฺจานิ ส ปจฺฉา นานุตปฺปตีติฯ>
  stand <ชนสนฺธชาตกํ ปญฺจมํฯ>
  text <  <
  text <๔๖๙ มหากณฺหชาตกํ ๖>
  text <๖๑>
    text <กณฺโห กณฺโห จ โฆโร จ สุกฺกทาโฐ ปภาสวา>
    text <พทฺโธ ปญฺจหิ รชฺชูหิ กิํ รวิ สุนโข ตวฯ>
  text <๖๒>
    text <นายํ มิคานมตฺถาย อุสีนก ภวิสฺสติ>
    text <มนุสฺสานํ อนโย หุตฺวา ตทา กณฺโห ปโมกฺขติฯ>
  text <๖๓>
    text <ปตฺตหตฺถา สมณกา มุณฺฑา สงฺฆาฏิปารุตา>
    text <นงฺคเลหิ กสิสฺสนฺติ ตทา กณฺโห ปโมกฺขติฯ>
  text <๖๔>
    text <ตปสฺสินิโย ปพฺพชิตา มุณฺฑา สงฺฆาฏิปารุตา>
    text <ยทา โลเก คมิสฺสนฺติ ตทา กณฺโห ปโมกฺขติฯ>
  text <๖๕>
    text <ทีโฆตฺตโรฏฺฐา ชฏิลา ปงฺกทนฺตา รชสฺสิรา>
    text <อิณํ โจทาย คจฺฉนฺติ ตทา กณฺโห ปโมกฺขติฯ>
  text <๖๖>
    text <อธิจฺจ เวเท สาวิตฺติํ ยญฺญตนฺตญฺจ พฺราหฺมณา>
    text <ภติกาย ยชิสฺสนฺติ ตทา กณฺโห ปโมกฺขติฯ>
  text <๖๗>
    text <มาตรํ ปิตรญฺจาปิ ชิณฺณกํ คตโยพฺพนํ>
    text <ปหู สนฺโต น ภรนฺติ ตทา กณฺโห ปโมกฺขติฯ>
  text <๖๘>
    text <มาตรํ ปิตรญฺจาปิ ชิณฺณกํ คตโยพฺพนํ>
    text <พาลา ตุมฺเหติ วกฺขนฺติ ตทา กณฺโห ปโมกฺขติฯ>
  text <๖๙>
    text <อาจริยภริยํ สขิํ มาตุลานิํ ปิตุจฺฉกิํ>
    text <ยทา โลเก คมิสฺสนฺติ ตทา กณฺโห ปโมกฺขติฯ>
  text <๗๐>
    text <อสิจมฺมํ คเหตฺวาน ขคฺคํ ปคฺคยฺห พฺราหฺมณา>
    text <ปนฺถฆาตํ กริสฺสนฺติ ตทา กณฺโห ปโมกฺขติฯ>
  text <๗๑>
    text <สุกฺกจฺฉวี เวธเวรา ถูลพาหู อปาตุภา>
    text <มิตฺตเภทํ กริสฺสนฺติ ตทา กณฺโห ปโมกฺขติฯ>
  text <๗๒>
    text <มายาวิโน เนกติกา อสปฺปุริสจินฺตกา>
    text <ยทา โลเก ภวิสฺสนฺติ ตทา กณฺโห ปโมกฺขตีติฯ>
  stand <มหากณฺหชาตกํ ฉฏฺฐํฯ>
  text <  <
  text <๔๗๐ โกสิยชาตกํ ๗>
  text <๗๓>
    text <เนว กิณามิ นปิ วิกฺกิณามิ น จาปิ เม สนฺนิจโย จ อตฺถิ>
    text <สุกิจฺฉรูปํ วติทํ ปริตฺตํ ปตฺโถทโน นาลมยํ ทุวินฺนํฯ>
  text <๗๔>
    text <อปฺปมฺหา อปฺปกํ ทชฺชา อนุมชฺฌโต มชฺฌกํ>
    text <พหุมฺหา พหุกํ ทชฺชา อทานํ นุปปชฺชติ ฯ>
  text <๗๕>
    text <ตํ ตํ วทามิ โกสิย เทหิ ทานานิ ภุญฺช จฯ>
    text <อริยมคฺคํ สมารูห เนกาสี ลภเต สุขํฯ>
  text <๗๖>
    text <โมฆญฺจสฺส หุตํ โหติ โมฆญฺจาปิ สมีหิตํ>
    text <อติถิสฺมิํ โย นิสินฺนสฺมิํ เอโก ภุญฺชติ โภชนํฯ>
  text <๗๗>
    text <ตํ ตํ วทามิ โกสิย เทหิ ทานานิ ภุญฺช จ>
    text <อริยมคฺคํ สมารูห เนกาสี ลภเต สุขํฯ>
  text <๗๘>
    text <สจฺจญฺจสฺส หุตํ โหติ สจฺจญฺจาปิ สมีหิตํ>
    text <อติถิสฺมิํ โย นิสินฺนสฺมิํ เนโก ภุญฺชติ โภชนํฯ>
  text <๗๙>
    text <ตํ ตํ วทามิ โกสิย เทหิ ทานานิ ภุญฺช จ>
    text <อริยมคฺคํ สมารูห เนกาสี ลภเต สุขํฯ>
  text <๘๐>
    text <สรญฺจ ชุหติ โปโส พหุกาย คยาย จ>
    text <โทเณ ติมฺพรุติตฺถสฺมิํ สีฆโสเต มหาวเหฯ>
  text <๘๑>
    text <อตฺร จสฺส หุตํ โหติ อตฺร จสฺส สมีหิตํ>
    text <อติถิสฺมิํ โย นิสินฺนสฺมิํ เนโก ภุญฺชติ โภชนํฯ>
  text <๘๒>
    text <ตํ ตํ วทามิ โกสิย เทหิ ทานานิ ภุญฺช จ>
    text <อริยมคฺคํ สมารูห เนกาสี ลภเต สุขํฯ>
  text <๘๓>
    text <พฬิสญฺหิ โส นิคิลติ ทีฆสุตฺตํ สพนฺธนํ>
    text <อติถิสฺมิํ โย นิสินฺนสฺมิํ เอโก ภุญฺชติ โภชนํฯ>
  text <๘๔>
    text <ตํ ตํ วทามิ โกสิย เทหิ ทานานิ ภุญฺช จ>
    text <อริยมคฺคํ สมารูห เนกาสี ลภเต สุขํฯ>
  text <๘๕>
    text <อุฬารวณฺณา วต พฺราหฺมณา อิเม อยญฺจ โว สุนโข กิสฺส เหตุ>
    text <อุจฺจาวจํ วณฺณนิภํ วิกุพฺพติ อกฺขาถ โน พฺราหฺมณา เก นุ ตุมฺเหฯ>
  text <๘๖>
    text <จนฺโท จ สุริโย จ อุโภ อิธาคตา อยํ ปน มาตลิ เทวสารถิ>
    text <สกฺโกหมสฺมิ ติทสานมินฺโท เอโส จ โข ปญฺจสิโขติ วุจฺจติฯ>
  text <๘๗>
    text <ปาณิสฺสรา มุทิงฺคา จ มุรชาลมฺพรานิ จ>
    text <สุตฺตเมนํ ปโพเธนฺติ ปฏิพุทฺโธ จ นนฺทติฯ>
  text <๘๘>
    text <เย เกจิเม มจฺฉริโน กทริยา ปริภาสกา สมณพฺราหฺมณานํ>
    text <อิเธว นิกฺขิปฺป สรีรเทหํ กายสฺส เภทา นิรยํ วชนฺติฯ>
  text <๘๙>
    text <เย เกจิเม สุคฺคติมาสมานา ธมฺเม ฐิตา สํยเม สํวิภาเค>
    text <อิเธว นิกฺขิปฺป สรีรเทหํ กายสฺส เภทา สุคติํ วชนฺติฯ>
  text <๙๐>
    text <ตฺวํ โนสิ ญาติ ปุริมาสุ ชาติสุ โส มจฺฉรี โรสโก ปาปธมฺโม>
    text <ตเวว อตฺถาย อิธาคตมฺหา มา ปาปธมฺโม นิรยํ คมิตฺถ ฯ>
  text <๙๑>
    text <อทฺธา หิ มํ โว หิตกามา ยํ มํ สมนุสาสถ>
    text <โสหํ ตถา กริสฺสามิ สพฺพํ วุตฺตํ หิเตสิภิฯ>
  text <๙๒>
    text <เอสาหมชฺเชว อุปารมามิ น จาปิหํ กิญฺจิ กเรยฺย ปาปํ>
    text <น จาปิ เม กิญฺจิ อเทยฺยมตฺถิ น จาปิทตฺวา อุทกํ ปิวามิ ฯ>
  text <๙๓>
    text <เอวญฺจ เม ททโต สพฺพกาลํ โภคา อิเม วาสว ขียิสฺสนฺติ>
    text <ตโต อหํ ปพฺพชิสฺสามิ สกฺก หิตฺวาน กามานิ ยโถธิกานีติฯ>
  stand <โกสิยชาตกํ สตฺตมํฯ>
  text <  <
  text <๔๗๑ เมณฺฑกปญฺหชาตกํ ๘>
  text <๙๔>
    text <เยสํ น กทาจิ ภูตปุพฺพํ สขฺยํ สตฺตปทมฺปิมสฺมิ โลเก>
    text <ชาตา อมิตฺตา ทุเว สหายา ปฏิสนฺธาย จรนฺติ กิสฺส เหตุฯ>
  text <๙๕>
    text <ยทิ เม อชฺช ปาตราสกาเล ปญฺหํ น สกฺกุเณยฺยาถ วตฺตุเมตํ>
    text <รฏฺฐา ปพฺพาชยิสฺสามิ โว สพฺเพ น หิ มตฺโถ ทุปฺปญฺญชาติเกหิฯ>
  text <๙๖>
    text <มหาชนสมาคมมฺหิ โฆเร ชนโกลาหลสงฺคมมฺหิ ชาเต>
    text <วิกฺขิตฺตมนา อเนกจิตฺตา ปญฺหํ น สกฺกุโณม วตฺตุเมตํฯ>
  text <๙๗>
    text <เอกคฺคจิตฺตาว เอกเมกา รหสิ คตา อตฺถํ นิจินฺตยิตฺวา>
    text <ปวิเวเก สมฺมสิตฺวาน ธีรา อถ วกฺขนฺติ ชนินฺท เอตมตฺถํฯ>
  text <๙๘>
    text <อุคฺคปุตฺต-ราชปุตฺติยานํ อุรพฺภสฺส มํสํ ปิยํ มนาปํ>
    text <น สุนขสฺส เต อเทนฺติ มํสํ อถ เมณฺฑสฺส สุเณน สขฺยมสฺสฯ>
  text <๙๙>
    text <จมฺมํ วิหนนฺติ เอฬกสฺส อสฺสปิฏฺฐตฺถรสฺสุขสฺส เหตุ>
    text <น จ เต สุนขสฺส อตฺถรนฺติ อถ เมณฺฑสฺส สุเณน สขฺยมสฺสฯ>
  text <๑๐๐>
    text <อาเวลฺลิตสิงฺคิโก หิ เมณฺโฑ น จ สุนขสฺส วิสาณกานิ อตฺถิ>
    text <ติณภกฺโข มํสโภชโน จ อถ เมณฺฑสฺส สุเณน สขฺยมสฺสฯ>
  text <๑๐๑>
    text <ติณมาสิ ปลาสมาสิ เมณฺโฑ น จ สุนโข ติณมาสิ โน ปลาสํ>
    text <คณฺเหยฺย สุโณ สสํ พิฬารํ อถ เมณฺฑสฺส สุเณน สขฺยมสฺสฯ>
  text <๑๐๒>
    text <อฏฺฐฑฺฒปโท จตุปฺปทสฺส เมณฺโฑ อฏฺฐนโข อทิสฺสมาโน>
    text <ฉาทิยมาหรตี อยํ อิมสฺส มํสํ อาหรตี อยํ อมุสฺสฯ>
  text <๑๐๓>
    text <ปาสาทวรคโต วิเทหเสฏฺโฐ วิติหารํ อญฺญมญฺญโภชนานํ>
    text <อทฺทกฺขิ กิร สกฺขิกํ ชนินฺโท พุภุกฺกสฺส ปุณฺณํ มุขสฺส เจตํฯ>
  text <๑๐๔>
    text <ลาภา วต เม อนปฺปรูปา ยสฺส เมทิสา ปณฺฑิตา กุลมฺหิ>
    text <ปญฺหสฺส คมฺภีรคตํ นิปุณมตฺถํ ปฏิวิชฺฌนฺติ สุภาสิเตน ธีราฯ>
  text <๑๐๕>
    text <อสฺสตริรถญฺจ เอกเมกํ ผีตํ คามวรญฺจ เอกเมกํ>
    text <สพฺเพสํ โว ทมฺมิ ปณฺฑิตานํ ปรมปฺปตีตมโน สุภาสิเตนาติฯ>
  stand <เมณฺฑกปญฺหชาตกํ อฏฺฐมํฯ>
  text <  <
  text <๔๗๒ มหาปทุมชาตกํ ๙>
  text <๑๐๖>
    text <นาทฏฺฐา ปรโต โทสํ อณุํ ถูลานิ สพฺพโส>
    text <อิสฺสโร ปณเย ทณฺฑํ สามํ อปฺปฏิเวกฺขิยฯ>
  text <๑๐๗>
    text <โย จ อปฺปฏิเวกฺขิตฺวา ทณฺฑํ กุพฺพติ ขตฺติโย>
    text <สกณฺฏกํ โส คิลติ ชจฺจนฺโธว สมกฺขิกํฯ>
  text <๑๐๘>
    text <อทณฺฑิยํ ทณฺฑยติ ทณฺฑิยญฺจ อทณฺฑิยํ>
    text <อนฺโธว วิสมํ มคฺคํ น ชานาติ สมาสมํฯ>
  text <๑๐๙>
    text <โย จ เอตานิ ฐานานิ อณุํ ถูลานิ สพฺพโส>
    text <สุทิฏฺฐมนุสาเสยฺย ส เว โวหริตุ มรหติฯ>
  text <๑๑๐>
    text <เนกนฺตมุทุนา สกฺกา เอกนฺตติขิเณน วา>
    text <อตฺตํ มหนฺเต ฐเปตุํ ตสฺมา อุภยมาจเรฯ>
  text <๑๑๑>
    text <ปริภูโต มุทุ โหติ อติติกฺโข จ เวรวา>
    text <เอตญฺจ อุภยํ ญตฺวา อนุมชฺฌํ สมาจเรฯ>
  text <๑๑๒>
    text <พหุมฺปิ รตฺโต ภาเสยฺย ทุฏฺโฐปิ พหุ ภาสติ>
    text <น อิตฺถิการณา ราช ปุตฺตํ ฆาเตตุมรหสิฯ>
  text <๑๑๓>
    text <สพฺโพว โลโก เอกโต อิตฺถี จ อยเมกิกา>
    text <เตนาหํ ปฏิปชฺชิสฺสํ คจฺฉถ ปกฺขิปเถว ตํฯ>
  text <๑๑๔>
    text <อเนกตาเล นรเก คมฺภีเร จ สุทุตฺตเร>
    text <ปาติโต คิริทุคฺคสฺมิํ เกน ตฺวํ ตตฺถ นามริฯ>
  text <๑๑๕>
    text <นาโค ชาตผโณ ตตฺถ ถามวา คิริสานุโช>
    text <ปจฺจคฺคหิ มํ โภเคหิ เตนาหํ ตตฺถ นามริํฯ>
  text <๑๑๖>
    text <เอหิ ตํ ปฏิเนสฺสามิ ราชปุตฺต สกํ ฆรํ>
    text <รชฺชํ กาเรหิ ภทฺทนฺเต กิํ อรญฺเญ กริสฺสสิฯ>
  text <๑๑๗>
    text <ยถา คิลิตฺวา พฬิสํ อุทฺธเรยฺย สโลหิตํ>
    text <อุทฺธริตฺวา สุขี อสฺส เอวํ ปสฺสามิ อตฺตนํ ฯ>
  text <๑๑๘>
    text <กิํ นุ ตฺวํ พฬิสํ พฺรูสิ กิํ ตฺวํ พฺรูสิ สโลหิตํ>
    text <กิํ นุ ตฺวํ อุพฺภตํ พฺรูสิ ตํ เม อกฺขาหิ ปุจฺฉิโตฯ>
  text <๑๑๙>
    text <กามาหํ พฬิสํ พฺรูมิ หตฺถิอสฺสํ สโลหิตํ>
    text <จตฺตาหํ อุพฺภตํ พฺรูมิ เอวํ ชานาหิ ขตฺติยฯ>
  text <๑๒๐>
    text <จิญฺจามาณวิกา มาตา เทวทตฺโต จ เม ปิตา>
    text <อานนฺโท ปณฺฑิโต นาโค สาริปุตฺโต จ เทวตา>
    text <ราชปุตฺโต อหํ อาสิํ เอวํ ธาเรถ ชาตกนฺติฯ>
  stand <มหาปทุมชาตกํ นวมํฯ>
  text <  <
  text <๔๗๓ มิตฺตามิตฺตชาตกํ ๑๐>
  text <๑๒๑>
    text <กานิ กมฺมานิ กุพฺพานํ กถํ วิญฺญู ปรกฺกเม>
    text <อมิตฺตํ ชาเนยฺย เมธาวี ทิสฺวา สุตฺวา จ ปณฺฑิโตฯ>
  text <๑๒๒>
    text <น นํ อุมฺหยเต ทิสฺวา น จ นํ ปฏินนฺทติ>
    text <จกฺขูนิ จสฺส น ททาติ ปฏิโลมญฺจ วตฺตติฯ>
  text <๑๒๓>
    text <อมิตฺเต ตสฺส ภชติ มิตฺเต ตสฺส น เสวติ>
    text <วณฺณกาเม นิวาเรติ อกฺโกสนฺเต ปสํสติฯ>
  text <๑๒๔>
    text <คุยฺหญฺจ ตสฺส นกฺขาติ ตสฺส คุยฺหํ น คูหติ>
    text <กมฺมํ ตสฺส น วณฺเณติ ปญฺญสฺส นปฺปสํสติฯ>
  text <๑๒๕>
    text <อภเว นนฺทติ ตสฺส ภเว ตสฺส น นนฺทติ>
    text <อจฺเฉรํ โภชนํ ลทฺธา ตสฺส นุปฺปชฺชเต สติ>
    text <ตโต นํ นานุกมฺปติ อโห โสปิ ลเภยฺยิโตฯ>
  text <๑๒๖>
    text <อิจฺเจเต โสฬสาการา อมิตฺตสฺมิํ ปติฏฺฐิตา>
    text <เยหิ อมิตฺตํ ชาเนยฺย ทิสฺวา สุตฺวา จ ปณฺฑิโตฯ>
  text <๑๒๗>
    text <กานิ กมฺมานิ กุพฺพานํ กถํ วิญฺญู ปรกฺกเม>
    text <มิตฺตํ ชาเนยฺย เมธาวี ทิสฺวา สุตฺวา จ ปณฺฑิโตฯ>
  text <๑๒๘>
    text <ปวุตฺถํ ตสฺส สรติ อาคตํ อภินนฺทติ>
    text <ตโต เกลายิโต โหติ วาจาย ปฏินนฺทติฯ>
  text <๑๒๙>
    text <มิตฺเต ตสฺเสว ภชติ อมิตฺเต ตสฺส น เสวติ>
    text <อกฺโกสนฺเต นิวาเรติ วณฺณกาเม ปสํสติฯ>
  text <๑๓๐>
    text <คุยฺหญฺจ ตสฺส อกฺขาติ ตสฺส คุยฺหญฺจ คูหติ>
    text <กมฺมญฺจ ตสฺส วณฺเณติ ปญฺญํ ตสฺส ปสํสติฯ>
  text <๑๓๑>
    text <ภเว จ นนฺทติ ตสฺส อภเว ตสฺส น นนฺทติ>
    text <อจฺเฉรํ โภชนํ ลทฺธา ตสฺส อุปฺปชฺชเต สติ>
    text <ตโต นํ อนุกมฺปติ อโห โสปิ ลเภยฺยิโตฯ>
  text <๑๓๒>
    text <อิจฺเจเต โสฬสาการา มิตฺตสฺมิํ สุปฺปติฏฺฐิตา>
    text <เยหิ มิตฺตญฺจ ชาเนยฺย ทิสฺวา สุตฺวา จ ปณฺฑิโตติฯ>
    text <ลหุจิตฺต สสาล กสนฺติ ปุน อถ กาม ทสขลุฏฺฐานวโร>
    text <อถ กณฺห สุโกสิย เมณฺฑวโร ปทุโม ปุน มิตฺตวเรน ทสาติฯ>
  stand <มิตฺตามิตฺตชาตกํ ทสมํฯ>
  stand <ทฺวาทสกนิปาตํ นิฏฺฐิตํฯ>
  text <ตสฺสุทฺทานํ>
