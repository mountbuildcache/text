text <๔ จตุกฺกนิปาโต>
  text <๑ กาลิงฺควคฺโค>
    text <  <
    text <๓๐๑ จูฬกาลิงฺคชาตกํ ๔-๑-๑>
    text <๑>
      text <วิวรถิมาสํ ทฺวารํ นครํ ปวิสนฺตุ อรุณราชสฺส>
      text <สีเหน สุสิฏฺเฐน สุรกฺขิตํ นนฺทิเสเนนฯ>
    text <๒>
      text <ชโย กลิงฺคานมสยฺหสาหินํ ปราชโย อนโย อสฺสกานํ>
      text <อิจฺเจว เต ภาสิตํ พฺรหฺมจาริ น อุชฺชุภูตา วิตถํ ภณนฺติฯ>
    text <๓>
      text <เทวา มุสาวาทมุปาติวตฺตา สจฺจํ ธนํ ปรมํ เตสุ สกฺก>
      text <ตํ เต มุสา ภาสิตํ เทวราช กิํ วา ปฏิจฺจ มฆวา มหินฺทฯ>
    text <๔>
      text <นนุ เต สุตํ พฺราหฺมณ ภญฺญมาเน เทวา น อิสฺสนฺติ ปุริสปรกฺกมสฺส>
      text <ทโม สมาธิ มนโส อเภชฺโช อพฺยคฺคตา นิกฺกมนญฺจ กาเล>
      text <ทฬฺหญฺจ วิริยํ ปุริสปรกฺกโม จ เตเนว อาสิ วิชโย อสฺสกานนฺติฯ>
    stand <จูฬกาลิงฺคชาตกํ ปฐมํฯ>
    text <  <
    text <๓๐๒ มหาอสฺสาโรหชาตกํ ๔-๑-๒>
    text <๕>
      text <อเทยฺเยสุ ททํ ทานํ เทยฺเยสุ นปฺปเวจฺฉติ>
      text <อาปาสุ พฺยสนํ ปตฺโต สหายํ นาธิคจฺฉติฯ>
    text <๖>
      text <นาเทยฺเยสุ ททํ ทานํ เทยฺเยสุ โย ปเวจฺฉติ>
      text <อาปาสุ พฺยสนํ ปตฺโต สหายมธิคจฺฉติฯ>
    text <๗>
      text <สญฺโญคสมฺโภควิเสสทสฺสนํ อนริยธมฺเมสุ สเฐสุ นสฺสติ>
      text <กตญฺจ อริเยสุ จ อชฺชเวสุ มหปฺผลํ โหติ อณุมฺปิ ตาทิสุฯ>
    text <๘>
      text <โย ปุพฺเพ กตกลฺยาโณ อกา โลเก สุทุกฺกรํ>
      text <ปจฺฉา กยิรา น วา กยิรา อจฺจนฺตํ ปูชนารโหติฯ>
    stand <มหาอสฺสาโรหชาตกํ ทุติยํฯ>
    text <  <
    text <๓๐๓ เอกราชชาตกํ ๔-๑-๓>
    text <๙>
      text <อนุตฺตเร กามคุเณ สมิทฺเธ ภุตฺวาน ปุพฺเพ วสี เอกราช>
      text <โส ทานิ ทุคฺเค นรกมฺหิ ขิตฺโต นปฺปชฺชเห วณฺณพลํ ปุราณํฯ>
    text <๑๐>
      text <ปุพฺเพว ขนฺตี จ ตโป จ มยฺหํ สมฺปตฺถิตา ทุพฺภิเสน อโหสิ>
      text <ตํ ทานิ ลทฺธาน กถํ นุ ราช ชเห อหํ วณฺณพลํ ปุราณํฯ>
    text <๑๑>
      text <สพฺพา กิเรวํ ปรินิฏฺฐิตานิ ยสสฺสินํ ปญฺญวนฺตํ วิสยฺห>
      text <ยโส จ ลทฺธา ปุริมํ อุฬารํ นปฺปชฺชเห วณฺณพลํ ปุราณํฯ>
    text <๑๒>
      text <ปนุชฺช ทุกฺเขน สุขํ ชนินฺท สุเขน วา ทุกฺขมสยฺหสาหิ>
      text <อุภยตฺถ สนฺโต อภินิพฺพุตตฺตา สุเข จ ทุกฺเข จ ภวนฺติ ตุลฺยาติฯ>
    stand <เอกราชชาตกํ ตติยํฯ>
    text <  <
    text <๓๐๔ ททฺทรชาตกํ ๔-๑-๔>
    text <๑๓>
      text <อิมานิ มํ ททฺทร ตาปยนฺติ วาจาทุรุตฺตานิ มนุสฺสโลเก>
      text <มณฺฑูกภกฺขา อุทกนฺตเสวี อาสีวิสํ มํ อวิสา สปนฺติฯ>
    text <๑๔>
      text <สกา รฏฺฐา ปพฺพาชิโต อญฺญํ ชนปทํ คโต>
      text <มหนฺตํ โกฏฺฐํ กยิราถ ทุรุตฺตานํ นิเธตเวฯ>
    text <๑๕>
      text <ยตฺถ โปสํ น ชานนฺติ ชาติยา วินเยน วา>
      text <น ตตฺถ มานํ กยิราถ วสมญฺญาตเก ชเนฯ>
    text <๑๖>
      text <วิเทสวาสํ วสโต ชาตเวทสเมนปิ>
      text <ขมิตพฺพํ สปญฺเญน อปิ ทาสสฺส ตชฺชิตนฺติฯ>
    stand <ททฺทรชาตกํ จตุตฺถํฯ>
    text <  <
    text <๓๐๕ สีลวีมํสนชาตกํ ๔-๑-๕>
    text <๑๗>
      text <นตฺถิ โลเก รโห นาม ปาปกมฺมํ ปกุพฺพโต>
      text <ปสฺสนฺติ วนภูตานิ ตํ พาโล มญฺญตี รโหฯ>
    text <๑๘>
      text <อหํ รโห น ปสฺสามิ สุญฺญํ วาปิ น วิชฺชติ>
      text <ยตฺถ อญฺญํ น ปสฺสามิ อสุญฺญํ โหติ ตํ มยาฯ>
    text <๑๙>
      text <ทุชฺชจฺโจ จ สุชจฺโจ จ นนฺโท จ สุขวฑฺฒิโต>
      text <เวชฺโช จ อทฺธุวสีโล จ เต ธมฺมํ ชหุ มตฺถิกาฯ>
    text <๒๐>
      text <พฺราหฺมโณ จ กถํ ชเห สพฺพธมฺมาน ปารคู>
      text <โย ธมฺมมนุปาเลติ ธิติมา สจฺจนิกฺกโมติฯ>
    stand <สีลวีมํสนชาตกํ ปญฺจมํฯ>
    text <  <
    text <๓๐๖ สุชาตชาตกํ ๔-๑-๖>
    text <๒๑>
      text <กิมณฺฑกา อิเม เทว นิกฺขิตฺตา กํสมลฺลเก>
      text <อุปโลหิตกา วคฺคู ตํ เม อกฺขาหิ ปุจฺฉิโตฯ>
    text <๒๒>
      text <ยานิ ปุเร ตุวํ เทวิ ภณฺฑุ นนฺตกวาสินี>
      text <อุจฺฉงฺคหตฺถา ปจินาสิ ตสฺสา เต โกลิยํ ผลํฯ>
    text <๒๓>
      text <อุฑฺฑยฺหเต น รมติ โภคา วิปฺปชหนฺติ ตํ>
      text <ตตฺเถวิมํ ปฏิเนถ ยตฺถ โกลํ ปจิสฺสติฯ>
    text <๒๔>
      text <โหนฺติ เหเต มหาราช อิทฺธิปฺปตฺตาย นาริยา>
      text <ขม เทว สุชาตาย มาสฺสา กุชฺฌ รเถสภาติฯ>
    stand <สุชาตชาตกํ ฉฏฺฐํฯ>
    text <  <
    text <๓๐๗ ปลาสชาตกํ ๔-๑-๗>
    text <๒๕>
      text <อเจตนํ พฺราหฺมณ อสฺสุณนฺตํ ชาโน อชานนฺตมิมํ ปลาสํ>
      text <อารทฺธวิริโย ธุวํ อปฺปมตฺโต สุขเสยฺยํ ปุจฺฉสิ กิสฺส เหตุฯ>
    text <๒๖>
      text <ทูเร สุโต เจว พฺรหา จ รุกฺโข เทเส ฐิโต ภูตนิวาสรูโป>
      text <ตสฺมา นมสฺสามิ อิมํ ปลาสํ เย เจตฺถ ภูตา เต ธนสฺส เหตุฯ>
    text <๒๗>
      text <โส เต กริสฺสามิ ยถานุภาวํ กตญฺญุตํ พฺราหฺมณ เปกฺขมาโน>
      text <กถญฺหิ อาคมฺม สตํ สกาเส โมฆานิ เต อสฺสุ ปริผนฺทิตานิฯ>
    text <๒๘>
      text <โย ตินฺทุกรุกฺขสฺส ปโร ปิลกฺโข ปริวาริโต ปุพฺพยญฺโญ อุฬาโร>
      text <ตสฺเสส มูลสฺมิํ นิธิ นิขาโต อทายาโท คจฺฉ ตํ อุทฺธราหีติฯ>
    stand <ปลาสชาตกํ สตฺตมํฯ>
    text <  <
    text <๓๐๘ สกุณชาตกํ ๔-๑-๘>
    text <๒๙>
      text <อกรมฺหส เต กิจฺจํ ยํ พลํ อหุวมฺหเส>
      text <มิคราช นโม ตฺยตฺถุ อปิ กิญฺจิ ลภามเสฯ>
    text <๓๐>
      text <มม โลหิตภกฺขสฺส นิจฺจํ ลุทฺทานิ กุพฺพโต>
      text <ทนฺตนฺตรคโต สนฺโต ตํ พหุํ ยมฺปิ ชีวสิฯ>
    text <๓๑>
      text <อกตญฺญุมกตฺตารํ กตสฺส อปฺปฏิการกํ>
      text <ยสฺมิํ กตญฺญุตา นตฺถิ นิรตฺถา ตสฺส เสวนาฯ>
    text <๓๒>
      text <ยสฺส สมฺมุขจิณฺเณน มิตฺตธมฺโม น ลพฺภติ>
      text <อนุสูย มนกฺโกสํ สณิกํ ตมฺหา อปกฺกเมติฯ>
    stand <สกุณชาตกํ อฏฺฐมํฯ>
    text <  <
    text <๓๐๙ ฉวกชาตกํ ๔-๑-๙>
    text <๓๓>
      text <สพฺพมิทํ จริมํ กตํ อุโภ ธมฺมํ น ปสฺสเร>
      text <อุโภ ปกติยา จุตา โย จายํ มนฺเตชฺฌาเปติ>
      text <โย จ มนฺตํ อธียติฯ>
    text <๓๔>
      text <สาลีนํ โอทนํ ภุญฺเช สุจิํ มํสูปเสจนํ>
      text <ตสฺมา เอตํ น เสวามิ ธมฺมํ อิสีหิ เสวิตํฯ>
    text <๓๕>
      text <ปริพฺพช มหา โลโก ปจนฺตญฺเญปิ ปาณิโน>
      text <มา ตํ อธมฺโม อาจริโต อสฺมา กุมฺภมิวาภิทาฯ>
    text <๓๖>
      text <ธิรตฺถุ ตํ ยสลาภํ ธนลาภญฺจ พฺราหฺมณ>
      text <ยา วุตฺติ วินิปาเตน อธมฺมจรเณน วาติฯ>
    stand <ฉวกชาตกํ นวมํฯ>
    text <  <
    text <๓๑๐ เสยฺยชาตกํ ๔-๑-๑๐>
    text <๓๗>
      text <สสมุทฺทปริยายํ มหิํ สาครกุณฺฑลํ>
      text <น อิจฺเฉ สห นินฺทาย เอวํ เสยฺย วิชานหิฯ>
    text <๓๘>
      text <ธิรตฺถุ ตํ ยสลาภํ ธนลาภญฺจ พฺราหฺมณ>
      text <ยา วุตฺติ วินิปาเตน อธมฺมจรเณน วาฯ>
    text <๓๙>
      text <อปิ เจ ปตฺตมาทาย อนคาโร ปริพฺพเช>
      text <สาเยว ชีวิกา เสยฺโย ยา จาธมฺเมน เอสนาฯ>
    text <๔๐>
      text <อปิ เจ ปตฺตมาทาย อนคาโร ปริพฺพเช>
      text <อญฺญํ อหิํสยํ โลเก อปิ รชฺเชน ตํ วรนฺติฯ>
      text <วิวรญฺจ อเทยฺย สมิทฺธวรํ อถ ททฺทร ปาปมหาติรโห>
      text <อถ โกลิ ปลาสวรญฺจ กร จริมํ สสมุทฺทวเรน ทสาติฯ>
    stand <เสยฺยชาตกํ ทสมํฯ>
    stand <กาลิงฺควคฺโค ปฐโมฯ>
    text <ตสฺสุทฺทานํ>
  text <๒ ปุจิมนฺทวคฺโค>
    text <  <
    text <๓๑๑ ปุจิมนฺทชาตกํ ๔-๒-๑>
    text <๔๑>
      text <อุฏฺเฐหิ โจร กิํ เสสิ โก อตฺโถ สุปเนน เต>
      text <มา ตํ คเหสุํ ราชาโน คาเม กิพฺพิสการกํฯ>
    text <๔๒>
      text <ยํ นุ โจรํ คเหสฺสนฺติ คาเม กิพฺพิสการกํ>
      text <กิํ ตตฺถ ปุจิมนฺทสฺส วเน ชาตสฺส ติฏฺฐโตฯ>
    text <๔๓>
      text <น ตฺวํ อสฺสตฺถ ชานาสิ มม โจรสฺส จนฺตรํ>
      text <โจรํ คเหตฺวา ราชาโน คาเม กิพฺพิสการกํ>
      text <อปฺเปนฺติ นิมฺพสูลสฺมิํ ตสฺมิํ เม สงฺกเต มโนฯ>
    text <๔๔>
      text <สงฺเกยฺย สงฺกิตพฺพานิ รกฺเขยฺยานาคตํ ภยํ>
      text <อนาคตภยา ธีโร อุโภ โลเก อเวกฺขตีติฯ>
    stand <ปุจิมนฺทชาตกํ ปฐมํฯ>
    text <  <
    text <๓๑๒ กสฺสปมนฺทิยชาตกํ ๔-๒-๒>
    text <๔๕>
      text <อปิ กสฺสป มนฺทิยา ยุวา สปติ หนฺติ วา>
      text <สพฺพํ ตํ ขมเต ธีโร ปณฺฑิโต ตํ ติติกฺขติฯ>
    text <๔๖>
      text <สเจปิ สนฺโต วิวทนฺติ ขิปฺปํ สนฺธียเร ปุน>
      text <พาลา ปตฺตาว ภิชฺชนฺติ น เต สมถมชฺฌคูฯ>
    text <๔๗>
      text <เอเต ภิยฺโย สมายนฺติ สนฺธิ เตสํ น ชีรติ>
      text <โย จาธิปนฺนํ ชานาติ โย จ ชานาติ เทสนํฯ>
    text <๔๘>
      text <เอโส หิ อุตฺตริตโร ภารวโห ธุรทฺธโร>
      text <โย ปเรสาธิปนฺนานํ สยํ สนฺธาตุมรหตีติฯ>
    stand <กสฺสปมนฺทิยชาตกํ ทุติยํฯ>
    text <  <
    text <๓๑๓ ขนฺตีวาทีชาตกํ ๔-๒-๓>
    text <๔๙>
      text <โย เต หตฺเถ จ ปาเท จ กณฺณนาสญฺจ เฉทยิ>
      text <ตสฺส กุชฺฌ มหาวีร มา รฏฺฐํ วินสา อิทํฯ>
    text <๕๐>
      text <โย เม หตฺเถ จ ปาเท จ กณฺณนาสญฺจ เฉทยิ>
      text <จิรํ ชีวตุ โส ราชา น หิ กุชฺฌนฺติ มาทิสาฯ>
    text <๕๑>
      text <อหู อตีตมทฺธานํ สมโณ ขนฺติทีปโน>
      text <ตํ ขนฺติยาเยว ฐิตํ กาสิราชา อเฉทยิฯ>
    text <๕๒>
      text <ตสฺส กมฺม ผรุสสฺส วิปาโก กฏุโก อหุ>
      text <ยํ กาสิราชา เวเทสิ นิรยมฺหิ สมปฺปิโตติฯ>
    stand <ขนฺตีวาทีชาตกํ ตติยํฯ>
    text <  <
    text <๓๑๔ โลหกุมฺภิชาตกํ ๔-๒-๔>
    text <๕๓>
      text <ทุชฺชีวิตมชีวิมฺห เย สนฺเต น ททมฺหเส>
      text <วิชฺชมาเนสุ โภเคสุ ทีปํ นากมฺห อตฺตโนฯ>
    text <๕๔>
      text <สฏฺฐิ วสฺสสหสฺสานิ ปริปุณฺณานิ สพฺพโส>
      text <นิรเย ปจฺจมานานํ กทา อนฺโต ภวิสฺสติฯ>
    text <๕๕>
      text <นตฺถิ อนฺโต กุโต อนฺโต น อนฺโต ปฏิทิสฺสติ>
      text <ตทา หิ ปกตํ ปาปํ มม ตุยฺหญฺจ มาริสา ฯ>
    text <๕๖>
      text <โสหํ นูน อิโต คนฺตฺวา โยนิํ ลทฺธาน มานุสิํ>
      text <วทญฺญู สีลสมฺปนฺโน กาหามิ กุสลํ พหุนฺติฯ>
    stand <โลหกุมฺภิชาตกํ จตุตฺถํฯ>
    text <  <
    text <๓๑๕ สพฺพมํสลาภชาตกํ ๔-๒-๕>
    text <๕๗>
      text <ผรุสา วต เต วาจา มํสํ ยาจนโก อสิ>
      text <กิโลมสทิสี วาจา กิโลมํ สมฺม ทมฺมิ เตฯ>
    text <๕๘>
      text <องฺคเมตํ มนุสฺสานํ ภาตา โลเก ปวุจฺจติ>
      text <องฺคสฺส สทิสี วาจา องฺคํ สมฺม ททามิ เตฯ>
    text <๕๙>
      text <ตาตาติ ปุตฺโต วทมาโน กมฺเปติ หทยํ ปิตุ>
      text <หทยสฺส สทิสี วาจา หทยํ สมฺม ทมฺมิ เตฯ>
    text <๖๐>
      text <ยสฺส คาเม สขา นตฺถิ ยถารญฺญํ ตเถว ตํ>
      text <สพฺพสฺส สทิสี วาจา สพฺพํ สมฺม ททามิ เตติฯ>
    stand <สพฺพมํสลาภชาตกํ ปญฺจมํฯ>
    text <  <
    text <๓๑๖ สสปณฺฑิตชาตกํ ๔-๒-๖>
    text <๖๑>
      text <สตฺต เม โรหิตา มจฺฉา อุทกา ถลมุพฺภตา>
      text <อิทํ พฺราหฺมณ เม อตฺถิ เอตํ ภุตฺวา วเน วสฯ>
    text <๖๒>
      text <ทุสฺส เม เขตฺตปาลสฺส รตฺติภตฺตํ อปาภตํ>
      text <มํสสูลา จ ทฺเว โคธา เอกญฺจ ทธิวารกํ>
      text <อิทํ พฺราหฺมณ เม อตฺถิ เอตํ ภุตฺวา วเน วสฯ>
    text <๖๓>
      text <อมฺพปกฺกํ ทกํ สีตํ สีตจฺฉายา มโนรมา>
      text <อิทํ พฺราหฺมณ เม อตฺถิ เอตํ ภุตฺวา วเน วสฯ>
    text <๖๔>
      text <น สสสฺส ติลา อตฺถิ น มุคฺคา นปิ ตณฺฑุลา>
      text <อิมินา อคฺคินา ปกฺกํ มมํ ภุตฺวา วเน วสาติฯ>
    stand <สสปณฺฑิตชาตกํ ฉฏฺฐํฯ>
    text <  <
    text <๓๑๗ มตโรทนชาตกํ ๔-๒-๗>
    text <๖๕>
      text <มตํ มตํ เอว โรทถ น หิ ตํ โรทถ โย มริสฺสติ>
      text <สพฺเพปิ สรีรธาริโน อนุปุพฺเพน ชหนฺติ ชีวิตํฯ>
    text <๖๖>
      text <เทวมนุสฺสา จตุปฺปทา ปกฺขิคณา อุรคา จ โภคิโน>
      text <สมฺหิ สรีเร อนิสฺสรา รมมานาว ชหนฺติ ชีวิตํฯ>
    text <๖๗>
      text <เอวํ จลิตํ อสณฺฐิตํ สุขทุกฺขํ มนุเชสฺวเปกฺขิย>
      text <กนฺทิตรุทิตํ นิรตฺถกํ กิํ โว โสกคณาภิกีรเรฯ>
    text <๖๘>
      text <ธุตฺตา จ โสณฺฑา อกตา พาลา สูรา อโยคิโน>
      text <ธีรํ มญฺญนฺติ พาโลติ เย ธมฺมสฺส อโกวิทาติฯ>
    stand <มตโรทนชาตกํ สตฺตมํฯ>
    text <  <
    text <๓๑๘ กณเวรชาตกํ ๔-๒-๘>
    text <๖๙>
      text <ยํ ตํ วสนฺตสมเย กณเวเรสุ ภาณุสุ>
      text <สามํ พาหาย ปีเฬสิ สา ตํ อาโรคฺยมพฺรวิฯ>
    text <๗๐>
      text <อมฺโภ น กิร สทฺเธยฺยํ ยํ วาโต ปพฺพตํ วเห>
      text <ปพฺพตญฺเจ วเห วาโต สพฺพมฺปิ ปถวิํ วเห>
      text <ยตฺถ สามา กาลกตา สา มํ อาโรคฺยมพฺรวิฯ>
    text <๗๑>
      text <น เจว สา กาลกตา น จ สา อญฺญมิจฺฉติ>
      text <เอกภตฺติกินี สามา ตเมว อภิกงฺขติฯ>
    text <๗๒>
      text <อสนฺถุตํ มํ จิรสนฺถุเตน นิมีนิ สามา อธุวํ ธุเวน>
      text <มยาปิ สามา นิมิเนยฺย อญฺญํ อิโต อหํ ทูรตรํ คมิสฺสนฺติฯ>
    stand <กณเวรชาตกํ อฏฺฐมํฯ>
    text <  <
    text <๓๑๙ ติตฺติรชาตกํ ๔-๒-๙>
    text <๗๓>
      text <สุสุขํ วต ชีวามิ ลภามิ เจว ภุญฺชิตุํ>
      text <ปริปนฺเถว ติฏฺฐามิ กา นุ ภนฺเต คตี มมฯ>
    text <๗๔>
      text <มโน เจ เต นปฺปณมติ ปกฺขิ ปาปสฺส กมฺมุโน>
      text <อพฺยาวฏสฺส ภทฺรสฺส น ปาปมุปลิมฺปติฯ>
    text <๗๕>
      text <ญาตโก โน นิสินฺโนติ พหุ อาคจฺฉเต ชโน>
      text <ปฏิจฺจ กมฺมํ ผุสติ ตสฺมิํ เม สงฺกเต มโนฯ>
    text <๗๖>
      text <น ปฏิจฺจ กมฺมํ ผุสติ มโน เจ นปฺปทุสฺสติ>
      text <อปฺโปสฺสุกฺกสฺส ภทฺรสฺส น ปาปมุปลิมฺปตีติฯ>
    stand <ติตฺติรชาตกํ นวมํฯ>
    text <  <
    text <๓๒๐ สุจฺจชชาตกํ ๔-๒-๑๐>
    text <๗๗>
      text <สุจฺจชํ วต นจฺจชิ วาจาย อททํ คิริํ>
      text <กิํ หิตสฺส จชนฺตสฺส วาจาย อทท ปพฺพตํฯ>
    text <๗๘>
      text <ยญฺหิ กยิรา ตญฺหิ วเท ยํ น กยิรา น ตํ วเท>
      text <อกโรนฺตํ ภาสมานํ ปริชานนฺติ ปณฺฑิตาฯ>
    text <๗๙>
      text <ราชปุตฺต นโม ตฺยตฺถุ สจฺเจ ธมฺเม ฐิโต จสิ>
      text <ยสฺส เต พฺยสนํ ปตฺโต สจฺจสฺมิํ รมเต มโนฯ>
    text <๘๐>
      text <ยา ทลิทฺที ทลิทฺทสฺส อฑฺฒา อฑฺฒสฺส กิตฺติม>
      text <สา หิสฺส ปรมา ภริยา สหิรญฺญสฺส อิตฺถิโยติฯ>
      text <อถ โจร สกสฺสป ขนฺตีวโร ทุชฺชีวิตตา จ วรา ผรุสา>
      text <อถ สส มตญฺจ วสนฺต สุขํ สุจฺจชํวตนจฺจชินา จ ทสาติฯ>
    stand <สุจฺจชชาตกํ ทสมํฯ>
    stand <ปุจิมนฺทวคฺโค ทุติโยฯ>
    text <ตสฺสุทฺทานํ>
  text <๓ กุฏิทูสกวคฺโค>
    text <  <
    text <๓๒๑ กุฏิทูสกชาตกํ ๔-๓-๑>
    text <๘๑>
      text <มนุสฺสสฺเสว เต สีสํ หตฺถปาทา จ วานร>
      text <อถ เกน นุ วณฺเณน อคารํ เต น วิชฺชติฯ>
    text <๘๒>
      text <มนุสฺสสฺเสว เม สีสํ หตฺถปาทา จ สิงฺคิล>
      text <ยาหุ เสฏฺฐา มนุสฺเสสุ สา เม ปญฺญา น วิชฺชติฯ>
    text <๘๓>
      text <อนวฏฺฐิตจิตฺตสฺส ลหุจิตฺตสฺส ทุพฺภิโน>
      text <นิจฺจํ อทฺธุวสีลสฺส สุขภาโว น วิชฺชติฯ>
    text <๘๔>
      text <โส กรสฺสุ อานุภาวํ วีติวตฺตสฺสุ สีลิยํ>
      text <สีตวาตปริตฺตาณํ กรสฺสุ กุฏวํ กปีติฯ>
    stand <กุฏิทูสก ชาตกํ ปฐมํฯ>
    text <  <
    text <๓๒๒ ทุทฺทุภชาตกํ ๔-๓-๒>
    text <๘๕>
      text <ทุทฺทุภายติ ภทฺทนฺเต ยสฺมิํ เทเส วสามหํ>
      text <อหมฺเปตํ น ชานามิ กิเมตํ ทุทฺทุภายติฯ>
    text <๘๖>
      text <เพลุวํ ปติตํ สุตฺวา ทุทฺทุภนฺติ สโส ชวิ>
      text <สสสฺส วจนํ สุตฺวา สนฺตตฺตา มิควาหินีฯ>
    text <๘๗>
      text <อปฺปตฺวา ปทวิญฺญาณํ ปรโฆสานุสาริโน>
      text <ปนาทปรมา พาลา เต โหนฺติ ปรปตฺติยาฯ>
    text <๘๘>
      text <เย จ สีเลน สมฺปนฺนา ปญฺญายูปสเม รตา>
      text <อารกา วิรตา ธีรา น โหนฺติ ปรปตฺติยาติฯ>
    stand <ทุทฺทุภชาตกํ ทุติยํฯ>
    text <  <
    text <๓๒๓ พฺรหฺมทตฺตชาตกํ ๔-๓-๓>
    text <๘๙>
      text <ทฺวยํ ยาจนโก ราช พฺรหฺมทตฺต นิคจฺฉติ>
      text <อลาภํ ธนลาภํ วา เอวํ ธมฺมา หิ ยาจนาฯ>
    text <๙๐>
      text <ยาจนํ โรทนํ อาหุ ปญฺจาลานํ รเถสภ>
      text <โย ยาจนํ ปจฺจกฺขาติ ตมาหุ ปฏิโรทนํฯ>
    text <๙๑>
      text <มา มทฺทสํสุ โรทนฺตํ ปญฺจาลา สุสมาคตา>
      text <ตุวํ วา ปฏิโรทนฺตํ ตสฺมา อิจฺฉามหํ รโหฯ>
    text <๙๒>
      text <ททามิ เต พฺราหฺมณ โรหิณีนํ ควํ สหสฺสํ สห ปุงฺคเวน>
      text <อริโย หิ อริยสฺส กถํ น ทชฺชา สุตฺวาน คาถา ตว ธมฺมยุตฺตาติฯ>
    stand <พฺรหฺมทตฺตชาตกํ ตติยํฯ>
    text <  <
    text <๓๒๔ จมฺมสาฏกชาตกํ ๔-๓-๔>
    text <๙๓>
      text <กลฺยาณรูโป วตยํ จตุปฺปโท สุภทฺทโก เจว สุเปสโล จ>
      text <โย พฺราหฺมณํ ชาติมนฺตูปปนฺนํ อปจายติ เมณฺฑวโร ยสสฺสีฯ>
    text <๙๔>
      text <มา พฺราหฺมณ อิตฺตรทสฺสเนน วิสฺสาสมาปชฺชิ จตุปฺปทสฺส>
      text <ทฬฺหปฺปหารํ อภิกงฺขมาโน อวสกฺกตี ทสฺสติ สุปฺปหารํฯ>
    text <๙๕>
      text <อูรุฏฺฐิ ภคฺคํ ปวฏฺฏิโต ขาริภาโร สพฺพญฺจ ภณฺฑํ พฺราหฺมณสฺส ภินฺนํ>
      text <อุโภปิ พาหา ปคฺคยฺห กนฺทติ อภิธาวถ หญฺญเต พฺรหฺมจารีฯ>
    text <๙๖>
      text <เอวํ โส นิหโต เสติ โย อปูชํ ปสํสติ>
      text <ยถาหมชฺช ปหโต หโต เมณฺเฑน ทุมฺมตีติฯ>
    stand <จมฺมสาฏกชาตกํ จตุตฺถํฯ>
    text <  <
    text <๓๒๕ โคธราชชาตกํ ๔-๓-๕>
    text <๙๗>
      text <สมณํ ตํ มญฺญมาโน อุปคจฺฉิมสญฺญตํ>
      text <โส มํ ทณฺเฑน ปาหาสิ ยถา อสฺสมโณ ตถาฯ>
    text <๙๘>
      text <กิํ เต ชฏาหิ ทุมฺเมธ กิํ เต อชินสาฏิยา>
      text <อพฺภนฺตรํ เต คหนํ พาหิรํ ปริมชฺชสิฯ>
    text <๙๙>
      text <เอหิ โคธ นิวตฺตสฺสุ ภุญฺช สาลีนโมทนํ>
      text <เตลํ โลณญฺจ เม อตฺถิ ปหูตํ มยฺห ปิปฺผลิฯ>
    text <๑๐๐>
      text <เอส ภิยฺโย ปเวกฺขามิ วมฺมิกํ สตโปริสํ>
      text <เตลํ โลณญฺจ กิตฺเตสิ อหิตํ มยฺห ปิปฺผลีติฯ>
    stand <โคธราชชาตกํ ปญฺจมํฯ>
    text <  <
    text <๓๒๖ กกฺการุชาตกํ ๔-๓-๖>
    text <๑๐๑>
      text <กาเยน โย นาวหเร วาจาย น มุสา ภเณ>
      text <ยโส ลทฺธา น มชฺเชยฺย ส เว กกฺการุมรหติฯ>
    text <๑๐๒>
      text <ธมฺเมน วิตฺตเมเสยฺย น นิกตฺยา ธนํ หเร>
      text <โภเค ลทฺธา น มชฺเชยฺย ส เว กกฺการุมรหติฯ>
    text <๑๐๓>
      text <ยสฺส จิตฺตํ อหาลิทฺทํ สทฺธา จ อวิราคินี>
      text <เอโก สาทุํ น ภุญฺเชยฺย ส เว กกฺการุมรหติฯ>
    text <๑๐๔>
      text <สมฺมุขา วา ติโรกฺขา วา โย สนฺเต น ปริภาสติ>
      text <ยถาวาที ตถาการี ส เว กกฺการุมรหตีติฯ>
    stand <กกฺการุชาตกํ ฉฏฺฐํฯ>
    text <  <
    text <๓๒๗ กากวตีชาตกํ ๔-๓-๗>
    text <๑๐๕>
      text <วาติ จายํ ตโต คนฺโธ ยตฺถ เม วสตี ปิยา>
      text <ทูเร อิโต หิ กากวตี ยตฺถ เม นิรโต มโนฯ>
    text <๑๐๖>
      text <กถํ สมุทฺทมตรี กถํ อตริ เกปุกํ>
      text <กถํ สตฺต สมุทฺทานิ กถํ สิมฺพลิมารุหิฯ>
    text <๑๐๗>
      text <ตยา สมุทฺทมตริํ ตยา อตริ เกปุกํ>
      text <ตยา สตฺต สมุทฺทานิ ตยา สิมฺพลิมารุหิํฯ>
    text <๑๐๘>
      text <ธิรตฺถุมํ มหากายํ ธิรตฺถุมํ อเจตนํ>
      text <ยตฺถ ชายายหํ ชารํ อาวหามิ วหามิ จาติฯ>
    stand <กากวตีชาตกํ สตฺตมํฯ>
    text <  <
    text <๓๒๘ อนนุโสจิยชาตกํ ๔-๓-๘>
    text <๑๐๙>
      text <พหูนํ วิชฺชตี โภตี เตหิ เม กิํ ภวิสฺสติ>
      text <ตสฺมา เอตํ น โสจามิ ปิยํ สมฺมิลฺลหาสินิํฯ>
    text <๑๑๐>
      text <ตํ ตํ เจ อนุโสเจยฺย ยํ ยํ ตสฺส น วิชฺชติ>
      text <อตฺตานมนุโสเจยฺย สทา มจฺจุวสํ ปตํฯ>
    text <๑๑๑>
      text <น เหว ฐิตํ นาสีนํ น สยานํ น ปทฺธคุํ>
      text <ยาว พฺยาติ นิมิสติ ตตฺราปิ รสตี วโยฯ>
    text <๑๑๒>
      text <ตตฺถตฺตนิ วตปฺปทฺเธ วินาภาเว อสํสเย>
      text <ภูตํ เสสํ ทยิตพฺพํ วีตํ อนนุโสจิยนฺติ ฯ>
    stand <อนนุโสจิยชาตกํ อฏฺฐมํฯ>
    text <  <
    text <๓๒๙ กาฬพาหุชาตกํ ๔-๓-๙>
    text <๑๑๓>
      text <ยํ อนฺนปานสฺส ปุเร ลภาม ตํ ทานิ สาขมิคเมว คจฺฉติ>
      text <คจฺฉาม ทานิ วนเมว ราธ อสกฺกตา จสฺม ธนญฺชยาย ฯ>
    text <๑๑๔>
      text <ลาโภ อลาโภ ยโส อยโส จ นินฺทา ปสํสา จ สุขญฺจ ทุกฺขํ>
      text <เอเต อนิจฺจา มนุเชสุ ธมฺมา มา โสจิ กิํ โสจสิ โปฏฺฐปาทฯ>
    text <๑๑๕>
      text <อทฺธา ตุวํ ปณฺฑิตโกสิ ราธ ชานาสิ อตฺถานิ อนาคตานิ>
      text <กถํ นุ สาขามิคํ ทกฺขิสาม นิทฺธาวิตํ ราชกุลโตว ชมฺมํฯ>
    text <๑๑๖>
      text <จาเลติ กณฺณํ ภกุฏิํ กโรติ มุหุํ มุหุํ ภายยเต กุมาเร>
      text <สยเมว ตํ กาหติ กาฬพาหุ เยนารกา ฐสฺสติ อนฺนปานาติฯ>
    stand <กาฬพาหุชาตกํ นวมํฯ>
    text <  <
    text <๓๓๐ สีลวีมํสชาตกํ ๔-๓-๑๐>
    text <๑๑๗>
      text <สีลํ กิเรว กลฺยาณํ สีลํ โลเก อนุตฺตรํ>
      text <ปสฺส โฆรวิโส นาโค สีลวาติ น หญฺญติฯ>
    text <๑๑๘>
      text <ยาวเทวสฺสหู กิญฺจิ ตาวเทว อขาทิสุํ>
      text <สงฺคมฺม กุลลา โลเก น หิํสนฺติ อกิญฺจนํฯ>
    text <๑๑๙>
      text <สุขํ นิราสา สุปติ อาสา ผลวตี สุขา>
      text <อาสํ นิราสํ กตฺวาน สุขํ สุปติ ปิงฺคลาฯ>
    text <๑๒๐>
      text <น สมาธิปโร อตฺถิ อสฺมิํ โลเก ปรมฺหิ จ>
      text <น ปรํ นาปิ อตฺตานํ วิหิํสติ สมาหิโตติฯ>
      text <สมนุสฺส -สทุทฺทุภ-ยาจนโก อถ เมณฺฑวรุตฺตม-โคธวโร>
      text <อถ กายสเกปุก โภตีวโร อถ ราธสุสีลวเรน ทสาติฯ>
    stand <สีลวีมํสชาตกํ ทสมํฯ>
    stand <กุฏิทูสกวคฺโค ตติโยฯ>
    text <ตสฺสุทฺทานํ>
  text <๔ โกกิลวคฺโค>
    text <  <
    text <๓๓๑ โกกิลชาตกํ ๔-๔-๑>
    text <๑๒๑>
      text <โย เว กาเล อสมฺปตฺเต อติเวลํ ปภาสติ>
      text <เอวํ โส นิหโต เสติ โกกิลายิว อตฺรโชฯ>
    text <๑๒๒>
      text <น หิ สตฺถํ สุนิสิตํ วิสํ หลาหลามิว>
      text <เอวํ นิกฏฺเฐ ปาเตติ วาจา ทุพฺภาสิตา ยถาฯ>
    text <๑๒๓>
      text <ตสฺมา กาเล อกาเล วา วาจํ รกฺเขยฺย ปณฺฑิโต>
      text <นาติเวลํ ปภาเสยฺย อปิ อตฺตสมมฺหิ วาฯ>
    text <๑๒๔>
      text <โย จ กาเล มิตํ ภาเส มติปุพฺโพ วิจกฺขโณ>
      text <สพฺเพ อมิตฺเต อาเทติ สุปณฺโณ อุรคามิวาติฯ>
    stand <โกกิลชาตกํ ปฐมํฯ>
    text <  <
    text <๓๓๒ รถลฏฺฐิชาตกํ ๔-๔-๒>
    text <๑๒๕>
      text <อปิ หนฺตฺวา หโต พฺรูติ เชตฺวา ชิโตติ ภาสติ>
      text <ปุพฺพวกฺขายิโน ราช อญฺญทตฺถุ น สทฺทเหฯ>
    text <๑๒๖>
      text <ตสฺมา ปณฺฑิตชาติโย สุเณยฺย อิตรสฺสปิ>
      text <อุภินฺนํ วจนํ สุตฺวา ยถา ธมฺโม ตถา กเรฯ>
    text <๑๒๗>
      text <อลโส คิหี กามโภคี น สาธุ อสญฺญโต ปพฺพชิโต น สาธุ>
      text <ราชา น สาธุ อนิสมฺมการี โย ปณฺฑิโต โกธโน ตํ น สาธุฯ>
    text <๑๒๘>
      text <นิสมฺม ขตฺติโย กยิรา นานิสมฺม ทิสมฺปติ>
      text <นิสมฺมการิโน ราช ยโส กิตฺติ จ วฑฺฒตีติฯ>
    stand <รถลฏฺฐิชาตกํ ทุติยํฯ>
    text <  <
    text <๓๓๓ ปกฺกโคธชาตกํ ๔-๔-๓>
    text <๑๒๙>
      text <ตเทว เม ตฺวํ วิทิโต วนมชฺเฌ รเถสภ>
      text <ยสฺส เต ขคฺคพทฺธสฺส สนฺนทฺธสฺส ติรีฏิโน>
      text <อสฺสตฺถทุมสาขาย ปกฺกา โคธา ปลายถฯ>
    text <๑๓๐>
      text <นเม นมนฺตสฺส ภเช ภชนฺตํ กิจฺจานุกุพฺพสฺส กเรยฺย กิจฺจํ>
      text <นานตฺถกามสฺส กเรยฺย อตฺถํ อสมฺภชนฺตมฺปิ น สมฺภเชยฺยฯ>
    text <๑๓๑>
      text <จเช จชนฺตํ วนถํ น กยิรา อเปตจิตฺเตน น สมฺภเชยฺย>
      text <ทิโช ทุมํ ขีณผลนฺติ ญตฺวา อญฺญํ สเมกฺเขยฺย มหา หิ โลโกฯ>
    text <๑๓๒>
      text <โส เต กริสฺสามิ ยถานุภาวํ กตญฺญุตํ ขตฺติเย เปกฺขมาโน>
      text <สพฺพญฺจ เต อิสฺสริยํ ททามิ ยสฺสิจฺฉสี ตสฺส ตุวํ ททามีติฯ>
    stand <ปกฺกโคธชาตกํ ตติยํฯ>
    text <  <
    text <๓๓๔ ราโชวาทชาตกํ ๔-๔-๔>
    text <๑๓๓>
      text <ควํ เจ ตรมานานํ ชิมฺหํ คจฺฉติ ปุงฺคโว>
      text <สพฺพา ตา ชิมฺหํ คจฺฉนฺติ เนตฺเต ชิมฺหํ คเต สติฯ>
    text <๑๓๔>
      text <เอวเมว มนุสฺเสสุ โย โหติ เสฏฺฐสมฺมโต>
      text <โส เจ อธมฺมํ จรติ ปเคว อิตรา ปชา>
      text <สพฺพํ รฏฺฐํ ทุขํ เสติ ราชา เจ โหติ อธมฺมิโกฯ>
    text <๑๓๕>
      text <ควํ เจ ตรมานานํ อุชุํ คจฺฉติ ปุงฺคโว>
      text <สพฺพา คาวี อุชุํ ยนฺติ เนตฺเต อุชุํ คเต สติฯ>
    text <๑๓๖>
      text <เอวเมว มนุสฺเสสุ โย โหติ เสฏฺฐสมฺมโต>
      text <โส สเจ ธมฺมํ จรติ ปเคว อิตรา ปชา>
      text <สพฺพํ รฏฺฐํ สุขํ เสติ ราชา เจ โหติ ธมฺมิโกติฯ>
    stand <ราโชวาทชาตกํ จตุตฺถํฯ>
    text <  <
    text <๓๓๕ ชมฺพุกชาตกํ ๔-๔-๕>
    text <๑๓๗>
      text <พฺรหา ปวฑฺฒกาโย โส ทีฆทาโฐ จ ชมฺพุก>
      text <น ตฺวํ ตตฺถ กุเล ชาโต ยตฺถ คณฺหนฺติ กุญฺชรํฯ>
    text <๑๓๘>
      text <อสีโห สีหมาเนน โย อตฺตานํ วิกุพฺพติ>
      text <โกตฺถูว คชมาสชฺช เสติ ภูมฺยา อนุตฺถุนํฯ>
    text <๑๓๙>
      text <ยสสฺสิโน อุตฺตมปุคฺคลสฺส สญฺชาตขนฺธสฺส มหพฺพลสฺส>
      text <อสเมกฺขิย ถามพลูปปตฺติํ ส เสติ นาเคน หโตยํ ชมฺพุโกฯ>
    text <๑๔๐>
      text <โย จีธ กมฺมํ กุรุเต ปมาย ถามพฺพลํ อตฺตนิ สํวิทิตฺวา>
      text <ชปฺเปน มนฺเตน สุภาสิเตน ปริกฺขวา โส วิปุลํ ชินาตีติฯ>
    stand <ชมฺพุกชาตกํ ปญฺจมํฯ>
    text <  <
    text <๓๓๖ พฺรหาฉตฺตชาตกํ ๔-๔-๖>
    text <๑๔๑>
      text <ติณํ ติณนฺติ ลปสิ โก นุ เต ติณมาหริ>
      text <กิํ นุ เต ติณกิจฺจตฺถิ ติณเมว ปภาสสิฯ>
    text <๑๔๒>
      text <อิธาคมา พฺรหฺมจารี พฺรหา ฉตฺโต พหุสฺสุโต>
      text <โส เม สพฺพํ สมาทาย ติณํ นิกฺขิปฺป คจฺฉติฯ>
    text <๑๔๓>
      text <เอเวตํ โหติ กตฺตพฺพํ อปฺเปน พหุมิจฺฉตา>
      text <สพฺพํ สกสฺส อาทานํ อนาทานํ ติณสฺส จฯ>
    text <๑๔๔>
      text <สีลวนฺโต น กุพฺพนฺติ พาโล สีลานิ กุพฺพติ>
      text <อนิจฺจสีลํ ทุสฺสีลฺยํ กิํ ปณฺฑิจฺจํ กริสฺสตีติฯ>
    stand <พฺรหาฉตฺตชาตกํ ฉฏฺฐํฯ>
    text <  <
    text <๓๓๗ ปีฐชาตกํ ๔-๔-๗>
    text <๑๔๕>
      text <น เต ปีฐมทายิมฺหา น ปานํ นปิ โภชนํ>
      text <พฺรหฺมจาริ ขมสฺสุ เม เอตํ ปสฺสามิ อจฺจยํฯ>
    text <๑๔๖>
      text <เนวาภิสชฺชามิ น จาปิ กุปฺเป น จาปิ เม อปฺปิยมาสิ กิญฺจิ>
      text <อโถปิ เม อาสิ มโนวิตกฺโก เอตาทิโส นูน กุลสฺส ธมฺโมฯ>
    text <๑๔๗>
      text <เอสสฺมากํ กุเล ธมฺโม ปิตุปิตามโห สทา>
      text <อาสนํ อุทกํ ปชฺชํ สพฺเพตํ นิปทามเสฯ>
    text <๑๔๘>
      text <เอสสฺมากํ กุเล ธมฺโม ปิตุปิตามโห สทา>
      text <สกฺกจฺจํ อุปติฏฺฐาม อุตฺตมํ วิย ญาตกนฺติฯ>
    stand <ปีฐชาตกํ สตฺตมํฯ>
    text <  <
    text <๓๓๘ ถุสชาตกํ ๔-๔-๘>
    text <๑๔๙>
      text <วิทิตํ ถุสํ อุนฺทุรานํ วิทิตํ ปน ตณฺฑุลํ>
      text <ถุสํ ถุสํ วิวชฺเชตฺวา ตณฺฑุลํ ปน ขาทเรฯ>
    text <๑๕๐>
      text <ยา มนฺตนา อรญฺญสฺมิํ ยา จ คาเม นิกณฺณิกา>
      text <ยญฺเจตํ อิติ จีติ จ เอตมฺปิ วิทิตํ มยาฯ>
    text <๑๕๑>
      text <ธมฺเมน กิร ชาตสฺส ปิตา ปุตฺตสฺส มกฺกโฏ>
      text <ทหรสฺเสว สนฺตสฺส ทนฺเตหิ ผลมจฺฉิทาฯ>
    text <๑๕๒>
      text <ยเมตํ ปริสปฺปสิ อชกาโณว สาสเป>
      text <โยปายํ เหฏฺฐโต เสติ เอตมฺปิ วิทิตํ มยาติฯ>
    stand <ถุสชาตกํ อฏฺฐมํฯ>
    text <  <
    text <๓๓๙ พาเวรุชาตกํ ๔-๔-๙>
    text <๑๕๓>
      text <อทสฺสเนน โมรสฺส สิขิโน มญฺชุภาณิโน>
      text <กากํ ตตฺถ อปูเชสุํ มํเสน จ ผเลน จฯ>
    text <๑๕๔>
      text <ยทา จ สรสมฺปนฺโน โมโร พาเวรุมาคมา>
      text <อถ ลาโภ จ สกฺกาโร วายสสฺส อหายถฯ>
    text <๑๕๕>
      text <ยาว นุปฺปชฺชตี พุทฺโธ ธมฺมราชา ปภงฺกโร>
      text <ตาว อญฺเญ อปูเชสุํ ปุถู สมณพฺราหฺมเณฯ>
    text <๑๕๖>
      text <ยทา จ สรสมฺปนฺโน พุทฺโธ ธมฺมํ อเทสยิ>
      text <อถ ลาโภ จ สกฺกาโร ติตฺถิยานํ อหายถาติฯ>
    stand <พาเวรุชาตกํ นวมํฯ>
    text <  <
    text <๓๔๐ วิสยฺหชาตกํ ๔-๔-๑๐>
    text <๑๕๗>
      text <อทาสิ ทานานิ ปุเร วิสยฺห ททโต จ เต ขยธมฺโม อโหสิ>
      text <อิโต ปรํ เจ น ทเทยฺย ทานํ ติฏฺเฐยฺยุํ เต สํยมนฺตสฺส โภคาฯ>
    text <๑๕๘>
      text <อนริยมริเยน สหสฺสเนตฺต สุทุคฺคเตนาปิ อกิจฺจมาหุ>
      text <มา โว ธนํ ตํ อหุ เทวราช ยํ โภคเหตุ วิชเหมุ สทฺธํฯ>
    text <๑๕๙>
      text <เยน เอโก รโถ ยาติ ยาติ เตนาปโร รโถ>
      text <โปราณํ นิหิตํ วตฺตํ วตฺตตญฺเญว วาสวฯ>
    text <๑๖๐>
      text <ยทิ เหสฺสติ ทสฺสาม อสนฺเต กิํ ททามเส>
      text <เอวํภูตาปิ ทสฺสาม มา ทานํ ปมทมฺหเสติฯ>
      text <อติเวลปภาสติ ชีตวโร วนมชฺฌ รเถสภ ชิมฺหคโม>
      text <อถ ชมฺพุ ติณาสนปีฐวรํ อถ ตณฺฑุล โมร วิสยฺห ทสาติฯ>
    stand <วิสยฺหชาตกํ ทสมํฯ>
    stand <โกกิลวคฺโค จตุตฺโถฯ>
    text <ตสฺสุทฺทานํ>
  text <๕ จูฬกุณาลวคฺโค>
    text <  <
    text <๓๔๑ กณฺฑรีชาตกํ ๔-๕-๑>
    text <๑๖๑>
      text <นรานมารามกราสุ นาริสุ อเนกจิตฺตาสุ อนิคฺคหาสุ จ>
      text <สพฺพตฺถ นาปีติกราปิ เจ สิยา น วิสฺสเส ติตฺถสมา หิ นาริโยฯ>
    text <๑๖๒>
      text <ยํ เว ทิสฺวา กณฺฑรีกินฺนรานํ สพฺพิตฺถิโย น รมนฺติ อคาเร>
      text <ตํ ตาทิสํ มจฺจํ จชิตฺวา ภริยา อญฺญํ ทิสฺวา ปุริสํ ปีฐสปฺปิํฯ>
    text <๑๖๓>
      text <พกสฺส จ พาวริกสฺส รญฺโญ อจฺจนฺตกามานุคตสฺส ภริยา>
      text <อวาจรี ปฏฺฐวสานุคสฺส กํ วาปิ อิตฺถี นาติจเร ตทญฺญํฯ>
    text <๑๖๔>
      text <ปิงฺคิยานี สพฺพโลกิสฺสรสฺส รญฺโญ ปิยา พฺรหฺมทตฺตสฺส ภริยา>
      text <อวาจรี ปฏฺฐวสานุคสฺส ตํ วาปิ สา นาชฺฌคา กามกามินีติฯ>
    stand <กณฺฑรีชาตกํ ปฐมํฯ>
    text <  <
    text <๓๔๒ วานรชาตกํ ๔-๕-๒>
    text <๑๖๕>
      text <อสกฺขิํ วต อตฺตานํ อุทฺธาตุํ อุทกา ถลํ>
      text <น ทานาหํ ปุน ตุยฺหํ วสํ คจฺฉามิ วาริชฯ>
    text <๑๖๖>
      text <อลเมเตหิ อมฺเพหิ ชมฺพูหิ ปนเสหิ จ>
      text <ยานิ ปารํ สมุทฺทสฺส วรํ มยฺหํ อุทุมฺพโรฯ>
    text <๑๖๗>
      text <โย จ อุปฺปติตํ อตฺถํ น ขิปฺปมนุพุชฺฌติ>
      text <อมิตฺตวสมนฺเวติ ปจฺฉา จ อนุตปฺปติฯ>
    text <๑๖๘>
      text <โย จ อุปฺปติตํ อตฺถํ ขิปฺปเมว นิโพธติ>
      text <มุจฺจเต สตฺตุสมฺพาธา น จ ปจฺฉานุตปฺปตีติฯ>
    stand <วานรชาตกํ ทุติยํฯ>
    text <  <
    text <๓๔๓ กุนฺตินีชาตกํ ๔-๕-๓>
    text <๑๖๙>
      text <อวสิมฺห ตวาคาเร นิจฺจํ สกฺกตปูชิตา>
      text <ตฺวเมว ทานิมกริ หนฺท ราช วชามหํฯ>
    text <๑๗๐>
      text <โย เว กเต ปฏิกเต กิพฺพิเส ปฏิกิพฺพิเส>
      text <เอวํ ตํ สมฺมตี เวรํ วส กุนฺตินิ มาคมาฯ>
    text <๑๗๑>
      text <น กตสฺส จ กตฺตา จ เมตฺติ สนฺธียเต ปุน>
      text <หทยํ นานุชานาติ คจฺฉญฺเญว รเถสภฯ>
    text <๑๗๒>
      text <กตสฺส เจว กตฺตา จ เมตฺติ สนฺธียเต ปุน>
      text <ธีรานํ โน จ พาลานํ วส กุนฺตินิ มาคมาติฯ>
    stand <กุนฺตินีชาตกํ ตติยํฯ>
    text <  <
    text <๓๔๔ อมฺพชาตกํ ๔-๕-๔>
    text <๑๗๓>
      text <โย นีลิยํ มณฺฑยติ สณฺฑาเสน วิหญฺญติ>
      text <ตสฺส สา วสมนฺเวตุ ยา เต อมฺเพ อวาหริฯ>
    text <๑๗๔>
      text <วีสํ วา ปญฺจวีสํ วา อูนติํสํ ว ชาติยา>
      text <ตาทิสา ปติ มา ลทฺธา ยา เต อมฺเพ อวาหริฯ>
    text <๑๗๕>
      text <ทีฆํ คจฺฉตุ อทฺธานํ เอกิกา อภิสาริกา>
      text <สงฺเกเต ปติ มา อทฺท ยา เต อมฺเพ อวาหริฯ>
    text <๑๗๖>
      text <อลงฺกตา สุวสนา มาลินี จนฺทนุสฺสทา>
      text <เอกิกา สยเน เสตุ ยา เต อมฺเพ อวาหรีติฯ>
    stand <อมฺพชาตกํ จตุตฺถํฯ>
    text <  <
    text <๓๔๕ คชกุมฺภชาตกํ ๔-๕-๕>
    text <๑๗๗>
      text <วนํ ยทคฺคิ ทหติ ปาวโก กณฺหวตฺตนี>
      text <กถํ กโรสิ ปจลก เอวํ ทนฺธปรกฺกโมฯ>
    text <๑๗๘>
      text <พหูนิ รุกฺขฉิทฺทานิ ปถพฺยา วิวรานิ จ>
      text <ตานิ เจ นาภิสมฺโภม โหติ โน กาลปริยาโยฯ>
    text <๑๗๙>
      text <โย ทนฺธกาเล ตรติ ตรณีเย จ ทนฺธติ>
      text <สุกฺขปณฺณํว อกฺกมฺม อตฺถํ ภญฺชติ อตฺตโนฯ>
    text <๑๘๐>
      text <โย ทนฺธกาเล ทนฺเธติ ตรณีเย จ ตารยิ>
      text <สสีว รตฺติํ วิภชํ ตสฺสตฺโถ ปริปูรตีติฯ>
    stand <คชกุมฺภชาตกํ ปญฺจมํฯ>
    text <  <
    text <๓๔๖ เกสวชาตกํ ๔-๕-๖>
    text <๑๘๑>
      text <มนุสฺสินฺทํ ชหิตฺวาน สพฺพกามสมิทฺธินํ>
      text <กถํ นุ ภควา เกสี กปฺปสฺส รมติ อสฺสเม ฯ>
    text <๑๘๒>
      text <สาทูนี รมณียานิ สนฺติ วกฺขา มโนรมา>
      text <สุภาสิตานิ กปฺปสฺส นารท รมยนฺติ มํฯ>
    text <๑๘๓>
      text <สาลีนํ โอทนํ ภุญฺเช สุจิํ มํสูปเสจนํ>
      text <กถํ สามากนีวารํ อโลณํ ฉาทยนฺติ ตํฯ>
    text <๑๘๔>
      text <สาทุํ วา ยทิ วาสาทุํ อปฺปํ วา ยทิ วา พหุํ>
      text <วิสฺสตฺโถ ยตฺถ ภุญฺเชยฺย วิสฺสาสปรมา รสาติฯ>
    stand <เกสวชาตกํ ฉฏฺฐํฯ>
    text <  <
    text <๓๔๗ อยกูฏชาตกํ ๔-๕-๗>
    text <๑๘๕>
      text <สพฺพายสํ กูฏมติปฺปมาณํ ปคฺคยฺห โย ติฏฺฐสิ อนฺตลิกฺเข>
      text <รกฺขาย เม ตฺวํ วิหิโต นุสชฺช อุทาหุ เม เจตยเส วธายฯ>
    text <๑๘๖>
      text <ทูโต อหํ ราชิธ รกฺขสานํ วธาย ตุยฺหํ ปหิโตหมสฺมิ>
      text <อินฺโท จ ตํ รกฺขติ เทวราชา เตนุตฺตมงฺคํ น เต ผาลยามิฯ>
    text <๑๘๗>
      text <สเจ จ มํ รกฺขติ เทวราชา เทวานมินฺโท มฆวา สุชมฺปติ>
      text <กามํ ปิสาจา วินทนฺตุ สพฺเพ น สนฺตเส รกฺขสิยา ปชายฯ>
    text <๑๘๘>
      text <กามํ กนฺทนฺตุ กุมฺภณฺฑา สพฺเพ ปํสุปิสาจกา>
      text <นาลํ ปิสาจา ยุทฺธาย มหตี สา วิภิํสิกาติ ฯ>
    stand <อยกูฏชาตกํ สตฺตมํฯ>
    text <  <
    text <๓๔๘ อรญฺญชาตกํ ๔-๕-๘>
    text <๑๘๙>
      text <อรญฺญา คามมาคมฺม กิํสีลํ กิํวตํ อหํ>
      text <ปุริสํ ตาต เสเวยฺยํ ตํ เม อกฺขาหิ ปุจฺฉิโตฯ>
    text <๑๙๐>
      text <โย ตํ วิสฺสาสเย ตาต วิสฺสาสญฺจ ขเมยฺย เต>
      text <สุสฺสูสี จ ติติกฺขี จ ตํ ภเชหิ อิโต คโตฯ>
    text <๑๙๑>
      text <ยสฺส กาเยน วาจาย มนสา นตฺถิ ทุกฺกฏํ>
      text <อุรสีว ปติฏฺฐาย ตํ ภเชหิ อิโต คโตฯ>
    text <๑๙๒>
      text <หลิทฺทิราคํ กปิจิตฺตํ ปุริสํ ราควิราคินํ>
      text <ตาทิสํ ตาต มา เสวิ นิมฺมนุสฺสมฺปิ เจ สิยาติฯ>
    stand <อรญฺญชาตกํ อฏฺฐมํฯ>
    text <  <
    text <๓๔๙ สนฺธิเภทชาตกํ ๔-๕-๙>
    text <๑๙๓>
      text <เนว อิตฺถีสุ สามญฺญํ นาปิ ภกฺเขสุ สารถิ>
      text <อถสฺส สนฺธิเภทสฺส ปสฺส ยาว สุจินฺติตํฯ>
    text <๑๙๔>
      text <อสิ ติกฺโขว มํสมฺหิ เปสุญฺญํ ปริวตฺตติ>
      text <ยตฺถูสภญฺจ สีหญฺจ ภกฺขยนฺติ มิคาธมาฯ>
    text <๑๙๕>
      text <อิมํ โส สยนํ เสติ ยมิมํ ปสฺสสิ สารถิ>
      text <โย วาจํ สนฺธิเภทสฺส ปิสุณสฺส นิโพธติฯ>
    text <๑๙๖>
      text <เต ชนา สุขเมธนฺติ นรา สคฺคคตาริว>
      text <เย วาจํ สนฺธิเภทสฺส นาวโพธนฺติ สารถีติฯ>
    stand <สนฺธิเภทชาตกํ นวมํฯ>
    text <  <
    text <๓๕๐ เทวตาปญฺหชาตกํ ๔-๕-๑๐>
    text <๑๙๗>
      text <หนฺติ หตฺเถหิ ปาเทหิ มุขญฺจ ปริสุมฺภติ>
      text <ส เว ราช ปิโย โหติ กํ เตน ตฺวาภิปสฺสสิ ฯ>
    text <๑๙๘>
      text <อกฺโกสติ ยถากามํ อาคมญฺจสฺส อิจฺฉติ>
      text <ส เว ราช ปิโย โหติ กํ เตน ตฺวาภิปสฺสสิฯ>
    text <๑๙๙>
      text <อพฺภกฺขาติ อภูเตน อลิเกนาภิสารเย>
      text <ส เว ราช ปิโย โหติ กํ เตน ตฺวาภิปสฺสสิฯ>
    text <๒๐๐>
      text <หรํ อนฺนญฺจ ปานญฺจ วตฺถเสนาสนานิ จ>
      text <อญฺญทตฺถุหรา สนฺตา เต เว ราช ปิยา โหนฺติ>
      text <กํ เตน ตฺวาภิปสฺสสีติฯ>
      text <นรานํ อสกฺขิวสิมฺหวโร นีลิยมคฺคิวรญฺจ ปุน>
      text <ปุน รสายสกูฏวโร ตถารญฺญ สารถิ หนฺติ ทสาติฯ>
      text <กาลิงฺคํ ปุจิมนฺทญฺจ กุฏิทูสก โกกิลา>
      text <จูฬกุณาลวคฺโค โส ปญฺจโม สุปฺปกาสิโตติฯ>
    stand <เทวตาปญฺหชาตกํ ทสมํฯ>
    stand <จูฬกุณาลวคฺโค ปญฺจโมฯ>
    text <ตสฺสุทฺทานํ>
    text <อถ วคฺคุทฺทานํ>
    stand <จตุกฺกนิปาตํ นิฏฺฐิตํฯ>
