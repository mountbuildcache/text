text <๑๔ ปกิณฺณกนิปาโต>
  text <  <
  text <๔๘๔ สาลิเกทารชาตกํ ๑>
  text <๑>
    text <สมฺปนฺนํ สาลิเกทารํ สุวา ภุญฺชนฺติ โกสิย>
    text <ปฏิเวเทมิ เต พฺรหฺเม น เน วาเรตุมุสฺสเหฯ>
  text <๒>
    text <เอโก จ ตตฺถ สกุโณ โย เนสํ สพฺพสุนฺทโร>
    text <ภุตฺวา สาลิํ ยถากามํ ตุณฺเฑนาทาย คจฺฉติฯ>
  text <๓>
    text <โอฑฺเฑนฺตุ วาฬปาสานิ ยถา วชฺเฌถ โส ทิโช>
    text <ชีวญฺจ นํ คเหตฺวาน อานเยหิ มมนฺติเกฯ>
  text <๔>
    text <เอเต ภุตฺวา ปิวิตฺวา จ ปกฺกมนฺติ วิหงฺคมา>
    text <เอโก พทฺโธสฺมิ ปาเสน กิํ ปาปํ ปกตํ มยาฯ>
  text <๕>
    text <อุทรํ นูน อญฺเญสํ สุว อจฺโจทรํ ตว>
    text <ภุตฺวา สาลิํ ยถากามํ ตุณฺเฑนาทาย คจฺฉสิฯ>
  text <๖>
    text <โกฏฺฐํ นุ ตตฺถ ปูเรสิ สุว เวรํ นุ เต มยา>
    text <ปุฏฺโฐ เม สมฺม อกฺขาหิ กุหิํ สาลิํ นิทาหสิ ฯ>
  text <๗>
    text <น เม เวรํ ตยา สทฺธิํ โกฏฺโฐ มยฺหํ น วิชฺชติ>
    text <อิณํ มุญฺจามิณํ ทมฺมิ สมฺปตฺโต โกฏสิมฺพลิํ>
    text <นิธิมฺปิ ตตฺถ นิทหามิ เอวํ ชานาหิ โกสิยฯ>
  text <๘>
    text <กีทิสํ เต อิณทานํ อิณโมกฺโข จ กีทิโส>
    text <นิธินิธานมกฺขาหิ อถ ปาสา ปโมกฺขสิฯ>
  text <๙>
    text <อชาตปกฺขา ตรุณา ปุตฺตกา มยฺห โกสิย>
    text <เต มํ ภตา ภริสฺสนฺติ ตสฺมา เตสํ อิณํ ทเทฯ>
  text <๑๐>
    text <มาตา ปิตา จ เม วุทฺธา ชิณฺณกา คตโยพฺพนา>
    text <เตสํ ตุณฺเฑน หาตูน มุญฺเจ ปุพฺพกตํ อิณํฯ>
  text <๑๑>
    text <อญฺเญปิ ตตฺถ สกุณา ขีณปกฺขา สุทุพฺพลา>
    text <เตสํ ปุญฺญตฺถิโก ทมฺมิ ตํ นิธิํ อาหุ ปณฺฑิตาฯ>
  text <๑๒>
    text <อีทิสํ เม อิณทานํ อิณโมกฺโข จ อีทิโส>
    text <นิธินิธานมกฺขามิ เอวํ ชานาหิ โกสิยฯ>
  text <๑๓>
    text <ภทฺทโก วตยํ ปกฺขี ทิโช ปรมธมฺมิโก>
    text <เอกจฺเจสุ มนุสฺเสสุ อยํ ธมฺโม น วิชฺชติฯ>
  text <๑๔>
    text <ภุญฺช สาลิํ ยถากามํ สห สพฺเพหิ ญาติภิ>
    text <ปุนาปิ สุว ปสฺเสมุ ปิยํ เม ตว ทสฺสนํฯ>
  text <๑๕>
    text <ภุตฺตญฺจ ปีตญฺจ ตวสฺสมมฺหิ รตฺติญฺจ โน โกสิย เต สกาเส>
    text <นิกฺขิตฺตทณฺเฑสุ ททาหิ ทานํ ชิณฺเณ จ มาตาปิตโร ภรสฺสุฯ>
  text <๑๖>
    text <ลกฺขี วต เม อุทปาทิ อชฺช โย อทฺทสาสิํ ปวรํ ทิชานํ>
    text <สุวสฺส สุตฺวาน สุภาสิตานิ กาหามิ ปุญฺญานิ อนปฺปกานิฯ>
  text <๑๗>
    text <โส โกสิโย อตฺตมโน อุทคฺโค อนฺนญฺจ ปานญฺจภิสงฺขริตฺวา>
    text <อนฺเนน ปาเนน ปสนฺนจิตฺโต สนฺตปฺปยิ สมณพฺราหฺมเณ จาติฯ>
  stand <สาลิเกทารชาตกํ ปฐมํฯ>
  text <  <
  text <๔๘๕ จนฺทกินฺนรีชาตกํ ๒>
  text <๑๘>
    text <อุปนียติทํ มญฺเญ จนฺเท โลหิตมทฺทเน>
    text <อชฺช ชหามิ ชีวิตํ ปาณา เม จนฺเท นิรุชฺฌนฺติฯ>
  text <๑๙>
    text <โอสีทิ เม ทุกฺขํ หทยํ เม ฑยฺหเต นิตมฺมามิ>
    text <ตว จนฺทิยา โสจนฺติยา น นํ อญฺเญหิ โสเกหิฯ>
  text <๒๐>
    text <ติณมิว วนมิว มิลายามิ นที อปริปุณฺณาว สุสฺสามิ>
    text <ตว จนฺทิยา โสจนฺติยา น นํ อญฺเญหิ โสเกหิฯ>
  text <๒๑>
    text <วสฺสมิว สเร ปาเท อิมานิ อสฺสูนิ วตฺตเร มยฺหํ>
    text <ตว จนฺทิยา โสจนฺติยา น นํ อญฺเญหิ โสเกหิฯ>
  text <๒๒>
    text <ปาโป โขสิ ราชปุตฺต โย เม อิจฺฉิตํ ปติํ วรากิยา>
    text <วิชฺฌสิ วนมูลสฺมิํ โสยํ วิทฺโธ ฉมา เสติฯ>
  text <๒๓>
    text <อิมํ มยฺหํ หทยโสกํ ปฏิมุญฺจตุ ราชปุตฺต ตว มาตา>
    text <โย มยฺหํ หทยโสโก กิมฺปุริสํ อเวกฺขมานายฯ>
  text <๒๔>
    text <อิมํ มยฺหํ หทยโสกํ ปฏิมุญฺจตุ ราชปุตฺต ตว ชายา>
    text <โย มยฺหํ หทยโสโก กิมฺปุริสํ อเวกฺขมานายฯ>
  text <๒๕>
    text <มา จ ปุตฺตํ มา จ ปติํ อทฺทกฺขิ ราชปุตฺต ตว มาตา>
    text <โย กิมฺปุริสํ อวธิ อทูสกํ มยฺห กามา หิ ฯ>
  text <๒๖>
    text <มา จ ปุตฺตํ มา จ ปติํ อทฺทกฺขิ ราชปุตฺต ตว ชายา>
    text <โย กิมฺปุริสํ อวธิ อทูสกํ มยฺห กามา หิฯ>
  text <๒๗>
    text <มา ตฺวํ จนฺเท โรทิ มา โสจิ วนติมิรมตฺตกฺขิ>
    text <มม ตฺวํ เหหิสิ ภริยา ราชกุเล ปูชิตา นารีภิ ฯ>
  text <๒๘>
    text <อปิ นูนหํ มริสฺสํ นาหํ ราชปุตฺต ตว เหสฺสํ>
    text <โย กิมฺปุริสํ อวธิ อทูสกํ มยฺห กามา หิฯ>
  text <๒๙>
    text <อปิ ภีรุเก อปิ ชีวิตุกามิเก กิมฺปุริสิ คจฺฉ หิมวนฺตํ>
    text <ตาลีสตครโภชนา อญฺเญ ตํ มิคา รมิสฺสนฺติฯ>
  text <๓๐>
    text <เต ปพฺพตา ตา จ กนฺทรา ตา จ คิริคุหาโย ตเถว ติฏฺฐนฺติ>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๓๑>
    text <เต ปณฺณสนฺถตา รมณียา วาฬมิเคหิ อนุจิณฺณา>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํ ฯ>
  text <๓๒>
    text <เต ปุปฺผสนฺถตา รมณียา วาฬมิเคหิ อนุจิณฺณา>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๓๓>
    text <อจฺฉา สวนฺติ คิริวน นทิโย กุสุมาภิกิณฺณโสตาโย>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๓๔>
    text <นีลานิ หิมวโต ปพฺพตสฺส กูฏานิ ทสฺสนียานิ>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๓๕>
    text <ปีตานิ หิมวโต ปพฺพตสฺส กูฏานิ ทสฺสนียานิ>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๓๖>
    text <ตมฺพานิ หิมวโต ปพฺพตสฺส กูฏานิ ทสฺสนียานิ>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๓๗>
    text <ตุงฺคานิ หิมวโต ปพฺพตสฺส กูฏานิ ทสฺสนียานิ>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๓๘>
    text <เสตานิ หิมวโต ปพฺพตสฺส กูฏานิ ทสฺสนียานิ>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๓๙>
    text <จิตฺรานิ หิมวโต ปพฺพตสฺส กูฏานิ ทสฺสนียานิ>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๔๐>
    text <ยกฺขคณเสวิเต คนฺธมาทเน โอสเธภิ สญฺฉนฺเน>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๔๑>
    text <กิมฺปุริสเสวิเต คนฺธมาทเน โอสเธภิ สญฺฉนฺเน>
    text <ตตฺเถว ตํ อปสฺสนฺตี กิมฺปุริส กถํ อหํ กสฺสํฯ>
  text <๔๒>
    text <วนฺเท เต อยิรพฺรหฺเม โย เม อิจฺฉิตํ ปติํ วรากิยา>
    text <อมเตน อภิสิญฺจิ สมาคตาสฺมิ ปิยตเมนฯ>
  text <๔๓>
    text <วิจราม ทานิ คิริวน นทิโย กุสุมาภิกิณฺณโสตาโย>
    text <นานาทุมวสนาโย ปิยํวทา อญฺญมญฺญสฺสาติฯ>
  stand <จนฺทกินฺนรีชาตกํ ทุติยํฯ>
  text <  <
  text <๔๘๖ มหาอุกฺกุสชาตกํ ๓>
  text <๔๔>
    text <อุกฺกา จิลาจา พนฺธนฺติ ทีเป ปชา มมํ ขาทิตุํ ปตฺถยนฺติ>
    text <มิตฺตํ สหายญฺจ วเทหิ เสนก อาจิกฺข ญาติพฺยสนํ ทิชานํฯ>
  text <๔๕>
    text <ทิโช ทิชานํ ปวโรสิ ปกฺขิม อุกฺกุสราช สรณํ ตํ อุเปม>
    text <ปชา มมํ ขาทิตุํ ปตฺถยนฺติ ลุทฺทา จิลาจา ภว เม สุขายฯ>
  text <๔๖>
    text <มิตฺตํ สหายญฺจ กโรนฺติ ปณฺฑิตา กาเล อกาเล สุขเมสมานา>
    text <กโรมิ เต เสนก เอตมตฺถํ อริโย หิ อริยสฺส กโรติ กิจฺจํฯ>
  text <๔๗>
    text <ยํ โหติ กิจฺจํ อนุกมฺปเกน อริยสฺส อริเยน กตํ ตยีทํ>
    text <อตฺตานุรกฺขี ภว มา อทยฺหิ ลจฺฉาม ปุตฺเต ตยิ ชีวมาเนฯ>
  text <๔๘>
    text <ตเวว รกฺขาวรณํ กโรนฺโต สรีรเภทาปิ น สนฺตสามิ>
    text <กโรนฺติ เหเก สขีนํ สขาโร ปาณํ จชนฺตา สตเมส ธมฺโมฯ>
  text <๔๙>
    text <สุทุกฺกรํ กมฺมมกาสิ อณฺฑชายํ วิหงฺคโม>
    text <อตฺถาย กุรโร ปุตฺเต อฑฺฒรตฺเต อนาคเตฯ>
  text <๕๐>
    text <จุตาปิ เหเก ขลิตา สกมฺมุนา มิตฺตานุกมฺปาย ปติฏฺฐหนฺติ>
    text <ปุตฺตา มมฏฺฏา คติมาคโตสฺมิ อตฺถํ จเรโถ มม วาริจร ฯ>
  text <๕๑>
    text <ธเนน ธญฺเญน จ อตฺตนา จ มิตฺตํ สหายญฺจ กโรนฺติ ปณฺฑิตา>
    text <กโรมิ เต เสนก เอตมตฺถํ อริโย หิ อริยสฺส กโรติ กิจฺจํฯ>
  text <๕๒>
    text <อปฺโปสฺสุกฺโก ตาต ตุวํ นิสีท ปุตฺโต ปิตุ จรติ อตฺถจริยํ>
    text <อหํ จริสฺสามิ ตเวตมตฺถํ เสนสฺส ปุตฺเต ปริตายมาโนฯ>
  text <๕๓>
    text <อทฺธา หิ ตาต สตเมส ธมฺโม ปุตฺโต ปิตุ ยํ จเร อตฺถจริยํ>
    text <อปฺเปว มํ ทิสฺวาน ปวฑฺฒกายํ เสนสฺส ปุตฺตา น วิเหฐเยยฺยุํฯ>
  text <๕๔>
    text <ปสู มนุสฺสา มิควีรเสฏฺฐ ภยฏฺฏิตา เสฏฺฐมุปพฺพชนฺติ>
    text <ปุตฺตา มมฏฺฏา คติมาคโตสฺมิ ตฺวํ โนสิ ราชา ภว เม สุขายฯ>
  text <๕๕>
    text <กโรมิ เต เสนก เอตมตฺถํ อายามิ เต ตํ ทิสตํ วธาย>
    text <กถญฺหิ วิญฺญู ปหุ สมฺปชาโน น วายเม อตฺตชนสฺส คุตฺติยาฯ>
  text <๕๖>
    text <มิตฺตญฺจ กยิราถ สุหทยญฺจ อยิรญฺจ กยิราถ สุขาคมาย>
    text <นิวตฺถโกโจว สเรภิหนฺตฺวา โมทาม ปุตฺเตหิ สมงฺคิภูตาฯ>
  text <๕๗>
    text <สกมิตฺตสฺส กมฺเมน สหายสฺสาปลายิโน>
    text <กูชนฺตมุปกูชนฺติ โลมสา หทยงฺคมํฯ>
  text <๕๘>
    text <มิตฺตํ สหายํ อธิคมฺม ปณฺฑิโต โส ภุญฺชตี ปุตฺต ปสุํ ธนํ วา>
    text <อหญฺจ ปุตฺตา จ ปตี จ มยฺหํ มิตฺตานุกมฺปาย สมงฺคิภูตาฯ>
  text <๕๙>
    text <ราชวตา สูรวตา จ อตฺโถ สมฺปนฺนสขิสฺส ภวนฺติ เหเต>
    text <โส มิตฺตวา ยสวา อุคฺคตตฺโต อสฺมิํธโลเก โมทติ กามกามีฯ>
  text <๖๐>
    text <กรณียานิ มิตฺตานิ ทลิทฺเทนาปิ เสนก>
    text <ปสฺส มิตฺตานุกมฺปาย สมคฺคมฺหา สญาตเก ฯ>
  text <๖๑>
    text <สูเรน พลวนฺเตน โย มิตฺเต กุรุเต ทิโช>
    text <เอวํ โส สุขิโต โหติ ยถาหํ ตฺวญฺจ เสนกาติฯ>
  stand <มหาอุกฺกุสชาตกํ ตติยํฯ>
  text <  <
  text <๔๘๗ อุทฺทาลกชาตกํ ๔>
  text <๖๒>
    text <ขราชินา ชฏิลา ปงฺกทนฺตา ทุมฺมกฺขรูปา เย มนฺตํ ชปฺปนฺติ>
    text <กจฺจินฺนุ เต มานุสเก ปโยเค อิทํ วิทู ปริมุตฺตา อปายาฯ>
  text <๖๓>
    text <ปาปานิ กมฺมานิ กเรถ ราช พหุสฺสุโต เจ น จเรยฺย ธมฺมํ>
    text <สหสฺสเวโทปิ น ตํ ปฏิจฺจ ทุกฺขา ปมุจฺเจ จรณํ อปตฺวาฯ>
  text <๖๔>
    text <สหสฺสเวโทปิ น ตํ ปฏิจฺจ ทุกฺขา ปมุจฺเจ จรณํ อปตฺวา>
    text <มญฺญามิ เวทา อผลา ภวนฺติ สสํยมํ จรณญฺเญว สจฺจํฯ>
  text <๖๕>
    text <น เหว เวทา อผลา ภวนฺติ สสํยมํ จรณญฺเญว สจฺจํ>
    text <กิตฺติญฺหิ ปปฺโปติ อธิจฺจ เวเท สนฺติํ ปุณาติ จรเณน ทนฺโตฯ>
  text <๖๖>
    text <ภจฺจา มาตา ปิตา พนฺธู เยน ชาโต สเยว โส>
    text <อุทฺทาลโก อหํ โภโต โสตฺติยากุลวํสโก ฯ>
  text <๖๗>
    text <กถํ โภ พฺราหฺมโณ โหติ กถํ ภวติ เกวลี>
    text <กถญฺจ ปรินิพฺพานํ ธมฺมฏฺโฐ กินฺติ วุจฺจติฯ>
  text <๖๘>
    text <นิรํกตฺวา อคฺคิมาทาย พฺราหฺมโณ อาโป สิญฺจํ ยชํ อุสฺเสติ ยูปํ>
    text <เอวํกโร พฺราหฺมโณ โหติ เขมี ธมฺเม ฐิตํ เตน อมาปยิํสุฯ>
  text <๖๙>
    text <น สุทฺธิ เสจเนนตฺถิ นาปิ เกวลี พฺราหฺมโณ>
    text <น ขนฺตี นาปิ โสรจฺจํ นาปิ โส ปรินิพฺพุโตฯ>
  text <๗๐>
    text <กถํ โส พฺราหฺมโณ โหติ กถํ ภวติ เกวลี>
    text <กถญฺจ ปรินิพฺพานํ ธมฺมฏฺโฐ กินฺติ วุจฺจติฯ>
  text <๗๑>
    text <อเขตฺตพนฺธู อมโม นิราโส นิลฺโลภปาโป ภวโลภขีโณ>
    text <เอวํกโร พฺราหฺมโณ โหติ เขมี ธมฺเม ฐิตํ เตน อมาปยิํสุฯ>
  text <๗๒>
    text <ขตฺติยา พฺราหฺมณา เวสฺสา สุทฺทา จณฺฑาลปุกฺกุสา>
    text <สพฺเพว โสรตา ทนฺตา สพฺเพว ปรินิพฺพุตา>
    text <สพฺเพสํ สีติภูตานํ อตฺถิ เสยฺโยถ ปาปิโยฯ>
  text <๗๓>
    text <ขตฺติยา พฺราหฺมณา เวสฺสา สุทฺทา จณฺฑาลปุกฺกุสา>
    text <สพฺเพว โสรตา ทนฺตา สพฺเพว ปรินิพฺพุตา>
    text <สพฺเพสํ สีติภูตานํ นตฺถิ เสยฺโยถ ปาปิโยฯ>
  text <๗๔>
    text <ขตฺติยา พฺราหฺมณา เวสฺสา สุทฺทา จณฺฑาลปุกฺกุสา>
    text <สพฺเพว โสรตา ทนฺตา สพฺเพว ปรินิพฺพุตาฯ>
  text <๗๕>
    text <สพฺเพสํ สีติภูตานํ นตฺถิ เสยฺโยถ ปาปิโย>
    text <ปนตฺถํ จรสิ พฺรหฺมญฺญํ โสตฺติยากุลวํสตํฯ>
  text <๗๖>
    text <นานารตฺเตหิ วตฺเถหิ วิมานํ ภวติ ฉาทิตํ>
    text <น เตสํ ฉายา วตฺถานํ โส ราโค อนุปชฺชถฯ>
  text <๗๗>
    text <เอวเมว มนุสฺเสสุ ยทา สุชฺฌนฺติ มาณวา>
    text <เต สชาติํ ปมุญฺจนฺติ ธมฺมมญฺญาย สุพฺพตาติฯ>
  stand <อุทฺทาลกชาตกํ จตุตฺถํฯ>
  text <  <
  text <๔๘๘ ภิสชาตกํ ๕>
  text <๗๘>
    text <อสฺสํ ควํ รชตํ ชาตรูปํ ภริยญฺจ โส อิธ ลภตํ มนาปํ>
    text <ปุตฺเตหิ ทาเรหิ สมงฺคิ โหตุ ภิสานิ เต พฺราหฺมณ โย อหาสิฯ>
  text <๗๙>
    text <มาลญฺจ โส กาสิกจนฺทนญฺจ ธาเรตุ ปุตฺตสฺส พหู ภวนฺตุ>
    text <กาเมสุ ติพฺพํ กุรุตํ อเปกฺขํ ภิสานิ เต พฺราหฺมณ โย อหาสิฯ>
  text <๘๐>
    text <ปหูตธญฺโญ กสิมา ยสสฺสี ปุตฺเต คิหี ธนิมา สพฺพกาเม>
    text <วยํ อปสฺสํ ฆรมาวสาตุ ภิสานิ เต พฺราหฺมณ โย อหาสิฯ>
  text <๘๑>
    text <โส ขตฺติโย โหตุ ปสยฺหการี ราชาภิราชา พลวา ยสสฺสี>
    text <ส จาตุรนฺตํ มหิมาวสาตุ ภิสานิ เต พฺราหฺมณ โย อหาสิฯ>
  text <๘๒>
    text <โส พฺราหฺมโณ โหตุ อวีตราโค มุหุตฺตนกฺขตฺตปเถสุ ยุตฺโต>
    text <ปูเชตุ นํ รฏฺฐปตี ยสสฺสี ภิสานิ เต พฺราหฺมณ โย อหาสิฯ>
  text <๘๓>
    text <อชฺฌายกํ สพฺพสมนฺตเวทํ ตปสฺสีนํ มญฺญตุ สพฺพโลโก>
    text <ปูเชนฺตุ นํ ชานปทา สเมจฺจ ภิสานิ เต พฺราหฺมณ โย อหาสิฯ>
  text <๘๔>
    text <จตุสฺสทํ คามวรํ สมิทฺธํ ทินฺนญฺหิ โส ภุญฺชตุ วาสเวน>
    text <อวีตราโค มรณํ อุเปตุ ภิสานิ เต พฺราหฺมณ โย อหาสิฯ>
  text <๘๕>
    text <โส คามณี โหตุ สหายมชฺเฌ นจฺเจหิ คีเตหิ ปโมทมาโน>
    text <โส ราชโต พฺยสน มาลตฺถ กิญฺจิ ภิสานิ เต พฺราหฺมณ โย อหาสิฯ>
  text <๘๖>
    text <ยํ เอกราชา ปถวิํ วิเชตฺวา อิตฺถีสหสฺสาน ฐเปตุ อคฺคํ>
    text <สีมนฺตินีนํ ปวรา ภวาตุ ภิสานิ เต พฺราหฺมณ ยา อหาสิฯ>
  text <๘๗>
    text <อิสีนญฺหิ สา สพฺพสมาคตานํ ภุญฺเชยฺย สาทุํ อวิกมฺปมานา>
    text <จราตุ ลาเภน วิกตฺถมานา ภิสานิ เต พฺราหฺมณ ยา อหาสิฯ>
  text <๘๘>
    text <อาวาสิโก โหตุ มหาวิหาเร นวกมฺมิโก โหตุ คชงฺคลายํ>
    text <อาโลกสนฺธิํ ทิวสํ กโรตุ ภิสานิ เต พฺราหฺมณ โย อหาสิฯ>
  text <๘๙>
    text <โส พชฺฌตู ปาสสเตหิ ฉพฺภิ รมฺมา วนา นิยฺยตุ ราชธานิํ>
    text <ตุตฺเตหิ โส หญฺญตุ ปาจเนหิ ภิสานิ เต พฺราหฺมณ โย อหาสิฯ>
  text <๙๐>
    text <อลกฺกมาลี ติปุกณฺณวิทฺโธ ลฏฺฐีหโต สปฺปมุขํ อุเปตุ>
    text <สกจฺฉพนฺโธ วิสิขํ จราตุ ภิสานิ เต พฺราหฺมณ โย อหาสิฯ>
  text <๙๑>
    text <โย เว อนฏฺฐํว นฏฺฐนฺติ จาห กาเมว โส ลภตํ ภุญฺชตญฺจ>
    text <อคารมชฺเฌ มรณํ อุเปตุ โย วา โภนฺโต สงฺกติ กญฺจิเทว ฯ>
  text <๙๒>
    text <ยเทสมานา วิจรนฺติ โลเก อิฏฺฐญฺจ กนฺตญฺจ พหูนเมตํ>
    text <ปิยํ มนุญฺญํ จิธ ชีวโลเก กสฺมา อิสโย นปฺปสํสนฺติ กาเมฯ>
  text <๙๓>
    text <กาเมสุ เว หญฺญเร พชฺฌเร จ กาเมสุ ทุกฺขญฺจ ภยญฺจ ชาตํ>
    text <กาเมสุ ภูตาธิปตี ปมตฺตา ปาปานิ กมฺมานิ กโรนฺติ โมหาฯ>
  text <๙๔>
    text <เต ปาปธมฺมา ปสเวตฺว ปาปํ กายสฺส เภทา นิรยํ วชนฺติ>
    text <อาทีนวํ กามคุเณสุ ทิสฺวา ตสฺมา อิสโย นปฺปสํสนฺติ กาเมฯ>
  text <๙๕>
    text <วีมํสมาโน อิสิโน ภิสานิ ตีเร คเหตฺวาน ถเล นิเธสิํ>
    text <สุทฺธา อปาปา อิสโย วสนฺติ เอตานิ เต พฺรหฺมจารี ภิสานิฯ>
  text <๙๖>
    text <น เต นฏา โน ปน กีฬเนยฺยา น พนฺธวา โน ปน เต สหายา>
    text <กิสฺมิํ วุปตฺถมฺภ สหสฺสเนตฺต อิสีหิ ตฺวํ กีฬสิ เทวราชฯ>
  text <๙๗>
    text <อาจริโย เมสิ ปิตา จ มยฺหํ เอสา ปติฏฺฐา ขลิตสฺส พฺรหฺเม>
    text <เอกาปราธํ ขม ภูริปญฺญ น ปณฺฑิตา โกธพลา ภวนฺติฯ>
  text <๙๘>
    text <สุวาสิตํ อิสินํ เอกรตฺตํ ยํ วาสวํ ภูตปติทฺทสาม>
    text <สพฺเพว โภนฺโต สุมนา ภวนฺตุ ยํ พฺราหฺมโณ ปจฺจุปาที ภิสานิฯ>
  text <๙๙>
    text <อหญฺจ สาริปุตฺโต จ โมคฺคลฺลาโน จ กสฺสโป>
    text <อนุรุทฺโธ ปุณฺโณ อานนฺโท ตทาสุํ สตฺต ภาตโรฯ>
  text <๑๐๐>
    text <ภคินี อุปฺปลวณฺณา จ ทาสี ขุชฺชุตฺตรา ตทา>
    text <จิตฺโต คหปติ ทาโส ยกฺโข สาตาคิโร ตทาฯ>
  text <๑๐๑>
    text <ปาลิเลยฺโย ตทา นาโค มธุโท เสฏฺฐวานโร>
    text <กาฬุทายี ตทา สกฺโก เอวํ ธาเรถ ชาตกนฺติฯ>
  stand <ภิสชาตกํ ปญฺจมํฯ>
  text <  <
  text <๔๘๙ สุรุจิชาตกํ ๖>
  text <๑๐๒>
    text <มเหสี สุรุจิโน ภริยา อานีตา ปฐมํ อหํ>
    text <ทส วสฺสสหสฺสานิ ยํ มํ สุรุจิมานยิฯ>
  text <๑๐๓>
    text <สาหํ พฺราหฺมณ ราชานํ เวเทหํ มิถิลคฺคหํ>
    text <นาภิชานามิ กาเยน วาจาย อุท เจตสา>
    text <สุรุจิํ อติมญฺญิตฺถ อาวิ วา ยทิ วา รโหฯ>
  text <๑๐๔>
    text <เอเตน สจฺจวชฺเชน ปุตฺโต อุปฺปชฺชตํ อิเส>
    text <มุสา เม ภณมานาย มุทฺธา ผลตุ สตฺตธาฯ>
  text <๑๐๕>
    text <ภตฺตุ มม สสฺสุ มาตา ปิตา จาปิ จ สสฺสุโร>
    text <เต มํ พฺรหฺเม วิเนตาโร ยาว อฏฺฐํสุ ชีวิตํฯ>
  text <๑๐๖>
    text <สาหํ อหิํสารตินี กามสา ธมฺมจารินี>
    text <สกฺกจฺจํ เต อุปฏฺฐาสิํ รตฺตินฺทิวมตนฺทิตาฯ>
  text <๑๐๗>
    text <เอเตน สจฺจวชฺเชน ปุตฺโต อุปฺปชฺชตํ อิเส>
    text <มุสา เม ภณมานาย มุทฺธา ผลตุ สตฺตธาฯ>
  text <๑๐๘>
    text <โสฬสิตฺถิสหสฺสานิ สหภริยานิ พฺราหฺมณ>
    text <ตาสุ อิสฺสา วา โกโธ วา นาหุ มยฺหํ กุทาจนํฯ>
  text <๑๐๙>
    text <หิเตน ตาสํ นนฺทามิ น จ เม กาจิ อปฺปิยา>
    text <อตฺตานํวานุกมฺปามิ สทา สพฺพา สปตฺติโยฯ>
  text <๑๑๐>
    text <เอเตน สจฺจวชฺเชน ปุตฺโต อุปฺปชฺชตํ อิเส>
    text <มุสา เม ภณมานาย มุทฺธา ผลตุ สตฺตธาฯ>
  text <๑๑๑>
    text <ทาเส กมฺมกเร เปสฺเส เย จญฺเญ อนุชีวิโน>
    text <เปเสมิ สหธมฺเมน สทา ปมุทิตินฺทฺริยาฯ>
  text <๑๑๒>
    text <เอเตน สจฺจวชฺเชน ปุตฺโต อุปฺปชฺชตํ อิเส>
    text <มุสา เม ภณมานาย มุทฺธา ผลตุ สตฺตธาฯ>
  text <๑๑๓>
    text <สมเณ พฺราหฺมเณ จาปิ อญฺเญ จาปิ วนิพฺพเก>
    text <ตปฺเปมิ อนฺนปาเนน สทา ปยตปาณินีฯ>
  text <๑๑๔>
    text <เอเตน สจฺจวชฺเชน ปุตฺโต อุปฺปชฺชตํ อิเส>
    text <มุสา เม ภณมานาย มุทฺธา ผลตุ สตฺตธาฯ>
  text <๑๑๕>
    text <จาตุทฺทสิํ ปญฺจทฺทสิํ ยา จ ปกฺขสฺส อฏฺฐมี>
    text <ปาฏิหาริยปกฺขญฺจ อฏฺฐงฺคสุสมาคตํ>
    text <อุโปสถํ อุปวสามิ สทา สีเลสุ สํวุตาฯ>
  text <๑๑๖>
    text <เอเตน สจฺจวชฺเชน ปุตฺโต อุปฺปชฺชตํ อิเส>
    text <มุสา เม ภณมานาย มุทฺธา ผลตุ สตฺตธาฯ>
  text <๑๑๗>
    text <สพฺเพว เต ธมฺมคุณา ราชปุตฺติ ยสสฺสินิ>
    text <สํวิชฺชนฺติ ตยิ ภทฺเท เย ตฺวํ กิตฺเตสิ อตฺตนิฯ>
  text <๑๑๘>
    text <ขตฺติโย ชาติสมฺปนฺโน อภิชาโต ยสสฺสิมา>
    text <ธมฺมราชา วิเทหานํ ปุตฺโต อุปฺปชฺชเต ตว ฯ>
  text <๑๑๙>
    text <ทุมฺมี รโชชลฺลธโร อเฆ เวหายสํ ฐิโต>
    text <มนุญฺญํ ภาสเส วาจํ ยํ มยฺหํ หทยงฺคมํฯ>
  text <๑๒๐>
    text <เทวตานุสิ สคฺคมฺหา อิสิ วาสิ มหิทฺธิโก>
    text <โก วาสิ ตฺวํ อนุปฺปตฺโต อตฺตานํ เม ปเวทยฯ>
  text <๑๒๑>
    text <ยํ เทวสงฺฆา วนฺทนฺติ สุธมฺมายํ สมาคตา>
    text <โสหํ สกฺโก สหสฺสกฺโข อาคโตสฺมิ ตวนฺติเกฯ>
  text <๑๒๒>
    text <อิตฺถิโย ชีวโลกสฺมิํ ยา โหติ สมจารินี>
    text <เมธาวินี สีลวตี สสฺสุเทวา ปติพฺพตาฯ>
  text <๑๒๓>
    text <ตาทิสาย สุเมธาย สุจิกมฺมาย นาริยา>
    text <เทวา ทสฺสนมายนฺติ มานุสิยา อมานุสาฯ>
  text <๑๒๔>
    text <ตฺวญฺจ ภทฺเท สุจิณฺเณน ปุพฺเพ สุจริเตน จ>
    text <อิธ ราชกุเล ชาตา สพฺพกามสมิทฺธินีฯ>
  text <๑๒๕>
    text <อยญฺจ เต ราชปุตฺติ อุภยตฺถ กฏคฺคโห>
    text <เทวโลกูปปตฺตี จ กิตฺตี จ อิธ ชีวิเตฯ>
  text <๑๒๖>
    text <จิรํ สุเมเธ สุขินี ธมฺมมตฺตนิ ปาลย>
    text <เอสาหํ ติทิวํ ยามิ ปิยํ เม ตว ทสฺสนนฺติฯ>
  stand <สุรุจิชาตกํ ฉฏฺฐํฯ>
  text <  <
  text <๔๙๐ ปญฺจุโปสถิกชาตกํ ๗>
  text <๑๒๗>
    text <อปฺโปสฺสุกฺโก ทานิ ตุวํ กโปต วิหงฺคม น ตว โภชนตฺโถ>
    text <ขุทํ ปิปาสํ อธิวาสยนฺโต กสฺมา ภวํโปสถิโก กโปต ฯ>
  text <๑๒๘>
    text <อหํ ปุเร คิทฺธิคโต กโปติยา อสฺมิํ ปเทสสฺมิมุโภ รมาม>
    text <อถคฺคหี สากุณิโก กโปติํ อกามโก ตาย วินา อโหสิํฯ>
  text <๑๒๙>
    text <นานาภวา วิปฺปโยเคน ตสฺสา มโนมยํ เวทน เวทยามิ>
    text <ตสฺมา อหํโปสถํ ปาลยามิ ราโค มมํ มา ปุนราคมาสิฯ>
  text <๑๓๐>
    text <อนุชฺชุคามี อุรคา ทุชิวฺห ทาฐาวุโธ โฆรวิโสสิ สปฺป>
    text <ขุทํ ปิปาสํ อธิวาสยนฺโต กสฺมา ภวํโปสถิโก นุ ทีฆ ฯ>
  text <๑๓๑>
    text <อุสโภ อหู พลวา คามิกสฺส จลกฺกกู วณฺณพลูปปนฺโน>
    text <โส มํ อกฺกมิ ตํ กุปิโต อฑํสิ ทุกฺขาภิตุณฺโณ มรณํ อุปาคา ฯ>
  text <๑๓๒>
    text <ตโต ชนา นิกฺขมิตฺวาน คามา กนฺทิตฺวา โรทิตฺวา อปกฺกมิํสุ>
    text <ตสฺมา อหํโปสถํ ปาลยามิ โกโธ มมํ มา ปุนราคมาสิฯ>
  text <๑๓๓>
    text <มตาน มํสานิ พหู สุสาเน มนุญฺญรูปํ ตว โภชเน ตํ>
    text <ขุทํ ปิปาสํ อธิวาสยนฺโต กสฺมา ภวํโปสถิโก สิงฺคาล ฯ>
  text <๑๓๔>
    text <ปวิสิ กุจฺฉิํ มหโต คชสฺส กุณเป รโต หตฺถิมํเสสุ คิทฺโธ>
    text <อุณฺโห จ วาโต ติขิณา จ รสฺมิโย เต โสสยุํ ตสฺส กรีสมคฺคํฯ>
  text <๑๓๕>
    text <กิโส จ ปณฺฑู จ อหํ ภทนฺเต น เม อหู นิกฺขมนาย มคฺโค>
    text <มหา จ เมโฆ สหสา ปวสฺสิ โส เตมยี ตสฺส กรีสมคฺคํฯ>
  text <๑๓๖>
    text <ตโต อหํ นิกฺขมิสํ ภทนฺเต จนฺโท ยถา ราหุมุขา ปมุตฺโต>
    text <ตสฺมา อหํโปสถํ ปาลยามิ โลโภ มมํ มา ปุนราคมาสิฯ>
  text <๑๓๗>
    text <วมฺมีกถูปสฺมิํ กิปิลฺลิกานิ นิปฺโปถยนฺโต ตุวํ ปุเร จราสิ>
    text <ขุทํ ปิปาสํ อธิวาสยนฺโต กสฺมา ภวํโปสถิโก นุ อจฺฉ ฯ>
  text <๑๓๘>
    text <สกํ นิเกตํ อติหีฬยาโน อตฺริจฺฉตา มลฺลคามํ อคจฺฉิํ>
    text <ตโต ชนา นิกฺขมิตฺวาน คามา โกทณฺฑเกน ปริโปถยิํสุ มํฯ>
  text <๑๓๙>
    text <โส ภินฺนสีโส รุหิรมกฺขิตงฺโค ปจฺจาคมาสิํ สกํ นิเกตํ>
    text <ตสฺมา อหํโปสถํ ปาลยามิ อตฺริจฺฉตา มา ปุนราคมาสิฯ>
  text <๑๔๐>
    text <ยํ โน อปุจฺฉิตฺถ ตุวํ ภทนฺเต สพฺเพว พฺยากริมฺห ยถา ปชานํ>
    text <มยมฺปิ ปุจฺฉาม ตุวํ ภทนฺเต กสฺมา ภวํโปสถิโก นุ พฺรหฺเมฯ>
  text <๑๔๑>
    text <อนูปลิตฺโต มม อสฺสมมฺหิ ปจฺเจกพุทฺโธ มุหุตฺตํ นิสีทิ>
    text <โส มํ อเวที คติมาคติญฺจ นามญฺจ โคตฺตํ จรณญฺจ สพฺพํฯ>
  text <๑๔๒>
    text <เอวมฺปหํ วนฺทิ น ตสฺส ปาเท น จาปิ นํ มานคเตน ปุจฺฉิํ>
    text <ตสฺมา อหํโปสถํ ปาลยามิ มาโน มมํ มา ปุนราคมาสีติฯ>
  stand <ปญฺจุโปสถิกชาตกํ สตฺตมํฯ>
  text <  <
  text <๔๙๑ มหาโมรชาตกํ ๘>
  text <๑๔๓>
    text <สเจ หิ ตฺยาหํ ธนเหตุ คาหิโต มา มํ วธี ชีวคาหํ คเหตฺวา>
    text <รญฺโญ จ มํ สมฺม อุปนฺติกํ เนหิ มญฺเญ ธนํ ลจฺฉสินปฺปรูปํฯ>
  text <๑๔๔>
    text <น เม อยํ ตุยฺห วธาย อชฺช สมาหิโต จาปธุเร ขุรปฺโป>
    text <ปาสญฺจ ตฺยาหํ อธิปาตยิสฺสํ ยถาสุขํ คจฺฉตุ โมรราชาฯ>
  text <๑๔๕>
    text <ยํ สตฺต วสฺสานิ มมานุพนฺธิ รตฺตินฺทิวํ ขุปฺปิปาสํ สหนฺโต>
    text <อถ กิสฺส มํ ปาสวสูปนีตํ ปมุตฺตเว อิจฺฉสิ พนฺธนสฺมาฯ>
  text < <
    text <ปาณาติปาตา วิรโต นุสชฺช อภยํ นุ เต สพฺพภูเตสุ ทินฺนํ>
    text <ยํ มํ ตุวํ ปาสวสูปนีตํ ปมุตฺตเว อิจฺฉสิ พนฺธนสฺมาฯ>
  text <๑๔๗>
    text <ปาณาติปาตา วิรตสฺส พฺรูหิ อภยญฺจ โย สพฺพภูเตสุ เทติ>
    text <ปุจฺฉามิ ตํ โมรราเชตมตฺถํ อิโต จุโต กิํ ลภเต สุขํ โสฯ>
  text <๑๔๘>
    text <ปาณาติปาตา วิรตสฺส พฺรูมิ อภยญฺจ โย สพฺพภูเตสุ เทติ>
    text <ทิฏฺเฐว ธมฺเม ลภเต ปสํสํ สคฺคญฺจ โส ยาติ สรีรเภทาฯ>
  text <๑๔๙>
    text <น สนฺติ เทวา อิติ อาหุ เอเก อิเธว ชีโว วิภวํ อุเปติ>
    text <ตถา ผลํ สุกตทุกฺกฏานํ ทตฺตุปญฺญตฺตญฺจ วทนฺติ ทานํ>
    text <เตสํ วโจ อรหตํ สทฺทหาโน ตสฺมา อหํ สกุเณ พาธยามิฯ>
  text <๑๕๐>
    text <จนฺโท จ สุริโย จ อุโภ สุทสฺสนา คจฺฉนฺติ โอภาสยมนฺตลิกฺเข>
    text <อิมสฺส โลกสฺส ปรสฺส วา เต กถํ นุ เต อาหุ มนุสฺสโลเกฯ>
  text <๑๕๑>
    text <จนฺโท จ สุริโย จ อุโภ สุทสฺสนา คจฺฉนฺติ โอภาสยมนฺตลิกฺเข>
    text <ปรสฺส โลกสฺส น เต อิมสฺส เทวาติ เต อาหุ มนุสฺสโลเกฯ>
  text <๑๕๒>
    text <เอตฺเถว เต นีหตา หีนวาทา อเหตุกา เย น วทนฺติ กมฺมํ>
    text <ตถา ผลํ สุกตทุกฺกฏานํ ทตฺตุปญฺญตฺตํ เย จ วทนฺติ ทานํฯ>
  text <๑๕๓>
    text <อทฺธา หิ สจฺจํ วจนํ ตเวทํ กถญฺหิ ทานํ อผลํ ภเวยฺย>
    text <ตถา ผลํ สุกตทุกฺกฏานํ ทตฺตุปญฺญตฺตญฺจ กถํ ภเวยฺยฯ>
  text <๑๕๔>
    text <กถํกโร กินฺติกโร กิมาจรํ กิํ เสวมาโน เกน ตโปคุเณน>
    text <อกฺขาหิ เม โมรราเชตมตฺถํ ยถา อหํ โน นิรยํ ปเตยฺยํฯ>
  text <๑๕๕>
    text <เย เกจิ อตฺถิ สมณา ปถพฺยา กาสายวตฺถา อนคาริยา เต>
    text <ปาโตว ปิณฺฑาย จรนฺติ กาเล วิกาลจริยา วิรตา หิ สนฺโตฯ>
  text <๑๕๖>
    text <เต ตตฺถ กาเลนุปสงฺกมิตฺวา ปุจฺฉาหิ ยํ เต มนโส ปิยํ สิยา>
    text <เต เต ปวกฺขนฺติ ยถาปชานํ อิมสฺส โลกสฺส ปรสฺส จตฺถํฯ>
  text <๑๕๗>
    text <ตจํว ชิณฺณํ อุรโค ปุราณํ ปณฺฑูปลาสํ หริโต ทุโมว>
    text <เอสปฺปหีโน มม ลุทฺทภาโว ชหามหํ ลุทฺทกภาวมชฺชฯ>
  text <๑๕๘>
    text <เย จาปิ เม สกุณา อตฺถิ พทฺธา สตานิเนกานิ นิเวสนสฺมิํ>
    text <เตสมฺปหํ ชีวิตมชฺช ทมฺมิ โมกฺขญฺจ เต ปตฺตา สกํ นิเกตํฯ>
  text <๑๕๙>
    text <ลุทฺโท จรี ปาสหตฺโถ อรญฺเญ พาเธตุ โมราธิปติํ ยสสฺสิํ>
    text <พนฺธิตฺวา โมราธิปติํ ยสสฺสิํ ทุกฺขา ส ปมุจฺจิ ยถาหํ ปมุตฺโตติฯ>
  stand <มหาโมรชาตกํ อฏฺฐมํฯ>
  text <  <
  text <๔๙๒ ตจฺฉสูกรชาตกํ ๙>
  text <๑๖๐>
    text <ยเทสมานา วิจริมฺห ปพฺพตานิ วนานิ จ>
    text <อนฺเวสํ วิจริํ ญาตี เตเม อธิคตา มยาฯ>
  text <๑๖๑>
    text <พหุญฺจิทํ มูลผลํ ภกฺโข จายํ อนปฺปโก>
    text <รมฺมา จิมา คิรีนชฺโช ผาสุวาโส ภวิสฺสติฯ>
  text <๑๖๒>
    text <อิเธวาหํ วสิสฺสามิ สห สพฺเพหิ ญาติภิ>
    text <อปฺโปสฺสุกฺโก นิราสงฺกี อโสโก อกุโตภโยฯ>
  text <๑๖๓>
    text <อญฺญมฺปิ เลณํ ปริเยส สตฺตุ โน อิธ วิชฺชติ>
    text <โส ตจฺฉ สูกเร หนฺติ อิธาคนฺตฺวา วรํ วรํฯ>
  text <๑๖๔>
    text <โก นุมฺหากํ อิธ สตฺตุ โก ญาตี สุสมาคเต>
    text <ทุปฺปธํเส ปธํเสติ ตํ เม อกฺขาถ ปุจฺฉิตาฯ>
  text <๑๖๕>
    text <อุทฺธคฺคราชี มิคราชา พลี ทาฐาวุโธ มิโค>
    text <โส ตจฺฉ สูกเร หนฺติ อิธาคนฺตฺวา วรํ วรํฯ>
  text <๑๖๖>
    text <น โน ทาฐา น วิชฺชนฺติ พลํ กาเย สโมหิตํ>
    text <สพฺเพ สมคฺคา หุตฺวาน วสํ กาหาม เอกกํฯ>
  text <๑๖๗>
    text <หทยงฺคมํ กณฺณสุขํ วาจํ ภาสสิ ตจฺฉก>
    text <โยปิ ยุทฺเธ ปลาเยยฺย ตมฺปิ ปจฺฉา หนามเสฯ>
  text <๑๖๘>
    text <ปาณาติปาตา วิรโต นุ อชฺช อภยํ นุ เต สพฺพภูเตสุ ทินฺนํ>
    text <ทาฐา นุ เต มิควธาย น สนฺติ โย สงฺฆปตฺโต กปโณว ฌายสิฯ>
  text <๑๖๙>
    text <น เม ทาฐา น วิชฺชนฺติ พลํ กาเย สโมหิตํ>
    text <ญาตี จ ทิสฺวาน สามคฺคี เอกโต ตสฺมา จ ฌายามิ วนมฺหิ เอกโกฯ>
  text <๑๗๐>
    text <อิมสฺสุทํ ยนฺติ ทิโสทิสํ ปุเร ภยฏฺฏิตา เลณคเวสิโน ปุถุ>
    text <เต ทานิ สงฺคมฺม วสนฺติ เอกโต ยตฺถฏฺฐิตา ทุปฺปสหชฺช เต มยาฯ>
  text <๑๗๑>
    text <ปริณายกสมฺปนฺนา สหิตา เอกวาทิโน>
    text <เต มํ สมคฺคา หิํเสยฺยุํ ตสฺมา เนสํ น ปตฺถเย ฯ>
  text <๑๗๒>
    text <เอโกว อินฺโท อสุเร ชินาติ เอโกว เสโน หนฺติ ทิเช ปสยฺห>
    text <เอโกว พฺยคฺโฆ มิคสงฺฆปตฺโต วรํ วรํ หนฺติ พลญฺหิ ตาทิสํฯ>
  text <๑๗๓>
    text <น เหว อินฺโท น เสโน นปิ พฺยคฺโฆ มิคาธิโป>
    text <สมคฺเค สหิเต ญาตี น พฺยคฺเฆ กุรุเต วเสฯ>
  text <๑๗๔>
    text <กุมฺภีลกา สกุณกา สงฺฆิโน คณจาริโน>
    text <สมฺโมทมานา เอกชฺฌํ อุปฺปตนฺติ ฑยนฺติ จฯ>
  text <๑๗๕>
    text <เตสญฺจ ฑยมานานํ เอเกตฺถ อปสกฺกติ>
    text <ตญฺจ เสโน นิตาเฬติ เวยฺยคฺฆิเยว สา คติฯ>
  text <๑๗๖>
    text <อุสฺสาหิโต ชฏิเลน ลุทฺเทนามิสจกฺขุนา>
    text <ทาฐี ทาฐีสุ ปกฺขนฺทิ มญฺญมาโน ยถา ปุเรฯ>
  text <๑๗๗>
    text <สาธุ สมฺพหุลา ญาตี อปิ รุกฺขา อรญฺญชา>
    text <สูกเรหิ สมคฺเคหิ พฺยคฺโฆ เอกายเน หโตฯ>
  text <๑๗๘>
    text <พฺราหฺมณญฺเจว พฺยคฺฆญฺจ อุโภ หนฺตฺวาน สูกราฯ>
    text <อานนฺทิโน ปมุทิตา มหานาทํ ปนาทิสุํฯ>
  text <๑๗๙>
    text <เต สุ อุทุมฺพรมูลสฺมิํ สูกรา สุสมาคตา>
    text <ตจฺฉกํ อภิสิญฺจิํสุ ตฺวํ โน ราชาสิ อิสฺสโรติฯ>
  stand <ตจฺฉสูกรชาตกํ นวมํฯ>
  text <  <
  text <๔๙๓ มหาวาณิชชาตกํ ๑๐>
  text <๑๘๐>
    text <วาณิชา สมิติํ กตฺวา นานารฏฺฐโต อาคตา>
    text <ธนาหรา ปกฺกมิํสุ เอกํ กตฺวาน คามณิํฯ>
  text <๑๘๑>
    text <เต ตํ กนฺตารมาคมฺม อปฺปภกฺขํ อโนทกํ>
    text <มหานิคฺโรธมทฺทกฺขุํ สีตจฺฉายํ มโนรมํฯ>
  text <๑๘๒>
    text <เต จ ตตฺถ นิสีทิตฺวา ตสฺส รุกฺขสฺส ฉายยา>
    text <วาณิชา สมจินฺเตสุํ พาลา โมเหน ปารุตาฯ>
  text <๑๘๓>
    text <อลฺลายเต อยํ รุกฺโข อปิ วารีว สนฺทติ>
    text <อิงฺฆสฺส ปุริมํ สาขํ มยํ ฉินฺทาม วาณิชาฯ>
  text <๑๘๔>
    text <สา จ ฉินฺนาว ปคฺฆริ อจฺฉํ วาริํ อนาวิลํ>
    text <เต ตตฺถ นฺหตฺวา ปิวิตฺวา ยาวติจฺฉิํสุ วาณิชาฯ>
  text <๑๘๕>
    text <ทุติยํ สมจินฺเตสุํ พาลา โมเหน ปารุตา>
    text <อิงฺฆสฺส ทกฺขิณํ สาขํ มยํ ฉินฺทาม วาณิชาฯ>
  text <๑๘๖>
    text <สา จ ฉินฺนาว ปคฺฆริ สาลิมํโสทนํ พหุํ>
    text <อปฺโปทวณฺเณ กุมฺมาเส สิงฺคิํ วิทลสูปิโย ฯ>
  text <๑๘๗>
    text <เต ตตฺถ ภุตฺวา ขาทิตฺวา ยาวติจฺฉิํสุ วาณิชา>
    text <ตติยํ สมจินฺเตสุํ พาลา โมเหน ปารุตา>
    text <อิงฺฆสฺส ปจฺฉิมํ สาขํ มยํ ฉินฺทาม วาณิชาฯ>
  text <๑๘๘>
    text <สา จ ฉินฺนาว ปคฺฆริ นาริโย สมลงฺกตา>
    text <วิจิตฺรวตฺถาภรณา อามุตฺตมณิกุณฺฑลาฯ>
  text <๑๘๙>
    text <อปิ สุ วาณิชา เอกา นาริโย ปณฺณวีสติ>
    text <สมนฺตา ปริวาริํสุ ตสฺส รุกฺขสฺส ฉายยา ฯ>
  text <๑๙๐>
    text <เต ตาหิ ปริจาเรตฺวา ยาวติจฺฉิํสุ วาณิชา>
    text <จตุตฺถํ สมจินฺเตสุํ พาลา โมเหน ปารุตา>
    text <อิงฺฆสฺส อุตฺตรํ สาขํ มยํ ฉินฺทาม วาณิชาฯ>
  text <๑๙๑>
    text <สา จ ฉินฺนาว ปคฺฆริ มุตฺตา เวฬุริยา พหู>
    text <รชตํ ชาตรูปญฺจ กุตฺติโย ปฏิยานิ จฯ>
  text <๑๙๒>
    text <กาสิกานิ จ วตฺถานิ อุทฺทิยานิ จ กมฺพลา>
    text <เต ตตฺถ ภาเร พนฺธิตฺวา ยาวติจฺฉิํสุ วาณิชาฯ>
  text <๑๙๓>
    text <ปญฺจมํ สมจินฺเตสุํ พาลา โมเหน ปารุตา>
    text <อิงฺฆสฺส มูเล ฉินฺทาม อปิ ภิยฺโย ลภามเสฯ>
  text <๑๙๔>
    text <อถุฏฺฐหิ สตฺถวาโห ยาจมาโน กตญฺชลี>
    text <นิคฺโรโธ กิํ ปรชฺฌติ วาณิชา ภทฺทมตฺถุ เตฯ>
  text <๑๙๕>
    text <วาริทา ปุริมา สาขา อนฺนปานญฺจ ทกฺขิณา>
    text <นาริทา ปจฺฉิมา สาขา สพฺพกาเม จ อุตฺตรา>
    text <นิคฺโรโธ กิํ ปรชฺฌติ วาณิชา ภทฺทมตฺถุ เตฯ>
  text <๑๙๖>
    text <ยสฺส รุกฺขสฺส ฉายาย นิสีเทยฺย สเยยฺย วา>
    text <น ตสฺส สาขํ ภญฺเชยฺย มิตฺตทุพฺโภ หิ ปาปโกฯ>
  text <๑๙๗>
    text <เต จ ตสฺสานาทิยิตฺวา เอกสฺส วจนํ พหู>
    text <นิสิตาหิ กุฐารีหิ มูลโต นํ อุปกฺกมุํฯ>
  text <๑๙๘>
    text <ตโต นาคา นิกฺขมิํสุ สนฺนทฺธา ปณฺณวีสติ>
    text <ธนุคฺคหานํ ติสตา ฉสหสฺสา จ วมฺมิโนฯ>
  text <๑๙๙>
    text <เอเต หนถ พนฺธถ มา โว มุญฺจิตฺถ ชีวิตํ>
    text <ฐเปตฺวา สตฺถวาหํว สพฺเพ ภสฺมํ กโรถ เนฯ>
  text <๒๐๐>
    text <ตสฺมา หิ ปณฺฑิโต โปโส สมฺปสฺสํ อตฺถมตฺตโน>
    text <โลภสฺส น วสํ คจฺเฉ หเนยฺยาริสกํ มนํฯ>
  text <๒๐๑>
    text <เอว มาทีนวํ ญตฺวา ตณฺหา ทุกฺขสฺส สมฺภวํ>
    text <วีตตณฺโห อนาทาโน สโต ภิกฺขุ ปริพฺพเชติฯ>
  stand <มหาวาณิชชาตกํ ทสมํฯ>
  text <  <
  text <๔๙๔ สาธินชาตกํ ๑๑>
  text <๒๐๒>
    text <อพฺภุโต วต โลกสฺมิํ อุปฺปชฺชิ โลมหํสโน>
    text <ทิพฺโพ รโถ ปาตุรหุ เวเทหสฺส ยสสฺสิโนฯ>
  text <๒๐๓>
    text <เทวปุตฺโต มหิทฺธิโก มาตลิ เทวสารถิ>
    text <นิมนฺตยิตฺถ ราชานํ เวเทหํ มิถิลคฺคหํฯ>
  text <๒๐๔>
    text <เอหิมํ รถมารุยฺห ราชเสฏฺฐ ทิสมฺปติ>
    text <เทวา ทสฺสนกามา เต ตาวติํสา สอินฺทกา>
    text <สรมานา หิ เต เทวา สุธมฺมายํ สมจฺฉเรฯ>
  text <๒๐๕>
    text <ตโต จ ราชา สาธิโน เวเทโห มิถิลคฺคโห>
    text <สหสฺสยุตฺตมารุยฺห อคา เทวาน สนฺติเก>
    text <ตํ เทวา ปฏินนฺทิํสุ ทิสฺวา ราชานมาคตํฯ>
  text <๒๐๖>
    text <สฺวาคตํ เต มหาราช อโถ เต อทุราคตํ>
    text <นิสีท ทานิ ราชีสิ เทวราชสฺส สนฺติเกฯ>
  text <๒๐๗>
    text <สกฺโกปิ ปฏินนฺทิตฺถ เวเทหํ มิถิลคฺคหํ>
    text <นิมนฺตยิตฺถ กาเมหิ อาสเนน จ วาสโวฯ>
  text <๒๐๘>
    text <สาธุ โขสิ อนุปฺปตฺโต อาวาสํ วสวตฺตินํ>
    text <วส เทเวสุ ราชีสิ สพฺพกามสมิทฺธิสุ>
    text <ตาวติํเสสุ เทเวสุ ภุญฺช กาเม อมานุเสฯ>
  text <๒๐๙>
    text <อหํ ปุเร สคฺคคโต รมามิ นจฺเจหิ คีเตหิ จ วาทิเตหิ>
    text <โส ทานิ อชฺช น รมามิ สคฺเค อายุํ นุ ขีโณ มรณํ นุ สนฺติเก>
    text <อุทาหุ มูฬฺโหสฺมิ ชนินฺทเสฏฺฐฯ>
  text <๒๑๐>
    text <น ตายุ ขีณํ มรณญฺจ ทูเร น จาปิ มูฬฺโห นรวีรเสฏฺฐ>
    text <ตุยฺหญฺจ ปุญฺญานิ ปริตฺตกานิ เยสํ วิปากํ อิธ เวทยิตฺโถ ฯ>
  text <๒๑๑>
    text <วส เทวานุภาเวน ราชเสฏฺฐ ทิสมฺปติ>
    text <ตาวติํเสสุ เทเวสุ ภุญฺช กาเม อมานุเสฯ>
  text <๒๑๒>
    text <ยถา ยาจิตกํ ยานํ ยถา ยาจิตกํ ธนํ>
    text <เอวํ สมฺปทเมเวตํ ยํ ปรโต ทานปจฺจยาฯ>
  text <๒๑๓>
    text <น จาหเมตมิจฺฉามิ ยํ ปรโต ทานปจฺจยา>
    text <สยํกตานิ ปุญฺญานิ ตํ เม อาเวณิกํ ธนํฯ>
  text <๒๑๔>
    text <โสหํ คนฺตฺวา มนุสฺเสสุ กาหามิ กุสลํ พหุํ>
    text <ทาเนน สมจริยาย สํยเมน ทเมน จ>
    text <ยํ กตฺวา สุขิโต โหติ น จ ปจฺฉานุตปฺปติฯ>
  text <๒๑๕>
    text <อิมานิ ตานิ เขตฺตานิ อิมํ นิกฺขํ สุกุณฺฑลํ>
    text <อิมา ตา หริตานูปา อิมา นชฺโช สวนฺติโยฯ>
  text <๒๑๖>
    text <อิมา ตา โปกฺขรณี รมฺมา จกฺกวากปกูชิตา>
    text <มนฺทาลเกหิ สญฺฉนฺนา ปทุมุปฺปลเกหิ จ>
    text <ยสฺสิมานิ มมายิํสุ กิํ นุ เต ทิสตํ คตาฯ>
  text <๒๑๗>
    text <ตานีธ เขตฺตานิ โส ภูมิภาโค เตเยว อารามวนุปจารา>
    text <ตเมว มยฺหํ ชนตํ อปสฺสโต สุญฺญํว เม นารท ขายเต ทิสาฯ>
  text <๒๑๘>
    text <ทิฏฺฐา มยา วิมานานิ โอภาเสนฺตา จตุทฺทิสา>
    text <สมฺมุขา เทวราชสฺส ติทสานญฺจ สมฺมุขาฯ>
  text <๒๑๙>
    text <วุตฺถํ เม ภวนํ ทิพฺยํ ภุตฺตา กามา อมานุสา>
    text <ตาวติํเสสุ เทเวสุ สพฺพกามสมิทฺธิสุฯ>
  text <๒๒๐>
    text <โสหํ เอตาทิสํ หิตฺวา ปุญฺญายมฺหิ อิธาคโต>
    text <ธมฺมเมว จริสฺสามิ นาหํ รชฺเชน อตฺถิโกฯ>
  text <๒๒๑>
    text <อทณฺฑาวจรํ มคฺคํ สมฺมาสมฺพุทฺธเทสิตํ>
    text <ตํ มคฺคํ ปฏิปชฺชิสฺสํ เยน คจฺฉนฺติ สุพฺพตาติฯ>
  stand <สาธินชาตกํ เอกาทสมํฯ>
  text <  <
  text <๔๙๕ ทสพฺราหฺมณชาตกํ ๑๒>
  text <๒๒๒>
    text <ราชา อโวจ วิธุรํ ธมฺมกาโม ยุธิฏฺฐิโล>
    text <พฺราหฺมเณ วิธุร ปริเยส สีลวนฺเต พหุสฺสุเตฯ>
  text <๒๒๓>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๒๔>
    text <ทุลฺลภา พฺราหฺมณา เทว สีลวนฺโต พหุสฺสุตา>
    text <วิรตา เมถุนา ธมฺมา เย เต ภุญฺเชยฺยุ โภชนํฯ>
  text <๒๒๕>
    text <ทส ขลุ มหาราช ยา ตา พฺราหฺมณชาติโย>
    text <เตสํ วิภงฺคํ วิจยํ วิตฺถาเรน สุโณหิ เมฯ>
  text <๒๒๖>
    text <ปสิพฺพเก คเหตฺวาน ปุณฺเณ มูลสฺส สํวุเต>
    text <โอสธิกาโย คนฺเถนฺติ นฺหาปยนฺติ ชปนฺติ จฯ>
  text <๒๒๗>
    text <ติกิจฺฉกสมา ราช เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๒๘>
    text <อเปตา เต จ พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๒๙>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๓๐>
    text <กิงฺกิณิกาโย คเหตฺวา โฆเสนฺติ ปุรโตปิ เต>
    text <เปสนานิปิ คจฺฉนฺติ รถจริยาสุ สิกฺขเรฯ>
  text <๒๓๑>
    text <ปริจารกสมา ราช เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๓๒>
    text <อเปตา เต จ พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๓๓>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๓๔>
    text <กมณฺฑลุํ คเหตฺวาน วงฺกทณฺฑญฺจ พฺราหฺมณา>
    text <ปจฺจุเปสฺสนฺติ ราชาโน คาเมสุ นิคเมสุ จ>
    text <นาทินฺเน วุฏฺฐหิสฺสาม คามมฺหิ วา วนมฺหิ วา ฯ>
  text <๒๓๕>
    text <นิคฺคาหกสมา ราช เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๓๖>
    text <อเปตา เต จ พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๓๗>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๓๘>
    text <ปรูฬฺหกจฺฉนขโลมา ปงฺกทนฺตา รชสฺสิรา>
    text <โอกิณฺณา รชเรณูหิ ยาจกา วิจรนฺติ เตฯ>
  text <๒๓๙>
    text <ขาณุฆาตสมา ราช เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๔๐>
    text <อเปตา เต จ พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๔๑>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๔๒>
    text <หรีตกํ อามลกํ อมฺพํ ชมฺพุํ วิภีตกํ>
    text <ลพุชํ ทนฺตโปณานิ เพลุวา พทรานิ จฯ>
  text <๒๔๓>
    text <ราชายตนํ อุจฺฉุ-ปุฏํ ธูมเนตฺตํ มธุ-อญฺชนํ>
    text <อุจฺจาวจานิ ปณิยานิ วิปเณนฺติ ชนาธิปฯ>
  text <๒๔๔>
    text <วาณิชกสมา ราช เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๔๕>
    text <อเปตา เต จ พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๔๖>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๔๗>
    text <กสิ-วาณิชฺชํ กาเรนฺติ โปสยนฺติ อเชฬเก>
    text <กุมาริโย ปเวจฺฉนฺติ วิวาหนฺตาวหนฺติ จฯ>
  text <๒๔๘>
    text <สมา อมฺพฏฺฐเวสฺเสหิ เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๔๙>
    text <อเปตา เต จ พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๕๐>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๕๑>
    text <นิกฺขิตฺตภิกฺขํ ภุญฺชนฺติ คาเมสฺเวเก ปุโรหิตา>
    text <พหู เต ปริปุจฺฉนฺติ อณฺฑจฺเฉทา นิลญฺฉกา ฯ>
  text <๒๕๒>
    text <ปสูปิ ตตฺถ หญฺญนฺติ มหิํสา สูกรา อชา>
    text <โคฆาตกสมา ราช เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๕๓>
    text <อเปตา เต พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๕๔>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๕๕>
    text <อสิจมฺมํ คเหตฺวาน ขคฺคํ ปคฺคยฺห พฺราหฺมณา>
    text <เวสฺสปเถสุ ติฏฺฐนฺติ สตฺถํ อพฺพาหยนฺติปิฯ>
  text <๒๕๖>
    text <สมา โคปนิสาเทหิ เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๕๗>
    text <อเปตา เต พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๕๘>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๕๙>
    text <อรญฺเญ กุฏิกํ กตฺวา กูฏานิ การยนฺติ เต>
    text <สสพิฬาเร พาเธนฺติ อาโคธา มจฺฉกจฺฉปํฯ>
  text <๒๖๐>
    text <เต ลุทฺทกสมา ราช เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๖๑>
    text <อเปตา เต พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๖๒>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๖๓>
    text <อญฺเญ ธนสฺส กามา หิ เหฏฺฐามญฺเจ ปสกฺกิตา>
    text <ราชาโน อุปริ นฺหายนฺติ โสมยาเค อุปฏฺฐิเตฯ>
  text <๒๖๔>
    text <มลมชฺชกสมา ราช เตปิ วุจฺจนฺติ พฺราหฺมณา>
    text <อกฺขาตา เต มหาราช ตาทิเส นิปตามเสฯ>
  text <๒๖๕>
    text <อเปตา เต พฺรหฺมญฺญา>
    text <อิติ ราชา โกรพฺโย>
    text <น เต วุจฺจนฺติ พฺราหฺมณา>
    text <อญฺเญ วิธุร ปริเยส สีลวนฺเต พหุสฺสุเตฯ>
  text <๒๖๖>
    text <วิรเต เมถุนา ธมฺมา เย เม ภุญฺเชยฺยุ โภชนํ>
    text <ทกฺขิณํ สมฺม ทสฺสาม ยตฺถ ทินฺนํ มหปฺผลํฯ>
  text <๒๖๗>
    text <อตฺถิ โข พฺราหฺมณา เทว สีลวนฺโต พหุสฺสุตา>
    text <วิรตา เมถุนา ธมฺมา เย เต ภุญฺเชยฺยุ โภชนํฯ>
  text <๒๖๘>
    text <เอกญฺจ ภตฺตํ ภุญฺชนฺติ น จ มชฺชํ ปิวนฺติ เต>
    text <อกฺขาตา เต มหาราช ตาทิเส นิปตามเสฯ>
  text <๒๖๙>
    text <เอเต โข พฺราหฺมณา วิธุร สีลวนฺโต พหุสฺสุตา>
    text <เอเต วิธุร ปริเยส ขิปฺปญฺจ เน นิมนฺตยาติฯ>
  stand <ทสพฺราหฺมณชาตกํ ทฺวาทสมํฯ>
  text <  <
  text <๔๙๖ ภิกฺขาปรมฺปรชาตกํ ๑๓>
  text <๒๗๐>
    text <สุขุมาลรูปํ ทิสฺวา รฏฺฐา วิวนมาคตํ>
    text <กูฏาคารวรูเปตํ มหาสยนมุปาสิตํ ฯ>
  text <๒๗๑>
    text <ตสฺส เต เปมเกนาหํ อทาสิํ วฑฺฒโมทนํ>
    text <สาลีนํ วิจิตํ ภตฺตํ สุจิํ มํสูปเสจนํฯ>
  text <๒๗๒>
    text <ตํ ตฺวํ ภตฺตํ ปฏิคฺคยฺห พฺราหฺมณสฺส อทาสยิ>
    text <อตฺตานํ อนสิตฺวาน โกยํ ธมฺโม นมตฺถุ เตฯ>
  text <๒๗๓>
    text <อาจริโย พฺราหฺมโณ มยฺหํ กิจฺจากิจฺเจสุ พฺยาวโฏ>
    text <ครุ จ อามนฺตนีโย จ ทาตุมรหามิ โภชนํฯ>
  text <๒๗๔>
    text <พฺราหฺมณํ ทานิ ปุจฺฉามิ โคตมํ ราชปูชิตํ>
    text <ราชา เต ภตฺตํ ปาทาสิ สุจิํ มํสูปเสจนํฯ>
  text <๒๗๕>
    text <ตํ ตฺวํ ภตฺตํ ปฏิคฺคยฺห อิสิสฺส โภชนํ อทา>
    text <อเขตฺตญฺญูสิ ทานสฺส โกยํ ธมฺโม นมตฺถุ เตฯ>
  text <๒๗๖>
    text <ภรามิ ปุตฺต ทาเร จ ฆเรสุ คธิโต อหํ>
    text <ภุญฺเช มานุสเก กาเม อนุสาสามิ ราชิโนฯ>
  text <๒๗๗>
    text <อารญฺญิกสฺส อิสิโน จิรรตฺตํ ตปสฺสิโน>
    text <วุฑฺฒสฺส ภาวิตตฺตสฺส ทาตุมรหามิ โภชนํฯ>
  text <๒๗๘>
    text <อิสิญฺจ ทานิ ปุจฺฉามิ กิสํ ธมนิสนฺถตํ>
    text <ปรูฬฺหกจฺฉนขโลมํ ปงฺกทนฺตํ รชสฺสิรํฯ>
  text <๒๗๙>
    text <เอโก อรญฺเญ วิหรสิ นาวกงฺขสิ ชีวิตํ>
    text <ภิกฺขุ เกน ตยา เสยฺโย ยสฺส ตฺวํ โภชนํ อทาฯ>
  text <๒๘๐>
    text <ขณนฺตาลุกลมฺพานิ พิลาลิตกฺกลานิ จ>
    text <ธุนํ สามากนีวารํ สงฺฆาริยํ ปสาริยํ ฯ>
  text <๒๘๑>
    text <สากํ ภิสํ มธุํ มํสํ พทรามลกานิ จ>
    text <ตานิ อาหริตฺวา ภุญฺชามิ อตฺถิ เม โส ปริคฺคโหฯ>
  text <๒๘๒>
    text <ปจนฺโต อปจนฺตสฺส อมมสฺส สกิญฺจโน>
    text <อนาทานสฺส สาทาโน ทาตุมรหามิ โภชนํฯ>
  text <๒๘๓>
    text <ภิกฺขุญฺจ ทานิ ปุจฺฉามิ ตุณฺหีมาสีน สุพฺพตํ>
    text <อิสิ เต ภตฺตํ ปาทาสิ สุจิํ มํสูปเสจนํฯ>
  text <๒๘๔>
    text <ตํ ตฺวํ ภตฺตํ ปฏิคฺคยฺห ตุณฺหี ภุญฺชสิ เอกโก>
    text <นาญฺญํ กญฺจิ นิมนฺเตสิ โกยํ ธมฺโม นมตฺถุ เตฯ>
  text <๒๘๕>
    text <น ปจามิ น ปาเจมิ น ฉินฺทามิ น เฉทเย>
    text <ตํ มํ อกิญฺจนํ ญตฺวา สพฺพปาเปหิ อารตํฯ>
  text <๒๘๖>
    text <วาเมน ภิกฺขมาทาย ทกฺขิเณน กมณฺฑลุํ>
    text <อิสิ เม ภตฺตํ ปาทาสิ สุจิํ มํสูปเสจนํฯ>
  text <๒๘๗>
    text <เอเต หิ ทาตุมรหนฺติ สมมา สปริคฺคหา>
    text <ปจฺจนีกมหํ มญฺเญ โย ทาตารํ นิมนฺตเยฯ>
  text <๒๘๘>
    text <อตฺถาย วต เม อชฺช อิธาคจฺฉิ รเถสโภ>
    text <โสหํ อชฺช ปชานามิ ยตฺถ ทินฺนํ มหปฺผลํฯ>
  text <๒๘๙>
    text <รฏฺเฐสุ คิทฺธา ราชาโน กิจฺจากิจฺเจสุ พฺราหฺมณา>
    text <อิสี มูลผเล คิทฺธา วิปฺปมุตฺตา จ ภิกฺขโวติฯ>
    text <สุว กินฺนร มุกฺก ขราชินโส ภิสชาต มเหสิ กโปตวโร>
    text <อถ โมร สตจฺฉก วาณิชโก อถ ราช สพฺราหฺมณ ภิกฺขปรนฺติฯ>
  stand <ภิกฺขาปรมฺปรชาตกํ เตรสมํฯ>
  text <ตสฺสุทฺทานํ>
  stand <ปกิณฺณกนิปาตํ นิฏฺฐิตํฯ>
