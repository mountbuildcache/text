text <๖ ฉกฺกนิปาโต>
  text <๑ อวาริยวคฺโค>
    text <  <
    text <๓๗๖ อวาริยชาตกํ ๖-๑-๑>
    text <๑>
      text <มาสุ กุชฺฌ ภูมิปติ มาสุ กุชฺฌ รเถสภ>
      text <กุทฺธํ อปฺปฏิกุชฺฌนฺโต ราชา รฏฺฐสฺส ปูชิโตฯ>
    text <๒>
      text <คาเม วา ยทิ วารญฺเญ นินฺเน วา ยทิ วา ถเล>
      text <สพฺพตฺถ อนุสาสามิ มาสุ กุชฺฌ รเถสภฯ>
    text <๓>
      text <อวาริยปิตา นาม อหุ คงฺคาย นาวิโก>
      text <ปุพฺเพ ชนํ ตาเรตฺวาน ปจฺฉา ยาจติ เวตนํ>
      text <เตนสฺส ภณฺฑนํ โหติ น จ โภเคหิ วฑฺฒติฯ>
    text <๔>
      text <อติณฺณํเยว ยาจสฺสุ อปารํ ตาต นาวิก>
      text <อญฺโญ หิ ติณฺณสฺส มโน อญฺโญ โหติ ปาเรสิโน ฯ>
    text <๕>
      text <คาเม วา ยทิ วารญฺเญ นินฺเน วา ยทิ วา ถเล>
      text <สพฺพตฺถ อนุสาสามิ มาสุ กุชฺฌิตฺถ นาวิกฯ>
    text <๖>
      text <ยาเยวานุสาสนิยา ราชา คามวรํ อทา>
      text <ตาเยวานุสาสนิยา นาวิโก ปหรี มุขํฯ>
    text <๗>
      text <ภตฺตํ ภินฺนํ หตา ภริยา คพฺโภ จ ปติโต ฉมา>
      text <มิโคว ชาตรูเปน น เตนตฺถํ อพนฺธิ สูติ ฯ>
    stand <อวาริยชาตกํ ปฐมํฯ>
    text <  <
    text <๓๗๗ เสตเกตุชาตกํ ๖-๑-๒>
    text <๘>
      text <มา ตาต กุชฺฌิ น หิ สาธุ โกโธ พหุมฺปิ เต อทิฏฺฐมสฺสุตญฺจ>
      text <มาตา ปิตา ทิสตา เสตเกตุ อาจริยมาหุ ทิสตํ ปสตฺถาฯ>
    text <๙>
      text <อคาริโน อนฺนทปานวตฺถทา อวฺหายิกา ตมฺปิ ทิสํ วทนฺติ>
      text <เอสา ทิสา ปรมา เสตเกตุ ยํ ปตฺวา ทุกฺขี สุขิโน ภวนฺติฯ>
    text <๑๐>
      text <ขราชินา ชฏิลา ปงฺกทนฺตา ทุมฺมกฺขรูปา เยเม ชปฺปนฺติ มนฺเต>
      text <กจฺจิ นุ เต มานุสเก ปโยเค อิทํ วิทู ปริมุตฺตา อปายาฯ>
    text <๑๑>
      text <ปาปานิ กมฺมานิ กตฺวาน ราช พหุสฺสุโต เจ น จเรยฺย ธมฺมํ>
      text <สหสฺสเวโทปิ น ตํ ปฏิจฺจ ทุกฺขา ปมุญฺเจ จรณํ อปตฺวาฯ>
    text <๑๒>
      text <สหสฺสเวโทปิ น ตํ ปฏิจฺจ ทุกฺขา ปมุญฺเจ จรณํ อปตฺวา>
      text <มญฺญามิ เวทา อผลา ภวนฺติ สสํยมํ จรณเมว สจฺจํฯ>
    text <๑๓>
      text <น เหว เวทา อผลา ภวนฺติ สสํยมํ จรณเมว สจฺจํ>
      text <กิตฺติญฺหิ ปปฺโปติ อธิจฺจ เวเท สนฺติํ ปุเณติ จรเณน ทนฺโตติฯ>
    stand <เสตเกตุชาตกํ ทุติยํฯ>
    text <  <
    text <๓๗๘ ทรีมุขชาตกํ ๖-๑-๓>
    text <๑๔>
      text <ปงฺโก จ กามา ปลิโป จ กามา ภยญฺจ เมตํ ติมูลํ ปวุตฺตํ>
      text <รโช จ ธูโม จ มยา ปกาสิตา หิตฺวา ตุวํ ปพฺพช พฺรหฺมทตฺตฯ>
    text <๑๕>
      text <คธิโต จ รตฺโต จ อธิมุจฺฉิโต จ กาเมสฺวหํ พฺราหฺมณ ภิํสรูปํ>
      text <ตํ นุสฺสเห ชีวิกตฺโถ ปหาตุํ กาหามิ ปุญฺญานิ อนปฺปกานิฯ>
    text <๑๖>
      text <โย อตฺถกามสฺส หิตานุกมฺปิโน โอวชฺชมาโน น กโรติ สาสนํ>
      text <อิทเมว เสยฺโย อิติ มญฺญมาโน ปุนปฺปุนํ คพฺภมุเปติ มนฺโทฯ>
    text <๑๗>
      text <โส โฆรรูปํ นิรยํ อุเปติ สุภาสุภํ มุตฺตกรีสปูรํ>
      text <สตฺตา สกาเย น ชหนฺติ คิทฺธา เย โหนฺติ กาเมสุ อวีตราคาฯ>
    text <๑๘>
      text <มีฬฺเหน ลิตฺตา รุหิเรน มกฺขิตา เสมฺเหน ลิตฺตา อุปนิกฺขมนฺติ>
      text <ยํ ยญฺหิ กาเยน ผุสนฺติ ตาวเท สพฺพํ อสาตํ ทุขเมว เกวลํฯ>
    text <๑๙>
      text <ทิสฺวา วทามิ น หิ อญฺญโต สวํ ปุพฺเพนิวาสํ พหุกํ สรามิ>
      text <จิตฺราหิ คาถาหิ สุภาสิตาหิ ทรีมุโข นิชฺฌาปยิ สุเมธนฺติฯ>
    stand <ทรีมุขชาตกํ ตติยํฯ>
    text <  <
    text <๓๗๙ เนรุชาตกํ ๖-๑-๔>
    text <๒๐>
      text <กาโกลา กากสงฺฆา จ มยญฺจ ปตตํ วรา>
      text <สพฺเพว สทิสา โหม อิมํ อาคมฺม ปพฺพตํฯ>
    text <๒๑>
      text <อิธ สีหา จ พฺยคฺฆา จ สิงฺคาลา จ มิคาธมา>
      text <สพฺเพว สทิสา โหนฺติ อยํ โก นาม ปพฺพโตฯ>
    text <๒๒>
      text <อิมํ เนรูติ ชานนฺติ มนุสฺสา ปพฺพตุตฺตมํ>
      text <อิธ วณฺเณน สมฺปนฺนา วสนฺติ สพฺพปาณิโนฯ>
    text <๒๓>
      text <อมานนา ยตฺถ สิยา สนฺตานํ วา วิมานนา>
      text <หีนสมฺมานนา วาปิ น ตตฺถ วสติํ วเส ฯ>
    text <๒๔>
      text <ยตฺถาลโส จ ทกฺโข จ สูโร ภีรุ จ ปูชิยา>
      text <น ตตฺถ สนฺโต วสนฺติ อวิเสสกเร นเร ฯ>
    text <๒๕>
      text <นายํ เนรุ วิภชติ หีนอุกฺกฏฺฐมชฺฌิเม>
      text <อวิเสสกโร เนรุ หนฺท เนรุํ ชหามเสติฯ>
    stand <เนรุชาตกํ จตุตฺถํฯ>
    text <  <
    text <๓๘๐ อาสงฺกชาตกํ ๖-๑-๕>
    text <๒๖>
      text <อาสาวตี นาม ลตา ชาตา จิตฺตลตาวเน>
      text <ตสฺสา วสฺสสหสฺเสน เอกํ นิพฺพตฺตเต ผลํฯ>
    text <๒๗>
      text <ตํ เทวา ปยิรุปาสนฺติ ตาว ทูรผลํ สติํ>
      text <อาสีเสว ตุวํ ราช อาสา ผลวตี สุขาฯ>
    text <๒๘>
      text <อาสีสเตว โส ปกฺขี อาสีสเตว โส ทิโช>
      text <ตสฺส จาสา สมิชฺฌติ ตาว ทูรคตา สตี>
      text <อาสีเสว ตุวํ ราช อาสา ผลวตี สุขาฯ>
    text <๒๙>
      text <สมฺเปสิ โข มํ วาจาย น จ สมฺเปสิ กมฺมุนา>
      text <มาลา เสเรยฺยกสฺเสว วณฺณวนฺตา อคนฺธิกาฯ>
    text <๓๐>
      text <อผลํ มธุรํ วาจํ โย มิตฺเตสุ ปกุพฺพติ>
      text <อททํ อวิสฺสชํ โภคํ สนฺธิ เตนสฺส ชีรติฯ>
    text <๓๑>
      text <ยญฺหิ กยิรา ตญฺหิ วเท ยํ น กยิรา น ตํ วเท>
      text <อกโรนฺตํ ภาสมานํ ปริชานนฺติ ปณฺฑิตาฯ>
    text <๓๒>
      text <พลญฺจ วต เม ขีณํ ปาเถยฺยญฺจ น วิชฺชติ>
      text <สงฺเก ปาณูปโรธาย หนฺท ทานิ วชามหํฯ>
    text <๓๓>
      text <เอตเทว หิ เม นามํ ยํ นามสฺมิ รเถสภ>
      text <อาคเมหิ มหาราช ปิตรํ อามนฺตยามหนฺติฯ>
    stand <อาสงฺกชาตกํ ปญฺจมํฯ>
    text <  <
    text <๓๘๑ มิคาโลปชาตกํ ๖-๑-๖>
    text <๓๔>
      text <น เม รุจฺจิ มิคาโลป ยสฺส เต ตาทิสี คตี>
      text <อตุจฺจํ ตาต ปตสิ อภูมิํ ตาต เสวสิฯ>
    text <๓๕>
      text <จตุกฺกณฺณํว เกทารํ ยทา เต ปถวี สิยา>
      text <ตโต ตาต นิวตฺตสฺสุ มาสฺสุ เอตฺโต ปรํ คมิฯ>
    text <๓๖>
      text <สนฺติ อญฺเญปิ สกุณา ปตฺตยานา วิหงฺคมา>
      text <อกฺขิตฺตา วาตเวเคน นฏฺฐา เต สสฺสตีสมาฯ>
    text <๓๗>
      text <อกตฺวา อปนนฺทสฺส ปิตุ วุทฺธสฺส สาสนํ>
      text <กาลวาเต อติกฺกมฺม เวรมฺภานํ วสํ อคา ฯ>
    text <๓๘>
      text <ตสฺส ปุตฺตา จ ทารา จ เย จญฺเญ อนุชีวิโน>
      text <สพฺเพ พฺยสนมาปาทุํ อโนวาทกเร ทิเชฯ>
    text <๓๙>
      text <เอวมฺปิ อิธ วุทฺธานํ โย วากฺยํ นาวพุชฺฌติ>
      text <อติสีมจโร ทิตฺโต คิชฺโฌวาตีตสาสโน>
      text <สพฺเพ พฺยสนํ ปปฺโปนฺติ อกตฺวา พุทฺธสาสนนฺติฯ>
    stand <มิคาโลปชาตกํ ฉฏฺฐํฯ>
    text <  <
    text <๓๘๒ สิริกาฬกณฺณิชาตกํ ๖-๑-๗>
    text <๔๐>
      text <กา นุ กาเฬน วณฺเณน น จาปิ ปิยทสฺสนา>
      text <กา วา ตฺวํ กสฺส วา ธีตา กถํ ชาเนมุ ตํ มยํฯ>
    text <๔๑>
      text <มหาราชสฺสหํ ธีตา วิรูปกฺขสฺส จณฺฑิยา>
      text <อหํ กาฬี อลกฺขิกา กาฬกณฺณีติ มํ วิทู>
      text <โอกาสํ ยาจิโต เทหิ วเสมุ ตว สนฺติเกฯ>
    text <๔๒>
      text <กิํสีเล กิํสมาจาเร ปุริเส นิวิสเส ตุวํ>
      text <ปุฏฺฐา เม กาฬิ อกฺขาหิ กถํ ชาเนมุ ตํ มยํฯ>
    text <๔๓>
      text <มกฺขี ปฬาสี สารมฺภี อิสฺสุกี มจฺฉรี สโฐ>
      text <โส มยฺหํ ปุริโส กนฺโต ลทฺธํ ยสฺส วินสฺสติฯ>
    text <๔๔>
      text <โกธโน อุปนาหี จ ปิสุโณ จ วิเภทโก>
      text <กณฺฑกวาโจ ผรุโส โส เม กนฺตตโร ตโตฯ>
    text <๔๕>
      text <อชฺช สุเวติ ปุริโส สทตฺถํ นาวพุชฺฌติ>
      text <โอวชฺชมาโน กุปฺปติ เสยฺยํ โส อติมญฺญติฯ>
    text <๔๖>
      text <ทวปฺปลุทฺโธ ปุริโส สพฺพมิตฺเตหิ ธํสติ>
      text <โส มยฺหํ ปุริโส กนฺโต ตสฺมิํ โหมิ อนามยาฯ>
    text <๔๗>
      text <อเปหิ เอตฺโต ตฺวํ กาฬิ เนตํ อมฺเหสุ วิชฺชติ>
      text <อญฺญํ ชนปทํ คจฺฉ นิคเม ราชธานิโยฯ>
    text <๔๘>
      text <อหมฺปิ โข ตํ ชานามิ เนตํ ตุมฺเหสุ วิชฺชติ>
      text <สนฺติ โลเก อลกฺขิกา สงฺฆรนฺติ พหุํ ธนํ>
      text <อหํ เทโว จ เม ภาตา อุโภ นํ วิธมามเสฯ>
    text <๔๙>
      text <กา นุ ทิพฺเพน วณฺเณน ปถพฺยา สุปติฏฺฐิตา>
      text <กา วา ตฺวํ กสฺส วา ธีตา กถํ ชาเนมุ ตํ มยํฯ>
    text <๕๐>
      text <มหาราชสฺสหํ ธีตา ธตรฏฺฐสฺส สิรีมโต>
      text <อหํ สิรี จ ลกฺขี จ ภูริปญฺญาติ มํ วิทู>
      text <โอกาสํ ยาจิโต เทหิ วเสมุ ตว สนฺติเกฯ>
    text <๕๑>
      text <กิํสีเล กิํสมาจาเร ปุริเส นิวิสเส ตุวํ>
      text <ปุฏฺฐา เม ลกฺขิ อกฺขาหิ กถํ ชาเนมุ ตํ มยํฯ>
    text <๕๒>
      text <โย จาปิ สีเต อถวาปิ อุณฺเห วาตาตเป ฑํสสรีสเป จ>
      text <ขุธํ ปิปาสํ อภิภุยฺย สพฺพํ รตฺตินฺติวํ โย สตตํ นิยุตฺโต>
      text <กาลาคตญฺจ น หาเปติ อตฺถํ โส เม มนาโป นิวิเส จ ตมฺหิฯ>
    text <๕๓>
      text <อกฺโกธโน มิตฺตวา จาควา จ สีลูปปนฺโน อสโฐชุภูโต>
      text <สงฺคาหโก สขิโล สณฺหวาโจ มหตฺตปตฺโตปิ นิวาตวุตฺติ>
      text <ตสฺมิํหํ โปเส วิปุลา ภวามิ อูมิ สมุทฺทสฺส ยถาปิ วณฺณํฯ>
    text <๕๔>
      text <โย จาปิ มิตฺเต อถวา อมิตฺเต เสฏฺเฐ สริกฺเข อถ วาปิ หีเน>
      text <อตฺถํ จรนฺตํ อถวา อนตฺถํ อาวี รโห สงฺคหเมว วตฺเต ฯ>
      text <วาจํ น วชฺชา ผรุสํ กทาจิ มตสฺส ชีวสฺส จ ตสฺส โหมิฯ>
    text <๕๕>
      text <เอเตสํ โย อญฺญตรํ ลภิตฺวา กนฺตา สิรี มชฺชติ อปฺปปญฺโญ>
      text <ตํ ทิตฺตรูปํ วิสมํ จรนฺตํ กรีสฐานํว วิวชฺชยามิฯ>
    text <๕๖>
      text <อตฺตนา กุรุเต ลกฺขิํ อลกฺขิํ กุรุตตฺตนา>
      text <น หิ ลกฺขิํ อลกฺขิํ วา อญฺโญ อญฺญสฺส การโกติฯ>
    stand <สิริกาฬกณฺณิชาตกํ สตฺตมํฯ>
    text <  <
    text <๓๘๓ กุกฺกุฏชาตกํ ๖-๑-๘>
    text <๕๗>
      text <สุจิตฺตปตฺตฉทน ตมฺพจูฬ วิหงฺคม>
      text <โอโรห ทุมสาขาย มุธา ภริยา ภวามิ เตฯ>
    text <๕๘>
      text <จตุปฺปที ตฺวํ กลฺยาณิ ทฺวิปทาหํ มโนรเม>
      text <มิคี ปกฺขี อสญฺญุตฺตา อญฺญํ ปริเยส สามิกํฯ>
    text <๕๙>
      text <โกมาริกา เต เหสฺสามิ มญฺชุกา ปิยภาณินี>
      text <วินฺท มํ อริเยน เวเทน สาวย มํ ยทิจฺฉสิฯ>
    text <๖๐>
      text <กุณปาทินิ โลหิตเป โจริ กุกฺกุฏโปถินิ>
      text <น ตฺวํ อริเยน เวเทน มมํ ภตฺตารมิจฺฉสิฯ>
    text <๖๑>
      text <เอวมฺปิ จตุรา นารี ทิสฺวาน สธนํ นรํ>
      text <เนนฺติ สณฺหาหิ วาจาหิ พิฬารี วิย กุกฺกุฏํฯ>
    text <๖๒>
      text <โย จ อุปฺปติตํ อตฺถํ น ขิปฺปมนุพุชฺฌติ>
      text <อมิตฺตวสมนฺเวติ ปจฺฉา จ อนุตปฺปติฯ>
    text <๖๓>
      text <โย จ อุปฺปติตํ อตฺถํ ขิปฺปเมว นิโพธติ>
      text <มุจฺจเต สตฺตุสมฺพาธา กุกฺกุโฏว พิฬาริยาติฯ>
    stand <กุกฺกุฏชาตกํ อฏฺฐมํฯ>
    text <  <
    text <๓๘๔ ธมฺมธชชาตกํ ๖-๑-๙>
    text <๖๔>
      text <ธมฺมํ จรถ ญาตโย ธมฺมํ จรถ ภทฺทํ โว>
      text <ธมฺมจารี สุขํ เสติ อสฺมิํ โลเก ปรมฺหิ จฯ>
    text <๖๕>
      text <ภทฺทโก วตยํ ปกฺขี ทิโช ปรมธมฺมิโก>
      text <เอกปาเทน ติฏฺฐนฺโต ธมฺมเมวานุสาสติฯ>
    text <๖๖>
      text <นาสฺส สีลํ วิชานาถ อนญฺญาย ปสํสถ>
      text <ภุตฺวา อณฺฑญฺจ โปตญฺจ ธมฺโม ธมฺโมติ ภาสติฯ>
    text <๖๗>
      text <อญฺญํ ภณติ วาจาย อญฺญํ กาเยน กุพฺพติ>
      text <วาจาย โน จ กาเยน น ตํ ธมฺมํ อธิฏฺฐิโตฯ>
    text <๖๘>
      text <วาจาย สขิโล มโนวิทุคฺโค ฉนฺโน กูปสโยว กณฺหสปฺโป>
      text <ธมฺมธโช คามนิคมาสุสาธุ ทุชฺชาโน ปุริเสน พาลิเสนฯ>
    text <๖๙>
      text <อิมํ ตุณฺเฑหิ ปกฺเขหิ ปาทา จิมํ วิเหฐถ>
      text <ฉวญฺหิมํ วินาเสถ นายํ สํวาสนารโหติฯ>
    stand <ธมฺมธชชาตกํ นวมํฯ>
    text <  <
    text <๓๘๕ นนฺทิยมิคราชชาตกํ ๖-๑-๑๐>
    text <๗๐>
      text <สเจ พฺราหฺมณ คจฺเฉสิ สาเกเต อชฺชุนํ วนํ>
      text <วชฺชาสิ นนฺทิยํ นาม ปุตฺตํ อสฺมากโมรสํ>
      text <มาตา ปิตา จ เต วุทฺธา เต ตํ อิจฺฉนฺติ ปสฺสิตุํฯ>
    text <๗๑>
      text <ภุตฺตา มยา นิวาปานิ ราชิโน ปานโภชนํ>
      text <ตํ ราชปิณฺฑํ อวโภตฺตุํ นาหํ พฺราหฺมณ มุสฺสเหฯ>
    text <๗๒>
      text <โอทหิสฺสามหํ ปสฺสํ ขุรปฺปานิสฺส ราชิโน>
      text <ตทาหํ สุขิโต มุตฺโต อปิ ปสฺเสยฺย มาตรํฯ>
    text <๗๓>
      text <มิคราชา ปุเร อาสิํ โกสลสฺส นิเกตเน>
      text <นนฺทิโย นาม นาเมน อภิรูโป จตุปฺปโทฯ>
    text <๗๔>
      text <ตํ มํ วธิตุมาคจฺฉิ ทายสฺมิํ อชฺชุเน วเน>
      text <ธนุํ อารชฺชํ กตฺวาน อุสุํ สนฺนยฺห โกสโลฯ>
    text <๗๕>
      text <ตสฺสาหํ โอทหิํ ปสฺสํ ขุรปฺปานิสฺส ราชิโน>
      text <ตทาหํ สุขิโต มุตฺโต มาตรํ ทฏฺฐุมาคโตติฯ>
      text <อถ กุชฺฌรเถสภ เกตุวโร สทรีมุข เนรุ ลตา จ ปุน>
      text <อปนนฺท สิรี จ สุจิตฺตวโร อถ ธมฺมิก นนฺทิมิเคน ทสาติฯ>
    stand <นนฺทิยมิคราชชาตกํ ทสมํฯ>
    stand <อวาริยวคฺโค ปฐโมฯ>
    text <ตสฺสุทฺทานํ>
  text <๒ ขรปุตฺตวคฺโค>
    text <  <
    text <๓๘๖ ขรปุตฺตชาตกํ ๖-๒-๑>
    text <๗๖>
      text <สจฺจํ กิเรวมาหํสุ วสฺตํ พาโลติ ปณฺฑิตา>
      text <ปสฺส พาโล รโหกมฺมํ อาวิกุพฺพํ น พุชฺฌติฯ>
    text <๗๗>
      text <ตฺวํ โขปิ สมฺม พาโลสิ ขรปุตฺต วิชานหิ>
      text <รชฺชุยา หิ ปริกฺขิตฺโต วงฺโกฏฺโฐ โอหิโตมุโขฯ>
    text <๗๘>
      text <อปรมฺปิ สมฺม เต พาลฺยํ โย มุตฺโต น ปลายสิ>
      text <โส จ พาลตโร สมฺม ยํ ตฺวํ วหสิ เสนกํฯ>
    text <๗๙>
      text <ยํ นุ สมฺม อหํ พาโล อชราช วิชานหิ>
      text <อถ เกน เสนโก พาโล ตํ เม อกฺขาหิ ปุจฺฉิโตฯ>
    text <๘๐>
      text <อุตฺตมตฺถํ ลภิตฺวาน ภริยาย โย ปทสฺสติ>
      text <เตน ชหิสฺสตตฺตานํ สา เจวสฺส น เหสฺสติฯ>
    text <๘๑>
      text <น เว ปิยมฺเมติ ชนินฺท ตาทิโส อตฺตํ นิรํกตฺวา ปิยานิ เสวติ>
      text <อตฺตาว เสยฺโย ปรมา จ เสยฺโย ลพฺภา ปิยา โอจิตตฺเถน ปจฺฉาติฯ>
    stand <ขรปุตฺตชาตกํ ปฐมํฯ>
    text <  <
    text <๓๘๗ สูจิชาตกํ ๖-๒-๒>
    text <๘๒>
      text <อกกฺกสํ อผรุสํ ขรโธตํ สุปาสิยํ>
      text <สุขุมํ ติขิณคฺคญฺจ โก สูจิํ เกตุมิจฺฉติฯ>
    text <๘๓>
      text <สุมชฺชญฺจ สุปาสญฺจ อนุปุพฺพํ สุวฏฺฏิตํ>
      text <ฆนฆาติมํ ปฏิถทฺธํ โก สูจิํ เกตุมิจฺฉติฯ>
    text <๘๔>
      text <อิโต ทานิ ปตายนฺติ สูจิโย พฬิสานิ จ>
      text <โกยํ กมฺมารคามสฺมิํ สูจิํ วิกฺเกตุมิจฺฉติฯ>
    text <๘๕>
      text <อิโต สตฺถานิ คจฺฉนฺติ กมฺมนฺตา วิวิธา ปุถู>
      text <โกยํ กมฺมารคามสฺมิํ สูจิํ วิกฺเกตุมิจฺฉติ ฯ>
    text <๘๖>
      text <สูจิํ กมฺมารคามสฺมิํ วิกฺเกตพฺพา ปชานตา>
      text <อาจริยาว ชานนฺติ กมฺมํ สุกตทุกฺกฏํ ฯ>
    text <๘๗>
      text <อิมํ เจ เต ปิตา ภทฺเท สูจิํ ชญฺญา มยา กตํ>
      text <ตยา จ มํ นิมนฺเตยฺย ยญฺจตฺถญฺญํ ฆเร ธนนฺติฯ>
    stand <สูจิชาตกํ ทุติยํฯ>
    text <  <
    text <๓๘๘ ตุณฺฑิลชาตกํ ๖-๒-๓>
    text <๘๘>
      text <นวฉนฺนเก ทานิ ทิยฺยติ ปุณฺณายํ โทณิ สุวามินี ฐิตา>
      text <พหุเก ชเน ปาสปาณิเก โน จ โข เม ปฏิภาติ ภุญฺชิตุํฯ>
    text <๘๙>
      text <ตสสิ ภมสิ เลณมิจฺฉสิ อตฺตาโณสิ กุหิํ คมิสฺสสิ>
      text <อปฺโปสฺสุกฺโก ภุญฺช ตุณฺฑิล มํสตฺถาย หิ โปสิตามฺหเส ฯ>
    text <๙๐>
      text <โอคห รหทํ อกทฺทมํ สพฺพํ เสทมลํ ปวาหย>
      text <คณฺหาหิ นวํ วิเลปนํ ยสฺส คนฺโธ น กทาจิ ฉิชฺชติฯ>
    text <๙๑>
      text <กตโม รหโท อกทฺทโม กิํสุ เสทมลนฺติ วุจฺจติ>
      text <กตมญฺจ นวํ วิเลปนํ ยสฺส คนฺโธ น กทาจิ ฉิชฺชติฯ>
    text <๙๒>
      text <ธมฺโม รหโท อกทฺทโม ปาปํ เสทมลนฺติ วุจฺจติ>
      text <สีลญฺจ นวํ วิเลปนํ ตสฺส คนฺโธ น กทาจิ ฉิชฺชติฯ>
    text <๙๓>
      text <นนฺทนฺติ สรีรฆาติโน น จ นนฺทนฺติ สรีรธาริโน>
      text <ปุณฺณาย จ ปุณฺณมาสิยา รมมานาว ชหนฺติ ชีวิตนฺติฯ>
    stand <ตุณฺฑิลชาตกํ ตติยํฯ>
    text <  <
    text <๓๘๙ สุวณฺณกกฺกฏชาตกํ ๖-๒-๔>
    text <๙๔>
      text <สิงฺคีมิโค อายตจกฺขุเนตฺโต อฏฺฐิตฺตโจ วาริสโย อโลโม>
      text <เตนาภิภูโต กปณํ รุทามิ หเร สขา กิสฺส นุ มํ ชหาสิฯ>
    text <๙๕>
      text <โส ปสฺสสนฺโต มหตา ผเณน ภุชงฺคโม กกฺกฏมชฺฌปตฺโต>
      text <สขา สขารํ ปริตายมาโน ภุชงฺคมํ กกฺกฏโก คเหสิฯ>
    text <๙๖>
      text <น วายสํ โน ปน กณฺหสปฺปํ ฆาสตฺถิโก กกฺกฏโก อเทยฺย>
      text <ปุจฺฉามิ ตํ อายตจกฺขุเนตฺต อถ กิสฺส เหตุมฺห อุโภ คหีตาฯ>
    text <๙๗>
      text <อยํ ปุริโส มม อตฺถกาโม โย มํ คเหตฺวาน ทกาย เนติ>
      text <ตสฺมิํ มเต ทุกฺขมนปฺปกํ เม อหญฺจ เอโส จ อุโภ น โหมฯ>
    text <๙๘>
      text <มมญฺจ ทิสฺวาน ปวทฺธกายํ สพฺโพ ชโน หิํสิตุเมว มิจฺเฉ>
      text <สาทุญฺจ ถูลญฺจ มุทุญฺจ มํสํ กากาปิ มํ ทิสฺวาน วิเหฐเยยฺยุํฯ>
    text <๙๙>
      text <สเจตสฺส เหตุมฺห อุโภ คหีตา อุฏฺฐาตุ โปโส วิสมาวมามิ>
      text <มมญฺจ กากญฺจ ปมุญฺจ ขิปฺปํ ปุเร วิสํ คาฬฺหมุเปติ มจฺจํฯ>
    text <๑๐๐>
      text <สปฺปํ ปโมกฺขามิ น ตาว กากํ ปฏิพนฺธโก โหหิติ ตาว กาโก>
      text <ปุริสญฺจ ทิสฺวาน สุขิํ อโรคํ กากํ ปโมกฺขามิ ยเถว สปฺปํฯ>
    text <๑๐๑>
      text <กาโก ตทา เทวทตฺโต อโหสิ มาโร ปน กณฺหสปฺโป อโหสิ>
      text <อานนฺทภทฺโท กกฺกฏโก อโหสิ อหํ ตทา พฺราหฺมโณ โหมิ สตฺถาติ ฯ>
    stand <สุวณฺณกกฺกฏชาตกํ จตุตฺถํฯ>
    text <  <
    text <๓๙๐ มยฺหกชาตกํ ๖-๒-๕>
    text <๑๐๒>
      text <สกุโณ มยฺหโก นาม คิริสานุทรีจโร>
      text <ปกฺกํ ปิปฺผลิมารุยฺห มยฺหํ มยฺหนฺติ กนฺทติฯ>
    text <๑๐๓>
      text <ตสฺเสวํ วิลปนฺตสฺส ทิชสงฺฆา สมาคตา>
      text <ภุตฺวาน ปิปฺผลิํ ยนฺติ วิลปตฺเวว โส ทิโชฯ>
    text <๑๐๔>
      text <เอวเมว อิเธกจฺโจ สงฺฆริตฺวา พหุํ ธนํ>
      text <เนวตฺตโน น ญาตีนํ ยโถธิํ ปฏิปชฺชติฯ>
    text <๑๐๕>
      text <น โส อจฺฉาทนํ ภตฺตํ น มาลํ น วิเลปนํ>
      text <อนุโภติ สกิํ กิญฺจิ น สงฺคณฺหาติ ญาตเกฯ>
    text <๑๐๖>
      text <ตสฺเสวํ วิลปนฺตสฺส มยฺหํ มยฺหนฺติ รกฺขโต>
      text <ราชาโน อถ วา โจรา ทายทา เย ว อปฺปิยา>
      text <ธนมาทาย คจฺฉนฺติ วิลปตฺเวว โส นโรฯ>
    text <๑๐๗>
      text <ธีโร โภเค อธิคมฺม สงฺคณฺหาติ จ ญาตเก>
      text <เตน โส กิตฺติํ ปปฺโปติ เปจฺจ สคฺเค ปโมทตีติ ฯ>
    stand <มยฺหกชาตกํ ปญฺจมํฯ>
    text <  <
    text <๓๙๑ วิชฺชาธรชาตกํ ๖-๒-๖>
    text <๑๐๘>
      text <ทุพฺพณฺณรูปํ ตุวมริยวณฺณี ปุรกฺขตฺวา ปญฺชลิโก นมสฺสสิ>
      text <เสยฺโย นุ เต โส อุทวา สริกฺโข นามํ ปรสฺสตฺตโน จาปิ พฺรูหิฯ>
    text <๑๐๙>
      text <น นามโคตฺตํ คณฺหนฺติ ราช สมฺมคฺคตานุชฺชุคตาน เทวา>
      text <อหญฺจ เต นามเธยฺยํ วทามิ สกฺโกหมสฺมี ติทสานมินฺโทฯ>
    text <๑๑๐>
      text <โย ทิสฺวา ภิกฺขุํ จรณูปปนฺนํ ปุรกฺขตฺวา ปญฺชลิโก นมสฺสติ>
      text <ปุจฺฉามิ ตํ เทวราเชตมตฺถํ อิโต จุโต กิํ ลภเต สุขํ โสฯ>
    text <๑๑๑>
      text <โย ทิสฺวา ภิกฺขุํ จรณูปปนฺนํ ปุรกฺขตฺวา ปญฺชลิโก นมสฺสติ>
      text <ทิฏฺเฐว ธมฺเม ลภเต ปสํสํ สคฺคญฺจ โส ยาติ สรีรเภทาฯ>
    text <๑๑๒>
      text <ลกฺขี วต เม อุทปาทิ อชฺช ยํ วาสวํ ภูตปติทฺทสาม>
      text <ภิกฺขุญฺจ ทิสฺวาน ตุวญฺจ สกฺก กาหามิ ปุญฺญานิ อนปฺปกานิฯ>
    text <๑๑๓>
      text <อทฺธา หเว เสวิตพฺพา สปญฺญา พหุสฺสุตา เย พหุฐานจินฺติโน>
      text <ภิกฺขุญฺจ ทิสฺวาน มมญฺจ ราช กโรหิ ปุญฺญานิ อนปฺปกานิฯ>
    text <๑๑๔>
      text <อกฺโกธโน นิจฺจปสนฺนจิตฺโต สพฺพาติถียาจโยโค ภวิตฺวา>
      text <นิหจฺจ มานํ อภิวาทยิสฺสํ สุตฺวาน เทวินฺท สุภาสิตานีติฯ>
    stand <วิชฺชาธร ชาตกํ ฉฏฺฐํฯ>
    text <  <
    text <๓๙๒ สิงฺฆปุปฺผชาตกํ ๖-๒-๗>
    text <๑๑๕>
      text <ยเมตํ วาริชํ ปุปฺผํ อทินฺนํ อุปสิงฺฆสิ>
      text <เอกงฺคเมตํ เถยฺยานํ คนฺธเถโนสิ มาริสฯ>
    text <๑๑๖>
      text <น หรามิ น ภญฺชามิ อารา สิงฺฆามิ วาริชํ>
      text <อถ เกน นุ วณฺเณน คนฺธเถโนติ วุจฺจติฯ>
    text <๑๑๗>
      text <โยยํ ภิสานิ ขณติ ปุณฺฑรีกานิ ภญฺชติ>
      text <เอวํ อากิณฺณกมฺมนฺโต กสฺมา เอโส น วุจฺจติฯ>
    text <๑๑๘>
      text <อากิณฺณลุทฺโท ปุริโส ธาติเจลํว มกฺขิโต>
      text <ตสฺมิํ เม วจนํ นตฺถิ ตญฺจารหามิ วตฺตเวฯ>
    text <๑๑๙>
      text <อนงฺคณสฺส โปสสฺส นิจฺจํ สุจิคเวสิโน>
      text <วาลคฺคมตฺตํ ปาปสฺส อพฺภามตฺตํว ขายติฯ>
    text <๑๒๐>
      text <อทฺธา มํ ยกฺข ชานาสิ อโถ มํ อนุกมฺปสิ>
      text <ปุนปิ ยกฺข วชฺชาสิ ยทา ปสฺสสิ เอทิสํฯ>
    text <๑๒๑>
      text <เนว ตํ อุปชีวามิ นปิ เต ภตกามฺหเส>
      text <ตฺวเมว ภิกฺขุ ชาเนยฺย เยน คจฺเฉยฺย สุคฺคตินฺติฯ>
    stand <สิงฺฆปุปฺผ ชาตกํ สตฺตมํฯ>
    text <  <
    text <๓๙๓ วิฆาสาทชาตกํ ๖-๒-๘>
    text <๑๒๒>
      text <สุสุขํ วต ชีวนฺติ เย ชนา วิฆาสาทิโน>
      text <ทิฏฺเฐว ธมฺเม ปาสํสา สมฺปราเย จ สุคฺคตีฯ>
    text <๑๒๓>
      text <สุกสฺส ภาสมานสฺส น นิสาเมถ ปณฺฑิตา>
      text <อิทํ สุณาถ โสทริยา อมฺเหวายํ ปสํสติฯ>
    text <๑๒๔>
      text <นาหํ ตุมฺเห ปสํสามิ กุณปาทา สุณาถ เม>
      text <อุจฺฉิฏฺฐโภชิโน ตุมฺเห น ตุมฺเห วิฆาสาทิโนฯ>
    text <๑๒๕>
      text <สตฺตวสฺสา ปพฺพชิตา เมชฺฌารญฺเญ สิขณฺฑิโน>
      text <วิฆาเสเนว ยาเปนฺตา มยํ เจ โภโต คารยฺหา>
      text <เก นุ โภโต ปสํสิยาฯ>
    text <๑๒๖>
      text <ตุมฺเห สีหานํ พฺยคฺฆานํ วาฬานญฺจาวสิฏฺฐกํ>
      text <อุจฺฉิฏฺเฐเนว ยาเปนฺตา มญฺญิวฺโห วิฆาสาทิโนฯ>
    text <๑๒๗>
      text <เย พฺราหฺมณสฺส สมณสฺส อญฺญสฺส วา วนิพฺพิโน>
      text <ทตฺวาว เสสํ ภุญฺชนฺติ เต ชนา วิฆาสาทิโนติฯ>
    stand <วิฆาสาทชาตกํ อฏฺฐมํฯ>
    text <  <
    text <๓๙๔ วฏฺฏกชาตกํ ๖-๒-๙>
    text <๑๒๘>
      text <ปณีตํ ภุญฺชเส ภตฺตํ สปฺปิเตลญฺจ มาตุล>
      text <อถ เกน นุ วณฺเณน กิโส ตฺวมสิ วายสฯ>
    text <๑๒๙>
      text <อมิตฺตมชฺเฌ วสโต เตสุ อามิสเมสโต>
      text <นิจฺจํ อุพฺพิคฺคหทยสฺส กุโต กากสฺส ทฬฺหิยํฯ>
    text <๑๓๐>
      text <นิจฺจํ อุพฺเพคิโน กากา ธงฺกา ปาเปน กมฺมุนา>
      text <ลทฺโธ ปิณฺโฑ น ปีเณติ กิโส เตนสฺมิ วฏฺฏกฯ>
    text <๑๓๑>
      text <ลูขานิ ติณพีชานิ อปฺปสฺเนหานิ ภุญฺชสิ>
      text <อถ เกน นุ วณฺเณน ถูโล ตฺวมสิ วฏฺฏกฯ>
    text <๑๓๒>
      text <อปฺปิจฺฉา อปฺปจินฺตาย อทูรคมเนน จ>
      text <ลทฺธาลทฺเธน ยาเปนฺโต ถูโล เตนสฺมิ วายสฯ>
    text <๑๓๓>
      text <อปฺปิจฺฉสฺส หิ โปสสฺส อปฺปจินฺตสุขสฺส จ>
      text <สุสงฺคหิตมานสฺส วุตฺตี สุสมุทานยาติฯ>
    stand <วฏฺฏกชาตกํ นวมํฯ>
    text <  <
    text <๓๙๕ ปาราวตชาตกํ ๖-๒-๑๐>
    text <๑๓๔>
      text <จิรสฺสํ วต ปสฺสามิ สหายํ มณิธารินํ>
      text <สุกตา มสฺสุกุตฺติยา โสภเต วต เม สขาฯ>
    text <๑๓๕>
      text <ปรูฬฺหกจฺฉนขโลโม อหํ กมฺเมสุ พฺยาวโฏ>
      text <จิรสฺสํ นฺหาปิตํ ลทฺธา โลมํ ตํ อชฺชํ หารยิํ ฯ>
    text <๑๓๖>
      text <ยํ นุ โลมํ อหาเรสิ ทุลฺลภํ ลทฺธ กปฺปกํ>
      text <อถ กิญฺจรหิ เต สมฺม กณฺเฐ กิณิกิณายติ ฯ>
    text <๑๓๗>
      text <มนุสฺสสุขุมาลานํ มณิ กณฺเฐสุ ลมฺพติ>
      text <เตสาหํ อนุสิกฺขามิ มา ตฺวํ มญฺญิ ทวา กตํฯ>
    text <๑๓๘>
      text <สเจปิมํ ปิหยสิ มสฺสุกุตฺติํ สุการิตํ>
      text <การยิสฺสามิ เต สมฺม มณิญฺจาปิ ททามิ เตฯ>
    text <๑๓๙>
      text <ตฺวญฺเญว มณินา ฉนฺโน สุกตาย จ มสฺสุยา>
      text <อามนฺต โข ตํ คจฺฉามิ ปิยํ เม ตว ทสฺสนนฺติฯ>
      text <อถ ปสฺส สสูจิ จ ตุณฺฑิลโก มิค มยฺหกปญฺจมปกฺขิวโร>
      text <อถ ปญฺชลิ วาริช เมชฺฌ ปุน อถ วฏฺฏ กโปตวเรน ทสาติฯ>
      text <อถ วคฺคํ ปกิตฺติสฺสํ ฉนิปาตํ วรุตฺตเม>
      text <อวาริยา จ ขโร จ ทฺเว จ วุตฺตา สุพฺยญฺชนาติฯ>
    stand <ปาราวตชาตกํ ทสมํฯ>
    stand <ขรปุตฺตวคฺโค ทุติโยฯ>
    text <ตสฺสุทฺทานํ>
    text <อถ วคฺคุทฺทานํ>
    stand <ฉกฺกนิปาตํ นิฏฺฐิตํฯ>
