text <๑ เอกกนิปาโต>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย>
  text <ปฐโม ภาโค>
  text <๑ อปณฺณกวคฺโค>
    text <๑ อปณฺณกชาตกํ>
      text <๑>
        text <อปณฺณกํ ฐานเมเก ทุติยํ อาหุ ตกฺกิกา>
        text <เอตทญฺญาย เมธาวี ตํ คณฺเห ยทปณฺณกนฺติ ฯ>
      stand <อปณฺณกชาตกํ ปฐมํฯ>
    text <๒ วณฺณุปถชาตกํ>
      text <๒>
        text <อกิลาสุโน วณฺณุปเถ ขณนฺตา อุทงฺคเณ ตตฺถ ปปํ อวินฺทุํ>
        text <เอวํ มุนี วีริย พลูปปนฺโน อกิลาสุ วินฺเท หทยสฺส สนฺตินฺติฯ>
      stand <วณฺณุปถชาตกํ ทุติยํฯ>
    text <๓ เสริววาณิชชาตกํ>
      text <๓>
        text <อิธ เจ นํ วิราเธสิ สทฺธมฺมสฺส นิยามตํ>
        text <จิรํ ตฺวํ อนุตปฺเปสิ เสริวายํว วาณิโชติฯ>
      stand <เสริววาณิชชาตกํ ตติยํฯ>
    text <๔ จูฬเสฏฺฐิชาตกํ>
      text <๔>
        text <อปฺปเกนปิ เมธาวี ปาภเตน วิจกฺขโณ>
        text <สมุฏฺฐาเปติ อตฺตานํ อณุํ อคฺคิํว สนฺธมนฺติฯ>
      stand <จูฬ เสฏฺฐิชาตกํ จตุตฺถํฯ>
    text <๕ ตณฺฑุลนาฬิชาตกํ>
      text <๕>
        text <กิมคฺฆติ ตณฺฑุลนาฬิกาย อสฺสาน มูลาย วเทหิ ราช>
        text <พาราณสิํ สนฺตรพาหิรโต อยมคฺฆติ ตณฺฑุลนาฬิกาติ ฯ>
      stand <ตณฺฑุลนาฬิชาตกํ ปญฺจมํฯ>
    text <๖ เทวธมฺมชาตกํ>
      text <๖>
        text <หิริโอตฺตปฺปสมฺปนฺนา สุกฺกธมฺมสมาหิตา>
        text <สนฺโต สปฺปุริสา โลเก เทวธมฺมาติ วุจฺจเรติฯ>
      stand <เทวธมฺมชาตกํ ฉฏฺฐํฯ>
    text <๗ กฏฺฐหาริชาตกํ>
      text <๗>
        text <ปุตฺโต ตฺยาหํ มหาราช ตฺวํ มํ โปส ชนาธิป>
        text <อญฺเญปิ เทโว โปเสติ กิญฺจ เทโว สกํ ปชนฺติฯ>
      stand <กฏฺฐหาริ ชาตกํ สตฺตมํฯ>
    text <๘ คามณิชาตกํ>
      text <๘>
        text <อปิ อตรมานานํ ผลาสาว สมิชฺฌติ>
        text <วิปกฺกพฺรหฺมจริโยสฺมิ เอวํ ชานาหิ คามณีติฯ>
      stand <คามณิชาตกํ อฏฺฐมํฯ>
    text <๙ มฆเทวชาตกํ>
      text <๙>
        text <อุตฺตมงฺครุหา มยฺหํ อิเม ชาตา วโยหรา>
        text <ปาตุภูตา เทวทูตา ปพฺพชฺชาสมโย มมาติฯ>
      stand <มฆเทว ชาตกํ นวมํฯ>
    text <๑๐ สุขวิหาริชาตกํ>
      text <๑๐>
        text <ยญฺจ อญฺเญ น รกฺขนฺติ โย จ อญฺเญ น รกฺขติ>
        text <ส เว ราช สุขํ เสติ กาเมสุ อนเปกฺขวาติฯ>
        text <วราปณฺณก วณฺณุปถ เสริวโร สุวิจกฺขณ ตณฺฑุลนาฬิกสฺสา>
        text <หิริ ปุตฺตวรุตฺตคามณินา โย จ น รกฺขติ เตน ทสาติฯ>
      stand <สุขวิหาริชาตกํ ทสมํฯ>
      stand <อปณฺณกวคฺโค ปฐโมฯ>
      text <ตสฺสุทฺทานํ>
  text <๒ สีลวคฺโค>
    text <๑๑ ลกฺขณมิคชาตกํ>
      text <๑๑>
        text <โหติ สีลวตํ อตฺโถ ปฏิสนฺถาร วุตฺตินํ>
        text <ลกฺขณํ ปสฺส อายนฺตํ ญาติสงฺฆปุรกฺขตํ>
        text <อถ ปสฺสสิมํ กาฬํ สุวิหีนํว ญาติภีติฯ>
      stand <ลกฺขณมิคชาตกํ ปฐมํฯ>
    text <๑๒ นิคฺโรธมิคชาตกํ>
      text <๑๒>
        text <นิคฺโรธเมว เสเวยฺย น สาขมุปสํวเส>
        text <นิคฺโรธสฺมิํ มตํ เสยฺโย ยญฺเจ สาขสฺมิ ชีวิตนฺติฯ>
      stand <นิคฺโรธมิคชาตกํ ทุติยํฯ>
    text <๑๓ กณฺฑิชาตกํ>
      text <๑๓>
        text <ธิรตฺถุ กณฺฑินํ สลฺลํ ปุริสํ คาฬฺหเวธินํ>
        text <ธิรตฺถุ ตํ ชนปทํ ยตฺถิตฺถี ปริณายิกา>
        text <เต จาปิ ธิกฺกิตา สตฺตา เย อิตฺถีนํ วสํคตาติฯ>
      stand <กณฺฑิชาตกํ ตติยํฯ>
    text <๑๔ วาตมิคชาตกํ>
      text <๑๔>
        text <น กิรตฺถิ รเสหิ ปาปิโย อาวาเสหิ ว สนฺถเวหิ วา>
        text <วาตมิคํ คหนนิสฺสิตํ วสมาเนสิ รเสหิ สญฺชโยติฯ>
      stand <วาตมิคชาตกํ จตุตฺถํฯ>
    text <๑๕ ขราทิยชาตกํ>
      text <๑๕>
        text <อฏฺฐกฺขุรํ ขราทิเย มิคํ วงฺกาติวงฺกินํ>
        text <สตฺตหิ กาลาติกฺกนฺตํ น นํ โอวทิตุสฺสเหติฯ>
      stand <ขราทิยชาตกํ ปญฺจมํฯ>
    text <๑๖ ติปลฺลตฺถมิคชาตกํ>
      text <๑๖>
        text <มิคํ ติปลฺลตฺถ มเนกมายํ อฏฺฐกฺขุรํ อฑฺฒรตฺตาปปายิํ>
        text <เอเกน โสเตน ฉมาสฺสสนฺโต ฉหิ กลาหิติโภติ ภาคิเนยฺโยติฯ>
      stand <ติปลฺลตฺถมิคชาตกํ ฉฏฺฐํฯ>
    text <๑๗ มาลุตชาตกํ>
      text <๑๗>
        text <กาเฬ วา ยทิ วา ชุณฺเห ยทา วายติ มาลุโต>
        text <วาตชานิ หิ สีตานิ อุโภตฺถมปราชิตาติฯ>
      stand <มาลุตชาตกํ สตฺตมํฯ>
    text <๑๘ มตกภตฺตชาตกํ>
      text <๑๘>
        text <เอวํ เจ สตฺตา ชาเนยฺยุํ ทุกฺขายํ ชาติสมฺภโว>
        text <น ปาโณ ปาณินํ หญฺเญ ปาณฆาตี หิ โสจตีติฯ>
      stand <มตกภตฺตชาตกํ อฏฺฐมํฯ>
    text <๑๙ อายาจิตภตฺตชาตกํ>
      text <๑๙>
        text <สเจ มุจฺเจ เปจฺจ มุจฺเจ มุจฺจมาโน หิ พชฺฌติ>
        text <น เหวํ ธีรา มุจฺจนฺติ มุตฺติ พาลสฺส พนฺธนนฺติฯ>
      stand <อายาจิตภตฺตชาตกํ นวมํฯ>
    text <๒๐ นฬปานชาตกํ>
      text <๒๐>
        text <ทิสฺวา ปทมนุตฺติณฺณํ ทิสฺวาโนตริตํ ปทํ>
        text <นเฬน วาริํ ปิสฺสาม เนว มํ ตฺวํ วธิสฺสสีติฯ>
        text <อถ ลกฺขณ สาข ธิรตฺถุ ปุน น กิรตฺถิ รเสหิ ขราทิยา>
        text <อติโภติ วร มาลุต ปาณ มุจฺเจน นฬอวฺหยเนน ภวนฺติ ทสาติฯ>
      stand <นฬปานชาตกํ ทสมํฯ>
      stand <สีลวคฺโค ทุติโยฯ>
      text <ตสฺสุทฺทานํ>
  text <๓ กุรุงฺควคฺโค>
    text <๒๑ กุรุงฺคมิคชาตกํ>
      text <๒๑>
        text <ญาตเมตํ กุรุงฺคสฺส ยํ ตฺวํ เสปณฺณิ สิยฺยสิ>
        text <อญฺญํ เสปณฺณิ คจฺฉามิ น เม เต รุจฺจเต ผลนฺติฯ>
      stand <กุรุงฺคมิคชาตกํ ปฐมํฯ>
    text <๒๒ กุกฺกุรชาตกํ>
      text <๒๒>
        text <เย กุกฺกุรา ราชกุลมฺหิ วทฺธา โกเลยฺยกา วณฺณพลูปปนฺนา>
        text <เตเม น วชฺฌา มยมสฺม วชฺฌา นายํ สฆจฺจา ทุพฺพลฆาติกายนฺติฯ>
      stand <กุกฺกุรชาตกํ ทุติยํฯ>
    text <๒๓ โคชานียชาตกํ>
      text <๒๓>
        text <อปิ ปสฺเสน เสมาโน สลฺเลภิ สลฺลลีกโต>
        text <เสยฺโยว วฬวา โคโช ยุญฺช มญฺเญว สารถีติฯ>
      stand <โคชานีย ชาตกํ ตติยํฯ>
    text <๒๔ อาชญฺญชาตกํ>
      text <๒๔>
        text <ยทา ยทา ยตฺถ ยทา ยตฺถ ยตฺถ ยทา ยทา>
        text <อาชญฺโญ กุรุเต เวคํ หายนฺติ ตตฺถ วาฬวาติฯ>
      stand <อาชญฺญชาตกํ จตุตฺถํฯ>
    text <๒๕ ติตฺถชาตกํ>
      text <๒๕>
        text <อญฺญมญฺเญหิ ติตฺเถหิ อสฺสํ ปาเยหิ สารถิ>
        text <อจฺจาสนสฺส ปุริโส ปายาสสฺสปิ ตปฺปตีติฯ>
      stand <ติตฺถชาตกํ ปญฺจมํฯ>
    text <๒๖ มหิฬามุขชาตกํ>
      text <๒๖>
        text <ปุราณโจราน วโจ นิสมฺม มหิฬามุโข โปถยมนฺวจารี>
        text <สุสญฺญตานญฺหิ วโจ นิสมฺม คชุตฺตโม สพฺพคุเณสุ อฏฺฐาติฯ>
      stand <มหิฬามุขชาตกํ ฉฏฺฐํฯ>
    text <๒๗ อภิณฺหชาตกํ>
      text <๒๗>
        text <นาลํ กพฬํ ปทาตเว น จ ปิณฺฑํ น กุเส น ฆํสิตุํ>
        text <มญฺญามิ อภิณฺหทสฺสนา นาโค สฺเนหมกาสิ กุกฺกุเรติฯ>
      stand <อภิณฺหชาตกํ สตฺตมํฯ>
    text <๒๘ นนฺทิวิสาลชาตกํ>
      text <๒๘>
        text <มนุญฺญเมว ภาเสยฺย นามนุญฺญํ กุทาจนํ>
        text <มนุญฺญํ ภาสมานสฺส ครุํ ภารํ อุททฺธริ>
        text <ธนญฺจ นํ อลาเภสิ เตน จตฺตมโน อหูติฯ>
      stand <นนฺทิวิสาลชาตกํ อฏฺฐมํฯ>
    text <๒๙ กณฺหชาตกํ>
      text <๒๙>
        text <ยโต ยโต ครุ ธุรํ ยโต คมฺภีรวตฺตนี>
        text <ตทาสฺสุ กณฺหํ ยุญฺชนฺติ สฺวาสฺสุ ตํ วหเต ธุรนฺติฯ>
      stand <กณฺหชาตกํ นวมํฯ>
    text <๓๐ มุนิกชาตกํ>
      text <๓๐>
        text <มา มุนิกสฺส ปิหยิ อาตุรนฺนานิ ภุญฺชติ>
        text <อปฺโปสฺสุกฺโก ภุสํ ขาท เอตํ ทีฆายุลกฺขณนฺติฯ>
        text <กุรุงฺคสฺส กุกฺกุรโคชวโร ปุน วาฬวสฺสสิริวฺหยโน>
        text <มหิฬามุขนามนุญฺญวโร วหเต ธุร มุนิเกน ทสาติฯ>
      stand <มุนิกชาตกํ ทสมํฯ>
      stand <กุรุงฺควคฺโค ตติโยฯ>
      text <ตสฺสุทฺทานํ>
  text <๔ กุลาวกวคฺโค>
    text <๓๑ กุลาวกชาตกํ>
      text <๓๑>
        text <กุลาวกา มาตลิ สิมฺพลิสฺมิํ อีสามุเขน ปริวชฺชยสฺสุ>
        text <กามํ จชาม อสุเรสุ ปาณํ มา เม ทิชา วิกฺกุลวา อเหสุนฺติฯ>
      stand <กุลาวกชาตกํ ปฐมํฯ>
    text <๓๒ นจฺจชาตกํ>
      text <๓๒>
        text <รุทํ มนุญฺญํ รุจิรา จ ปิฏฺฐิ เวฬุริยวณฺณูปนิภา จ คีวา>
        text <พฺยามมตฺตานิ จ เปขุณานิ นจฺเจน เต ธีตรํ โน ททามีติฯ>
      text <นจฺจชาตกํ ทุติยํฯ>
    text <๓๓ สมฺโมทมานชาตกํ>
      text <๓๓>
        text <สมฺโมทมานา คจฺฉนฺติ ชาลมาทาย ปกฺขิโน>
        text <ยทา เต วิวทิสฺสนฺติ ตทา เอหินฺติ เม วสนฺติฯ>
      stand <สมฺโมทมานชาตกํ ตติยํฯ>
    text <๓๔ มจฺฉชาตกํ>
      text <๓๔>
        text <น มํ สีตํ น มํ อุณฺหํ น มํ ชาลสฺมิ พาธนํ>
        text <ยญฺจ มํ มญฺญเต มจฺฉี อญฺญํ โส รติยา คโตติฯ>
      text <มจฺฉชาตกํ จตุตฺถํฯ>
    text <๓๕ วฏฺฏกชาตกํ>
      text <๓๕>
        text <สนฺติ ปกฺขา อปตนา สนฺติ ปาทา อวญฺจนา>
        text <มาตาปิตา จ นิกฺขนฺตา ชาตเวท ปฏิกฺกมาติฯ>
      stand <วฏฺฏกชาตกํ ปญฺจมํฯ>
    text <๓๖ สกุณชาตกํ>
      text <๓๖>
        text <ยํ นิสฺสิตา ชคติรุหํ วิหงฺคมา สฺวายํ อคฺคิํ ปมุญฺจติ>
        text <ทิสา ภชถ วกฺกงฺคา ชาตํ สรณโต ภยนฺติฯ>
      stand <สกุณชาตกํ ฉฏฺฐํฯ>
    text <๓๗ ติตฺติรชาตกํ>
      text <๓๗>
        text <เย วุฑฺฒ มปจายนฺติ นรา ธมฺมสฺส โกวิทา>
        text <ทิฏฺเฐว ธมฺเม ปาสํสา สมฺปราเย จ สุคฺคตีติฯ>
      stand <ติตฺติรชาตกํ สตฺตมํฯ>
    text <๓๘ พกชาตกํ>
      text <๓๘>
        text <นาจฺจนฺตํ นิกติปฺปญฺโญ นิกตฺยา สุขเมธติ>
        text <อาราเธติ นิกติปฺปญฺโญ พโก กกฺกฏกามิวาติฯ>
      stand <พกชาตกํ อฏฺฐมํฯ>
    text <๓๙ นนฺทชาตกํ>
      text <๓๙>
        text <มญฺเญ โสวณฺณโย ราสิ โสณฺณมาลา จ นนฺทโก>
        text <ยตฺถ ทาโส อามชาโต ฐิโต ถุลฺลานิ คชฺชตีติฯ>
      stand <นนฺทชาตกํ นวมํฯ>
    text <๔๐ ขทิรงฺคารชาตกํ>
      text <๔๐>
        text <กามํ ปตามิ นิรยํ อุทฺธํปาโท อวํสิโร>
        text <นานริยํ กริสฺสามิ หนฺท ปิณฺฑํ ปฏิคฺคหาติฯ>
        text <สิริมาตลิ ธีตร ปกฺขิวโร รติยาคโต มาตาปิตา จ ปุน>
        text <ชคตีรุห วุฑฺฒ สุกกฺกฏโก ตถา นนฺทกปิณฺฑวเรน ทสาติฯ>
      stand <ขทิรงฺคารชาตกํ ทสมํฯ>
      stand <กุลาวกวคฺโค จตุตฺโถฯ>
      text <ตสฺสุทฺทานํ>
  text <๕ อตฺถกามวคฺโค>
    text <๔๑ โลสกชาตกํ>
      text <๔๑>
        text <โย อตฺถกามสฺส หิตานุกมฺปิโน โอวชฺชมาโน น กโรติ สาสนํ>
        text <อชิยา ปาทโมลมฺพ มิตฺตโก วิย โสจตีติฯ>
      stand <โลสกชาตกํ ปฐมํฯ>
    text <๔๒ กโปตชาตกํ>
      text <๔๒>
        text <โย อตฺถกามสฺส หิตานุกมฺปิโน โอวชฺชมาโน น กโรติ สาสนํ>
        text <กโปตกสฺส วจนํ อกตฺวา อมิตฺตหตฺถตฺถคโตว เสตีติฯ>
      stand <กโปตชาตกํ ทุติยํฯ>
    text <๔๓ เวฬุกชาตกํ>
      text <๔๓>
        text <โย อตฺถกามสฺส หิตานุกมฺปิโน โอวชฺชมาโน น กโรติ สาสนํ>
        text <เอวํ โส นิหโต เสติ เวฬุกสฺส ยถา ปิตาติฯ>
      stand <เวฬุกชาตกํ ตติยํฯ>
    text <๔๔ มกสชาตกํ>
      text <๔๔>
        text <เสยฺโย อมิตฺโต มติยา อุเปโต น ตฺเวว มิตฺโต มติวิปฺปหีโน>
        text <มกสํ วธิสฺสนฺติ หิ เอฬมูโค ปุตฺโต ปิตุ อพฺภิทา อุตฺตมงฺคนฺติฯ>
      stand <มกสชาตกํ จตุตฺถํฯ>
    text <๔๕ โรหิณิชาตกํ>
      text <๔๕>
        text <เสยฺโย อมิตฺโต เมธาวี ยญฺเจ พาลานุกมฺปโก>
        text <ปสฺส โรหิณิกํ ชมฺมิํ มาตรํ หนฺตฺวาน โสจตีติฯ>
      stand <โรหิณิชาตกํ ปญฺจมํฯ>
    text <๔๖ อารามทูสกชาตกํ>
      text <๔๖>
        text <น เว อนตฺถกุสเลน อตฺถจริยา สุขาวหา>
        text <หาเปติ อตฺถํ ทุมฺเมโธ กปิ อารามิโก ยถาติฯ>
      stand <อารามทูสกชาตกํ ฉฏฺฐํฯ>
    text <๔๗ วารุณิทูสกชาตกํ>
      text <๔๗>
        text <น เว อนตฺถกุสเลน อตฺถจริยา สุขาวหา>
        text <หาเปติ อตฺถํ ทุมฺเมโธ โกณฺฑญฺโญ วารุณิํ ยถาติฯ>
      stand <วารุณิทูสกชาตกํ สตฺตมํฯ>
    text <๔๘ เวทพฺพชาตกํ>
      text <๔๘>
        text <อนุปาเยน โย อตฺถํ อิจฺฉติ โส วิหญฺญติ>
        text <เจตา หนิํสุ เวทพฺพํ สพฺเพ เต พฺยสนมชฺฌคูติฯ>
      stand <เวทพฺพ ชาตกํ อฏฺฐมํฯ>
    text <๔๙ นกฺขตฺตชาตกํ>
      text <๔๙>
        text <นกฺขตฺตํ ปฏิมาเนนฺตํ อตฺโถ พาลํ อุปจฺจคา>
        text <อตฺโถ อตฺถสฺส นกฺขตฺตํ กิํ กริสฺสนฺติ ตารกาติฯ>
      stand <นกฺขตฺตชาตกํ นวมํฯ>
    text <๕๐ ทุมฺเมธชาตกํ>
      text <๕๐>
        text <ทุมฺเมธานํ สหสฺเสน ยญฺโญ เม อุปยาจิโต>
        text <อิทานิ โขหํ ยชิสฺสามิ พหุ อธมฺมิโก ชโนติฯ>
        text <อถ มิตฺตก มาตุ กโปตวโร ตถา เวฬูก เอฬมูโค โรหิณี>
        text <กปิ วารุณิ เจตจรา จ ปุน ตถา ตารก ยญฺญวเรน ทสาติฯ>
      stand <ทุมฺเมธชาตกํ ทสมํฯ>
      stand <อตฺถกามวคฺโค ปญฺจโมฯ>
      text <ตสฺสุทฺทานํ>
      stand <ปฐโม ปณฺณาสโกฯ>
  text <๖ อาสีสวคฺโค>
    text <๕๑ มหาสีลวชาตกํ>
      text <๕๑>
        text <อาสีเสเถว ปุริโส น นิพฺพินฺเทยฺย ปณฺฑิโต>
        text <ปสฺสามิ โวหํ อตฺตานํ ยถา อิจฺฉิํ ตถา อหูติฯ>
      stand <มหาสีลวชาตกํ ปฐมํฯ>
    text <๕๒ จูฬชนกชาตกํ>
      text <๕๒>
        text <วายเมเถว ปุริโส น นิพฺพินฺเทยฺย ปณฺฑิโต>
        text <ปสฺสามิ โวหํ อตฺตานํ อุทกา ถลมุพฺภตนฺติฯ>
      stand <จูฬชนกชาตกํ ทุติยํฯ>
    text <๕๓ ปุณฺณปาติชาตกํ>
      text <๕๓>
        text <ตเถว ปุณฺณา ปาติโย อญฺญายํ วตฺตเต กถา>
        text <อาการเณน ชานามิ น จายํ ภทฺทิกา สุราติฯ>
      stand <ปุณฺณปาติชาตกํ ตติยํฯ>
    text <๕๔ กิํผลชาตกํ>
      text <๕๔>
        text <นายํ รุกฺโข ทุรารุโห นปิ คามโต อารกา>
        text <อาการเณน ชานามิ นายํ สาทุผโล ทุโมติฯ>
      stand <กิํผลชาตกํ จตุตฺถํฯ>
    text <๕๕ ปญฺจาวุธชาตกํ>
      text <๕๕>
        text <โย อลีเนน จิตฺเตน อลีนมนโส นโร>
        text <ภาเวติ กุสลํ ธมฺมํ โยคกฺเขมสฺส ปตฺติยา>
        text <ปาปุเณ อนุปุพฺเพน สพฺพสํโยชนกฺขยนฺติฯ>
      stand <ปญฺจาวุธชาตกํ ปญฺจมํฯ>
    text <๕๖ กญฺจนกฺขนฺธชาตกํ>
      text <๕๖>
        text <โย ปหฏฺเฐน จิตฺเตน ปหฏฺฐมนโส นโร>
        text <ภาเวติ กุสลํ ธมฺมํ โยคกฺเขมสฺส ปตฺติยา>
        text <ปาปุเณ อนุปุพฺเพน สพฺพสํโยชนกฺขยนฺติฯ>
      stand <กญฺจนกฺขนฺธชาตกํ ฉฏฺฐํฯ>
    text <๕๗ วานรินฺทชาตกํ>
      text <๕๗>
        text <ยสฺเสเต จตุโร ธมฺมา วานรินฺท ยถา ตว>
        text <สจฺจํ ธมฺโม ธิติ จาโค ทิฏฺฐํ โส อติวตฺตตีติฯ>
      stand <วานรินฺทชาตกํ สตฺตมํฯ>
    text <๕๘ ตโยธมฺมชาตกํ>
      text <๕๘>
        text <ยสฺเสเต จ ตโย ธมฺมา วานรินฺท ยถา ตว>
        text <ทกฺขิยํ สูริยํ ปญฺญา ทิฏฺฐํ โส อติวตฺตตีติฯ>
      stand <ตโยธมฺมชาตกํ อฏฺฐมํฯ>
    text <๕๙ เภริวาทกชาตกํ>
      text <๕๙>
        text <ธเม ธเม นาติธเม อติธนฺตญฺหิ ปาปกํ>
        text <ธนฺเตน หิ สตํ ลทฺธํ อติธนฺเตน นาสิตนฺติฯ>
      stand <เภริวาทกชาตกํ นวมํฯ>
    text <๖๐ สงฺขธมชาตกํ>
      text <๖๐>
        text <ธเม ธเม นาติธเม อติธนฺตญฺหิ ปาปกํ>
        text <ธนฺเตนาธิคตา โภคา เต ตาโต วิธมี ธมนฺติฯ>
        text <ยถา อิจฺฉิํ ตถาหุทกา ถลา สุร สาทุผโล จ อลีนมโน>
        text <สมฺปหฏฺฐมโน จตุโร จ ตโย สตลทฺธก โภคธเนน ทสาติฯ>
      stand <สงฺขธมชาตกํ ทสมํฯ>
      stand <อาสีสวคฺโค ฉฏฺโฐฯ>
      text <ตสฺสุทฺทานํ>
  text <๗ อิตฺถิวคฺโค>
    text <๖๑ อสาตมนฺตชาตกํ>
      text <๖๑>
        text <อสา โลกิตฺถิโย นาม เวลา ตาสํ น วิชฺชติ>
        text <สารตฺตา จ ปคพฺภา จ สิขี สพฺพฆโส ยถา>
        text <ตา หิตฺวา ปพฺพชิสฺสามิ วิเวกมนุพฺรูหยนฺติฯ>
      stand <อสาตมนฺตชาตกํ ปฐมํฯ>
    text <๖๒ อณฺฑภูตชาตกํ>
      text <๖๒>
        text <ยํ พฺราหฺมโณ อวาเทสิ วีณํ สมุขเวฐิโต>
        text <อณฺฑภูตา ภตา ภริยา ตาสุ โก ชาตุ วิสฺสเสติฯ>
      stand <อณฺฑภูตชาตกํ ทุติยํฯ>
    text <๖๓ ตกฺกปณฺฑิตชาตกํ>
      text <๖๓>
        text <โกธนา อกตญฺญู จ ปิสุณา มิตฺตเภทิกา>
        text <พฺรหฺมจริยํ จร ภิกฺขุ โส สุขํ น วิหาหสีติ ฯ>
      stand <ตกฺกปณฺฑิตชาตกํ ตติยํฯ>
    text <๖๔ ทุราชานชาตกํ>
      text <๖๔>
        text <มา สุ นนฺทิ อิจฺฉติ มํ มา สุ โสจิ น มิจฺฉติ>
        text <ถีนํ ภาโว ทุราชาโน มจฺฉสฺเสโวทเก คตนฺติฯ>
      stand <ทุราชานชาตกํ จตุตฺถํฯ>
    text <๖๕ อนภิรติชาตกํ>
      text <๖๕>
        text <ยถา นที จ ปนฺโถ จ ปานาคารํ สภา ปปา>
        text <เอวํ โลกิตฺถิโย นาม นาสํ กุชฺฌนฺติ ปณฺฑิตาติฯ>
      stand <อนภิรติชาตกํ ปญฺจมํฯ>
    text <๖๖ มุทุลกฺขณชาตกํ>
      text <๖๖>
        text <เอกา อิจฺฉา ปุเร อาสิ อลทฺธา มุทุลกฺขณํ>
        text <ยโต ลทฺธา อฬารกฺขี อิจฺฉา อิจฺฉํ วิชายถาติฯ>
      stand <มุทุลกฺขณชาตกํ ฉฏฺฐํฯ>
    text <๖๗ อุจฺฉงฺคชาตกํ>
      text <๖๗>
        text <อุจฺฉงฺเค เทว เม ปุตฺโต ปเถ ธาวนฺติยา ปติ>
        text <ตญฺจ เทสํ น ปสฺสามิ ยโต โสทริยมานเยติ ฯ>
      stand <อุจฺฉงฺคชาตกํ สตฺตมํฯ>
    text <๖๘ สาเกตชาตกํ>
      text <๖๘>
        text <ยสฺมิํ มโน นิวิสติ จิตฺตญฺจาปิ ปสีทติ>
        text <อทิฏฺฐปุพฺพเก โปเส กามํ ตสฺมิมฺปิ วิสฺสเสติฯ>
      stand <สาเกตชาตกํ อฏฺฐมํฯ>
    text <๖๙ วิสวนฺตชาตกํ>
      text <๖๙>
        text <ธิรตฺถุ ตํ วิสํ วนฺตํ ยมหํ ชีวิตการณา>
        text <วนฺตํ ปจฺจาวมิสฺสามิ มตํ เม ชีวิตา วรนฺติฯ>
      stand <วิสวนฺตชาตกํ นวมํฯ>
    text <๗๐ กุทฺทาลชาตกํ>
      text <๗๐>
        text <น ตํ ชิตํ สาธุ ชิตํ ยํ ชิตํ อวชียติ>
        text <ตํ โข ชิตํ สาธุ ชิตํ ยํ ชิตํ นาวชียตีติฯ>
        text <สิขีสพฺพฆโสปิ จ วีณวโร ปิสุณา มิตฺตเภทิกา นนฺที นที>
        text <มุทุลกฺขณ โสทริยา จ มโน วิส สาธุชิเตน ภวนฺติ ทสาติฯ>
      stand <กุทฺทาลชาตกํ ทสมํฯ>
      stand <อิตฺถิวคฺโค สตฺตโมฯ>
      text <ตสฺสุทฺทานํ>
  text <๘ วรุณวคฺโค>
    text <๗๑ วรุณชาตกํ>
      text <๗๑>
        text <โย ปุพฺเพ กรณียานิ ปจฺฉา โส กาตุมิจฺฉติ>
        text <วรุณกฏฺฐ ภญฺโชว ส ปจฺฉา มนุตปฺปตีติฯ>
      stand <วรุณชาตกํ ปฐมํฯ>
    text <๗๒ สีลวหตฺถิชาตกํ>
      text <๗๒>
        text <อกตญฺญุสฺส โปสสฺส นิจฺจํ วิวรทสฺสิโน>
        text <สพฺพํ เจ ปถวิํ ทชฺชา เนว นํ อภิราธเยติฯ>
      stand <สีลวหตฺถิชาตกํ ทุติยํฯ>
    text <๗๓ สจฺจํกิรชาตกํ>
      text <๗๓>
        text <สจฺจํ กิเรวมาหํสุ นรา เอกจฺจิยา อิธ>
        text <กฏฺฐํ นิปฺลวิตํ เสยฺโย น ตฺเวเวกจฺจิโย นโรติฯ>
      stand <สจฺจํกิรชาตกํ ตติยํฯ>
    text <๗๔ รุกฺขธมฺมชาตกํ>
      text <๗๔>
        text <สาธู สมฺพหุลา ญาตี อปิ รุกฺขา อรญฺญชา>
        text <วาโต วหติ เอกฏฺฐํ พฺรหนฺตมฺปิ วนปฺปตินฺติฯ>
      stand <รุกฺขธมฺมชาตกํ จตุตฺถํฯ>
    text <๗๕ มจฺฉชาตกํ>
      text <๗๕>
        text <อภิตฺถนย ปชฺชุนฺน นิธิํ กากสฺส นาสย>
        text <กากํ โสกาย รนฺเธหิ มญฺจ โสกา ปโมจยาติฯ>
      stand <มจฺฉชาตกํ ปญฺจมํฯ>
    text <๗๖ อสงฺกิยชาตกํ>
      text <๗๖>
        text <อสงฺกิโยมฺหิ คามมฺหิ อรญฺเญ นตฺถิ เม ภยํ>
        text <อุชุํ มคฺคํ สมารูฬฺโห เมตฺตาย กรุณาย จาติฯ>
      stand <อสงฺกิยชาตกํ ฉฏฺฐํฯ>
    text <๗๗ มหาสุปินชาตกํ>
      text <๗๗>
        text <อุสภา รุกฺขา คาวิโย ควา จ อสฺโส กํโส สิงฺคาลี จ กุมฺโภ>
        text <โปกฺขรณี จ อปากจนฺทนํ ลาพูนิ สีทนฺติ สิลา ปฺลวนฺติฯ>
        text <มณฺฑูกิโย กณฺหสปฺเป คิลนฺติ กากํ สุปณฺณา ปริวารยนฺติ>
        text <ตสา วกา เอฬกานํ ภยาหิ วิปริยาโส วตฺตติ นยิธ มตฺถีติฯ>
      stand <มหาสุปินชาตกํ สตฺตมํฯ>
    text <๗๘ อิลฺลิสชาตกํ>
      text <๗๘>
        text <อุโภ ขญฺชา อุโภ กุณี อุโภ วิสมจกฺขุกา>
        text <อุภินฺนํ ปิฬกา ชาตา นาหํ ปสฺสามิ อิลฺลิสนฺติฯ>
      stand <อิลฺลิสชาตกํ อฏฺฐมํฯ>
    text <๗๙ ขรสฺสรชาตกํ>
      text <๗๙>
        text <ยโต วิลุตฺตา จ หตา จ คาโว ทฑฺฒานิ เคหานิ ชโน จ นีโต>
        text <อถาคมา ปุตฺตหตาย ปุตฺโต ขรสฺสรํ ฑิณฺฑิมํ วาทยนฺโตติฯ>
      stand <ขรสฺสรชาตกํ นวมํฯ>
    text <๘๐ ภีมเสนชาตกํ>
      text <๘๐>
        text <ยํ เต ปวิกตฺถิตํ ปุเร อถ เต ปูติสรา สชนฺติ ปจฺฉา>
        text <อุภยํ น สเมติ ภีมเสน ยุทฺธกถา จ อิทญฺจ เต วิหญฺญนฺติฯ>
        text <วรุณา อกตญฺญูวเร ตุ สจฺจวรํ สวนปฺปตินา จ อภิตฺถนย>
        text <กรุณาย สิลาปฺลว อิลฺลิสโต ปุน ฑิณฺฑิมปูติสเรน ทสาติฯ>
      stand <ภีมเสนชาตกํ ทสมํฯ>
      stand <วรุณวคฺโค อฏฺฐโมฯ>
      text <ตสฺสุทฺทานํ>
  text <๙ อปายิมฺหวคฺโค>
    text <๘๑ สุราปานชาตกํ>
      text <๘๑>
        text <อปายิมฺห อนจฺจิมฺห อคายิมฺห รุทิมฺห จ>
        text <วิสญฺญิกรณิํ ปิตฺวา ทิฏฺฐา นาหุมฺห วานราติฯ>
      stand <สุราปานชาตกํ ปฐมํฯ>
    text <๘๒ มิตฺตวินฺทกชาตกํ>
      text <๘๒>
        text <อติกฺกมฺม รมณกํ สทามตฺตญฺจ ทูภกํ>
        text <สฺวาสิ ปาสาณมาสีโน ยสฺมา ชีวํ น โมกฺขสีติฯ>
      stand <มิตฺตวินฺทกชาตกํ ทุติยํฯ>
    text <๘๓ กาลกณฺณิชาตกํ>
      text <๘๓>
        text <มิตฺโต หเว สตฺตปเทน โหติ สหาโย ปน ทฺวาทสเกน โหติ>
        text <มาสฑฺฒมาเสน จ ญาติ โหติ ตตุตฺตริํ อตฺตสโมปิ โหติ>
        text <โสหํ กถํ อตฺตสุขสฺส เหตุ จิรสนฺถุตํ กาฬกณฺณิํ ชเหยฺยนฺติฯ>
      stand <กาลกณฺณิชาตกํ ตติยํฯ>
    text <๘๔ อตฺถสฺสทฺวารชาตกํ>
      text <๘๔>
        text <อาโรคฺยมิจฺเฉ ปรมญฺจ ลาภํ สีลญฺจ วุทฺธานุมตํ สุตญฺจ>
        text <ธมฺมานุวตฺตี จ อลีนตา จ อตฺถสฺส ทฺวารา ปมุขา ฉเฬเตติฯ>
      stand <อตฺถสฺสทฺวารชาตกํ จตุตฺถํฯ>
    text <๘๕ กิํปกฺกชาตกํ>
      text <๘๕>
        text <อายติํ โทสํ นาญฺญาย โย กาเม ปฏิเสวติ>
        text <วิปากนฺเต หนนฺติ นํ กิํปกฺกมิว ภกฺขิตนฺติฯ>
      stand <กิํปกฺกชาตกํ ปญฺจมํฯ>
    text <๘๖ สีลวีมํสกชาตกํ>
      text <๘๖>
        text <สีลํ กิเรว กลฺยาณํ สีลํ โลเก อนุตฺตรํ>
        text <ปสฺส โฆรวิโส นาโค สีลวาติ น หญฺญตีติฯ>
      stand <สีลวีมํสกชาตกํ ฉฏฺฐํฯ>
    text <๘๗ มงฺคลชาตกํ>
      text <๘๗>
        text <ยสฺส มงฺคลา สมูหตาเส อุปฺปาตา สุปินา จ ลกฺขณา จ>
        text <โส มงฺคลโทสวีติวตฺโต ยุคโยคาธิคโต น ชาตุเมตีติฯ>
      stand <มงฺคลชาตกํ สตฺตมํฯ>
    text <๘๘ สารมฺภชาตกํ>
      text <๘๘>
        text <กลฺยาณิเมว มุญฺเจยฺย น หิ มุญฺเจยฺย ปาปิกํ>
        text <โมกฺโข กลฺยาณิยา สาธุ มุตฺวา ตปฺปติ ปาปิกนฺติฯ>
      stand <สารมฺภชาตกํ อฏฺฐมํฯ>
    text <๘๙ กุหกชาตกํ>
      text <๘๙>
        text <วาจาว กิร เต อาสิ สณฺหา สขิลภาณิโน>
        text <ติณมตฺเต อสชฺชิตฺโถ โน จ นิกฺขสตํ หรนฺติฯ>
      stand <กุหกชาตกํ นวมํฯ>
    text <๙๐ อกตญฺญุชาตกํ>
      text <๙๐>
        text <โย ปุพฺเพ กตกลฺยาโณ กตตฺโถ นาวพุชฺฌติ>
        text <ปจฺฉา กิจฺเจ สมุปฺปนฺเน กตฺตารํ นาธิคจฺฉตีติฯ>
        text <อปายิมฺห จ ทูภกํ สตฺตปทํ ฉฬทฺวร จ อายตินา จ ปุน>
        text <อหิสีลว มงฺคลิ ปาปิกสฺสา สตํนิกฺข กตตฺถวเรน ทสาติฯ>
      stand <อกตญฺญุชาตกํ ทสมํฯ>
      stand <อปายิมฺหวคฺโค นวโมฯ>
      text <ตสฺสุทฺทานํ>
  text <๑๐ ลิตฺตวคฺโค>
    text <๙๑ ลิตฺตชาตกํ>
      text <๙๑>
        text <ลิตฺตํ ปรเมน เตชสา คิลมกฺขํ ปุริโส น พุชฺฌติ>
        text <คิล เร คิล ปาปธุตฺตก ปจฺฉา เต กฏุกํ ภวิสฺสตีติฯ>
      stand <ลิตฺตชาตกํ ปฐมํฯ>
    text <๙๒ มหาสารชาตกํ>
      text <๙๒>
        text <อุกฺกฏฺเฐ สูรมิจฺฉนฺติ มนฺตีสุ อกุตูหลํ>
        text <ปิยญฺจ อนฺนปานมฺหิ อตฺเถ ชาเต จ ปณฺฑิตนฺติฯ>
      stand <มหาสารชาตกํ ทุติยํฯ>
    text <๙๓ วิสาสโภชนชาตกํ>
      text <๙๓>
        text <น วิสฺสเส อวิสฺสตฺเถ วิสฺสตฺเถปิ น วิสฺสเส>
        text <วิสฺสาสา ภยมนฺเวติ สีหํว มิคมาตุกาติ ฯ>
      stand <วิสาสโภชนชาตกํ ตติยํฯ>
    text <๙๔ โลมหํสชาตกํ>
      text <๙๔>
        text <โสตตฺโต โสสินฺโท เจว เอโก ภิํสนเก วเน>
        text <นคฺโค น จคฺคิมาสีโน เอสนาปสุโต มุนีติฯ>
      stand <โลมหํสชาตกํ จตุตฺถํฯ>
    text <๙๕ มหาสุทสฺสนชาตกํ>
      text <๙๕>
        text <อนิจฺจา วต สงฺขารา อุปฺปาทวยธมฺมิโน>
        text <อุปฺปชฺชิตฺวา นิรุชฺฌนฺติ เตสํ วูปสโม สุโขติฯ>
      stand <มหาสุทสฺสนชาตกํ ปญฺจมํฯ>
    text <๙๖ เตลปตฺตชาตกํ>
      text <๙๖>
        text <สมติตฺติกํ อนวเสกํ เตลปตฺตํ ยถา ปริหเรยฺย>
        text <เอวํ สจิตฺตมนุรกฺเข ปตฺถยาโน ทิสํ อคตปุพฺพนฺติฯ>
      stand <เตลปตฺตชาตกํ ฉฏฺฐํฯ>
    text <๙๗ นามสิทฺธิชาตกํ>
      text <๙๗>
        text <ชีวกญฺจ มตํ ทิสฺวา ธนปาลิญฺจ ทุคฺคตํ>
        text <ปนฺถกญฺจ วเน มูฬฺหํ ปาปโก ปุนราคโตติฯ>
      stand <นามสิทฺธิชาตกํ สตฺตมํฯ>
    text <๙๘ กูฏวาณิชชาตกํ>
      text <๙๘>
        text <สาธุ โข ปณฺฑิโต นาม น ตฺเวว อติปณฺฑิโต>
        text <อติปณฺฑิเตน ปุตฺเตน มนมฺหิ อุปกูฬิโตติ ฯ>
      stand <กูฏวาณิชชาตกํ อฏฺฐมํฯ>
    text <๙๙ ปโรสหสฺสชาตกํ>
      text <๙๙>
        text <ปโรสหสฺสมฺปิ สมาคตานํ กนฺเทยฺยุํ เต วสฺสสตํ อปญฺญา>
        text <เอโกว เสยฺโย ปุริโส สปญฺโญ โย ภาสิตสฺส วิชานาติ อตฺถนฺติฯ>
      stand <ปโรสหสฺสชาตกํ นวมํฯ>
    text <๑๐๐ อสาตรูปชาตกํ>
      text <๑๐๐>
        text <อสาตํ สาตรูเปน ปิยรูเปน อปฺปิยํ>
        text <ทุกฺขํ สุขสฺส รูเปน ปมตฺตมติวตฺตตีติฯ>
        text <คิลมกฺขกุตูหล มาตุกสฺสา มุนินา จ อนิจฺจต ปตฺตวรํ>
        text <ธนปาลิวโร อติปณฺฑิตโก สปโรสหสฺสอสาตทสาติฯ>
      stand <อสาตรูปชาตกํ ทสมํฯ>
      stand <ลิตฺตวคฺโค ทสโมฯ>
      text <ตสฺสุทฺทานํ>
      stand <มชฺฌิโม ปณฺณาสโกฯ>
  text <๑๑ ปโรสตวคฺโค>
    text <๑๐๑ ปโรสตชาตกํ>
      text <๑๐๑>
        text <ปโรสตํ เจปิ สมาคตานํ ฌาเยยฺยุํ เต วสฺสสตํ อปญฺญา>
        text <เอโกว เสยฺโย ปุริโส สปญฺโญ โย ภาสิตสฺส วิชานาติ อตฺถนฺติฯ>
      stand <ปโรสตชาตกํ ปฐมํฯ>
    text <๑๐๒ ปณฺณิกชาตกํ>
      text <๑๐๒>
        text <โย ทุกฺขผุฏฺฐาย ภเวยฺย ตาณํ โส เม ปิตา ทุพฺภิ วเน กโรติ>
        text <สา กสฺส กนฺทามิ วนสฺส มชฺเฌ โย ตายิตา โส สหสํ กโรตีติฯ>
      stand <ปณฺณิกชาตกํ ทุติยํฯ>
    text <๑๐๓ เวริชาตกํ>
      text <๑๐๓>
        text <ยตฺถ เวรี นิวิสติ น วเส ตตฺถ ปณฺฑิโต>
        text <เอกรตฺตํ ทิรตฺตํ วา ทุกฺขํ วสติ เวริสูติฯ>
      stand <เวริชาตกํ ตติยํฯ>
    text <๑๐๔ มิตฺตวินฺทกชาตกํ>
      text <๑๐๔>
        text <จตุพฺภิ อฏฺฐชฺฌคมา อฏฺฐาหิปิ จ โสฬส>
        text <โสฬสาหิ จ พาตฺติํส อตฺริจฺฉํ จกฺกมาสโท>
        text <อิจฺฉาหตสฺส โปสสฺส จกฺกํ ภมติ มตฺถเกติฯ>
      stand <มิตฺตวินฺทกชาตกํ จตุตฺถํฯ>
    text <๑๐๕ ทุพฺพลกฏฺฐชาตกํ>
      text <๑๐๕>
        text <พหุมฺเปตํ วเน กฏฺฐํ วาโต ภญฺชติ ทุพฺพลํ>
        text <ตสฺส เจ ภายสี นาค กิโส นูน ภวิสฺสสีติฯ>
      stand <ทุพฺพลกฏฺฐชาตกํ ปญฺจมํฯ>
    text <๑๐๖ อุทญฺจนีชาตกํ>
      text <๑๐๖>
        text <สุขํ วต มํ ชีวนฺตํ ปจมานา อุทญฺจนี>
        text <โจรี ชายปฺปวาเทน เตลํ โลณญฺจ ยาจตีติฯ>
      stand <อุทญฺจนีชาตกํ ฉฏฺฐํฯ>
    text <๑๐๗ สาลิตฺตกชาตกํ>
      text <๑๐๗>
        text <สาธุ โข สิปฺปกํ นาม อปิ ยาทิส กีทิสํ>
        text <ปสฺส ขญฺชปฺปหาเรน ลทฺธา คามา จตุทฺทิสาติฯ>
      stand <สาลิตฺตกชาตกํ สตฺตมํฯ>
    text <๑๐๘ พาหิยชาตกํ>
      text <๑๐๘>
        text <สิกฺเขยฺย สิกฺขิตพฺพานิ สนฺติ ตจฺฉนฺทิโน ชนา>
        text <พาหิยา หิ สุหนฺเนน ราชานมภิราธยีติฯ>
      stand <พาหิยชาตกํ อฏฺฐมํฯ>
    text <๑๐๙ กุณฺฑปูวชาตกํ>
      text <๑๐๙>
        text <ยถนฺโน ปุริโส โหติ ตถนฺนา ตสฺส เทวตา>
        text <อาหเรตํ กุณฺฑปูวํ มา เม ภาคํ วินาสยาติฯ>
      stand <กุณฺฑปูวชาตกํ นวมํฯ>
    text <๑๑๐ สพฺพสํหารกปญฺหชาตกํ>
      text <๑๑๐>
        text <สพฺพสํหารโก นตฺถิ สุทฺธํ กงฺคุ ปวายติ>
        text <อลิกํ ภายติยํ ธุตฺตี สจฺจมาห มหลฺลิกาติฯ>
        text <สปโรสต ตายิต เวรี ปุน ภมจกฺกถ นาคสิริวฺหยโน>
        text <สุขกญฺจ วต สิปฺปก พาหิยา กุณฺฑปูว มหลฺลิกกา จ ทสาติฯ>
      stand <สพฺพสํหารกปญฺหชาตกํ ทสมํฯ>
      stand <ปโรสตวคฺโค เอกาทสโมฯ>
      text <ตสฺสุทฺทานํ>
  text <๑๒ หํจิวคฺโค>
    text <๑๑๑ คทฺรภปญฺหชาตกํ>
      text <๑๑๑>
        text <หํจิ ตุวํ เอวมญฺญสิ เสยฺโย ปุตฺเตน ปิตาติ ราชเสฏฺฐ>
        text <หนฺทสฺสตรสฺส เต อยํ อสฺสตรสฺส หิ คทฺรโภ ปิตาติฯ>
      stand <คทฺรภปญฺหชาตกํ ปฐมํฯ>
    text <๑๑๒ อมราเทวีปญฺหชาตกํ>
      text <๑๑๒>
        text <เยน สตฺตุพิลงฺคา จ ทิคุณปลาโส จ ปุปฺผิโต>
        text <เยน ททามิ เตน วทามิ เยน น ททามิ น เตน วทามิ>
        text <เอส มคฺโค ยวมชฺฌกสฺส เอตํ ฉนฺนปถํ วิชานาหีติฯ>
      stand <อมราเทวีปญฺหชาตกํ ทุติยํฯ>
    text <๑๑๓ สิงฺคาลชาตกํ>
      text <๑๑๓>
        text <สทฺทหาสิ สิงฺคาลสฺส สุราปีตสฺส พฺราหฺมณ>
        text <สิปฺปิกานํ สตํ นตฺถิ กุโต กํสสตา ทุเวติฯ>
      stand <สิงฺคาลชาตกํ ตติยํฯ>
    text <๑๑๔ มิตจินฺติชาตกํ>
      text <๑๑๔>
        text <พหุจินฺตี อปฺปจินฺตี อุโภ ชาเล อพชฺฌเร>
        text <มิตจินฺตี ปโมเจสี อุโภ ตตฺถ สมาคตาติฯ>
      stand <มิตจินฺติชาตกํ จตุตฺถํฯ>
    text <๑๑๕ อนุสาสิกชาตกํ>
      text <๑๑๕>
        text <ยายญฺญ มนุสาสติ สยํ โลลุปฺปจารินี>
        text <สายํ วิปกฺขิกา เสติ หตา จกฺเกน สาสิกาติ ฯ>
      stand <อนุสาสิกชาตกํ ปญฺจมํฯ>
    text <๑๑๖ ทุพฺพจชาตกํ>
      text <๑๑๖>
        text <อติกรมกราจริย มยฺหมฺเปตํ น รุจฺจติ>
        text <จตุตฺเถ ลงฺฆยิตฺวาน ปญฺจมายสิ อาวุโตติฯ>
      stand <ทุพฺพจชาตกํ ฉฏฺฐํฯ>
    text <๑๑๗ ติตฺติรชาตกํ>
      text <๑๑๗>
        text <อจฺจุคฺคตาติลปตา อติเวลํ ปภาสิตา>
        text <วาจา หนติ ทุมฺเมธํ ติตฺติรํวาติวสฺสิตนฺติฯ>
      stand <ติตฺติรชาตกํ สตฺตมํฯ>
    text <๑๑๘ วฏฺฏกชาตกํ>
      text <๑๑๘>
        text <นาจินฺตยนฺโต ปุริโส วิเสสมธิคจฺฉติ>
        text <จินฺติตสฺส ผลํ ปสฺส มุตฺโตสฺมิ วธพนฺธนาติฯ>
      stand <วฏฺฏกชาตกํ อฏฺฐมํฯ>
    text <๑๑๙ อกาลราวิชาตกํ>
      text <๑๑๙>
        text <อมาตาปิตรสํวทฺโธ อนาเจรกุเล วสํ>
        text <นายํ กาลํ อกาลํ วา อภิชานาติ กุกฺกุโฏติฯ>
      stand <อกาลราวิชาตกํ นวมํฯ>
    text <๑๒๐ พนฺธนโมกฺขชาตกํ>
      text <๑๒๐>
        text <อพทฺธา ตตฺถ พชฺฌนฺติ ยตฺถ พาลา ปภาสเร>
        text <พทฺธาปิ ตตฺถ มุจฺจนฺติ ยตฺถ ธีรา ปภาสเรติฯ>
        text <อถ คทฺรภ สตฺตุว กํสสตํ พหุจินฺติ สาสิกายาติกร>
        text <อติเวล วิเสสมนาจริโยว ธีราปภาสรเตน ทสาติฯ>
      stand <พนฺธนโมกฺขชาตกํ ทสมํฯ>
      stand <หํจิวคฺโค ทฺวาทสโมฯ>
      text <ตสฺสุทฺทานํ>
  text <๑๓ กุสนาฬิวคฺโค>
    text <๑๒๑ กุสนาฬิชาตกํ>
      text <๑๒๑>
        text <กเร สริกฺโข อถ วาปิ เสฏฺโฐ นิหีนโก วาปิ กเรยฺย เอโก>
        text <กเรยฺยุเมเต พฺยสเน อุตฺตมตฺถํ ยถา อหํ กุสนาฬิ รุจายนฺติฯ>
      stand <กุสนาฬิชาตกํ ปฐมํฯ>
    text <๑๒๒ ทุมฺเมธชาตกํ>
      text <๑๒๒>
        text <ยสํ ลทฺธาน ทุมฺเมโธ อนตฺถํ จรติ อตฺตโน>
        text <อตฺตโน จ ปเรสญฺจ หิํสาย ปฏิปชฺชตีติฯ>
      stand <ทุมฺเมธชาตกํ ทุติยํฯ>
    text <๑๒๓ นงฺคลีสชาตกํ>
      text <๑๒๓>
        text <อสพฺพตฺถคามิํ วาจํ พาโล สพฺพตฺถ ภาสติ>
        text <นายํ ทธิํ เวทิ น นงฺคลีสํ ทธิปฺปยํ มญฺญติ นงฺคลีสนฺติฯ>
      stand <นงฺคลีสชาตกํ ตติยํฯ>
    text <๑๒๔ อมฺพชาตกํ>
      text <๑๒๔>
        text <วายเมเถว ปุริโส น นิพฺพินฺเทยฺย ปณฺฑิโต>
        text <วายามสฺส ผลํ ปสฺส ภุตฺตา อมฺพา อนีติหนฺติฯ>
      stand <อมฺพชาตกํ จตุตฺถํฯ>
    text <๑๒๕ กฏาหกชาตกํ>
      text <๑๒๕>
        text <พหุมฺปิ โส วิกตฺเถยฺย อญฺญํ ชนปทํ คโต>
        text <อนฺวาคนฺตฺวาน ทูเสยฺย ภุญฺช โภเค กฏาหกาติฯ>
      stand <กฏาหกชาตกํ ปญฺจมํฯ>
    text <๑๒๖ อสิลกฺขณชาตกํ>
      text <๑๒๖>
        text <ตเทเวกสฺส กลฺยาณํ ตเทเวกสฺส ปาปกํ>
        text <ตสฺมา สพฺพํ น กลฺยาณํ สพฺพํ วาปิ น ปาปกนฺติฯ>
      stand <อสิลกฺขณชาตกํ ฉฏฺฐํฯ>
    text <๑๒๗ กลณฺฑุกชาตกํ>
      text <๑๒๗>
        text <เต เทสา ตานิ วตฺถูนิ อหญฺจ วนโคจโร>
        text <อนุวิจฺจ โข ตํ คณฺเหยฺยุํ ปิว ขีรํ กลณฺฑุกาติฯ>
      stand <กลณฺฑุกชาตกํ สตฺตมํฯ>
    text <๑๒๘ พิฬารวตชาตกํ>
      text <๑๒๘>
        text <โย เว ธมฺมํ ธชํ กตฺวา นิคูฬฺโห ปาปมาจเร>
        text <วิสฺสาสยิตฺวา ภูตานิ พิฬารํ นาม ตํ วตนฺติฯ>
      stand <พิฬารวตชาตกํ อฏฺฐมํฯ>
    text <๑๒๙ อคฺคิกภารทฺวาชชาตกํ>
      text <๑๒๙>
        text <นายํ สิขา ปุญฺญเหตุ ฆาสเหตุ อยํ สิขา>
        text <นางฺคุฏฺฐคณนํ ยาติ อลํ เต โหตุ อคฺคิกาติฯ>
      stand <อคฺคิกภารทฺวาชชาตกํ นวมํฯ>
    text <๑๓๐ โกสิยชาตกํ>
      text <๑๓๐>
        text <ยถา วาจา จ ภุญฺชสฺสุ ยถา ภุตฺตญฺจ พฺยาหร>
        text <อุภยํ เต น สเมติ วาจา ภุตฺตญฺจ โกสิเยติฯ>
        text <กุสนาฬิสิริวฺหยโน จ ยสํ ทธิ มมฺพ กฏาหกปญฺจมโก>
        text <อถ ปาปก ขีร พิฬารวตํ สิขิ โกสิยสวฺหยเนน ทสาติฯ>
      stand <โกสิยชาตกํ ทสมํฯ>
      stand <กุสนาฬิวคฺโค เตรสโมฯ>
      text <ตสฺสุทฺทานํ>
  text <๑๔ อสมฺปทานวคฺโค>
    text <๑๓๑ อสมฺปทานชาตกํ>
      text <๑๓๑>
        text <อสมฺปทาเนนิตรีตรสฺส พาลสฺส มิตฺตานิ กลี ภวนฺติ>
        text <ตสฺมา หรามิ ภุสํ อฑฺฒมานํ มา เม มิตฺติ ชียิตฺถ สสฺสตายนฺติฯ>
      stand <อสมฺปทานชาตกํ ปฐมํฯ>
    text <๑๓๒ ภีรุกชาตกํ>
      text <๑๓๒>
        text <กุสลูปเทเส ธิติยา ทฬฺหาย จ อนิวตฺติตตฺตาภยภีรุตาย จ>
        text <น รกฺขสีนํ วสมาคมิมฺหเส ส โสตฺถิภาโว มหตา ภเยน เมติฯ>
      stand <ภีรุก ชาตกํ ทุติยํฯ>
    text <๑๓๓ ฆตาสนชาตกํ>
      text <๑๓๓>
        text <เขมํ ยหิํ ตตฺถ อรี อุทีริโต ทกสฺส มชฺเฌ ชลเต ฆตาสโน>
        text <น อชฺช วาโส มหิยา มหีรุเห ทิสา ภชวฺโห สรณาชฺช โน ภยนฺติฯ>
      stand <ฆตาสนชาตกํ ตติยํฯ>
    text <๑๓๔ ฌานโสธนชาตกํ>
      text <๑๓๔>
        text <เย สญฺญิโน เตปิ ทุคฺคตา เยปิ อสญฺญิโน เตปิ ทุคฺคตา>
        text <เอตํ อุภยํ วิวชฺชย ตํ สมาปตฺติสุขํ อนงฺคณนฺติฯ>
      stand <ฌานโสธนชาตกํ จตุตฺถํฯ>
    text <๑๓๕ จนฺทาภชาตกํ>
      text <๑๓๕>
        text <จนฺทาภํ สูริยาภญฺจ โยธ ปญฺญาย คาธติฯ>
        text <อวิตกฺเกน ฌาเนน โหติ อาภสฺสรูปโคติฯ>
      stand <จนฺทาภชาตกํ ปญฺจมํฯ>
    text <๑๓๖ สุวณฺณหํสชาตกํ>
      text <๑๓๖>
        text <ยํ ลทฺธํ เตน ตุฏฺฐพฺพํ อติโลโภ หิ ปาปโก>
        text <หํสราชํ คเหตฺวาน สุวณฺณา ปริหายถาติฯ>
      stand <สุวณฺณหํสชาตกํ ฉฏฺฐํฯ>
    text <๑๓๗ พพฺพุชาตกํ>
      text <๑๓๗>
        text <ยตฺเถโก ลภเต พพฺพุ ทุติโย ตตฺถ ชายติ>
        text <ตติโย จ จตุตฺโถ จ อิทํ เต พพฺพุกา พิลนฺติฯ>
      stand <พพฺพุชาตกํ สตฺตมํฯ>
    text <๑๓๘ โคธชาตกํ>
      text <๑๓๘>
        text <กิํ เต ชฏาหิ ทุมฺเมธ กิํ เต อชินสาฏิยา>
        text <อพฺภนฺตรํ เต คหนํ พาหิรํ ปริมชฺชสีติฯ>
      stand <โคธชาตกํ อฏฺฐมํฯ>
    text <๑๓๙ อุภโตภฏฺฐชาตกํ>
      text <๑๓๙>
        text <อกฺขี ภินฺนา ปโฏ นฏฺโฐ สขิเคเห จ ภณฺฑนํ>
        text <อุภโต ปทุฏฺฐา กมฺมนฺตา อุทกมฺหิ ถลมฺหิ จาติฯ>
      stand <อุภโตภฏฺฐชาตกํ นวมํฯ>
    text <๑๔๐ กากชาตกํ>
      text <๑๔๐>
        text <นิจฺจํ อุพฺพิคฺคหทยา สพฺพโลกวิเหสกา>
        text <ตสฺมา เนสํ วสา นตฺถิ กากานมฺหาก ญาตินนฺติฯ>
        text <อิตรีตร รกฺขสิ เขมิโย จ ปโรสตปญฺเหน อาภสฺสโร ปุน>
        text <อถ หํสวรุตฺตมพพฺพุชฏํ ปฏนฏฺฐก กากวเรน ทสาติฯ>
      stand <กากชาตกํ ทสมํฯ>
      stand <อสมฺปทานวคฺโค จุทฺทสโมฯ>
      text <ตสฺสุทฺทานํ>
  text <๑๕ กกณฺฏกวคฺโค>
    text <๑๔๑ โคธชาตกํ>
      text <๑๔๑>
        text <น ปาปชนสํเสวี อจฺจนฺตสุขเมธติ>
        text <โคธากุลํ กกณฺฏาว กลิํ ปาเปติ อตฺตนนฺติฯ>
      stand <โคธชาตกํ ปฐมํฯ>
    text <๑๔๒ สิงฺคาลชาตกํ>
      text <๑๔๒>
        text <เอตญฺหิ เต ทุราชานํ ยํ เสสิ มตสายิกํ>
        text <ยสฺส เต กฑฺฒมานสฺส หตฺถา ทณฺโฑ น มุจฺจตีติฯ>
      stand <สิงฺคาลชาตกํ ทุติยํฯ>
    text <๑๔๓ วิโรจชาตกํ>
      text <๑๔๓>
        text <ลสี จ เต นิปฺผลิตา มตฺถโก จ ปทาลิโต>
        text <สพฺพา เต ผาสุกา ภคฺคา อชฺช โข ตฺวํ วิโรจสีติฯ>
      stand <วิโรจชาตกํ ตติยํฯ>
    text <๑๔๔ นงฺคุฏฺฐชาตกํ>
      text <๑๔๔>
        text <พหุมฺเปตํ อสพฺภิ ชาตเวท ยํ ตํ วาลธินาภิปูชยาม>
        text <มํสารหสฺส นตฺถชฺช มํสํ นงฺคุฏฺฐมฺปิ ภวํ ปฏิคฺคหาตูติฯ>
      stand <นงฺคุฏฺฐชาตกํ จตุตฺถํฯ>
    text <๑๔๕ ราธชาตกํ>
      text <๑๔๕>
        text <น ตฺวํ ราธ วิชานาสิ อฑฺฒรตฺเต อนาคเต>
        text <อพฺยยตํ วิลปสิ วิรตฺตา โกสิยายเนติฯ>
      stand <ราธชาตกํ ปญฺจมํฯ>
    text <๑๔๖ สมุทฺทกากชาตกํ>
      text <๑๔๖>
        text <อปิ นุ หนุกา สนฺตา มุขญฺจ ปริสุสฺสติ>
        text <โอรมาม น ปาเรม ปูรเตว มโหทธีติฯ>
      stand <สมุทฺทกากชาตกํ ฉฏฺฐํฯ>
    text <๑๔๗ ปุปฺผรตฺตชาตกํ>
      text <๑๔๗>
        text <นยิทํ ทุกฺขํ อทุํ ทุกฺขํ ยํ มํ ตุทติ วายโส>
        text <ยํ สามา ปุปฺผรตฺเตน กตฺติกํ นานุโภสฺสตีติฯ>
      stand <ปุปฺผรตฺตชาตกํ สตฺตมํฯ>
    text <๑๔๘ สิงฺคาลชาตกํ>
      text <๑๔๘>
        text <นาหํ ปุนํ น จ ปุนํ น จาปิ อปุนปฺปุนํ>
        text <หตฺถิโพนฺทิํ ปเวกฺขามิ ตถา หิ ภยตชฺชิโตติฯ>
      stand <สิงฺคาลชาตกํ อฏฺฐมํฯ>
    text <๑๔๙ เอกปณฺณชาตกํ>
      text <๑๔๙>
        text <เอกปณฺโณ อยํ รุกฺโข น ภูมฺยา จตุรงฺคุโล>
        text <ผเลน วิสกปฺเปน มหายํ กิํ ภวิสฺสตีติฯ>
      stand <เอกปณฺณชาตกํ นวมํฯ>
    text <๑๕๐ สญฺชีวชาตกํ>
      text <๑๕๐>
        text <อสนฺตํ โย ปคฺคณฺหาติ อสนฺตํ จูปเสวติ>
        text <ตเมว ฆาสํ กุรุเต พฺยคฺโฆ สญฺชีวโก ยถาติฯ>
        text <สุขเมธติ ทณฺฑวโร จ ปุน ลสิ วาลธิ ปญฺจมราธวโร>
        text <สมโหทธิ กตฺติก โพนฺทิ ปุน จตุรงฺคุลพฺยคฺฆวเรน ทสาติฯ>
        text <อปณฺณกํ สีลวคฺคกุรุงฺค กุลาวกํ อตฺถกาเมน ปญฺจมํ>
        text <อาสีโส อิตฺถิวรุณํ อปายิ ลิตฺตวคฺเคน เต ทส>
        text <ปโรสตํ หํจิ กุสนาฬิ อสมฺปทํ กกณฺฏกวคฺโคฯ>
      stand <สญฺชีวชาตกํ ทสมํฯ>
      stand <กกณฺฏก วคฺโค ปนฺนรสโมฯ>
      text <ตสฺสุทฺทานํ>
      stand <อุปริโม ปณฺณาสโกฯ>
      text <อถ วคฺคุทฺทานํ>
      stand <เอกนิปาตมฺหิลงฺกตนฺติฯ>
      stand <เอกกนิปาตํ นิฏฺฐิตํฯ>
