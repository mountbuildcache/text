text <๔ มหาวคฺโค>
  text <๑ อมฺพสกฺกรเปตวตฺถุ>
    text <๕๑๗>
      text <เวสาลี นาม นครตฺถิ วชฺชีนํ ตตฺถ อหุ ลิจฺฉวิ อมฺพสกฺกโร>
      text <ทิสฺวาน เปตํ นครสฺส พาหิรํ ตตฺเถว ปุจฺฉิตฺถ ตํ การณตฺถิโกฯ>
    text <๕๑๘>
      text <เสยฺยา นิสชฺชา นยิมสฺส อตฺถิ อภิกฺกโม นตฺถิ ปฏิกฺกโม จ>
      text <อสิตปีตขายิตวตฺถโภคา ปริจาริกา สาปิ อิมสฺส นตฺถิฯ>
    text <๕๑๙>
      text <เย ญาตกา ทิฏฺฐสุตา สุหชฺชา อนุกมฺปกา ยสฺส อเหสุํ ปุพฺเพ>
      text <ทฏฺฐุมฺปิ เต ทานิ น ตํ ลภนฺติ วิราชิตตฺโต หิ ชเนน เตนฯ>
    text <๕๒๐>
      text <น โอคฺคตตฺตสฺส ภวนฺติ มิตฺตา ชหนฺติ มิตฺตา วิกลํ วิทิตฺวา>
      text <อตฺถญฺจ ทิสฺวา ปริวารยนฺติ พหู มิตฺตา อุคฺคตตฺตสฺส โหนฺติฯ>
    text <๕๒๑>
      text <นิหีนตฺโต สพฺพโภเคหิ กิจฺโฉ สมฺมกฺขิโต สมฺปริภินฺนคตฺโต>
      text <อุสฺสาวพินฺทูว ปลิมฺปมาโน อชฺช สุเว ชีวิตสฺสูปโรโธฯ>
    text <๕๒๒>
      text <เอตาทิสํ อุตฺตมกิจฺฉปฺปตฺตํ อุตฺตาสิตํ ปุจิมนฺทสฺส สูเล>
      text <อถ ตฺวํ เกน วณฺเณน วเทสิ ยกฺข ชีว โภ ชีวิตเมว เสยฺโยติฯ>
    text <๕๒๓>
      text <สาโลหิโต เอส อโหสิ มยฺหํ อหํ สรามิ ปุริมาย ชาติยา>
      text <ทิสฺวา จ เม การุญฺญมโหสิ ราช มา ปาปธมฺโม นิรยํ ปตายํ ฯ>
    text <๕๒๔>
      text <อิโต จุโต ลิจฺฉวิ เอส โปโส สตฺตุสฺสทํ นิรยํ โฆรรูปํ>
      text <อุปปชฺชติ ทุกฺกฏกมฺมการี มหาภิตาปํ กฏุกํ ภยานกํฯ>
    text <๕๒๕>
      text <อเนกภาเคน คุเณน เสยฺโย อยเมว สูโล นิรเยน เตน>
      text <เอกนฺตทุกฺขํ กฏุกํ ภยานกํ เอกนฺตติพฺพํ นิรยํ ปตายํ ฯ>
    text <๕๒๖>
      text <อิทญฺจ สุตฺวา วจนํ มเมโส ทุกฺขูปนีโต วิชเหยฺย ปาณํ>
      text <ตสฺมา อหํ สนฺติเก น ภณามิ มา เม กโต ชีวิตสฺสูปโรโธฯ>
    text <๕๒๗>
      text <อญฺญาโต เอโส ปุริสสฺส อตฺโถ อญฺญมฺปิ อิจฺฉามเส ปุจฺฉิตุํ ตุวํ>
      text <โอกาสกมฺมํ สเจ โน กโรสิ ปุจฺฉาม ตํ โน น จ กุชฺฌิตพฺพนฺติฯ>
    text <๕๒๘>
      text <อทฺธา ปฏิญฺญา เม ตทา อหุ นาจิกฺขนา อปฺปสนฺนสฺส โหติ>
      text <อกามา สทฺเธยฺยวโจติ กตฺวา ปุจฺฉสฺสุ มํ กามํ ยถา วิสยฺหนฺติ ฯ>
    text <๕๒๙>
      text <ยํ กิญฺจหํ จกฺขุนา ปสฺสิสฺสามิ สพฺพมฺปิ ตาหํ อภิสทฺทเหยฺยํ>
      text <ทิสฺวาว ตํ โนปิ เจ สทฺทเหยฺยํ กเรยฺยาสิ เม ยกฺข นิยสฺสกมฺมนฺติฯ>
    text <๕๓๐>
      text <สจฺจปฺปฏิญฺญา ตว เมสา โหตุ สุตฺวาน ธมฺมํ ลภ สุปฺปสาทํ>
      text <อญฺญตฺถิโก โน จ ปทุฏฺฐจิตฺโต ยํ เต สุตํ อสุตญฺจาปิ ธมฺมํ>
      text <สพฺพมฺปิ อกฺขิสฺสํ ยถา ปชานนฺติฯ>
    text <๕๓๑>
      text <เสเตน อสฺเสน อลงฺกเตน อุปยาสิ สูลาวุตกสฺส สนฺติเก>
      text <ยานํ อิทํ อพฺภุตํ ทสฺสเนยฺยํ กิสฺเสตํ กมฺมสฺส อยํ วิปาโกติฯ>
    text <๕๓๒>
      text <เวสาลิยา นครสฺส มชฺเฌ จิกฺขลฺลมคฺเค นรกํ อโหสิ>
      text <โคสีสเมกาหํ ปสนฺนจิตฺโต เสตํ คเหตฺวา นรกสฺมิํ นิกฺขิปิํฯ>
    text <๕๓๓>
      text <เอตสฺมิํ ปาทานิ ปติฏฺฐเปตฺวา มยญฺจ อญฺเญ จ อติกฺกมิมฺหา>
      text <ยานํ อิทํ อพฺภุตํ ทสฺสเนยฺยํ ตสฺเสว กมฺมสฺส อยํ วิปาโกติฯ>
    text <๕๓๔>
      text <วณฺโณ จ เต สพฺพทิสา ปภาสติ คนฺโธ จ เต สพฺพทิสา ปวายติ>
      text <ยกฺขิทฺธิปตฺโตสิ มหานุภาโว นคฺโค จาสิ กิสฺส อยํ วิปาโกติฯ>
    text <๕๓๕>
      text <อกฺโกธโน นิจฺจปสนฺนจิตฺโต สณฺหาหิ วาจาหิ ชนํ อุเปมิ>
      text <ตสฺเสว กมฺมสฺส อยํ วิปาโก ทิพฺโพ เม วณฺโณ สตตํ ปภาสติฯ>
    text <๕๓๖>
      text <ยสญฺจ กิตฺติญฺจ ธมฺเม ฐิตานํ ทิสฺวาน มนฺเตมิ ปสนฺนจิตฺโต>
      text <ตสฺเสว กมฺมสฺส อยํ วิปาโก ทิพฺโพ เม คนฺโธ สตตํ ปวายติฯ>
    text <๕๓๗>
      text <สหายานํ ติตฺถสฺมิํ นฺหายนฺตานํ ถเล คเหตฺวา นิทหิสฺส ทุสฺสํ>
      text <ขิฑฺฑตฺถิโก โน จ ปทุฏฺฐจิตฺโต เตนมฺหิ นคฺโค กสิรา จ วุตฺตีติฯ>
    text <๕๓๘>
      text <โย กีฬมาโน ปกโรติ ปาปํ ตสฺเสทิสํ กมฺมวิปากมาหุ>
      text <อกีฬมาโน ปน โย กโรติ กิํ ตสฺส กมฺมสฺส วิปากมาหูติฯ>
    text <๕๓๙>
      text <เย ทุฏฺฐสงฺกปฺปมนา มนุสฺสา กาเยน วาจาย จ สงฺกิลิฏฺฐา>
      text <กายสฺส เภทา อภิสมฺปรายํ อสํสยํ เต นิรยํ อุเปนฺติฯ>
    text <๕๔๐>
      text <อปเร ปน สุคติมาสมานา ทาเน รตา สงฺคหิตตฺตภาวา>
      text <กายสฺส เภทา อภิสมฺปรายํ อสํสยํ เต สุคติํ อุเปนฺตีติฯ>
    text <๕๔๑>
      text <ตํ กินฺติ ชาเนยฺยมหํ อเวจฺจ กลฺยาณปาปสฺส อยํ วิปาโก>
      text <กิํ วาหํ ทิสฺวา อภิสทฺทเหยฺยํ โก วาปิ มํ สทฺทหาเปยฺย เอตนฺติฯ>
    text <๕๔๒>
      text <ทิสฺวา จ สุตฺวา อภิสทฺทหสฺสุ กลฺยาณปาปสฺส อยํ วิปาโก>
      text <กลฺยาณปาเป อุภเย อสนฺเต สิยา นุ สตฺตา สุคตา ทุคฺคตา วาฯ>
    text <๕๔๓>
      text <โน เจตฺถ กมฺมานิ กเรยฺยุํ มจฺจา กลฺยาณปาปานิ มนุสฺสโลเก>
      text <นาเหสุํ สตฺตา สุคตา ทุคฺคตา วา หีนา ปณีตา จ มนุสฺสโลเกฯ>
    text <๕๔๔>
      text <ยสฺมา จ กมฺมานิ กโรนฺติ มจฺจา กลฺยาณปาปานิ มนุสฺสโลเก>
      text <ตสฺมา หิ สตฺตา สุคตา ทุคฺคตา วา หีนา ปณีตา จ มนุสฺสโลเกฯ>
    text <๕๔๕>
      text <ทฺวยชฺช กมฺมานํ วิปากมาหุ สุขสฺส ทุกฺขสฺส จ เวทนียํ>
      text <ตา เทวตาโย ปริจารยนฺติ ปจฺจนฺติ พาลา ทฺวยตํ อปสฺสิโนฯ>
    text <๕๔๖>
      text <น มตฺถิ กมฺมานิ สยํกตานิ ทตฺวาปิ เม นตฺถิ โย อาทิเสยฺย>
      text <อจฺฉาทนํ สยนมถนฺนปานํ เตนมฺหิ นคฺโค กสิรา จ วุตฺตีติฯ>
    text <๕๔๗>
      text <สิยา นุ โข การณํ กิญฺจิ ยกฺข อจฺฉาทนํ เยน ตุวํ ลเภถ>
      text <อาจิกฺข เม ตฺวํ ยทตฺถิ เหตุ สทฺธายิกํ เหตุวโจ สุโณมาติฯ>
    text <๕๔๘>
      text <กปฺปิตโก นาม อิธตฺถิ ภิกฺขุ ฌายี สุสีโล อรหา วิมุตฺโต>
      text <คุตฺตินฺทฺริโย สํวุตปาติโมกฺโข สีติภูโต อุตฺตมทิฏฺฐิปตฺโตฯ>
    text <๕๔๙>
      text <สขิโล วทญฺญู สุวโจ สุมุโข สฺวาคโม สุปฺปฏิมุตฺตโก จ>
      text <ปุญฺญสฺส เขตฺตํ อรณวิหารี เทวมนุสฺสานญฺจ ทกฺขิเณยฺโยฯ>
    text <๕๕๐>
      text <สนฺโต วิธูโม อนีโฆ นิราโส มุตฺโต วิสลฺโล อมโม อวงฺโก>
      text <นิรูปธี สพฺพปปญฺจขีโณ ติสฺโส วิชฺชา อนุปฺปตฺโต ชุติมาฯ>
    text <๕๕๑>
      text <อปฺปญฺญาโต ทิสฺวาปิ น จ สุชาโน มุนีติ นํ วชฺชิสุ โวหรนฺติ>
      text <ชานนฺติ ตํ ยกฺขภูตา อเนชํ กลฺยาณธมฺมํ วิจรนฺตํ โลเกฯ>
    text <๕๕๒>
      text <ตสฺส ตุวํ เอกยุคํ ทุเว วา มมุทฺทิสิตฺวาน สเจ ทเทถ>
      text <ปฏิคฺคหีตานิ จ ตานิ อสฺสุ มมญฺจ ปสฺเสถ สนฺนทฺธทุสฺสนฺติฯ>
    text <๕๕๓>
      text <กสฺมิํ ปเทเส สมณํ วสนฺตํ คนฺตฺวาน ปสฺเสมุ มยํ อิทานิ>
      text <โย มชฺช กงฺขํ วิจิกิจฺฉิตญฺจ ทิฏฺฐีวิสูกานิ วิโนทเยยฺยาติฯ>
    text <๕๕๔>
      text <เอโส นิสินฺโน กปินจฺจนายํ ปริวาริโต เทวตาหิ พหูหิ>
      text <ธมฺมิํ กถํ ภาสติ สจฺจนาโม สกสฺมิมาเจรเก อปฺปมตฺโตติฯ>
    text <๕๕๕>
      text <ตถาหํ กสฺสามิ คนฺตฺวา อิทานิ อจฺฉาทยิสฺสํ สมณํ ยุเคน>
      text <ปฏิคฺคหิตานิ จ ตานิ อสฺสุ ตุวญฺจ ปสฺเสมุ สนฺนทฺธทุสฺสนฺติฯ>
    text <๕๕๖>
      text <มา อกฺขเณ ปพฺพชิตํ อุปาคมิ สาธุ โว ลิจฺฉวิ เนส ธมฺโม>
      text <ตโต จ กาเล อุปสงฺกมิตฺวา ตตฺเถว ปสฺสาหิ รโห นิสินฺนนฺติฯ>
    text <๕๕๗>
      text <ตถาติ วตฺวา อคมาสิ ตตฺถ ปริวาริโต ทาสคเณน ลิจฺฉวิ>
      text <โส ตํ นครํ อุปสงฺกมิตฺวา วาสูปคจฺฉิตฺถ สเก นิเวสเนฯ>
    text <๕๕๘>
      text <ตโต จ กาเล คิหิกิจฺจานิ กตฺวา นฺหตฺวา ปิวิตฺวา จ ขณํ ลภิตฺวา>
      text <วิเจยฺย เปฬาโต จ ยุคานิ อฏฺฐ คาหาปยี ทาสคเณน ลิจฺฉวิฯ>
    text <๕๕๙>
      text <โส ตํ ปเทสํ อุปสงฺกมิตฺวา ตํ อทฺทส สมณํ สนฺตจิตฺตํ>
      text <ปฏิกฺกนฺตํ โคจรโต นิวตฺตํ สีติภูตํ รุกฺขมูเล นิสินฺนํฯ>
    text <๕๖๐>
      text <ตเมนมโวจ อุปสงฺกมิตฺวา อปฺปาพาธํ ผาสุวิหารญฺจ ปุจฺฉิ>
      text <เวสาลิยํ ลิจฺฉวิหํ ภทนฺเต ชานนฺติ มํ ลิจฺฉวิ อมฺพสกฺกโรฯ>
    text <๕๖๑>
      text <อิมานิ เม อฏฺฐ ยุคา สุภานิ ปฏิคณฺห ภนฺเต ปททามิ ตุยฺหํ>
      text <เตเนว อตฺเถน อิธาคโตสฺมิ ยถา อหํ อตฺตมโน ภเวยฺยนฺติฯ>
    text <๕๖๒>
      text <ทูรโตว สมณพฺราหฺมณา จ นิเวสนํ เต ปริวชฺชยนฺติ>
      text <ปตฺตานิ ภิชฺชนฺติ จ เต นิเวสเน สงฺฆาฏิโย จาปิ วิทาลยนฺติ ฯ>
    text <๕๖๓>
      text <อถาปเร ปาทกุฐาริกาหิ อวํสิรา สมณา ปาตยนฺติ>
      text <เอตาทิสํ ปพฺพชิตา วิเหสํ ตยา กตํ สมณา ปาปุณนฺติฯ>
    text <๕๖๔>
      text <ติเณน เตลมฺปิ น ตฺวํ อทาสิ มูฬฺหสฺส มคฺคมฺปิ น ปาวทาสิ>
      text <อนฺธสฺส ทณฺฑํ สยมาทิยาสิ เอตาทิโส กทริโย อสํวุโต ตุวํ>
      text <อถ ตฺวํ เกน วณฺเณน กิเมว ทิสฺวา>
      text <อมฺเหหิ สห สํวิภาคํ กโรสีติฯ>
    text <๕๖๕>
      text <ปจฺเจมิ ภนฺเต ยํ ตฺวํ วเทสิ วิเหสยิํ สมเณ พฺราหฺมเณ จ>
      text <ขิฑฺฑตฺถิโก โน จ ปทุฏฺฐจิตฺโต เอตมฺปิ เม ทุกฺกฏเมว ภนฺเตฯ>
    text <๕๖๖>
      text <ขิฑฺฑาย ยกฺโข ปสวิตฺวา ปาปํ เวเทติ ทุกฺขํ อสมตฺตโภคี>
      text <ทหโร ยุวา นคฺคนิยสฺส ภาคี กิํ สุ ตโต ทุกฺขตรสฺส โหติฯ>
    text <๕๖๗>
      text <ตํ ทิสฺวา สํเวคมลตฺถํ ภนฺเต ตปฺปจฺจยา วาปิ ททามิ ทานํ>
      text <ปฏิคณฺห ภนฺเต วตฺถยุคานิ อฏฺฐ ยกฺขสฺสิมา คจฺฉนฺตุ ทกฺขิณาโยติฯ>
    text <๕๖๘>
      text <อทฺธา หิ ทานํ พหุธา ปสตฺถํ ททโต จ เต อกฺขยธมฺมมตฺถุ>
      text <ปฏิคณฺหามิ เต วตฺถยุคานิ อฏฺฐ ยกฺขสฺสิมา คจฺฉนฺตุ ทกฺขิณาโยติฯ>
    text <๕๖๙>
      text <ตโต หิ โส อาจมยิตฺวา ลิจฺฉวิ เถรสฺส ทตฺวาน ยุคานิ อฏฺฐ>
      text <ปฏิคฺคหิตานิ จ ตานิ อสฺสุ ยกฺขญฺจ ปสฺเสถ สนฺนทฺธทุสฺสํฯ>
    text <๕๗๐>
      text <ตมทฺทสา จนฺทนสารลิตฺตํ อาชญฺญมารูฬฺหมุฬารวณฺณํ>
      text <อลงฺกตํ สาธุนิวตฺถทุสฺสํ ปริวาริตํ ยกฺขมหิทฺธิปตฺตํฯ>
    text <๕๗๑>
      text <โส ตํ ทิสฺวา อตฺตมนา อุทคฺโค ปหฏฺฐจิตฺโต จ สุภคฺครูโป>
      text <กมฺมญฺจ ทิสฺวาน มหาวิปากํ สนฺทิฏฺฐิกํ จกฺขุนา สจฺฉิกตฺวาฯ>
    text <๕๗๒>
      text <ตเมนมโวจ อุปสงฺกมิตฺวา ทสฺสามิ ทานํ สมณพฺราหฺมณานํ>
      text <น จาปิ เม กิญฺจิ อเทยฺยมตฺถิ ตุวญฺจ เม ยกฺข พหูปกาโรติฯ>
    text <๕๗๓>
      text <ตุวญฺจ เม ลิจฺฉวิ เอกเทสํ อทาสิ ทานานิ อโมฆเมตํ>
      text <สฺวาหํ กริสฺสามิ ตยาว สกฺขิํ อมานุโส มานุสเกน สทฺธินฺติฯ>
    text <๕๗๔>
      text <คตี จ พนฺธู จ ปรายณญฺจ มิตฺโต มมาสิ อถ เทวตา เม>
      text <ยาจามิ ตํ ปญฺชลิโก ภวิตฺวา อิจฺฉามิ ตํ ยกฺข ปุนาปิ ทฏฺฐุนฺติฯ>
    text <๕๗๕>
      text <สเจ ตุวํ อสฺสทฺโธ ภวิสฺสสิ กทริยรูโป วิปฺปฏิปนฺนจิตฺโต>
      text <ตฺวํ เนว มํ ลจฺฉสิ ทสฺสนาย ทิสฺวา จ ตํ โนปิ จ อาลปิสฺสํฯ>
    text <๕๗๖>
      text <สเจ ปน ตฺวํ ภวิสฺสสิ ธมฺมคารโว ทาเน รโต สงฺคหิตตฺตภาโว>
      text <โอปานภูโต สมณพฺราหฺมณานํ เอวํ มมํ ลจฺฉสิ ทสฺสนายฯ>
    text <๕๗๗>
      text <ทิสฺวา จ ตํ อาลปิสฺสํ ภทนฺเต อิมญฺจ สูลโต ลหุํ ปมุญฺจ>
      text <ยโต นิทานํ อกริมฺห สกฺขิํ มญฺญามิ สูลาวุตกสฺส การณาฯ>
    text <๕๗๘>
      text <เต อญฺญมญฺญํ อกริมฺห สกฺขิํ อยญฺจ สูลโต ลหุํ ปมุตฺโต>
      text <สกฺกจฺจ ธมฺมานิ สมาจรนฺโต มุจฺเจยฺย โส นิรยา จ ตมฺหา>
      text <กมฺมํ สิยา อญฺญตฺร เวทนียํฯ>
    text <๕๗๙>
      text <กปฺปิตกญฺจ อุปสงฺกมิตฺวา เตเนว สห สํวิภชิตฺวา กาเล>
      text <สยํ มุเขนูปนิสชฺช ปุจฺฉ โส เต อกฺขิสฺสติ เอตมตฺถํฯ>
    text <๕๘๐>
      text <ตเมว ภิกฺขุํ อุปสงฺกมิตฺวา ปุจฺฉสฺสุ อญฺญตฺถิโก โน จ ปทุฏฺฐจิตฺโต>
      text <โส เต สุตํ อสุตญฺจาปิ ธมฺมํ>
      text <สพฺพมฺปิ อกฺขิสฺสติ ยถา ปชานนฺติฯ>
    text <๕๘๑>
      text <โส ตตฺถ รหสฺสํ สมุลฺลปิตฺวา สกฺขิํ กริตฺวาน อมานุเสน>
      text <ปกฺกามิ โส ลิจฺฉวีนํ สกาสํ อถ พฺรวิ ปริสํ สนฺนิสินฺนํฯ>
    text <๕๘๒>
      text <สุณนฺตุ โภนฺโต มม เอกวากฺยํ วรํ วริสฺสํ ลภิสฺสามิ อตฺถํ>
      text <สูลาวุโต ปุริโส ลุทฺทกมฺโม ปณีหิตทณฺโฑ อนุสตฺตรูโป ฯ>
    text <๕๘๓>
      text <เอตฺตาวตา วีสติรตฺติมตฺตา ยโต อาวุโต เนว ชีวติ น มโต>
      text <ตาหํ โมจยิสฺสามิ ทานิ ยถามติํ อนุชานาตุ สงฺโฆติฯ>
    text <๕๘๔>
      text <เอตญฺจ อญฺญญฺจ ลหุํ ปมุญฺจ โก ตํ วเทถ ตถา กโรนฺตํ>
      text <ยถา ปชานาสิ ตถา กโรหิ ยถามติํ อนุชานาติ สงฺโฆติฯ>
    text <๕๘๕>
      text <โส ตํ ปเทสํ อุปสงฺกมิตฺวา สูลาวุตํ โมจยิ ขิปฺปเมว>
      text <มา ภายิ สมฺมาติ จ ตํ อโวจ ติกิจฺฉกานญฺจ อุปฏฺฐเปสิฯ>
    text <๕๘๖>
      text <กปฺปิตกญฺจ อุปสงฺกมิตฺวา เตเนว สห สํวิภชิตฺวา กาเล>
      text <สยํ มุเขนูปนิสชฺช ลิจฺฉวิ ตเถว ปุจฺฉิตฺถ นํ การณตฺถิโกฯ>
    text <๕๘๗>
      text <สูลาวุโต ปุริโส ลุทฺทกมฺโม ปณีตทณฺโฑ อนุสตฺตรูโป>
      text <เอตฺตาวตา วีสติรตฺติมตฺตา ยโต อาวุโต เนว ชีวติ น มโตฯ>
    text <๕๘๘>
      text <โส โมจิโต คนฺตฺวา มยา อิทานิ เอตสฺส ยกฺขสฺส วโจ หิ ภนฺเต>
      text <สิยา นุ โข การณํ กิญฺจิเทว เยน โส นิรยํ โน วเชยฺยฯ>
    text <๕๘๙>
      text <อาจิกฺข ภนฺเต ยทิ อตฺถิ เหตุ สทฺธายิกํ เหตุวโจ สุโณม>
      text <น เตสํ กมฺมานํ วินาสมตฺถิ อเวทยิตฺวา อิธ พฺยนฺติภาโวติฯ>
    text <๕๙๐>
      text <สเจ ส ธมฺมานิ สมาจเรยฺย สกฺกจฺจ รตฺตินฺทิวมปฺปมตฺโต>
      text <มุจฺเจยฺย โส นิรยา จ ตมฺหา กมฺมํ สิยา อญฺญตฺร เวทนียนฺติฯ>
    text <๕๙๑>
      text <อญฺญาโต เอโส ปุริสสฺส อตฺโถ มมมฺปิ ทานิ อนุกมฺป ภนฺเต>
      text <อนุสาส มํ โอวท ภูริปญฺญ ยถา อหํ โน นิรยํ วเชยฺยนฺติฯ>
    text <๕๙๒>
      text <อชฺเชว พุทฺธํ สรณํ อุเปหิ ธมฺมญฺจ สงฺฆญฺจ ปสนฺนจิตฺโต>
      text <ตเถว สิกฺขาย ปทานิ ปญฺจ อขณฺฑผุลฺลานิ สมาทิยสฺสุฯ>
    text <๕๙๓>
      text <ปาณาติปาตา วิรมสฺสุ ขิปฺปํ โลเก อทินฺนํ ปริวชฺชยสฺสุ>
      text <อมชฺชโป มา จ มุสา อภาณี สเกน ทาเรน จ โหหิ ตุฏฺโฐ>
      text <อิมญฺจ อริยํ อฏฺฐงฺควเรนุเปตํ สมาทิยาหิ กุสลํ สุขุทฺรยํฯ>
    text <๕๙๔>
      text <จีวรํ ปิณฺฑปาตญฺจ ปจฺจยํ สยนาสนํ>
      text <อนฺนํ ปานํ ขาทนียํ วตฺถเสนาสนานิ จ>
      text <ททาหิ อุชุภูเตสุ วิปฺปสนฺเนน เจตสา ฯ>
    text <๕๙๕>
      text <ภิกฺขูปิ สีลสมฺปนฺเน วีตราเค พหุสฺสุเต>
      text <ตปฺเปหิ อนฺนปาเนน สทา ปุญฺญํ ปวฑฺฒติฯ>
    text <๕๙๖>
      text <เอวญฺจ ธมฺมานิ สมาจรนฺโต สกฺกจฺจ รตฺตินฺทิวมปฺปมตฺโต>
      text <มุญฺจ ตุวํ นิรยา จ ตมฺหา กมฺมํ สิยา อญฺญตฺร เวทนียนฺติฯ>
    text <๕๙๗>
      text <อชฺเชว พุทฺธํ สรณํ อุเปมิ ธมฺมญฺจ สงฺฆญฺจ ปสนฺนจิตฺโต>
      text <ตเถว สิกฺขาย ปทานิ ปญฺจ อขณฺฑผุลฺลานิ สมาทิยามิฯ>
    text <๕๙๘>
      text <ปาณาติปาตา วิรมามิ ขิปฺปํ โลเก อทินฺนํ ปริวชฺชยามิ>
      text <อมชฺชโป โน จ มุสา ภณามิ สเกน ทาเรน จ โหมิ ตุฏฺโฐ>
      text <อิมญฺจ อริยํ อฏฺฐงฺควเรนุเปตํ สมาทิยามิ กุสลํ สุขุทฺรยํฯ>
    text <๕๙๙>
      text <จีวรํ ปิณฺฑปาตญฺจ ปจฺจยํ สยนาสนํ>
      text <อนฺนํ ปานํ ขาทนียํ วตฺถเสนาสนานิ จฯ>
    text <๖๐๐>
      text <ภิกฺขู จ สีลสมฺปนฺเน วีตราเค พหุสฺสุเต>
      text <ททามิ น วิกมฺปามิ พุทฺธานํ สาสเน รโตติฯ>
    text <๖๐๑>
      text <เอตาทิสา ลิจฺฉวิ อมฺพสกฺกโร เวสาลิยํ อญฺญตโร อุปาสโก>
      text <สทฺโธ มุทู การกโร จ ภิกฺขุ สงฺฆญฺจ สกฺกจฺจ ตทา อุปฏฺฐหิฯ>
    text <๖๐๒>
      text <สูลาวุโต จ อโรโค หุตฺวา เสรี สุขี ปพฺพชฺชํ อุปาคมิ>
      text <ภิกฺขุญฺจ อาคมฺม กปฺปิตกุตฺตมํ อุโภปิ สามญฺญผลานิ อชฺฌคุํฯ>
    text <๖๐๓>
      text <เอตาทิสา สปฺปุริสาน เสวนา มหปฺผลา โหติ สตํ วิชานตํ>
      text <สูลาวุโต อคฺคผลํ อผสฺสยิ ผลํ กนิฏฺฐํ ปน อมฺพสกฺกโรติฯ>
    stand <อมฺพสกฺกรเปตวตฺถุ ปฐมํฯ>
  text <๒ เสรีสกเปตวตฺถุ>
    text <๖๐๔>
      text <สุโณถ ยกฺขสฺส วาณิชาน จ สมาคโม ยตฺถ ตทา อโหสิ>
      text <ยถา กถํ อิตริตเรน จาปิ สุภาสิตํ ตญฺจ สุณาถ สพฺเพฯ>
    text <๖๐๕>
      text <โย โส อหุ ราชา ปายาสิ นาม ภุมฺมานํ สหพฺยคโต ยสสฺสี>
      text <โส โมทมาโนว สเก วิมาเน อมานุโส มานุเส อชฺฌภาสีติฯ>
    text <๖๐๖>
      text <วงฺเก อรญฺเญ อมนุสฺสฏฺฐาเน กนฺตาเร อปฺโปทเก อปฺปภกฺเข>
      text <สุทุคฺคเม วณฺณุปถสฺส มชฺเฌ วงฺกํภยา นฏฺฐมนา มนุสฺสาฯ>
    text <๖๐๗>
      text <นยิธ ผลา มูลมยา จ สนฺติ อุปาทานํ นตฺถิ กุโตธ ภกฺโข>
      text <อญฺญตฺร ปํสูหิ จ วาลุกาหิ จ ตตาหิ อุณฺหาหิ จ ทารุณาหิ จฯ>
    text <๖๐๘>
      text <อุชฺชงฺคลํ ตตฺตมิวํ กปาลํ อนายสํ ปรโลเกน ตุลฺยํ>
      text <ลุทฺทานมาวาสมิทํ ปุราณํ ภูมิปฺปเทโส อภิสตฺตรูโปฯ>
    text <๖๐๙>
      text <อถ ตุมฺเห เกน วณฺเณน กิมาสมานา อิมํ ปเทสํ หิ>
      text <อนุปวิฏฺฐา สหสา สมจฺจ โลภา ภยา อถ วา สมฺปมูฬฺหาติฯ>
    text <๖๑๐>
      text <มคเธสุ องฺเคสุ จ สตฺถวาหา อาโรปยิตฺวา ปณิยํ ปุถุตฺตํ>
      text <เต ยามเส สินฺธุโสวีรภูมิํ ธนตฺถิกา อุทฺทยํ ปตฺถยานาฯ>
    text <๖๑๑>
      text <ทิวา ปิปาสํ นธิวาสยนฺตา โยคฺคานุกมฺปญฺจ สเมกฺขมานา>
      text <เอเตน เวเคน อายาม สพฺเพ รตฺติํ มคฺคํ ปฏิปนฺนา วิกาเลฯ>
    text <๖๑๒>
      text <เต ทุปฺปยาตา อปรทฺธมคฺคา อนฺธากุลา วิปฺปนฏฺฐา อรญฺเญ>
      text <สุทุคฺคเม วณฺณุปถสฺส มชฺเฌ ทิสํ น ชานาม ปมูฬฺหจิตฺตาฯ>
    text <๖๑๓>
      text <อิทญฺจ ทิสฺวาน อทิฏฺฐปุพฺพํ วิมานเสฏฺฐญฺจ ตวญฺจ ยกฺข>
      text <ตตุตฺตริํ ชีวิตมาสมานา ทิสฺวา ปตีตา สุมนา อุทคฺคาติฯ>
    text <๖๑๔>
      text <ปารํ สมุทฺทสฺส อิมญฺจ วณฺณุํ เวตฺตาจรํ สงฺกุปถญฺจ มคฺคํ>
      text <นทิโย ปน ปพฺพตานญฺจ ทุคฺคา ปุถุทฺทิสา คจฺฉถ โภคเหตุฯ>
    text <๖๑๕>
      text <ปกฺขนฺทิยาน วิชิตํ ปเรสํ เวรชฺชเก มานุเส เปกฺขมานา>
      text <ยํ โว สุตํ วา อถ วาปิ ทิฏฺฐํ อจฺเฉรกํ ตํ โว สุโณม ตาตาติฯ>
    text <๖๑๖>
      text <อิโตปิ อจฺเฉรตรํ กุมาร น โน สุตํ วา อถ วาปิ ทิฏฺฐํ>
      text <อตีตมานุสฺสกเมว สพฺพํ ทิสฺวา น ตปฺปาม อโนมวณฺณํฯ>
    text <๖๑๗>
      text <เวหายสํ โปกฺขรญฺโญ สวนฺติ ปหูตมลฺยา พหุปุณฺฑรีกา>
      text <ทุมา จิเม นิจฺจผลูปปนฺนา อตีว คนฺธา สุรภิํ ปวายนฺติฯ>
    text <๖๑๘>
      text <เวฬูริยถมฺภา สตมุสฺสิตาเส สิลาปวาฬสฺส จ อายตํสา>
      text <มสารคลฺลา สหโลหิตงฺคา ถมฺภา อิเม โชติรสามยาเสฯ>
    text <๖๑๙>
      text <สหสฺสถมฺภํ อตุลานุภาวํ เตสูปริ สาธุมิทํ วิมานํ>
      text <รตนนฺตรํ กญฺจนเวทิมิสฺสํ ตปนียปฏฺเฏหิ จ สาธุฉนฺนํฯ>
    text <๖๒๐>
      text <ชมฺโพนทุตฺตตฺตมิทํ สุมฏฺโฐ ปาสาทโสปาณผลูปปนฺโน>
      text <ทฬฺโห จ วคฺคุ จ สุสงฺคโต จ อตีว นิชฺฌานขโม มนุญฺโญฯ>
    text <๖๒๑>
      text <รตนนฺตรสฺมิํ พหุอนฺนปานํ ปริวาริโต อจฺฉราสงฺคเณน>
      text <มุรชอาลมฺพรตูริยฆุฏฺโฐ อภิวนฺทิโตสิ ถุติวนฺทนายฯ>
    text <๖๒๒>
      text <โส โมทสิ นาริคณปฺปโพธโน วิมานปาสาทวเร มโนรเม>
      text <อจินฺติโย สพฺพคุณูปปนฺโน ราชา ยถา เวสฺสวโณ นฬินฺยา ฯ>
    text <๖๒๓>
      text <เทโว นุ อาสิ อุทวาสิ ยกฺโข อุทาหุ เทวินฺโท มนุสฺสภูโต>
      text <ปุจฺฉนฺติ ตํ วาณิชา สตฺถวาหา อาจิกฺข โก นาม ตุวํสิ ยกฺโขติฯ>
    text <๖๒๔>
      text <เสรีสโก นาม อหมฺหิ ยกฺโข กนฺตาริโย วณฺณุปถมฺหิ คุตฺโต>
      text <อิมํ ปเทสํ อภิปาลยามิ วจนกโร เวสฺสวณสฺส รญฺโญติฯ>
    text <๖๒๕>
      text <อธิจฺจลทฺธํ ปริณามชํ เต สยํ กตํ อุทาหุ เทเวหิ ทินฺนํ>
      text <ปุจฺฉนฺติ ตํ วาณิชา สตฺถวาหา กถํ ตยา ลทฺธมิทํ มนุญฺญนฺติฯ>
    text <๖๒๖>
      text <นาธิจฺจลทฺธํ น ปริณามชํ เม น สยํ กตํ น หิ เทเวหิ ทินฺนํ>
      text <สเกหิ กมฺเมหิ อปาปเกหิ ปุญฺเญหิ เม ลทฺธมิทํ มนุญฺญนฺติฯ>
    text <๖๒๗>
      text <กิํ เต วตํ กิํ ปน พฺรหฺมจริยํ กิสฺส สุจิณฺณสฺส อยํ วิปาโก>
      text <ปุจฺฉนฺติ ตํ วาณิชา สตฺถวาหา กถํ ตยา ลทฺธมิทํ วิมานนฺติฯ>
    text <๖๒๘>
      text <มมํ ปายาสีติ อหุ สมญฺญา รชฺชํ ยทา การยิํ โกสลานํ>
      text <นตฺถิกทิฏฺฐิ กทริโย ปาปธมฺโม อุจฺเฉทวาที จ ตทา อโหสิํฯ>
    text <๖๒๙>
      text <สมโณ จ โข อาสิ กุมารกสฺสโป พหุสฺสุโต จิตฺตกถี อุฬาโร>
      text <โส เม ตทา ธมฺมกถํ อภาสิ ทิฏฺฐิวิสูกานิ วิโนทยี เมฯ>
    text <๖๓๐>
      text <ตาหํ ตสฺส ธมฺมกถํ สุณิตฺวา อุปาสกตฺตํ ปฏิเทวยิสฺสํ>
      text <ปาณาติปาตา วิรโต อโหสิํ โลเก อทินฺนํ ปริวชฺชยิสฺสํ>
      text <อมชฺชโป โน จ มุสา อภาณิํ สเกน ทาเรน จ อโหสิ ตุฏฺโฐฯ>
    text <๖๓๑>
      text <ตํ เม วตํ ตํ ปน พฺรหฺมจริยํ ตสฺส สุจิณฺณสฺส อยํ วิปาโก>
      text <เตเหว กมฺเมหิ อปาปเกหิ ปุญฺเญหิ เม ลทฺธมิทํ วิมานนฺติฯ>
    text <๖๓๒>
      text <สจฺจํ กิราหํสุ นรา สปญฺญา อนญฺญถา วจนํ ปณฺฑิตานํ>
      text <ยหิํ ยหิํ คจฺฉติ ปุญฺญกมฺโม ตหิํ ตหิํ โมทติ กามกามีฯ>
    text <๖๓๓>
      text <ยหิํ ยหิํ โสกปริทฺทโว จ วโธ จ พนฺโธ จ ปริกฺกิเลโส>
      text <ตหิํ ตหิํ คจฺฉติ ปาปกมฺโม น มุจฺจติ ทุคฺคติยา กทาจีติฯ>
    text <๖๓๔>
      text <สมฺมูฬฺหรูโปว ชโน อโหสิ อสฺมิํ มุหุตฺเต กลลีกโตว>
      text <ชนสฺสิมสฺส ตุยฺหญฺจ กุมาร อปฺปจฺจโย เกน นุ โข อโหสีติฯ>
    text <๖๓๕>
      text <อิเม จ สิรีสวนา ตาตา ทิพฺพา คนฺธา สุรภี สมฺปวนฺติ>
      text <เต สมฺปวายนฺติ อิมํ วิมานํ ทิวา จ รตฺโต จ ตมํ นิหนฺตฺวาฯ>
    text <๖๓๖>
      text <อิเมสญฺจ โข วสฺสสตจฺจเยน สิปาฏิกา ผลติ เอกเมกา>
      text <มานุสฺสกํ วสฺสสตํ อตีตํ ยทคฺเค กายมฺหิ อิธูปปนฺโนฯ>
    text <๖๓๗>
      text <ทิสฺวานหํ วสฺสสตานิ ปญฺจ อสฺมิํ วิมาเน ฐตฺวาน ตาตา>
      text <อายุกฺขยา ปุญฺญกฺขยา จวิสฺสํ เตเนว โสเกน ปมุจฺฉิโตสฺมีติฯ>
    text <๖๓๘>
      text <กถํ นุ โสเจยฺย ตถาวิโธ โส ลทฺธา วิมานํ อตุลํ จิราย>
      text <เย จาปิ โข อิตฺตรมุปปนฺนา เต นูน โสเจยฺยุํ ปริตฺตปุญฺญาติฯ>
    text <๖๓๙>
      text <อนุจฺฉวิํ โอวทิยญฺจ เม ตํ ยํ มํ ตุมฺเห เปยฺยวาจํ วเทถ>
      text <ตุมฺเห จ โข ตาตา มยานุคุตฺตา เยนิจฺฉกํ เตน ปเลถ โสตฺถินฺติฯ>
    text <๖๔๐>
      text <คนฺตฺวา มยํ สินฺธุโสวีรภูมิํ ธนฺนตฺถิกา อุทฺทยํ ปตฺถยานา>
      text <ยถาปโยคา ปริปุณฺณจาคา กาหาม เสรีสมหํ อุฬารนฺติฯ>
    text <๖๔๑>
      text <มา เจว เสรีสมหํ อกตฺถ สพฺพญฺจ โว ภวิสฺสติ ยํ วเทถ>
      text <ปาปานิ กมฺมานิ วิวชฺชยาถ ธมฺมานุโยคญฺจ อธิฏฺฐหาถฯ>
    text <๖๔๒>
      text <อุปาสโก อตฺถิ อิมมฺหิ สงฺเฆ พหุสฺสุโต สีลวตูปปนฺโน>
      text <สทฺโธ จ จาคี จ สุเปสโล จ วิจกฺขโณ สนฺตุสิโต มุตีมาฯ>
    text <๖๔๓>
      text <สญฺชานมาโน น มุสา ภเณยฺย ปรูปฆาตาย จ เจตเยยฺย>
      text <เวภูติกํ เปสุณํ โน กเรยฺย สณฺหญฺจ วาจํ สขิลํ ภเณยฺยฯ>
    text <๖๔๔>
      text <สคารโว สปฺปฏิสฺโส วินีโต อปาปโก อธิสีเล วิสุทฺโธ>
      text <โส มาตรํ ปิตรญฺจาปิ ชนฺตุ ธมฺเมน โปเสติ อริยวุตฺติฯ>
    text <๖๔๕>
      text <มญฺเญ โส มาตาปิตูนํ การณา โภคานิ ปริเยสติ น อตฺตเหตุ>
      text <มาตาปิตูนญฺจ โย อจฺจเยน เนกฺขมฺมโปโณ จริสฺสติ พฺรหฺมจริยํฯ>
    text <๖๔๖>
      text <อุชู อวงฺโก อสโฐ อมาโย น เลสกปฺเปน จ โวหเรยฺย>
      text <โส ตาทิโส สุกตกมฺมการี ธมฺเม ฐิโต กินฺติ ลเภถ ทุกฺขํฯ>
    text <๖๔๗>
      text <ตํ การณา ปาตุกโตมฺหิ อตฺตนา ตสฺมา ธมฺมํ ปสฺสถ วาณิชาเส>
      text <อญฺญตฺร เตนิห ภสฺมี ภเวถ อนฺธากุลา วิปฺปนฏฺฐา อรญฺเญ>
      text <ตํ ขิปฺปมาเนน ลหุํ ปเรน สุโข หเว สปฺปุริเสน สงฺคโมติฯ>
    text <๖๔๘>
      text <กิํ นาม โส กิญฺจ กโรติ กมฺมํ กิํ นามเธยฺยํ กิํ ปน ตสฺส โคตฺตํ>
      text <มยมฺปิ นํ ทฏฺฐุกามมฺห ยกฺข ยสฺสานุกมฺปาย อิธาคโตสิ>
      text <ลาภา หิ ตสฺส ยสฺส ตุวํ ปิเหสีติฯ>
    text <๖๔๙>
      text <โย กปฺปโก สมฺภวนามเธยฺโย อุปาสโก โกจฺฉผลูปชีวี>
      text <ชานาถ นํ ตุมฺหากํ เปสิโย โส มา โข นํ หีฬิตฺถ สุเปสโล โสติฯ>
    text <๖๕๐>
      text <ชานามเส ยํ ตฺวํ ปวเทสิ ยกฺข น โข นํ ชานาม ส เอทิโสติ>
      text <มยมฺปิ นํ ปูชยิสฺสาม ยกฺข สุตฺวาน ตุยฺหํ วจนํ อุฬารนฺติฯ>
    text <๖๕๑>
      text <เย เกจิ อิมสฺมิํ สตฺเถ มนุสฺสา ทหรา มหนฺตา อถวาปิ มชฺฌิมา>
      text <สพฺเพว เต อาลมฺพนฺตุ วิมานํ ปสฺสนฺตุ ปุญฺญานํ ผลํ กทริยาติฯ>
    text <๖๕๒>
      text <เต ตตฺถ สพฺเพว อหํ ปุเรติ ตํ กปฺปกํ ตตฺถ ปุรกฺขตฺวา>
      text <สพฺเพว เต อาลมฺพิํสุ วิมานํ มสกฺกสารํ วิย วาสวสฺสฯ>
    text <๖๕๓>
      text <เต ตตฺถ สพฺเพว อหํ ปุเรติ อุปาสกตฺตํ ปฏิเวทยิํสุ>
      text <ปาณาติปาตา ปฏิวิรตา อเหสุํ โลเก อทินฺนํ ปริวชฺชยิํสุ>
      text <อมชฺชปา โน จ มุสา ภณิํสุ สเกน ทาเรน จ อเหสุํ ตุฏฺฐาฯ>
    text <๖๕๔>
      text <เต ตตฺถ สพฺเพว อหํ ปุเรติ อุปาสกตฺตํ ปฏิเวทยิตฺวา>
      text <ปกฺกามิ สตฺโถ อนุโมทมาโน ยกฺขิทฺธิยา อนุมโต ปุนปฺปุนํฯ>
    text <๖๕๕>
      text <คนฺตฺวาน เต สินฺธุโสวีรภูมิํ ธนตฺถิกา อุทฺทยํ ปตฺถยานา>
      text <ยถาปโยคา ปริปุณฺณลาภา ปจฺจาคมุํ ปาฏลิปุตฺตมกฺขตํฯ>
    text <๖๕๖>
      text <คนฺตฺวาน เต สงฺฆรํ โสตฺถิวนฺโต ปุตฺเตหิ ทาเรหิ สมงฺคิภูตา>
      text <อานนฺที วิตฺตา สุมนา ปตีตา อกํสุ เสรีสมหํ อุฬารํ>
      text <เสรีสกํ เต ปริเวณํ มาปยิํสุฯ>
    text <๖๕๗>
      text <เอตาทิสา สปฺปุริสาน เสวนา มหตฺถิกา ธมฺมคุณาน เสวนา>
      text <เอกสฺส อตฺถาย อุปาสกสฺส สพฺเพว สตฺตา สุขิตา อเหสุนฺติฯ>
    stand <เสรีสกเปตวตฺถุ ทุติยํฯ>
    stand <ภาณวารํ ตติยํ นิฏฺฐิตํฯ>
  text <๓ นนฺทกเปตวตฺถุ>
    text <๖๕๘>
      text <ราชา ปิงฺคลโก นาม สุรฏฺฐานํ อธิปติ อหุ>
      text <โมริยานํ อุปฏฺฐานํ คนฺตฺวา สุรฏฺฐํ ปุนราคมาฯ>
    text <๖๕๙>
      text <อุณฺเห มชฺฌนฺหิเก กาเล ราชา ปงฺกํ อุปาคมิ>
      text <อทฺทส มคฺคํ รมณียํ เปตานํ ตํ วณฺณุปถํ ฯ>
    text <๖๖๐>
      text <สารถิํ อามนฺตยี ราชา>
      text <อยํ มคฺโค รมณีโย เขโม โสวตฺถิโก สิโว>
      text <อิมินา สารถิ ยาม สุรฏฺฐานํ สนฺติเก อิโตฯ>
    text <๖๖๑>
      text <เตน ปายาสิ โสรฏฺโฐ เสนาย จตุรงฺคินิยา>
      text <อุพฺพิคฺครูโป ปุริโส โสรฏฺฐํ เอตทพฺรวิฯ>
    text <๖๖๒>
      text <กุมฺมคฺคํ ปฏิปนฺนมฺหา ภิํสนํ โลมหํสนํ>
      text <ปุรโต ทิสฺสติ มคฺโค ปจฺฉโต จ น ทิสฺสติฯ>
    text <๖๖๓>
      text <กุมฺมคฺคํ ปฏิปนฺนมฺหา ยมปุริสาน สนฺติเก>
      text <อมานุโส วายติ คนฺโธ โฆโส สุยฺยติ ทารุโณฯ>
    text <๖๖๔>
      text <สํวิคฺโค ราชา โสรฏฺโฐ สารถิํ เอตทพฺรวิ>
      text <กุมฺมคฺคํ ปฏิปนฺนมฺหา ภิํสนํ โลมหํสนํ>
      text <ปุรโต ทิสฺสติ มคฺโค ปจฺฉโต จ น ทิสฺสติฯ>
    text <๖๖๕>
      text <กุมฺมคฺคํ ปฏิปนฺนมฺหา ยมปุริสาน สนฺติเก>
      text <อมานุโส วายติ คนฺโธ โฆโส สุยฺยติ ทารุโณฯ>
    text <๖๖๖>
      text <หตฺถิกฺขนฺธํ สมารุยฺห โอโลเกนฺโต จตุทฺทิสํ>
      text <อทฺทส นิคฺโรธํ รมณียํ ปาทปํ ฉายาสมฺปนฺนํ>
      text <นีลพฺภวณฺณสทิสํ เมฆวณฺณสิรีนิภํฯ>
    text <๖๖๗>
      text <สารถิํ อามนฺตยี ราชา กิํ เอโส ทิสฺสติ พฺรหา>
      text <นีลพฺภวณฺณสทิโส เมฆวณฺณสิรีนิโภฯ>
    text <๖๖๘>
      text <นิคฺโรโธ โส มหาราช ปาทโป ฉายาสมฺปนฺโน>
      text <นีลพฺภวณฺณสทิโส เมฆวณฺณสิรีนิโภฯ>
    text <๖๖๙>
      text <เตน ปายาสิ โสรฏฺโฐ เยน โส ทิสฺสเต พฺรหา>
      text <นีลพฺภวณฺณสทิโส เมฆวณฺณสิรีนิโภฯ>
    text <๖๗๐>
      text <หตฺถิกฺขนฺธโต โอรุยฺห ราชา รุกฺขํ อุปาคมิ>
      text <นิสีทิ รุกฺขมูลสฺมิํ สามจฺโจ สปริชฺชโน>
      text <ปูรํ ปานียสรกํ ปูเว วิตฺเต จ อทฺทสฯ>
    text <๖๗๑>
      text <ปุริโส จ เทววณฺณี สพฺพาภรณภูสิโต>
      text <อุปสงฺกมิตฺวา ราชานํ โสรฏฺฐํ เอตทพฺรวิฯ>
    text <๖๗๒>
      text <สฺวาคตํ เต มหาราช อโถ เต อทุราคตํ>
      text <ปิวตุ เทโว ปานียํ ปูเว ขาท อรินฺทมฯ>
    text <๖๗๓>
      text <ปิวิตฺวา ราชา ปานียํ สามจฺโจ สปริชฺชโน>
      text <ปูเว ขาทิตฺวา ปิตฺวา จ โสรฏฺโฐ เอตทพฺรวิฯ>
    text <๖๗๔>
      text <เทวตา นุสิ คนฺธพฺโพ อทุ สกฺโก ปุรินฺทโท>
      text <อชานนฺตา ตํ ปุจฺฉาม กถํ ชาเนมุ ตํ มยนฺติฯ>
    text <๖๗๕>
      text <นามฺหิ เทโว น คนฺธพฺโพ นาปิ สกฺโก ปุรินฺทโท>
      text <เปโต อหํ มหาราช สุรฏฺฐา อิธ มาคโตติฯ>
    text <๖๗๖>
      text <กิํสีโล กิํสมาจาโร สุรฏฺฐสฺมิํ ปุเร ตุวํ>
      text <เกน เต พฺรหฺมจริเยน อานุภาโว อยํ ตวาติฯ>
    text <๖๗๗>
      text <ตํ สุโณหิ มหาราช อรินฺทม รฏฺฐวฑฺฒน>
      text <อมจฺจา ปาริสชฺชา จ พฺราหฺมโณ จ ปุโรหิโตฯ>
    text <๖๗๘>
      text <สุรฏฺฐสฺมิํ อหํ เทว ปุริโส ปาปเจตโส>
      text <มิจฺฉาทิฏฺฐิ จ ทุสฺสีโล กทริโย ปริภาสโกฯ>
    text <๖๗๙>
      text <ททนฺตานํ กโรนฺตานํ วารยิสฺสํ พหุชฺชนํ>
      text <อญฺเญสํ ททมานานํ อนฺตรายกโร อหํฯ>
    text <๖๘๐>
      text <วิปาโก นตฺถิ ทานสฺส สํยมสฺส กุโต ผลํ>
      text <นตฺถิ อาจริโย นาม อทนฺตํ โก ทเมสฺสติฯ>
    text <๖๘๑>
      text <สมตุลฺยานิ ภูตานิ กุโต เชฏฺฐาปจายิโก>
      text <นตฺถิ พลํ วีริยํ วา กุโต อุฏฺฐานโปริสํฯ>
    text <๖๘๒>
      text <นตฺถิ ทานผลํ นาม น วิโสเธติ เวรินํ>
      text <ลทฺเธยฺยํ ลภเต มจฺโจ นิยติปริณามชํ ฯ>
    text <๖๘๓>
      text <นตฺถิ มาตา ปิตา ภาตา โลโก นตฺถิ อิโต ปรํ>
      text <นตฺถิ ทินฺนํ นตฺถิ หุตํ สุนิหิตํ น วิชฺชติฯ>
    text <๖๘๔>
      text <โยปิ หเนยฺย ปุริสํ ปรสฺส ฉินฺทเต สิรํ>
      text <น โกจิ กญฺจิ หนติ สตฺตนฺนํ วิวรมนฺตเรฯ>
    text <๖๘๕>
      text <อจฺเฉชฺชาเภชฺโช หิ ชีโว อฏฺฐํโส คุฬปริมณฺฑโล>
      text <โยชนานํ สตํ ปญฺจ โก ชีวํ เฉตฺตุมรหติฯ>
    text <๖๘๖>
      text <ยถา สุตฺตคุเฬ ขิตฺเต นิพฺเพเฐนฺตํ ปลายติ>
      text <เอวเมว จ โส ชีโว นิพฺเพเฐนฺโต ปลายติฯ>
    text <๖๘๗>
      text <ยถา คามโต นิกฺขมฺม อญฺญํ คามํ ปวิสติ>
      text <เอวเมว จ โส ชีโว อญฺญํ โพนฺทิํ ปวิสติฯ>
    text <๖๘๘>
      text <ยถา เคหโต นิกฺขมฺม อญฺญํ เคหํ ปวิสติ>
      text <เอวเมว จ โส ชีโว อญฺญํ โพนฺทิํ ปวิสติฯ>
    text <๖๘๙>
      text <จุลฺลาสีติ มหากปฺปิโน สตสหสฺสานิ หิ>
      text <เย พาลา เย จ ปณฺฑิตา สํสารํ เขปยิตฺวาน>
      text <ทุกฺขสฺสนฺตํ กริสฺสเรฯ>
    text <๖๙๐>
      text <มิตานิ สุขทุกฺขานิ โทเณหิ ปิฏเกหิ จ>
      text <ชิโน สพฺพํ ปชานาติ สมฺมูฬฺหา อิตรา ปชาฯ>
    text <๖๙๑>
      text <เอวํทิฏฺฐิ ปุเร อาสิํ สมฺมูฬฺโห โมหปารุโต>
      text <มิจฺฉาทิฏฺฐิ จ ทุสฺสีโล กทริโย ปริภาสโกฯ>
    text <๖๙๒>
      text <โอรํ เม ฉหิ มาเสหิ กาลงฺกิริยา ภวิสฺสติ>
      text <เอกนฺตกฏุกํ โฆรํ นิรยํ ปปติสฺสหํฯ>
    text <๖๙๓>
      text <จตุกฺกณฺณํ จตุทฺวารํ วิภตฺตํ ภาคโส มิตํ>
      text <อโยปาการปริยนฺตํ อยสา ปฏิกุชฺชิตํฯ>
    text <๖๙๔>
      text <ตสฺส อโยมยา ภูมิ ชลิตา เตชสา ยุตา>
      text <สมนฺตา โยชนสตํ ผริตฺวา ติฏฺฐติ สพฺพทาฯ>
    text <๖๙๕>
      text <วสฺสานิ สตสหสฺสานิ โฆโส สุยฺยติ ตาวเท>
      text <ลกฺโข เอโส มหาราช สตภาควสฺสโกฏิโยฯ>
    text <๖๙๖>
      text <โกฏิสตสหสฺสานิ นิรเย ปจฺจเร ชนา>
      text <มิจฺฉาทิฏฺฐี จ ทุสฺสีลา เย จ อริยูปวาทิโนฯ>
    text <๖๙๗>
      text <ตตฺถาหํ ทีฆมทฺธานํ ทุกฺขํ เวทิสฺส เวทนํ>
      text <ผลํ ปาปสฺส กมฺมสฺส ตสฺมา โสจามหํ ภุสํฯ>
    text <๖๙๘>
      text <ตํ สุโณหิ มหาราช อรินฺทม รฏฺฐวฑฺฒน>
      text <ธีตา มยฺหํ มหาราช อุตฺตรา ภทฺทมตฺถุ เตฯ>
    text <๖๙๙>
      text <กโรติ ภทฺทกํ กมฺมํ สีเลสุโปสเถ รตา>
      text <สญฺญตา สํวิภาคี จ วทญฺญู วีตมจฺฉราฯ>
    text <๗๐๐>
      text <อขณฺฑการี สิกฺขาย สุณฺหา ปรกุเลสุ จ>
      text <อุปาสิกา สกฺยมุนิโน สมฺพุทฺธสฺส สิรีมโตฯ>
    text <๗๐๑>
      text <ภิกฺขุ จ สีลสมฺปนฺโน คามํ ปิณฺฑาย ปาวิสิ>
      text <โอกฺขิตฺตจกฺขุ สติมา คุตฺตทฺวาโร สุสํวุโตฯ>
    text <๗๐๒>
      text <สปทานํ จรมาโน อคมา ตํ นิเวสนํ>
      text <ตมทฺทส มหาราช อุตฺตรา ภทฺทมตฺถุ เตฯ>
    text <๗๐๓>
      text <ปูรํ ปานียสรกํ ปูเว วิตฺเต จ สา อทา>
      text <ปิตา เม กาลงฺกโต ภนฺเต ตสฺเสตํ อุปกปฺปตุฯ>
    text <๗๐๔>
      text <สมนนฺตรานุทฺทิฏฺเฐ วิปาโก อุทปชฺชถ>
      text <ภุญฺชามิ กามกามีหํ ราชา เวสฺสวโณ ยถาฯ>
    text <๗๐๕>
      text <ตํ สุโณหิ มหาราช อรินฺทม รฏฺฐวฑฺฒน>
      text <สเทวกสฺส โลกสฺส พุทฺโธ อคฺโค ปวุจฺจติ>
      text <ตํ พุทฺธํ สรณํ คจฺฉ สปุตฺตทาโร อรินฺทมฯ>
    text <๗๐๖>
      text <อฏฺฐงฺคิเกน มคฺเคน ผุสนฺติ อมตํ ปทํ>
      text <ตํ ธมฺมํ สรณํ คจฺฉ สปุตฺตทาโร อรินฺทมฯ>
    text <๗๐๗>
      text <จตฺตาโร จ ปฏิปนฺนา จตฺตาโร จ ผเล ฐิตา>
      text <เอส สงฺโฆ อุชุภูโต ปญฺญาสีลสมาหิโต>
      text <ตํ สงฺฆํ สรณํ คจฺฉ สปุตฺตทาโร อรินฺทมฯ>
    text <๗๐๘>
      text <ปาณาติปาตา วิรมสฺสุ ขิปฺปํ โลเก อทินฺนํ ปริวชฺชยสฺสุ>
      text <อมชฺชโป มา จ มุสา อภาณี สเกน ทาเรน จ โหหิ ตุฏฺโฐติฯ>
    text <๗๐๙>
      text <อตฺถกาโมสิ เม ยกฺข หิตกาโมสิ เทวเต>
      text <กโรมิ ตุยฺหํ วจนํ ตฺวํสิ อาจริโย มมฯ>
    text <๗๑๐>
      text <อุเปมิ สรณํ พุทฺธํ ธมฺมญฺจาปิ อนุตฺตรํ>
      text <สงฺฆญฺจ นรเทวสฺส คจฺฉามิ สรณํ อหํฯ>
    text <๗๑๑>
      text <ปาณาติปาตา วิรมามิ ขิปฺปํ โลเก อทินฺนํ ปริวชฺชยามิ>
      text <อมชฺชโป โน จ มุสา ภณามิ สเกน ทาเรน จ โหมิ ตุฏฺโฐฯ>
    text <๗๑๒>
      text <โอผุณามิ มหาวาเต นทิยา สีฆคามิยา>
      text <วมามิ ปาปิกํ ทิฏฺฐิํ พุทฺธานํ สาสเน รโตฯ>
    text <๗๑๓>
      text <อิทํ วตฺวาน โสรฏฺโฐ วิรมิตฺวา ปาปทสฺสนา>
      text <นโม ภควโต กตฺวา ปาโมกฺโข รถมารุหีติฯ>
    stand <นนฺทกเปตวตฺถุ ตติยํฯ>
  text <๔ เรวตีเปตวตฺถุ>
    text <๗๑๔>
      text <อุฏฺเฐหิ เรวเต สุปาปธมฺเม อปารุตทฺวาเร อทานสีเล>
      text <เนสฺสาม ตํ ยตฺถ ถุนนฺติ ทุคฺคตา สมปฺปิตา เนรยิกา ทุเขนาติฯ>
    text <๗๑๕>
      text <อิจฺเจว วตฺวาน ยมสฺส ทูตา เต ทฺเว ยกฺขา โลหิตกฺขา พฺรหนฺตา>
      text <ปจฺเจกพาหาสุ คเหตฺวา เรวตํ ปกฺกามยุํ เทวคณสฺส สนฺติเกฯ>
    text <๗๑๖>
      text <อาทิจฺจวณฺณํ รุจิรํ ปภสฺสรํ พฺยมฺหํ สุภํ กญฺจนชาลฉนฺนํ>
      text <กสฺเสตมากิณฺณชนํ วิมานํ สุริยสฺส รํสีริว โชตมานํฯ>
    text <๗๑๗>
      text <นารีคณา จนฺทนสารลิตฺตา อุภโต วิมานํ อุปโสภยนฺติ>
      text <ตํ ทิสฺสติ สุริยสมานวณฺณํ โก โมทติ สคฺคปตฺโต วิมาเนติฯ>
    text <๗๑๘>
      text <พาราณสิยํ นนฺทิโย นามาสิ อุปาสโก อมจฺฉรี ทานปติ วทญฺญู>
      text <ตสฺเสตมากิณฺณชนํ วิมานํ สุริยสฺส รํสีริว โชตมานํฯ>
    text <๗๑๙>
      text <นารีคณา จนฺทนสารลิตฺตา อุภโต วิมานํ อุปโสภยนฺติ>
      text <ตํ ทิสฺสติ สุริยสมานวณฺณํ โส โมทติ สคฺคปตฺโต วิมาเนติฯ>
    text <๗๒๐>
      text <นนฺทิยสฺสาหํ ภริยา อคารินี สพฺพกุลสฺส อิสฺสรา>
      text <ภตฺตุ วิมาเน รมิสฺสามิ ทานหํ น ปตฺถเย นิรยทสฺสนายาติฯ>
    text <๗๒๑>
      text <เอโส เต นิรโย สุปาปธมฺเม ปุญฺญํ ตยา อกตํ ชีวโลเก>
      text <น หิ มจฺฉรี โรสโก ปาปธมฺโม สคฺคูปคานํ ลภติ สหพฺยตนฺติฯ>
    text <๗๒๒>
      text <กิํ นุ คูถญฺจ มุตฺตญฺจ อสุจี ปฏิทิสฺสติ>
      text <ทุคฺคนฺธํ กิมิทํ มีฬฺหํ กิเมตํ อุปวายตีติฯ>
    text <๗๒๓>
      text <เอส สํสวโก นาม คมฺภีโร สตโปริโส>
      text <ยตฺถ วสฺสสหสฺสานิ ตุวํ ปจฺจสิ เรวเตติฯ>
    text <๗๒๔>
      text <กิํ นุ กาเยน วาจาย มนสา ทุกฺกฏํ กตํ>
      text <เกน สํสวโก ลทฺโธ คมฺภีโร สตโปริโสติฯ>
    text <๗๒๕>
      text <สมเณ พฺราหฺมเณ จาปิ อญฺเญ วาปิ วนิพฺพเก>
      text <มุสาวาเทน วญฺเจสิ ตํ ปาปํ ปกตํ ตยาฯ>
    text <๗๒๖>
      text <เตน สํสวโก ลทฺโธ คมฺภีโร สตโปริโส>
      text <ตตฺถ วสฺสสหสฺสานิ ตุวํ ปจฺจสิ เรวเตฯ>
    text <๗๒๗>
      text <หตฺเถปิ ฉินฺทนฺติ อโถปิ ปาเท กณฺเณปิ ฉินฺทนฺติ อโถปิ นาสํ>
      text <อโถปิ กาโกฬคณา สเมจฺจ สงฺคมฺม ขาทนฺติ วิผนฺทมานนฺติฯ>
    text <๗๒๘>
      text <สาธุ โข มํ ปฏิเนถ กาหามิ กุสลํ พหุํ>
      text <ทาเนน สมจริยาย สํยเมน ทเมน จ>
      text <ยํ กตฺวา สุขิตา โหนฺติ น จ ปจฺฉานุตปฺปเรติฯ>
    text <๗๒๙>
      text <ปุเร ตุวํ ปมชฺชิตฺวา อิทานิ ปริเทวสิ>
      text <สยํ กตานํ กมฺมานํ วิปากํ อนุโภสฺสสีติฯ>
    text <๗๓๐>
      text <โก เทวโลกโต มนุสฺสโลกํ คนฺตฺวาน ปุฏฺโฐ เม เอวํ วเทยฺย>
      text <นิกฺขิตฺตทณฺเฑสุ ททาถ ทานํ อจฺฉาทนํ เสยฺย มถนฺนปานํ>
      text <น หิ มจฺฉรี โรสโก ปาปธมฺโม สคฺคูปคานํ ลภติ สหพฺยตํฯ>
    text <๗๓๑>
      text <สาหํ นูน อิโต คนฺตฺวา โยนิํ ลทฺธาน มานุสิํ>
      text <วทญฺญู สีลสมฺปนฺนา กาหามิ กุสลํ พหุํ>
      text <ทาเนน สมจริยาย สํยเมน ทเมน จฯ>
    text <๗๓๒>
      text <อารามานิ จ โรปิสฺสํ ทุคฺเค สงฺกมนานิ จ>
      text <ปปญฺจ อุทปานญฺจ วิปฺปสนฺเนน เจตสาฯ>
    text <๗๓๓>
      text <จาตุทฺทสิํ ปญฺจทสิํ ยา จ ปกฺขสฺส อฏฺฐมี>
      text <ปาฏิหาริยปกฺขญฺจ อฏฺฐงฺคสุสมาคตํฯ>
    text <๗๓๔>
      text <อุโปสถํ อุปวสิสฺสํ สทา สีเลสุ สํวุตา>
      text <น จ ทาเน ปมชฺชิสฺสํ สามํ ทิฏฺฐมิทํ มยาติฯ>
    text <๗๓๕>
      text <อิจฺเจวํ วิปฺปลปนฺติํ ผนฺทมานํ ตโต ตโต>
      text <ขิปิํสุ นิรเย โฆเร อุทฺธํปาทํ อวํสิรํฯ>
    text <๗๓๖>
      text <อหํ ปุเร มจฺฉรินี อโหสิํ ปริภาสิกา สมณพฺราหฺมณานํ>
      text <วิตเถน จ สามิกํ วญฺจยิตฺวา ปจฺจามหํ นิรเย โฆรรูเปติฯ>
    stand <เรวตีเปตวตฺถุ จตุตฺถํฯ>
  text <๕ อุจฺฉุเปตวตฺถุ>
    text <๗๓๗>
      text <อิทํ มม อุจฺฉุวนํ มหนฺตํ นิพฺพตฺตติ ปุญฺญผลํ อนปฺปกํ>
      text <ตํ ทานิ เม น ปริโภคเมติ อาจิกฺข ภนฺเต กิสฺส อยํ วิปาโกฯ>
    text <๗๓๘>
      text <หญฺญามิ ขชฺชามิ จ วายมามิ ปริสกฺกามิ ปริภุญฺชิตุํ กิญฺจิ>
      text <สฺวาหํ ฉินฺนถาโม กปโณ ลาลปามิ กิสฺส กมฺมสฺส อยํ วิปาโกฯ>
    text <๗๓๙>
      text <วิฆาโต จาหํ ปริปตามิ ฉมายํ ปริวตฺตามิ วาริจโรว ฆมฺเม>
      text <รุทโต จ เม อสฺสุกา นิคฺคลนฺติ อาจิกฺข ภนฺเต กิสฺส อยํ วิปาโกฯ>
    text <๗๔๐>
      text <ฉาโต กิลนฺโต จ ปิปาสิโต จ สนฺตสฺสิโต สาตสุขํ น วินฺเท>
      text <ปุจฺฉามิ ตํ เอตมตฺถํ ภทนฺเต กถํ นุ อุจฺฉุปริโภคํ ลเภยฺยนฺติฯ>
    text <๗๔๑>
      text <ปุเร ตุวํ กมฺมมกาสิ อตฺตนา มนุสฺสภูโต ปุริมาย ชาติยา>
      text <อหญฺจ ตํ เอตมตฺถํ วทามิ สุตฺวาน ตฺวํ เอตมตฺถํ วิชานฯ>
    text <๗๔๒>
      text <อุจฺฉุํ ตุวํ ขาทมาโน ปยาโต ปุริโส จ เต ปิฏฺฐิโต อนฺวคจฺฉิ>
      text <โส จ ตํ ปจฺจาสนฺโต กเถสิ ตสฺส ตุวํ น กิญฺจิ อาลปิตฺถฯ>
    text <๗๔๓>
      text <โส จ ตํ อภณนฺตํ อยาจิ เทหยฺย อุจฺฉุนฺติ จ ตํ อโวจ>
      text <ตสฺส ตุวํ ปิฏฺฐิโต อุจฺฉุํ อทาสิ ตสฺเสตํ กมฺมสฺส อยํ วิปาโกฯ>
    text <๗๔๔>
      text <อิงฺฆ ตฺวํ คนฺตฺวาน ปิฏฺฐิโต คณฺเหยฺยาสิ คเหตฺวาน ตํ ขาทสฺสุ ยาวทตฺถํ>
      text <เตเนว ตฺวํ อตฺตมโน ภวิสฺสสิ หฏฺโฐ จุทคฺโค จ ปโมทิโต จาติฯ>
    text <๗๔๕>
      text <คนฺตฺวาน โส ปิฏฺฐิโต อคฺคเหสิ คเหตฺวาน ตํ ขาทิ ยาวทตฺถํ>
      text <เตเนว โส อตฺตมโน อโหสิ หฏฺโฐ จุทคฺโค จ ปโมทิโต จาติฯ>
    stand <อุจฺฉุเปตวตฺถุ ปญฺจมํฯ>
  text <๖ กุมารเปตวตฺถุ>
    text <๗๔๖>
      text <สาวตฺถิ นาม นครํ หิมวนฺตสฺส ปสฺสโต>
      text <ตตฺถ อาสุํ ทฺเว กุมารา ราชปุตฺตาติ เม สุตํฯ>
    text <๗๔๗>
      text <สมฺมตฺตา รชนีเยสุ กามสฺสาทาภินนฺทิโน>
      text <ปจฺจุปฺปนฺนสุเข คิทฺธา น เต ปสฺสิํสุนาคตํฯ>
    text <๗๔๘>
      text <เต จุตา จ มนุสฺสตฺตา ปรโลกํ อิโต คตา>
      text <เตธ โฆเสนฺตฺยทิสฺสนฺตา ปุพฺเพ ทุกฺกฏมตฺตโนฯ>
    text <๗๔๙>
      text <พหูสุ วต สนฺเตสุ เทยฺยธมฺเม อุปฏฺฐิเต>
      text <นาสกฺขิมฺหา จ อตฺตานํ ปริตฺตํ กาตุํ สุขาวหํฯ>
    text <๗๕๐>
      text <กิํ ตโต ปาปกํ อสฺส ยํ โน ราชกุลา จุตา>
      text <อุปปนฺนา เปตฺติวิสยํ ขุปฺปิปาสสมปฺปิตา ฯ>
    text <๗๕๑>
      text <สามิโน อิธ หุตฺวาน โหนฺติ อสามิโน ตหิํ>
      text <ภมนฺติ ขุปฺปิปาสาย มนุสฺสา อุนฺนโตนตาฯ>
    text <๗๕๒>
      text <เอตมาทีนวํ ญตฺวา อิสฺสรมทสมฺภวํ>
      text <ปหาย อิสฺสรมทํ ภเว สคฺคคโต นโร>
      text <กายสฺส เภทา สปฺปญฺโญ สคฺคํ โส อุปปชฺชตีติฯ>
    stand <กุมารเปตวตฺถุ ฉฏฺฐํฯ>
  text <๗ ราชปุตฺตเปตวตฺถุ>
    text <๗๕๓>
      text <ปุพฺเพ กตานํ กมฺมานํ วิปาโก มถเย มนํ>
      text <รูเป สทฺเท รเส คนฺเธ โผฏฺฐพฺเพ จ มโนรเมฯ>
    text <๗๕๔>
      text <นจฺจํ คีตํ รติํ ขิฑฺฑํ อนุภุตฺวา อนปฺปกํ>
      text <อุยฺยาเน ปริจริตฺวา ปวิสนฺโต คิริพฺพชํฯ>
    text <๗๕๕>
      text <อิสิํ สุเนตฺต มทฺทกฺขิ อตฺตทนฺตํ สมาหิตํ>
      text <อปฺปิจฺฉํ หิริสมฺปนฺนํ อุญฺเฉ ปตฺตคเต รตํฯ>
    text <๗๕๖>
      text <หตฺถิกฺขนฺธโต โอรุยฺห ลทฺธา ภนฺเตติ จาพฺรวิ>
      text <ตสฺส ปตฺตํ คเหตฺวาน อุจฺจํ ปคฺคยฺห ขตฺติโยฯ>
    text <๗๕๗>
      text <ถณฺฑิเล ปตฺตํ ภินฺทิตฺวา หสมาโน อปกฺกมิ>
      text <รญฺโญ กิตวสฺสาหํ ปุตฺโต กิํ มํ ภิกฺขุ กริสฺสสิฯ>
    text <๗๕๘>
      text <ตสฺส กมฺมสฺส ผรุสสฺส วิปาโก กฏุโก อหุ>
      text <ยํ ราชปุตฺโต เวเทสิ นิรยมฺหิ สมปฺปิโตฯ>
    text <๗๕๙>
      text <ฉเฬว จตุราสีติ วสฺสานิ นวุตานิ จ>
      text <ภุสํ ทุกฺขํ นิคจฺฉิตฺโถ นิรเย กตกิพฺพิโสฯ>
    text <๗๖๐>
      text <อุตฺตาโนปิ จ ปจฺจิตฺถ นิกุชฺโช วามทกฺขิโณ>
      text <อุทฺธํปาโท ฐิโต เจว จิรํ พาโล อปจฺจถฯ>
    text <๗๖๑>
      text <พหูนิ วสฺสสหสฺสานิ ปูคานิ นหุตานิ จ>
      text <ภุสํ ทุกฺขํ นิคจฺฉิตฺโถ นิรเย กตกิพฺพิโสฯ>
    text <๗๖๒>
      text <เอตาทิสํ โข กฏุกํ อปฺปทุฏฺฐปฺปโทสินํ>
      text <ปจฺจนฺติ ปาปกมฺมนฺตา อิสิมาสชฺช สุพฺพตํฯ>
    text <๗๖๓>
      text <โส ตตฺถ พหุวสฺสานิ เวทยิตฺวา พหุํ ทุขํ>
      text <ขุปฺปิปาสหโต นาม เปโต อาสิ ตโต จุโตฯ>
    text <๗๖๔>
      text <เอตมาทีนวํ ญตฺวา อิสฺสรมทสมฺภวํ>
      text <ปหาย อิสฺสรมทํ นิวาตมนุวตฺตเยฯ>
    text <๗๖๕>
      text <ทิฏฺเฐว ธมฺเม ปาสํโส โย พุทฺเธสุ สคารโว>
      text <กายสฺส เภทา สปฺปญฺโญ สคฺคํ โส อุปปชฺชตีติฯ>
    stand <ราชปุตฺตเปตวตฺถุ สตฺตมํฯ>
  text <๘ คูถขาทกเปตวตฺถุ>
    text <๗๖๖>
      text <คูถกูปโต อุคฺคนฺตฺวา โก นุ ทีโน ปติฏฺฐสิ>
      text <นิสฺสํสยํ ปาปกมฺมนฺโต กิํ นุ สทฺทหเส ตุวนฺติฯ>
    text <๗๖๗>
      text <อหํ ภทนฺเต เปโตมฺหิ ทุคฺคโต ยมโลกิโก>
      text <ปาปกมฺมํ กริตฺวาน เปตโลกํ อิโต คโตฯ>
    text <๗๖๘>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน อิทํ ทุกฺขํ นิคจฺฉสีติฯ>
    text <๗๖๙>
      text <อหุ อาวาสิโก มยฺหํ อิสฺสุกี กุลมจฺฉรี>
      text <อชฺโฌสิโต มยฺหํ ฆเร กทริโย ปริภาสโกฯ>
    text <๗๗๐>
      text <ตสฺสาหํ วจนํ สุตฺวา ภิกฺขโว ปริภาสิสํ>
      text <ตสฺส กมฺมวิปาเกน เปตโลกํ อิโต คโตติฯ>
    text <๗๗๑>
      text <อมิตฺโต มิตฺตวณฺเณน โย เต อาสิ กุลูปโก>
      text <กายสฺส เภทา ทุปฺปญฺโญ กิํ นุ เปจฺจ คติํ คโตติฯ>
    text <๗๗๒>
      text <ตสฺเสวาหํ ปาปกมฺมสฺส สีเส ติฏฺฐามิ มตฺถเก>
      text <โส จ ปรวิสยํ ปตฺโต มเมว ปริจารโกฯ>
    text <๗๗๓>
      text <ยํ ภทนฺเต หทนฺตญฺเญ เอตํ เม โหติ โภชนํ>
      text <อหญฺจ โข ยํ หทามิ เอตํ โส อุปชีวตีติฯ>
    stand <คูถขาทกเปตวตฺถุ อฏฺฐมํฯ>
  text <๙ คูถขาทกเปติวตฺถุ>
    text <๗๗๔>
      text <คูถกูปโต อุคฺคนฺตฺวา กา นุ ทีนา ปติฏฺฐสิ>
      text <นิสฺสํสยํ ปาปกมฺมนฺตา กิํ นุ สทฺทหเส ตุวนฺติฯ>
    text <๗๗๕>
      text <อหํ ภทนฺเต เปตีมฺหิ ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาติฯ>
    text <๗๗๖>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน อิทํ ทุกฺขํ นิคจฺฉสีติฯ>
    text <๗๗๗>
      text <อหุ อาวาสิโก มยฺหํ อิสฺสุกี กุลมจฺฉรี>
      text <อชฺโฌสิโต มยฺหํ ฆเร กทริโย ปริภาสโกฯ>
    text <๗๗๘>
      text <ตสฺสาหํ วจนํ สุตฺวา ภิกฺขโว ปริภาสิสํ>
      text <ตสฺส กมฺมวิปาเกน เปตโลกํ อิโต คตาติฯ>
    text <๗๗๙>
      text <อมิตฺโต มิตฺตวณฺเณน โย เต อาสิ กุลูปโก>
      text <กายสฺส เภทา ทุปฺปญฺโญ กิํ นุ เปจฺจ คติํ คโตติฯ>
    text <๗๘๐>
      text <ตสฺเสวาหํ ปาปกมฺมสฺส สีเส ติฏฺฐามิ มตฺถเก>
      text <โส จ ปรวิสยํ ปตฺโต มเมว ปริจารโกฯ>
    text <๗๘๑>
      text <ยํ ภทนฺเต หทนฺตญฺเญ เอตํ เม โหติ โภชนํ>
      text <อหญฺจ โข ยํ หทามิ เอตํ โส อุปชีวตีติฯ>
    stand <คูถขาทกเปติวตฺถุ นวมํฯ>
  text <๑๐ คณเปตวตฺถุ>
    text <๗๘๒>
      text <นคฺคา ทุพฺพณฺณรูปาตฺถ กิสา ธมนิสนฺถตา>
      text <อุปฺผาสุลิกา กิสิกา เก นุ ตุมฺเหตฺถ มาริสาติฯ>
    text <๗๘๓>
      text <มยํ ภทนฺเต เปตามฺหา ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาติฯ>
    text <๗๘๔>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน เปตโลกํ อิโต คตาติฯ>
    text <๗๘๕>
      text <อนาวเฏสุ ติตฺเถสุ วิจินิมฺหทฺธมาสกํ>
      text <สนฺเตสุ เทยฺยธมฺเมสุ ทีปํ นากมฺห อตฺตโนฯ>
    text <๗๘๖>
      text <นทิํ อุเปม ตสิตา ริตฺตกา ปริวตฺตติ>
      text <ฉายํ อุเปม อุณฺเหสุ อาตโป ปริวตฺตติฯ>
    text <๗๘๗>
      text <อคฺคิวณฺโณ จ โน วาโต ฑหนฺโต อุปวายติ>
      text <เอตญฺจ ภนฺเต อรหาม อญฺญญฺจ ปาปกํ ตโตฯ>
    text <๗๘๘>
      text <อปิ โยชนานิ คจฺฉาม ฉาตา อาหารเคธิโน>
      text <อลทฺธาว นิวตฺตาม อโห โน อปฺปปุญฺญตาฯ>
    text <๗๘๙>
      text <ฉาตา ปมุจฺฉิตา ภนฺตา ภูมิยํ ปฏิสุมฺภิตา>
      text <อุตฺตานา ปฏิกิราม อวกุชฺชา ปตามเสฯ>
    text <๗๙๐>
      text <เต จ ตตฺเถว ปติตา ภูมิยํ ปฏิสุมฺภิตา>
      text <อุรํ สีสญฺจ ฆฏฺเฏม อโห โน อปฺปปุญฺญตาฯ>
    text <๗๙๑>
      text <เอตญฺจ ภนฺเต อรหาม อญฺญญฺจ ปาปกํ ตโต>
      text <สนฺเตสุ เทยฺยธมฺเมสุ ทีปํ นากมฺห อตฺตโนฯ>
    text <๗๙๒>
      text <เต หิ นูน อิโต คนฺตฺวา โยนิํ ลทฺธาน มานุสิํ>
      text <วทญฺญู สีลสมฺปนฺนา กาหาม กุสลํ พหุนฺติฯ>
    stand <คณเปตวตฺถุ ทสมํฯ>
  text <๑๑ ปาฏลิปุตฺตเปตวตฺถุ>
    text <๗๙๓>
      text <ทิฏฺฐา ตยา นิรยา ติรจฺฉานโยนิ>
      text <เปตา อสุรา อถวาปิ มานุสา เทวา สยมทฺทส กมฺมวิปากมตฺตโน>
      text <เนสฺสามิ ตํ ปาฏลิปุตฺตมกฺขตํ ตตฺถ คนฺตฺวา กุสลํ กโรหิ กมฺมํฯ>
    text <๗๙๔>
      text <อตฺถกาโมสิ เม ยกฺข หิตกาโมสิ เทวเต>
      text <กโรมิ ตุยฺหํ วจนํ ตฺวํสิ อาจริโย มมฯ>
    text <๗๙๕>
      text <ทิฏฺฐา มยา นิรยา ติรจฺฉานโยนิ เปตา อสุรา อถวาปิ มานุสา เทวา>
      text <สยมทฺทสํ กมฺมวิปากมตฺตโน กาหามิ ปุญฺญานิ อนปฺปกานีติฯ>
    stand <ปาฏลิปุตฺตเปตวตฺถุ เอกาทสมํฯ>
  text <๑๒ อมฺพวนเปตวตฺถุ>
    text <๗๙๖>
      text <อยญฺจ เต โปกฺขรณี สุรมฺมา สมา สุติตฺถา จ มโหทกา จ>
      text <สุปุปฺผิตา ภมรคณานุกิณฺณา กถํ ตยา ลทฺธา อยํ มนุญฺญาฯ>
    text <๗๙๗>
      text <อิทญฺจ เต อมฺพวนํ สุรมฺมํ สพฺโพตุกํ ธารยเต ผลานิ>
      text <สุปุปฺผิตํ ภมรคณานุกิณฺณํ กถํ ตยา ลทฺธมิทํ วิมานํฯ>
    text <๗๙๘>
      text <อมฺพปกฺกํ ทกํ ยาคุ สีตจฺฉายา มโนรมา>
      text <ธีตาย ทินฺนทาเนน เตน เม อิธ ลพฺภติฯ>
    text <๗๙๙>
      text <สนฺทิฏฺฐิกํ กมฺมํ เอวํ ปสฺสถ ทานสฺส ทมสฺส สํยมสฺส วิปากํ>
      text <ทาสี อหํ อยฺยกุเลสุ หุตฺวา สุณิสา โหมิ อคารสฺส อิสฺสราติฯ>
    stand <อมฺพวนเปตวตฺถุ ทฺวาทสมํฯ>
  text <๑๓ อกฺขรุกฺขเปตวตฺถุ>
    text <๘๐๐>
      text <ยํ ททาติ น ตํ โหติ เทเถว ทานํ ทตฺวา อุภยํ ตรติ>
      text <อุภยํ เตน ทาเนน คจฺฉติ ชาครถ มาปมชฺชถาติฯ>
    stand <อกฺขรุกฺขเปตวตฺถุ เตรสมํฯ>
  text <๑๔ โภคสํหรเปตวตฺถุ>
    text <๘๐๑>
      text <มยํ โภเค สํหริมฺห สเมน วิสเมน จ>
      text <เต อญฺเญ ปริภุญฺชนฺติ มยํ ทุกฺขสฺส ภาคินีติฯ>
    stand <โภคสํหรเปตวตฺถุ จุทฺทสมํฯ>
  text <๑๕ เสฏฺฐิปุตฺตเปตวตฺถุ>
    text <๘๐๒>
      text <สฏฺฐิวสฺสสหสฺสานิ ปริปุณฺณานิ สพฺพโส>
      text <นิรเย ปจฺจมานานํ กทา อนฺโต ภวิสฺสติฯ>
    text <๘๐๓>
      text <นตฺถิ อนฺโต กุโต อนฺโต น อนฺโต ปฏิทิสฺสติ>
      text <ตถา หิ ปกตํ ปาปํ ตุยฺหํ มยฺหญฺจ มาริสา ฯ>
    text <๘๐๔>
      text <ทุชฺชีวิตมชีวมฺห เย สนฺเต น ททมฺหเส>
      text <สนฺเตสุ เทยฺยธมฺเมสุ ทีปํ นากมฺห อตฺตโนฯ>
    text <๘๐๕>
      text <โสหํ นูน อิโต คนฺตฺวา โยนิํ ลทฺธาน มานุสิํ>
      text <วทญฺญู สีลสมฺปนฺโน กาหามิ กุสลํ พหุนฺติฯ>
    stand <เสฏฺฐิปุตฺตเปตวตฺถุ ปนฺนรสมํฯ>
  text <๑๖ สฏฺฐิกูฏเปตวตฺถุ>
    text <๘๐๖>
      text <กิํ นุ อุมฺมตฺตรูโปว มิโค ภนฺโตว ธาวสิ>
      text <นิสฺสํสยํ ปาปกมฺมนฺโต กิํ นุ สทฺทายเส ตุวนฺติฯ>
    text <๘๐๗>
      text <อหํ ภทนฺเต เปโตมฺหิ ทุคฺคโต ยมโลกิโก>
      text <ปาปกมฺมํ กริตฺวาน เปตโลกํ อิโต คโตฯ>
    text <๘๐๘>
      text <สฏฺฐิ กูฏสหสฺสานิ ปริปุณฺณานิ สพฺพโส>
      text <สีเส มยฺหํ นิปตนฺติ เต ภินฺทนฺติ จ มตฺถกนฺติฯ>
    text <๘๐๙>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน อิทํ ทุกฺขํ นิคจฺฉสิฯ>
    text <๘๑๐>
      text <สฏฺฐิ กูฏสหสฺสานิ ปริปุณฺณานิ สพฺพโส>
      text <สีเส ตุยฺหํ นิปตนฺติ เต ภินฺทนฺติ จ มตฺถกนฺติฯ>
    text <๘๑๑>
      text <อถทฺทสาสิํ สมฺพุทฺธํ สุเนตฺตํ ภาวิตินฺทฺริยํ>
      text <นิสินฺนํ รุกฺขมูลสฺมิํ ฌายนฺตํ อกุโตภยํฯ>
    text <๘๑๒>
      text <สาลิตฺตกปฺปหาเรน ภินฺทิสฺสํ ตสฺส มตฺถกํ>
      text <ตสฺส กมฺมวิปาเกน อิทํ ทุกฺขํ นิคจฺฉิสํฯ>
    text <๘๑๓>
      text <สฏฺฐิ กูฏสหสฺสานิ ปริปุณฺณานิ สพฺพโส>
      text <สีเส มยฺหํ นิปตนฺติ เต ภินฺทนฺติ จ มตฺถกนฺติฯ>
    text <๘๑๔>
      text <ธมฺเมน เต กาปุริส สฏฺฐิกูฏสหสฺสานิ ปริปุณฺณานิ สพฺพโส>
      text <สีเส ตุยฺหํ นิปตนฺติ เต ภินฺทนฺติ จ มตฺถกนฺติฯ>
      text <อมฺพสกฺกโร เสรีสโก ปิงฺคโล เรวติ อุจฺฉุ>
      text <ทฺเว กุมารา ทุเว คูถา คณปาฏลิอมฺพวนํฯ>
      text <อกฺขรุกฺขโภคสํหรา เสฏฺฐิปุตฺตสฏฺฐิกูฏา>
      text <อิติ โสฬสวตฺถูนิ วคฺโค เตน ปวุจฺจติฯ>
      text <อุรโค อุปริวคฺโค จูฬมหาติ จตุธา>
      text <วตฺถูนิ เอกปญฺญาสํ จตุธา ภาณวารโตฯ>
    stand <สฏฺฐิกูฏเปตวตฺถุ โสฬสมํฯ>
    stand <มหาวคฺโค จตุตฺโถ นิฏฺฐิโตฯ>
    text <ตสฺสุทฺทานํ>
    text <อถ วคฺคุทฺทานํ>
    stand <เปตวตฺถุปาฬิ นิฏฺฐิตาฯ>
