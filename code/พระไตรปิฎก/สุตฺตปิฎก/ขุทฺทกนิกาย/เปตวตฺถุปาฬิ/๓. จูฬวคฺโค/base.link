text <๓ จูฬวคฺโค>
  text <๑ อภิชฺชมานเปตวตฺถุ>
    text <๓๘๗>
      text <อภิชฺชมาเน วาริมฺหิ คงฺคาย อิธ คจฺฉสิ>
      text <นคฺโค ปุพฺพทฺธเปโตว มาลธารี อลงฺกโต>
      text <กุหิํ คมิสฺสสิ เปต กตฺถ วาโส ภวิสฺสตีติฯ>
    text <๓๘๘>
      text <จุนฺทฏฺฐิลํ คมิสฺสามิ เปโต โส อิติ ภาสติ>
      text <อนฺตเร วาสภคามํ พาราณสิํ จ สนฺติเกฯ>
    text <๓๘๙>
      text <ตญฺจ ทิสฺวา มหามตฺโต โกลิโย อิติ วิสฺสุโต>
      text <สตฺตุํ ภตฺตญฺจ เปตสฺส ปีตกญฺจ ยุคํ อทาฯ>
    text <๓๙๐>
      text <นาวาย ติฏฺฐมานาย กปฺปกสฺส อทาปยิ>
      text <กปฺปกสฺส ปทินฺนมฺหิ ฐาเน เปตสฺส ทิสฺสถ ฯ>
    text <๓๙๑>
      text <ตโต สุวตฺถวสโน มาลธารี อลงฺกโต>
      text <ฐาเน ฐิตสฺส เปตสฺส ทกฺขิณา อุปกปฺปถ>
      text <ตสฺมา ทชฺเชถ เปตานํ อนุกมฺปาย ปุนปฺปุนํฯ>
    text <๓๙๒>
      text <สาตุนฺนวสนา เอเก อญฺเญ เกสนิวาสนา>
      text <เปตา ภตฺตาย คจฺฉนฺติ ปกฺกมนฺติ ทิโสทิสํฯ>
    text <๓๙๓>
      text <ทูเร เอเก ปธาวิตฺวา อลทฺธาว นิวตฺตเร>
      text <ฉาตา ปมุจฺฉิตา ภนฺตา ภูมิยํ ปฏิสุมฺภิตาฯ>
    text <๓๙๔>
      text <เต จ ตตฺถ ปปติตา ภูมิยํ ปฏิสุมฺภิตา>
      text <ปุพฺเพ อกตกลฺยาณา อคฺคิทฑฺฒาว อาตเปฯ>
    text <๓๙๕>
      text <มยํ ปุพฺเพ ปาปธมฺมา ฆรณี กุลมาตโร>
      text <สนฺเตสุ เทยฺยธมฺเมสุ ทีปํ นากมฺห อตฺตโนฯ>
    text <๓๙๖>
      text <ปหูตํ อนฺนปานมฺปิ อปิสฺสุ อวกิรียติ>
      text <สมฺมคฺคเต ปพฺพชิเต น จ กิญฺจิ อทมฺหเสฯ>
    text <๓๙๗>
      text <อกมฺมกามา อลสา สาทุกามา มหคฺฆสา>
      text <อาโลปปิณฺฑทาตาโร ปฏิคฺคเห ปริภาสิมฺหเส ฯ>
    text <๓๙๘>
      text <เต ฆรา ตา จ ทาสิโย ตาเนวาภรณานิ โน>
      text <เต อญฺเญ ปริจาเรนฺติ มยํ ทุกฺขสฺส ภาคิโนฯ>
    text <๓๙๙>
      text <เวณี วา อวญฺญา โหนฺติ รถการี จ ทุพฺภิกา>
      text <จณฺฑาลี กปณา โหนฺติ กปฺปกา จ ปุนปฺปุนํฯ>
    text <๔๐๐>
      text <ยานิ ยานิ นิหีนานิ กุลานิ กปณานิ จ>
      text <เตสุ เตสฺเวว ชายนฺติ เอสา มจฺฉริโน คติฯ>
    text <๔๐๑>
      text <ปุพฺเพ จ กตกลฺยาณา ทายกา วีตมจฺฉรา>
      text <สคฺคํ เต ปริปูเรนฺติ โอภาเสนฺติ จ นนฺทนํฯ>
    text <๔๐๒>
      text <เวชยนฺเต จ ปาสาเท รมิตฺวา กามกามิโน>
      text <อุจฺจากุเลสุ ชายนฺติ สโภเคสุ ตโต จุตาฯ>
    text <๔๐๓>
      text <กูฏาคาเร จ ปาสาเท ปลฺลงฺเก โคนกตฺถเต>
      text <พีชิตงฺคา โมรหตฺเถหิ กุเล ชาตา ยสสฺสิโนฯ>
    text <๔๐๔>
      text <องฺกโต องฺกํ คจฺฉนฺติ มาลธารี อลงฺกตา>
      text <ธาติโย อุปติฏฺฐนฺติ สายํ ปาตํ สุเขสิโนฯ>
    text <๔๐๕>
      text <นยิทํ อกตปุญฺญานํ กตปุญฺญานเมวิทํ>
      text <อโสกํ นนฺทนํ รมฺมํ ติทสานํ มหาวนํฯ>
    text <๔๐๖>
      text <สุขํ อกตปุญฺญานํ อิธ นตฺถิ ปรตฺถ จ>
      text <สุขญฺจ กตปุญฺญานํ อิธ เจว ปรตฺถ จฯ>
    text <๔๐๗>
      text <เตสํ สหพฺยกามานํ กตฺตพฺพํ กุสลํ พหุํ>
      text <กตปุญฺญา หิ โมทนฺติ สคฺเค โภคสมงฺคิโนติฯ>
    stand <อภิชฺชมานเปตวตฺถุ ปฐมํฯ>
  text <๒ สาณวาสีเถรเปตวตฺถุ>
    text <๔๐๘>
      text <กุณฺฑินาคริโย เถโร สาณวาสิ นิวาสิโก>
      text <โปฏฺฐปาโทติ นาเมน สมโณ ภาวิตินฺทฺริโยฯ>
    text <๔๐๙>
      text <ตสฺส มาตา ปิตา ภาตา ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาฯ>
    text <๔๑๐>
      text <เต ทุคฺคตา สูจิกฏฺฏา กิลนฺตา นคฺคิโน กิสา>
      text <อุตฺตสนฺตา มหตฺตาสา น ทสฺเสนฺติ กุรูริโน ฯ>
    text <๔๑๑>
      text <ตสฺส ภาตา วิตริตฺวา นคฺโค เอกปเถกโก>
      text <จตุกุณฺฑิโก ภวิตฺวาน เถรสฺส ทสฺสยีตุมํฯ>
    text <๔๑๒>
      text <เถโร จามนสิกตฺวา ตุณฺหีภูโต อติกฺกมิ>
      text <โส จ วิญฺญาปยี เถรํ ภาตา เปตคโต อหํฯ>
    text <๔๑๓>
      text <มาตา ปิตา จ เต ภนฺเต ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาฯ>
    text <๔๑๔>
      text <เต ทุคฺคตา สูจิกฏฺฏา กิลนฺตา นคฺคิโน กิสา>
      text <อุตฺตสนฺตา มหตฺตาสา น ทสฺเสนฺติ กุรูริโนฯ>
    text <๔๑๕>
      text <อนุกมฺปสฺสุ การุณิโก ทตฺวา อนฺวาทิสาหิ โน>
      text <ตว ทินฺเนน ทาเนน ยาเปสฺสนฺติ กุรูริโนติฯ>
    text <๔๑๖>
      text <เถโร จริตฺวา ปิณฺฑาย ภิกฺขู อญฺเญ จ ทฺวาทส>
      text <เอกชฺฌํ สนฺนิปติํสุ ภตฺตวิสฺสคฺคการณาฯ>
    text <๔๑๗>
      text <เถโร สพฺเพว เต อาห ยถาลทฺธํ ททาถ เม>
      text <สงฺฆภตฺตํ กริสฺสามิ อนุกมฺปาย ญาตินํฯ>
    text <๔๑๘>
      text <นิยฺยาทยิํสุ เถรสฺส เถโร สงฺฆํ นิมนฺตยิ>
      text <ทตฺวา อนฺวาทิสิ เถโร มาตุ ปิตุ จ ภาตุโน>
      text <อิทํ เม ญาตีนํ โหตุ สุขิตา โหนฺตุ ญาตโยฯ>
    text <๔๑๙>
      text <สมนนฺตรานุทฺทิฏฺเฐ โภชนํ อุทปชฺชถ>
      text <สุจิํ ปณีตํ สมฺปนฺนํ อเนกรสพฺยญฺชนํฯ>
    text <๔๒๐>
      text <ตโต อุทฺทสฺสยี ภาตา วณฺณวา พลวา สุขี>
      text <ปหูตํ โภชนํ ภนฺเต ปสฺส นคฺคามฺหเส มยํ>
      text <ตถา ภนฺเต ปรกฺกม ยถา วตฺถํ ลภามเสติฯ>
    text <๔๒๑>
      text <เถโร สงฺการกูฏมฺหา อุจฺจินิตฺวาน นนฺตเก>
      text <ปิโลติกํ ปฏํ กตฺวา สงฺเฆ จาตุทฺทิเส อทาฯ>
    text <๔๒๒>
      text <ทตฺวา อนฺวาทิสี เถโร มาตุ ปิตุ จ ภาตุโน>
      text <อิทํ เม ญาตีนํ โหตุ สุขิตา โหนฺตุ ญาตโยฯ>
    text <๔๒๓>
      text <สมนนฺตรานุทฺทิฏฺเฐ วตฺถานิ อุทปชฺชิสุํ>
      text <ตโต สุวตฺถวสโน เถรสฺส ทสฺสยีตุมํฯ>
    text <๔๒๔>
      text <ยาวตา นนฺทราชสฺส วิชิตสฺมิํ ปฏิจฺฉทา>
      text <ตโต พหุตรา ภนฺเต วตฺถานจฺฉาทนานิ โนฯ>
    text <๔๒๕>
      text <โกเสยฺยกมฺพลียานิ โขม กปฺปาสิกานิ จ>
      text <วิปุลา จ มหคฺฆา จ เตปากาเสวลมฺพเรฯ>
    text <๔๒๖>
      text <เต มยํ ปริทหาม ยํ ยํ หิ มนโส ปิยํ>
      text <ตถา ภนฺเต ปรกฺกม ยถา เคหํ ลภามเสติฯ>
    text <๔๒๗>
      text <เถโร ปณฺณกุฏิํ กตฺวา สงฺเฆ จาตุทฺทิเส อทา>
      text <ทตฺวา อนฺวาทิสี เถโร มาตุ ปิตุ จ ภาตุโน>
      text <อิทํ เม ญาตีนํ โหตุ สุขิตา โหนฺตุ ญาตโยฯ>
    text <๔๒๘>
      text <สมนนฺตรานุทฺทิฏฺเฐ ฆรานิ อุทปชฺชิสุํ>
      text <กูฏาคารนิเวสนา วิภตฺตา ภาคโส มิตาฯ>
    text <๔๒๙>
      text <น มนุสฺเสสุ อีทิสา ยาทิสา โน ฆรา อิธ>
      text <อปิ ทิพฺเพสุ ยาทิสา ตาทิสา โน ฆรา อิธฯ>
    text <๔๓๐>
      text <ททฺทลฺลมานา อาเภนฺติ สมนฺตา จตุโร ทิสา>
      text <ตถา ภนฺเต ปรกฺกม ยถา ปานียํ ลภามเสติฯ>
    text <๔๓๑>
      text <เถโร กรณํ ปูเรตฺวา สงฺเฆ จาตุทฺทิเส อทา>
      text <ทตฺวา อนฺวาทิสี เถโร มาตุ ปิตุ จ ภาตุโน>
      text <อิทํ เม ญาตีนํ โหตุ สุขิตา โหนฺตุ ญาตโยฯ>
    text <๔๓๒>
      text <สมนนฺตรานุทฺทิฏฺเฐ ปานียํ อุทปชฺชถ>
      text <คมฺภีรา จตุรสฺสา จ โปกฺขรญฺโญ สุนิมฺมิตาฯ>
    text <๔๓๓>
      text <สีโตทิกา สุปฺปติตฺถา สีตา อปฺปฏิคนฺธิยา>
      text <ปทุมุปฺปลสญฺฉนฺนา วาริกิญฺชกฺขปูริตาฯ>
    text <๔๓๔>
      text <ตตฺถ นฺหตฺวา ปิวิตฺวา จ เถรสฺส ปฏิทสฺสยุํ>
      text <ปหูตํ ปานียํ ภนฺเต ปาทา ทุกฺขา ผลนฺติ โนฯ>
    text <๔๓๕>
      text <อาหิณฺฑมานา ขญฺชาม สกฺขเร กุสกณฺฏเก>
      text <ตถา ภนฺเต ปรกฺกม ยถา ยานํ ลภามเสติฯ>
    text <๔๓๖>
      text <เถโร สิปาฏิกํ ลทฺธา สงฺเฆ จาตุทฺทิเส อทา>
      text <ทตฺวา อนฺวาทิสี เถโร มาตุ ปิตุ จ ภาตุโน>
      text <อิทํ เม ญาตีนํ โหตุ สุขิตา โหนฺตุ ญาตโยฯ>
    text <๔๓๗>
      text <สมนนฺตรานุทฺทิฏฺเฐ เปตา รเถน มาคมุํ>
      text <อนุกมฺปิตมฺห ภทนฺเต ภตฺเตนจฺฉาทเนน จฯ>
    text <๔๓๘>
      text <ฆเรน ปานียทาเนน ยานทาเนน จูภยํ>
      text <มุนิํ การุณิกํ โลเก ภนฺเต วนฺทิตุมาคตาติฯ>
    stand <สาณวาสีเถรเปตวตฺถุ ทุติยํฯ>
  text <๓ รถการเปติวตฺถุ>
    text <๔๓๙>
      text <เวฬุริยถมฺภํ รุจิรํ ปภสฺสรํ วิมานมารุยฺห อเนกจิตฺตํ>
      text <ตตฺถจฺฉสิ เทวิ มหานุภาเว ปถทฺธนิ ปนฺนรเสว จนฺโทฯ>
    text <๔๔๐>
      text <วณฺโณ จ เต กนกสฺส สนฺนิโภ อุตฺตตฺตรูโป ภุส ทสฺสเนยฺโย>
      text <ปลฺลงฺกเสฏฺเฐ อตุเล นิสินฺนา เอกา ตุวํ นตฺถิ จ ตุยฺห สามิโกฯ>
    text <๔๔๑>
      text <อิมา จ เต โปกฺขรณี สมนฺตา ปหูตมลฺยา พหุปุณฺฑรีกา>
      text <สุวณฺณจุณฺเณหิ สมนฺตโมตฺถตา น ตตฺถ ปงฺโก ปณโก จ วิชฺชติฯ>
    text <๔๔๒>
      text <หํสา จิเม ทสฺสนียา มโนรมา อุทกสฺมิมนุปริยนฺติ สพฺพทา>
      text <สมยฺย วคฺคูปนทนฺติ สพฺเพ พินฺทุสฺสรา ทุนฺทุภีนํว โฆโสฯ>
    text <๔๔๓>
      text <ททฺทลฺลมานา ยสสา ยสสฺสินี นาวาย จ ตฺวํ อวลมฺพ ติฏฺฐสิ>
      text <อาฬารปมฺเห หสิเต ปิยํวเท สพฺพงฺคกลฺยาณิ ภุสํ วิโรจสิฯ>
    text <๔๔๔>
      text <อิทํ วิมานํ วิรชํ สเม ฐิตํ อุยฺยานวนฺตํ รตินนฺทิวฑฺฒนํ>
      text <อิจฺฉามหํ นาริ อโนมทสฺสเน ตยา สห นนฺทเน อิธ โมทิตุนฺติฯ>
    text <๔๔๕>
      text <กโรหิ กมฺมํ อิธ เวทนียํ จิตฺตญฺจ เต อิธ นิหิตํ ภวตุ>
      text <กตฺวาน กมฺมํ อิธ เวทนียํ เอวํ มมํ ลจฺฉสิ กามกามินินฺติฯ>
    text <๔๔๖>
      text <สาธูติ โส ตสฺสา ปฏิสฺสุณิตฺวา อกาสิ กมฺมํ ตหิํ เวทนียํ>
      text <กตฺวาน กมฺมํ ตหิํ เวทนียํ อุปปชฺชิ โส มาณโว ตสฺสา สหพฺยตนฺติฯ>
    stand <รถการเปติวตฺถุ ตติยํฯ>
    stand <ภาณวารํ ทุติยํ นิฏฺฐิตํฯ>
  text <๔ ภุสเปตวตฺถุ>
    text <๔๔๗>
      text <ภุสานิ เอโก สาลิํ ปุนาปโร อยญฺจ นารี สกมํสโลหิตํ>
      text <ตุวญฺจ คูถํ อสุจิํ อกนฺตํ ปริภุญฺชสิ กิสฺส อยํ วิปาโกติฯ>
    text <๔๔๘>
      text <อยํ ปุเร มาตรํ หิํสติ อยํ ปน กูฏวาณิโช>
      text <อยํ มํสานิ ขาทิตฺวา มุสาวาเทน วญฺเจติฯ>
    text <๔๔๙>
      text <อหํ มนุสฺเสสุ มนุสฺสภูตา อคารินี สพฺพกุลสฺส อิสฺสรา>
      text <สนฺเตสุ ปริคุหามิ มา จ กิญฺจิ อิโต อทํฯ>
    text <๔๕๐>
      text <มุสาวาเทน ฉาเทมิ นตฺถิ เอตํ มม เคเห>
      text <สเจ สนฺตํ นิคุหามิ คูโถ เม โหตุ โภชนํฯ>
    text <๔๕๑>
      text <ตสฺส กมฺมสฺส วิปาเกน มุสาวาทสฺส จูภยํ>
      text <สุคนฺธํ สาลิโน ภตฺตํ คูถํ เม ปริวตฺตติฯ>
    text <๔๕๒>
      text <อวญฺฌานิ จ กมฺมานิ น หิ กมฺมํ วินสฺสติ>
      text <ทุคฺคนฺธํ กิมินํ มีฬํ ภุญฺชามิ จ ปิวามิ จาติฯ>
    stand <ภุสเปตวตฺถุ จตุตฺถํฯ>
  text <๕ กุมารเปตวตฺถุ>
    text <๔๕๓>
      text <อจฺเฉรรูปํ สุคตสฺส ญาณํ สตฺถา ยถา ปุคฺคลํ พฺยากาสิ>
      text <อุสฺสนฺนปุญฺญาปิ ภวนฺติ เหเก ปริตฺตปุญฺญาปิ ภวนฺติ เหเกฯ>
    text <๔๕๔>
      text <อยํ กุมาโร สีวถิกาย ฉฑฺฑิโต องฺคุฏฺฐสฺเนเหน ยาเปติ รตฺติํ>
      text <น ยกฺขภูตา น สรีสปา วา วิเหฐเยยฺยุํ กตปุญฺญํ กุมารํฯ>
    text <๔๕๕>
      text <สุนขาปิมสฺส ปลิหิํสุ ปาเท ธงฺกา สิงฺคาลา ปริวตฺตยนฺติ>
      text <คพฺภาสยํ ปกฺขิคณา หรนฺติ กากา ปน อกฺขิมลํ หรนฺติฯ>
    text <๔๕๖>
      text <นยิมสฺส รกฺขํ วิทหิํสุ เกจิ น โอสธํ สาสปธูปนํ วา>
      text <นกฺขตฺตโยคมฺปิ น อคฺคเหสุํ น สพฺพธญฺญานิปิ อากิริํสุฯ>
    text <๔๕๗>
      text <เอตาทิสํ อุตฺตมกิจฺฉปตฺตํ รตฺตาภตํ สีวถิกาย ฉฑฺฑิตํ>
      text <โนนีตปิณฺฑํว ปเวธมานํ สสํสยํ ชีวิตสาวเสสํฯ>
    text <๔๕๘>
      text <ตมทฺทสา เทวมนุสฺสปูชิโต ทิสฺวา จ ตํ พฺยากริ ภูริปญฺโญ>
      text <อยํ กุมาโร นครสฺสิมสฺส อคฺคกุลิโก ภวิสฺสติ โภคโต จ ฯ>
    text <๔๕๙>
      text <กิสฺส วตํ กิํ ปน พฺรหฺมจริยํ กิสฺส สุจิณฺณสฺส อยํ วิปาโก>
      text <เอตาทิสํ พฺยสนํ ปาปุณิตฺวา ตํ ตาทิสํ ปจฺจนุโภสฺสติทฺธินฺติฯ>
    text <๔๖๐>
      text <พุทฺธปมุขสฺส ภิกฺขุสงฺฆสฺส ปูชํ อกาสิ ชนตา อุฬารํ>
      text <ตตฺรสฺส จิตฺตสฺสหุ อญฺญถตฺตํ วาจํ อภาสิ ผรุสํ อสพฺภํฯ>
    text <๔๖๑>
      text <โส ตํ วิตกฺกํ ปวิโนทยิตฺวา ปีติํ ปสาทํ ปฏิลทฺธา ปจฺฉา>
      text <ตถาคตํ เชตวเน วสนฺตํ ยาคุยา อุปฏฺฐาสิ สตฺตรตฺตํฯ>
    text <๔๖๒>
      text <ตสฺส วตํ ตํ ปน พฺรหฺมจริยํ ตสฺส สุจิณฺณสฺส อยํ วิปาโก>
      text <เอตาทิสํ พฺยสนํ ปาปุณิตฺวา ตํ ตาทิสํ ปจฺจนุโภสฺสติทฺธิํฯ>
    text <๔๖๓>
      text <ฐตฺวาน โส วสฺสสตํ อิเธว สพฺเพหิ กาเมหิ สมงฺคิภูโต>
      text <กายสฺส เภทา อภิสมฺปรายํ สหพฺยตํ คจฺฉติ วาสวสฺสาติฯ>
    stand <กุมารเปตวตฺถุ ปญฺจมํฯ>
  text <๖ เสริณีเปตวตฺถุ>
    text <๔๖๔>
      text <นคฺคา ทุพฺพณฺณรูปาสิ กิสา ธมนิสนฺถตา>
      text <อุปฺผาสุลิเก กิสิเก กา นุ ตฺวํ อิธ ติฏฺฐสีติฯ>
    text <๔๖๕>
      text <อหํ ภทนฺเต เปตีมฺหิ ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาติฯ>
    text <๔๖๖>
      text <กิํ นุ กาเยน วาจาย มนสา กุกฺกฏํ กตํ>
      text <กิสฺส กมฺมวิปาเกน เปตโลกํ อิโต คตาติฯ>
    text <๔๖๗>
      text <อนาวเฏสุ ติตฺเถสุ วิจินิํ อฑฺฒมาสกํ>
      text <สนฺเตสุ เทยฺยธมฺเมสุ ทีปํ นากาสิมตฺตโนฯ>
    text <๔๖๘>
      text <นทิํ อุเปมิ ตสิตา ริตฺตกา ปริวตฺตติ>
      text <ฉายํ อุเปมิ อุณฺเหสุ อาตโป ปริวตฺตติฯ>
    text <๔๖๙>
      text <อคฺคิวณฺโณ จ เม วาโต ฑหนฺโต อุปวายติ>
      text <เอตญฺจ ภนฺเต อรหามิ อญฺญญฺจ ปาปกํ ตโตฯ>
    text <๔๗๐>
      text <คนฺตฺวาน หตฺถินิํ ปุรํ วชฺเชสิ มยฺห มาตรํ>
      text <ธีตา จ เต มยา ทิฏฺฐา ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาฯ>
    text <๔๗๑>
      text <อตฺถิ เม เอตฺถ นิกฺขิตฺตํ อนกฺขาตญฺจ ตํ มยา>
      text <จตฺตาริสตสหสฺสานิ ปลฺลงฺกสฺส จ เหฏฺฐโตฯ>
    text <๔๗๒>
      text <ตโต เม ทานํ ททตุ ตสฺสา จ โหตุ ชีวิกา>
      text <ทานํ ทตฺวา จ เม มาตา ทกฺขิณํ อนุทิจฺฉตุ>
      text <ตทาหํ สุขิตา เหสฺสํ สพฺพกามสมิทฺธินีติฯ>
    text <๔๗๓>
      text <สาธูติ โส ปฏิสฺสุตฺวา คนฺตฺวาน หตฺถินิํ ปุรํ>
      text <ธีตา จ เต มยา ทิฏฺฐา ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาฯ>
    text <อโวจ ตสฺสา มาตรํ>
    text <๔๗๔>
      text <สา มํ ตตฺถ สมาทเปสิ วชฺเชสิ มยฺห มาตรํ>
      text <ธีตา จ เต มยา ทิฏฺฐา ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาฯ>
    text <๔๗๕>
      text <อตฺถิ จ เม เอตฺถ นิกฺขิตฺตํ อนกฺขาตญฺจ ตํ มยา>
      text <จตฺตาริสตสหสฺสานิ ปลฺลงฺกสฺส จ เหฏฺฐโตฯ>
    text <๔๗๖>
      text <ตโต เม ทานํ ททตุ ตสฺสา จ โหตุ ชีวิกา>
      text <ทานํ ทตฺวา จ เม มาตา ทกฺขิณํ อนุทิจฺฉตุ>
      text <ตทา สา สุขิตา เหสฺสํ สพฺพกามสมิทฺธินีติฯ>
    text <๔๗๗>
      text <ตโต หิ สา ทานมทา ตสฺสา ทกฺขิณมาทิสี>
      text <เปตี จ สุขิตา อาสิ ตสฺสา จาสิ สุชีวิกาติฯ>
    stand <เสริณีเปตวตฺถุ ฉฏฺฐํฯ>
  text <๗ มิคลุทฺทกเปตวตฺถุ>
    text <๔๗๘>
      text <นรนาริปุรกฺขโต ยุวา รชนีเยหิ กามคุเณหิ โสภสิ>
      text <ทิวสํ อนุโภสิ การณํ กิมกาสิ ปุริมาย ชาติยาติฯ>
    text <๔๗๙>
      text <อหํ ราชคเห รมฺเม รมณีเย คิริพฺพเช>
      text <มิคลุทฺโท ปุเร อาสิํ โลหิตปาณิ ทารุโณฯ>
    text <๔๘๐>
      text <อวิโรธกเรสุ ปาณิสุ ปุถุสตฺเตสุ ปทุฏฺฐมานโส>
      text <วิจริํ อติทารุโณ สทา ปรหิํสาย รโต อสญฺญโตฯ>
    text <๔๘๑>
      text <ตสฺส เม สหาโย สุหทโย สทฺโธ อาสิ อุปาสโก>
      text <โสปิ มํ อนุกมฺปนฺโต นิวาเรสิ ปุนปฺปุนํฯ>
    text <๔๘๒>
      text <มากาสิ ปาปกํ กมฺมํ มา ตาต ทุคฺคติํ อคา>
      text <สเจ อิจฺฉสิ เปจฺจ สุขํ วิรม ปาณวธา อสํยมาฯ>
    text <๔๘๓>
      text <ตสฺสาหํ วจนํ สุตฺวา สุขกามสฺส หิตานุกมฺปิโน>
      text <นากาสิํ สกลานุสาสนิํ จิรปาปาภิรโต อพุทฺธิมาฯ>
    text <๔๘๔>
      text <โส มํ ปุน ภูริสุเมธโส อนุกมฺปาย สํยเม นิเวสยิ>
      text <สเจ ทิวา หนสิ ปาณิโน อถ เต รตฺติํ ภวตุ สํยโมฯ>
    text <๔๘๕>
      text <สฺวาหํ ทิวา หนิตฺวา ปาณิโน วิรโต รตฺติมโหสิ สญฺญโต>
      text <รตฺตาหํ ปริจาเรมิ ทิวา ขชฺชามิ ทุคฺคโตฯ>
    text <๔๘๖>
      text <ตสฺส กมฺมสฺส กุสลสฺส อนุโภมิ รตฺติํ อมานุสิํ>
      text <ทิวา ปฏิหตาว กุกฺกุรา อุปธาวนฺติ สมนฺตา ขาทิตุํฯ>
    text <๔๘๗>
      text <เย จ เต สตตานุโยคิโน ธุวํ ปยุตฺตา สุคตสฺส สาสเน>
      text <มญฺญามิ เต อมตเมว เกวลํ อธิคจฺฉนฺติ ปทํ อสงฺขตนฺติฯ>
    stand <มิคลุทฺทกเปตวตฺถุ สตฺตมํฯ>
  text <๘ ทุติยมิคลุทฺทกเปตวตฺถุ>
    text <๔๘๘>
      text <กูฏาคาเร จ ปาสาเท ปลฺลงฺเก โคนกตฺถเต>
      text <ปญฺจงฺคิเกน ตุริเยน รมสิ สุปฺปวาทิเตฯ>
    text <๔๘๙>
      text <ตโต รตฺยา วิวสาเน สูริยุคฺคมนํ ปติ>
      text <อปวิทฺโธ สุสานสฺมิํ พหุทุกฺขํ นิคจฺฉสิฯ>
    text <๔๙๐>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน อิทํ ทุกฺขํ นิคจฺฉสิฯ>
    text <๔๙๑>
      text <อหํ ราชคเห รมฺเม รมณีเย คิริพฺพเช>
      text <มิคลุทฺโท ปุเร อาสิํ ลุทฺโท จาสิมสญฺญโตฯ>
    text <๔๙๒>
      text <ตสฺส เม สหาโย สุหทโย สทฺโธ อาสิ อุปาสโก>
      text <ตสฺส กุลุปโก ภิกฺขุ อาสิ โคตมสาวโก>
      text <โสปิ มํ อนุกมฺปนฺโต นิวาเรสิ ปุนปฺปุนํฯ>
    text <๔๙๓>
      text <มากาสิ ปาปกํ กมฺมํ มา ตาต ทุคฺคติํ อคา>
      text <สเจ อิจฺฉสิ เปจฺจ สุขํ วิรม ปาณวธา อสํยมาฯ>
    text <๔๙๔>
      text <ตสฺสาหํ วจนํ สุตฺวา สุขกามสฺส หิตานุกมฺปิโน>
      text <นากาสิํ สกลานุสาสนิํ จิรปาปาภิรโต อพุทฺธิมาฯ>
    text <๔๙๕>
      text <โส มํ ปุน ภูริสุเมธโส อนุกมฺปาย สํยเม นิเวสยิ>
      text <สเจ ทิวา หนสิ ปาณิโน อถ เต รตฺติํ ภวตุ สํยโมฯ>
    text <๔๙๖>
      text <สฺวาหํ ทิวา หนิตฺวา ปาณิโน วิรโต รตฺติมโหสิ สญฺญโต>
      text <รตฺตาหํ ปริจาเรมิ ทิวา ขชฺชามิ ทุคฺคโตฯ>
    text <๔๙๗>
      text <ตสฺส กมฺมสฺส กุสลสฺส อนุโภมิ รตฺติํ อมานุสิํ>
      text <ทิวา ปฏิหตาว กุกฺกุรา อุปธาวนฺติ สมนฺตา ขาทิตุํฯ>
    text <๔๙๘>
      text <เย จ เต สตตานุโยคิโน ธุวํ ปยุตฺตา สุคตสฺส สาสเน>
      text <มญฺญามิ เต อมตเมว เกวลํ อธิคจฺฉนฺติ ปทํ อสงฺขตนฺติฯ>
    stand <ทุติยมิคลุทฺทกเปตวตฺถุ อฏฺฐมํฯ>
  text <๙ กูฏวินิจฺฉยิกเปตวตฺถุ>
    text <๔๙๙>
      text <มาลี กิริฏี กายูรี คตฺตา เต จนฺทนุสฺสทา>
      text <ปสนฺนมุขวณฺโณสิ สูริยวณฺโณว โสภสิฯ>
    text <๕๐๐>
      text <อมานุสา ปาริสชฺชา เย เตเม ปริจารกา>
      text <ทส กญฺญาสหสฺสานิ ยา เตมา ปริจาริกา>
      text <ตา กมฺพุกายูรธรา กญฺจนาเวฬภูสิตาฯ>
    text <๕๐๑>
      text <มหานุภาโวสิ ตุวํ โลมหํสนรูปวา>
      text <ปิฏฺฐิมํสานิ อตฺตโน สามํ อุกฺกจฺจ ขาทสิฯ>
    text <๕๐๒>
      text <กิํ นุ กาเยน วาจาย มนสา ทุกฺกุฏํ กตํ>
      text <กิสฺส กมฺมวิปาเกน ปิฏฺฐิมํสานิ อตฺตโน>
      text <สามํ อุกฺกจฺจ ขาทสีติฯ>
    text <๕๐๓>
      text <อตฺตโนหํ อนตฺถาย ชีวโลเก อจาริสํ>
      text <เปสุญฺญมุสาวาเทน นิกติวญฺจนาย จฯ>
    text <๕๐๔>
      text <ตตฺถาหํ ปริสํ คนฺตฺวา สจฺจกาเล อุปฏฺฐิเต>
      text <อตฺถํ ธมฺมํ นิรากตฺวา อธมฺมมนุวตฺติสํฯ>
    text <๕๐๕>
      text <เอวํ โส ขาทตตฺตานํ โย โหติ ปิฏฺฐิมํสิโก>
      text <ยถาหํ อชฺช ขาทามิ ปิฏฺฐิมํสานิ อตฺตโนฯ>
    text <๕๐๖>
      text <ตยิทํ ตยา นารท สามํ ทิฏฺฐํ อนุกมฺปกา เย กุสลา วเทยฺยุํ>
      text <มา เปสุณํ มา จ มุสา อภาณิ มา โขสิ ปิฏฺฐิมํสิโก ตุวนฺติฯ>
    stand <กูฏวินิจฺฉยิกเปตวตฺถุ นวมํฯ>
  text <๑๐ ธาตุวิวณฺณเปตวตฺถุ>
    text <๕๐๗>
      text <อนฺตลิกฺขสฺมิํ ติฏฺฐนฺโต ทุคฺคนฺโธ ปูติ วายสิ>
      text <มุขญฺจ เต กิมโย ปูติคนฺธํ ขาทนฺติ กิํ กมฺมมกาสิ ปุพฺเพฯ>
    text <๕๐๘>
      text <ตโต สตฺถํ คเหตฺวาน โอกฺกนฺตนฺติ ปุนปฺปุนํ>
      text <ขาเรน ปริปฺโผสิตฺวา โอกฺกนฺตนฺติ ปุนปฺปุนํฯ>
    text <๕๐๙>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน อิทํ ทุกฺขํ นิคจฺฉสีติฯ>
    text <๕๑๐>
      text <อหํ ราชคเห รมฺเม รมณีเย คิริพฺพเช>
      text <อิสฺสโร ธนธญฺญสฺส สุปหูตสฺส มาริสฯ>
    text <๕๑๑>
      text <ตสฺสายํ เม ภริยา จ ธีตา จ สุณิสา จ เม>
      text <ตา มาลํ อุปฺปลญฺจาปิ ปจฺจคฺฆญฺจ วิเลปนํ>
      text <ถูปํ หรนฺติโย วาเรสิํ ตํ ปาปํ ปกตํ มยาฯ>
    text <๕๑๒>
      text <ฉฬาสีติสหสฺสานิ มยํ ปจฺจตฺตเวทนา>
      text <ถูปปูชํ วิวณฺเณตฺวา ปจฺจาม นิรเย ภุสํฯ>
    text <๕๑๓>
      text <เย จ โข ถูปปูชาย วตฺตนฺเต อรหโต มเห>
      text <อาทีนวํ ปกาเสนฺติ วิเวจเยถ เน ตโตฯ>
    text <๕๑๔>
      text <อิมา จ ปสฺส อายนฺติโย มาลธารี อลงฺกตา>
      text <มาลาวิปากํนุโภนฺติโย สมิทฺธา จ ตา ยสสฺสินิโยฯ>
    text <๕๑๕>
      text <ตญฺจ ทิสฺวาน อจฺเฉรํ อพฺภุตํ โลมหํสนํ>
      text <นโม กโรนฺติ สปฺปญฺญา วนฺทนฺติ ตํ มหามุนิํฯ>
    text <๕๑๖>
      text <โสหํ นูน อิโต คนฺตฺวา โยนิํ ลทฺธาน มานุสิํ>
      text <ถูปปูชํ กริสฺสามิ อปฺปมตฺโต ปุนปฺปุนนฺติฯ>
      text <อภิชฺชมาโน กุณฺฑิโย รถการี ภุเสน จ>
      text <กุมาโร คณิกา เจว ทฺเว ลุทฺทา ปิฏฺฐิปูชนา>
      text <วคฺโค เตน ปวุจฺจตีติฯ>
    stand <ธาตุวิวณฺณเปตวตฺถุ ทสมํฯ จูฬวคฺโค ตติโย นิฏฺฐิโตฯ>
    text <ตสฺสุทฺทานํ>
