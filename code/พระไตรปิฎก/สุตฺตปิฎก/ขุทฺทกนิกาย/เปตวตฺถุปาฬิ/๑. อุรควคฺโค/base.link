text <๑ อุรควคฺโค>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯขุทฺทกนิกาเย>
  text <๑ เขตฺตูปมเปตวตฺถุ>
    text <๑>
      text <เขตฺตูปมา อรหนฺโต ทายกา กสฺสกูปมา>
      text <พีชูปมํ เทยฺยธมฺมํ เอตฺโต นิพฺพตฺตเต ผลํฯ>
    text <๒>
      text <เอตํ พีชํ กสิ เขตฺตํ เปตานํ ทายกสฺส จ>
      text <ตํ เปตา ปริภุญฺชนฺติ ทาตา ปุญฺเญน วฑฺฒติฯ>
    text <๓>
      text <อิเธว กุสลํ กตฺวา เปเต จ ปฏิปูชิย>
      text <สคฺคญฺจ กมติ ฏฺฐานํ กมฺมํ กตฺวาน ภทฺทกนฺติฯ>
    stand <เขตฺตูปมเปตวตฺถุ ปฐมํฯ>
  text <๒ สูกรมุขเปตวตฺถุ>
    text <๔>
      text <กาโย เต สพฺพโสวณฺโณ สพฺพา โอภาสเต ทิสา>
      text <มุขํ เต สูกรสฺเสว กิํ กมฺมมกรี ปุเร ฯ>
    text <๕>
      text <กาเยน สญฺญโต อาสิํ วาจายาสิมสญฺญโต>
      text <เตน เมตาทิโส วณฺโณ ยถา ปสฺสสิ นารทฯ>
    text <๖>
      text <ตํ ตฺยาหํ นารท พฺรูมิ สามํ ทิฏฺฐมิทํ ตยา>
      text <มากาสิ มุขสา ปาปํ มา โข สูกรมุโข อหูติฯ>
    stand <สูกรมุขเปตวตฺถุ ทุติยํฯ>
  text <๓ ปูติมุขเปตวตฺถุ>
    text <๗>
      text <ทิพฺพํ สุภํ ธาเรสิ วณฺณธาตุํ เวหายสํ ติฏฺฐสิ อนฺตลิกฺเข>
      text <มุขญฺจ เต กิมโย ปูติคนฺธํ ขาทนฺติ กิํ กมฺมมกาสิ ปุพฺเพฯ>
    text <๘>
      text <สมโณ อหํ ปาโปติทุฏฺฐวาโจ ตปสฺสิรูโป มุขสา อสญฺญโต>
      text <ลทฺธา จ เม ตปสา วณฺณธาตุ มุขญฺจ เม เปสุณิเยน ปูติฯ>
    text <๙>
      text <ตยิทํ ตยา นารท สามํ ทิฏฺฐํ>
      text <อนุกมฺปกา เย กุสลา วเทยฺยุํ>
      text <มา เปสุณํ มา จ มุสา อภาณิ>
      text <ยกฺโข ตุวํ โหหิสิ กามกามีติฯ>
    stand <ปูติมุขเปตวตฺถุ ตติยํฯ>
  text <๔ ปิฏฺฐธีตลิกเปตวตฺถุ>
    text <๑๐>
      text <ยํ กิญฺจารมฺมณํ กตฺวา ทชฺชา ทานํ อมจฺฉรี>
      text <ปุพฺพเปเต จ อารพฺภ อถ วา วตฺถุเทวตาฯ>
    text <๑๑>
      text <จตฺตาโร จ มหาราเช โลกปาเล ยสสฺสิเน>
      text <>
      text <กุเวรํ ธตรฏฺฐญฺจ วิรูปกฺขํ วิรูฬฺหกํ>
      text <เต เจว ปูชิตา โหนฺติ ทายกา จ อนิปฺผลาฯ>
    text <๑๒>
      text <น หิ รุณฺณํ วา โสโก วา ยา จญฺญา ปริเทวนา>
      text <น ตํ เปตสฺส อตฺถาย เอวํ ติฏฺฐนฺติ ญาตโยฯ>
    text <๑๓>
      text <อยญฺจ โข ทกฺขิณา ทินฺนา สงฺฆมฺหิ สุปฺปติฏฺฐิตา>
      text <ทีฆรตฺตํ หิตายสฺส ฐานโส อุปกปฺปตีติฯ>
    stand <ปิฏฺฐธีตลิกเปตวตฺถุ จตุตฺถํฯ>
  text <๕ ติโรกุฏฺฏเปตวตฺถุ>
    text <๑๔>
      text <ติโรกุฏฺเฏสุ ติฏฺฐนฺติ สนฺธิสิงฺฆาฏเกสุ จ>
      text <ทฺวารพาหาสุ ติฏฺฐนฺติ อาคนฺตฺวาน สกํ ฆรํฯ>
    text <๑๕>
      text <ปหูเต อนฺนปานมฺหิ ขชฺชโภชฺเช อุปฏฺฐิเต>
      text <น เตสํ โกจิ สรติ สตฺตานํ กมฺมปจฺจยาฯ>
    text <๑๖>
      text <เอวํ ททนฺติ ญาตีนํ เย โหนฺติ อนุกมฺปกา>
      text <สุจิํ ปณีตํ กาเลน กปฺปิยํ ปานโภชนํ>
      text <อิทํ โว ญาตีนํ โหตุ สุขิตา โหนฺตุ ญาตโยฯ>
    text <๑๗>
      text <เต จ ตตฺถ สมาคนฺตฺวา ญาติเปตา สมาคตา>
      text <ปหูเต อนฺนปานมฺหิ สกฺกจฺจํ อนุโมทเรฯ>
    text <๑๘>
      text <จิรํ ชีวนฺตุ โน ญาตี เยสํ เหตุ ลภามเส>
      text <อมฺหากญฺจ กตา ปูชา ทายกา จ อนิปฺผลาฯ>
    text <๑๙>
      text <น หิ ตตฺถ กสิ อตฺถิ โครกฺเขตฺถ น วิชฺชติ>
      text <วณิชฺชา ตาทิสี นตฺถิ หิรญฺเญน กยากยํ>
      text <อิโต ทินฺเนน ยาเปนฺติ เปตา กาลคตา ตหิํฯ>
    text <๒๐>
      text <อุนฺนเม อุทกํ วุฏฺฐํ ยถา นินฺนํ ปวตฺตติ>
      text <เอวเมว อิโต ทินฺนํ เปตานํ อุปกปฺปติฯ>
    text <๒๑>
      text <ยถา วาริวหา ปูรา ปริปูเรนฺติ สาครํ>
      text <เอวเมว อิโต ทินฺนํ เปตานํ อุปกปฺปติฯ>
    text <๒๒>
      text <อทาสิ เม อกาสิ เม ญาติ มิตฺตา สขา จ เม>
      text <เปตานํ ทกฺขิณํ ทชฺชา ปุพฺเพ กตมนุสฺสรํฯ>
    text <๒๓>
      text <น หิ รุณฺณํ วา โสโก วา ยา จญฺญา ปริเทวนา>
      text <น ตํ เปตานมตฺถาย เอวํ ติฏฺฐนฺติ ญาตโยฯ>
    text <๒๔>
      text <อยญฺจ โข ทกฺขิณา ทินฺนา สงฺฆมฺหิ สุปฺปติฏฺฐิตา>
      text <ทีฆรตฺตํ หิตายสฺส ฐานโส อุปกปฺปติฯ>
    text <๒๕>
      text <โส ญาติธมฺโม จ อยํ นิทสฺสิโต เปตาน ปูชา จ กตา อุฬารา>
      text <พลญฺจ ภิกฺขูนมนุปฺปทินฺนํ ตุมฺเหหิ ปุญฺญํ ปสุตํ อนปฺปกนฺติฯ>
    stand <ติโรกุฏฺฏเปตวตฺถุ ปญฺจมํฯ>
  text <๖ ปญฺจปุตฺตขาทเปติวตฺถุ>
    text <๒๖>
      text <นคฺคา ทุพฺพณฺณรูปาสิ ทุคฺคนฺธา ปูติ วายสิ>
      text <มกฺขิกาหิ ปริกิณฺณา กา นุ ตฺวํ อิธ ติฏฺฐสีติฯ>
    text <๒๗>
      text <อหํ ภทนฺเต เปตีมฺหิ ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาฯ>
    text <๒๘>
      text <กาเลน ปญฺจ ปุตฺตานิ สายํ ปญฺจ ปุนาปเร>
      text <วิชายิตฺวาน ขาทามิ เตปิ นา โหนฺติ เม อลํฯ>
    text <๒๙>
      text <ปริฑยฺหติ ธูมายติ ขุทาย หทยํ มม>
      text <ปานียํ น ลเภ ปาตุํ ปสฺส มํ พฺยสนํ คตนฺติฯ>
    text <๓๐>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน ปุตฺตมํสานิ ขาทสีติฯ>
    text <๓๑>
      text <สปตี เม คพฺภินี อาสิ ตสฺสา ปาปํ อเจตยิํ>
      text <สาหํ ปทุฏฺฐมนสา อกริํ คพฺภปาตนํฯ>
    text <๓๒>
      text <ตสฺสา ทฺเวมาสิโก คพฺโภ โลหิตญฺเญว ปคฺฆริ>
      text <ตทสฺสา มาตา กุปิตา มยฺหํ ญาตี สมานยิ>
      text <สปถญฺจ มํ กาเรสิ ปริภาสาปยี จ มํฯ>
    text <๓๓>
      text <สาหํ โฆรญฺจ สปถํ มุสาวาทํ อภาสิสํ>
      text <ปุตฺตมํสานิ ขาทามิ สเจ ตํ ปกตํ มยาฯ>
    text <๓๔>
      text <ตสฺส กมฺมสฺส วิปาเกน มุสาวาทสฺส จูภยํ>
      text <ปุตฺตมํสานิ ขาทามิ ปุพฺพโลหิตมกฺขิตาติฯ>
    stand <ปญฺจปุตฺตขาทเปติวตฺถุ ฉฏฺฐํฯ>
  text <๗ สตฺตปุตฺตขาทเปติวตฺถุ>
    text <๓๕>
      text <นคฺคา ทุพฺพณฺณรูปาสิ ทุคฺคนฺธา ปูติ วายสิ>
      text <มกฺขิกาหิ ปริกิณฺณา กา นุ ตฺวํ อิธ ติฏฺฐสีติฯ>
    text <๓๖>
      text <อหํ ภทนฺเต เปตีมฺหิ ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาฯ>
    text <๓๗>
      text <กาเลน สตฺต ปุตฺตานิ สายํ สตฺต ปุนาปเร>
      text <วิชายิตฺวาน ขาทามิ เตปิ นา โหนฺติ เม อลํฯ>
    text <๓๘>
      text <ปริฑยฺหติ ธูมายติ ขุทาย หทยํ มม>
      text <นิพฺพุติํ นาธิคจฺฉามิ อคฺคิทฑฺฒาว อาตเปติฯ>
    text <๓๙>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน ปุตฺตมํสานิ ขาทสีติฯ>
    text <๔๐>
      text <อหู มยฺหํ ทุเว ปุตฺตา อุโภ สมฺปตฺตโยพฺพนา>
      text <สาหํ ปุตฺตพลูเปตา สามิกํ อติมญฺญิสํฯ>
    text <๔๑>
      text <ตโต เม สามิโก กุทฺโธ สปตฺติํ มยฺหมานยิ>
      text <สา จ คพฺภํ อลภิตฺถ ตสฺสา ปาปํ อเจตยิํฯ>
    text <๔๒>
      text <สาหํ ปทุฏฺฐมนสา อกริํ คพฺภปาตนํ>
      text <ตสฺสา เตมาสิโก คพฺโภ ปุพฺพโลหิตโก ปติฯ>
    text <๔๓>
      text <ตทสฺสา มาตา กุปิตา มยฺหํ ญาตี สมานยิ>
      text <สปถญฺจ มํ กาเรสิ ปริภาสาปยี จ มํฯ>
    text <๔๔>
      text <สาหํ โฆรญฺจ สปถํ มุสาวาทํ อภาสิสํ>
      text <ปุตฺตมํสานิ ขาทามิ สเจ ตํ ปกตํ มยาฯ>
    text <๔๕>
      text <ตสฺส กมฺมสฺส วิปาเกน มุสาวาทสฺส จูภยํ>
      text <ปุตฺตมํสานิ ขาทามิ ปุพฺพโลหิตมกฺขิตาติฯ>
    stand <สตฺตปุตฺตขาทเปติวตฺถุ สตฺตมํฯ>
  text <๘ โคณเปตวตฺถุ>
    text <๔๖>
      text <กิํ นุ อุมฺมตฺตรูโปว ลายิตฺวา หริตํ ติณํ>
      text <ขาท ขาทาติ ลปสิ คตสตฺตํ ชรคฺควํฯ>
    text <๔๗>
      text <น หิ อนฺเนน ปาเนน มโต โคโณ สมุฏฺฐเห>
      text <ตฺวํสิ พาโล จ ทุมฺเมโธ ยถา ตญฺโญว ทุมฺมตีติฯ>
    text <๔๘>
      text <อิเม ปาทา อิทํ สีสํ อยํ กาโย สวาลธิ>
      text <เนตฺตา ตเถว ติฏฺฐนฺติ อยํ โคโณ สมุฏฺฐเหฯ>
    text <๔๙>
      text <นายฺยกสฺส หตฺถปาทา กาโย สีสญฺจ ทิสฺสติ>
      text <รุทํ มตฺติกถูปสฺมิํ นนุ ตฺวญฺเญว ทุมฺมตีติฯ>
    text <๕๐>
      text <อาทิตฺตํ วต มํ สนฺตํ ฆตสิตฺตํว ปาวกํ>
      text <วารินา วิย โอสิญฺจํ สพฺพํ นิพฺพาปเย ทรํฯ>
    text <๕๑>
      text <อพฺพหี วต เม สลฺลํ โสกํ หทยนิสฺสิตํ>
      text <โย เม โสกปเรตสฺส ปิตุโสกํ อปานุทิฯ>
    text <๕๒>
      text <สฺวาหํ อพฺพูฬฺหสลฺโลสฺมิ สีติภูโตสฺมิ นิพฺพุโต>
      text <น โสจามิ น โรทามิ ตว สุตฺวาน มาณวฯ>
    text <๕๓>
      text <เอวํ กโรนฺติ สปฺปญฺญา เย โหนฺติ อนุกมฺปกา>
      text <วินิวตฺตยนฺติ โสกมฺหา สุชาโต ปิตรํ ยถาติฯ>
    stand <โคณเปตวตฺถุ อฏฺฐมํฯ>
  text <๙ มหาเปสการเปติวตฺถุ>
    text <๕๔>
      text <คูถญฺจ มุตฺตํ รุหิรญฺจ ปุพฺพํ ปริภุญฺชติ กิสฺส อยํ วิปาโก>
      text <อยํ นุ กิํ กมฺมมกาสิ นารี ยา สพฺพทา โลหิตปุพฺพภกฺขาฯ>
    text <๕๕>
      text <นวานิ วตฺถานิ สุภานิ เจว มุทูนิ สุทฺธานิ จ โลมสานิ>
      text <ทินฺนานิ มิสฺสา กิตกา ภวนฺติ อยํ นุ กิํ กมฺมมกาสิ นารีติฯ>
    text <๕๖>
      text <ภริยา มเมสา อหู ภทนฺเต อทายิกา มจฺฉรินี กทริยา>
      text <สา มํ ททนฺตํ สมณพฺราหฺมณานํ อกฺโกสติ จ ปริภาสติ จฯ>
    text <๕๗>
      text <คูถญฺจ มุตฺตํ รุหิรญฺจ ปุพฺพํ ปริภุญฺช ตฺวํ อสุจิํ สพฺพกาลํ>
      text <เอตํ เต ปรโลกสฺมิํ โหตุ วตฺถา จ เต กิฏกสมา ภวนฺตุ>
      text <เอตาทิสํ ทุจฺจริตํ จริตฺวา อิธาคตา จิรรตฺตาย ขาทตีติฯ>
    stand <มหาเปสการเปติวตฺถุ นวมํฯ>
  text <๑๐ ขลฺลาฏิยเปติวตฺถุ>
    text <๕๘>
      text <กา นุ อนฺโตวิมานสฺมิํ ติฏฺฐนฺตี นูปนิกฺขมิ>
      text <อุปนิกฺขมสฺสุ ภทฺเท ปสฺสาม ตํ พหิฏฺฐิตนฺติฯ>
    text <๕๙>
      text <อฏฺฏียามิ หรายามิ นคฺคา นิกฺขมิตุํ พหิ>
      text <เกเสหมฺหิ ปฏิจฺฉนฺนา ปุญฺญํ เม อปฺปกํ กตนฺติฯ>
    text <๖๐>
      text <หนฺทุตฺตรียํ ททามิ เต อิทํ ทุสฺสํ นิวาสย>
      text <อิทํ ทุสฺสํ นิวาเสตฺวา เอหิ นิกฺขม โสภเน>
      text <อุปนิกฺขมสฺสุ ภทฺเท ปสฺสาม ตํ พหิฏฺฐิตนฺติฯ>
    text <๖๑>
      text <หตฺเถน หตฺเถ เต ทินฺนํ น มยฺหํ อุปกปฺปติ>
      text <เอเสตฺถุปาสโก สทฺโธ สมฺมาสมฺพุทฺธสาวโกฯ>
    text <๖๒>
      text <เอตํ อจฺฉาทยิตฺวาน มม ทกฺขิณมาทิส>
      text <ตถาหํ สุขิตา เหสฺสํ สพฺพกามสมิทฺธินีติฯ>
    text <๖๓>
      text <ตญฺจ เต นฺหาปยิตฺวาน วิลิมฺเปตฺวาน วาณิชา>
      text <วตฺเถหจฺฉาทยิตฺวาน ตสฺสา ทกฺขิณมาทิสุํฯ>
    text <๖๔>
      text <สมนนฺตรานุทฺทิฏฺเฐ วิปาโก อุทปชฺชถ>
      text <โภชนจฺฉาทนปานียํ ทกฺขิณาย อิทํ ผลํฯ>
    text <๖๕>
      text <ตโต สุทฺธา สุจิวสนา กาสิกุตฺตมธารินี>
      text <หสนฺตี วิมานา นิกฺขมิ ทกฺขิณาย อิทํ ผลนฺติฯ>
    text <๖๖>
      text <สุจิตฺตรูปํ รุจิรํ วิมานํ เต ปภาสติ>
      text <เทวเต ปุจฺฉิตาจิกฺข กิสฺส กมฺมสฺสิทํ ผลนฺติฯ>
    text <๖๗>
      text <ภิกฺขุโน จรมานสฺส โทณินิมฺมชฺชนิํ อหํ>
      text <อทาสิํ อุชุภูตสฺส วิปฺปสนฺเนน เจตสาฯ>
    text <๖๘>
      text <ตสฺส กมฺมสฺส กุสลสฺส วิปากํ ทีฆมนฺตรํ>
      text <อนุโภมิ วิมานสฺมิํ ตญฺจ ทานิ ปริตฺตกํฯ>
    text <๖๙>
      text <อุทฺธํ จตูหิ มาเสหิ กาลํกิริยา ภวิสฺสติ>
      text <เอกนฺตกฏุกํ โฆรํ นิรยํ ปปติสฺสหํฯ>
    text <๗๐>
      text <จตุกฺกณฺณํ จตุทฺวารํ วิภตฺตํ ภาคโส มิตํ>
      text <อโยปาการปริยนฺตํ อยสา ปฏิกุชฺชิตํฯ>
    text <๗๑>
      text <ตสฺส อโยมยา ภูมิ ชลิตา เตชสา ยุตา>
      text <สมนฺตา โยชนสตํ ผริตฺวา ติฏฺฐติ สพฺพทาฯ>
    text <๗๒>
      text <ตตฺถาหํ ทีฆมทฺธานํ ทุกฺขํ เวทิสฺส เวทนํ>
      text <ผลญฺจ ปาปกมฺมสฺส ตสฺมา โสจามหํ ภุสนฺติฯ>
    stand <ขลฺลาฏิยเปติวตฺถุ ทสมํฯ>
  text <๑๑ นาคเปตวตฺถุ>
    text <๗๓>
      text <ปุรโตว เสเตน ปเลติ หตฺถินา มชฺเฌ ปน อสฺสตรีรเถน>
      text <ปจฺฉา จ กญฺญา สิวิกาย นียติ โอภาสยนฺตี ทส สพฺพโต ทิสาฯ>
    text <๗๔>
      text <ตุมฺเห ปน มุคฺครหตฺถปาณิโน รุทํมุขา ฉินฺนปภินฺนคตฺตา>
      text <มนุสฺสภูตา กิมกตฺถ ปาปํ เยนญฺญมญฺญสฺส ปิวาถ โลหิตนฺติฯ>
    text <๗๕>
      text <ปุรโตว โย คจฺฉติ กุญฺชเรน เสเตน นาเคน จตุกฺกเมน>
      text <อมฺหาก ปุตฺโต อหุ เชฏฺฐโก โส ทานานิ ทตฺวาน สุขี ปโมทติฯ>
    text <๗๖>
      text <โย โส มชฺเฌ อสฺสตรีรเถน จตุพฺภิ ยุตฺเตน สุวคฺคิเตน>
      text <อมฺหาก ปุตฺโต อหุ มชฺฌิโม โส อมจฺฉรี ทานวตี วิโรจติฯ>
    text <๗๗>
      text <ยา สา จ ปจฺฉา สิวิกาย นียติ นารี สปญฺญา มิคมนฺทโลจนา>
      text <อมฺหาก ธีตา อหุ สา กนิฏฺฐิกา ภาคฑฺฒภาเคน สุขี ปโมทติฯ>
    text <๗๘>
      text <เอเต จ ทานานิ อทํสุ ปุพฺเพ ปสนฺนจิตฺตา สมณพฺราหฺมณานํ>
      text <มยํ ปน มจฺฉริโน อหุมฺห ปริภาสกา สมณพฺราหฺมณานํ>
      text <เอเต จ ทตฺวา ปริจารยนฺติ มยญฺจ สุสฺสาม นโฬว ฉินฺโนติ ฯ>
    text <๗๙>
      text <กิํ ตุมฺหากํ โภชนํ กิํ สยานํ กถญฺจ ยาเปถ สุปาปธมฺมิโน>
      text <ปหูตโภเคสุ อนปฺปเกสุ สุขํ วิราธาย ทุกฺขชฺช ปตฺตาติฯ>
    text <๘๐>
      text <อญฺญมญฺญํ วธิตฺวาน ปิวาม ปุพฺพโลหิตํ>
      text <พหุํ ปิตฺวา น ธาตา โหม นจฺฉาทิมฺหเส มยํฯ>
    text <๘๑>
      text <อิจฺเจว มจฺจา ปริเทวยนฺติ อทายกา เปจฺจ ยมสฺส ฐายิโน>
      text <เย เต วิทิจฺจ อธิคมฺม โภเค น ภุญฺชเร นาปิ กโรนฺติ ปุญฺญํฯ>
    text <๘๒>
      text <เต ขุปฺปิปาสูปคตา ปรตฺถ ปจฺฉา จิรํ ฌายเร ฑยฺหมานา>
      text <กมฺมานิ กตฺวาน ทุขุทฺรานิ อนุโภนฺติ ทุกฺขํ กฏุกปฺผลานิฯ>
    text <๘๓>
      text <อิตฺตรํ หิ ธนํ ธญฺญํ อิตฺตรํ อิธ ชีวิตํ>
      text <อิตฺตรํ อิตฺตรโต ญตฺวา ทีปํ กยิราถ ปณฺฑิโตฯ>
    text <๘๔>
      text <เย เต เอวํ ปชานนฺติ นรา ธมฺมสฺส โกวิทา>
      text <เต ทาเน นปฺปมชฺชนฺติ สุตฺวา อรหตํ วโจติฯ>
    stand <นาคเปตวตฺถุ เอกาทสมํฯ>
  text <๑๒ อุรคเปตวตฺถุ>
    text <๘๕>
      text <อุรโคว ตจํ ชิณฺณํ หิตฺวา คจฺฉติ สนฺตนุํ>
      text <เอวํ สรีเร นิพฺโภเค เปเต กาลงฺกเต สติฯ>
    text <๘๖>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โรทามิ คโต โส ตสฺส ยา คติฯ>
    text <๘๗>
      text <อนพฺภิโต ตโต อาคา นานุญฺญาโต อิโต คโต>
      text <ยถาคโต ตถา คโต ตตฺถ กา ปริเทวนาฯ>
    text <๘๘>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โรทามิ คโต โส ตสฺส ยา คติฯ>
    text <๘๙>
      text <สเจ โรเท กิสา อสฺสํ ตตฺถ เม กิํ ผลํ สิยา>
      text <ญาติมิตฺตสุหชฺชานํ ภิยฺโย โน อรตี สิยาฯ>
    text <๙๐>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โรทามิ คโต โส ตสฺส ยา คติฯ>
    text <๙๑>
      text <ยถาปิ ทารโก จนฺทํ คจฺฉนฺตมนุโรทติ>
      text <เอวํ สมฺปทเมเวตํ โย เปตมนุโสจติฯ>
    text <๙๒>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โรทามิ คโต โส ตสฺส ยา คติฯ>
    text <๙๓>
      text <ยถาปิ พฺรหฺเม อุทกุมฺโภ ภินฺโน อปฺปฏิสนฺธิโย>
      text <เอวํ สมฺปทเมเวตํ โย เปตมนุโสจติฯ>
    text <๙๔>
      text <ฑยฺหมาโน น ชานาติ ญาตีนํ ปริเทวิตํ>
      text <ตสฺมา เอตํ น โรทามิ คโต โส ตสฺส ยา คตีติฯ>
      text <เขตฺตญฺจ สูกรํ ปูติ ปิฏฺฐํ จาปิ ติโรกุฏฺฏํ>
      text <ปญฺจาปิ สตฺตปุตฺตญฺจ โคณํ เปสการกญฺจ>
      text <ตถา ขลฺลาฏิยํ นาคํ ทฺวาทสํ อุรคญฺเจวาติฯ>
    stand <อุรคเปตวตฺถุ ทฺวาทสมํฯ>
    stand <อุรควคฺโค ปฐโม นิฏฺฐิโตฯ>
    text <ตสฺสุทฺทานํ>
