text <๒ อุพฺพริวคฺโค>
  text <๑ สํสารโมจกเปติวตฺถุ>
    text <๙๕>
      text <นคฺคา ทุพฺพณฺณรูปาสิ กิสา ธมนิสนฺถตา>
      text <อุปฺผาสุลิเก กิสิเก กา นุ ตฺวํ อิธ ติฏฺฐสีติฯ>
    text <๙๖>
      text <อหํ ภทนฺเต เปตีมฺหิ ทุคฺคตา ยมโลกิกา>
      text <ปาปกมฺมํ กริตฺวาน เปตโลกํ อิโต คตาติฯ>
    text <๙๗>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน เปตโลกํ อิโต คตาติฯ>
    text <๙๘>
      text <อนุกมฺปกา มยฺหํ นาเหสุํ ภนฺเต ปิตา จ มาตา อถวาปิ ญาตกา>
      text <เย มํ นิโยเชยฺยุํ ททาหิ ทานํ ปสนฺนจิตฺตา สมณพฺราหฺมณานํฯ>
    text <๙๙>
      text <อิโต อหํ วสฺสสตานิ ปญฺจ ยํ เอวรูปา วิจรามิ นคฺคา>
      text <ขุทาย ตณฺหาย จ ขชฺชมานา ปาปสฺส กมฺมสฺส ผลํ มเมทํฯ>
    text <๑๐๐>
      text <วนฺทามิ ตํ อยฺย ปสนฺนจิตฺตา อนุกมฺป มํ วีร มหานุภาว>
      text <ทตฺวา จ เม อาทิส ยํ หิ กิญฺจิ โมเจหิ มํ ทุคฺคติยา ภทนฺเตติฯ>
    text <๑๐๑>
      text <สาธูติ โส ปฏิสฺสุตฺวา สาริปุตฺโตนุกมฺปโก>
      text <ภิกฺขูนํ อาโลปํ ทตฺวา ปาณิมตฺตญฺจ โจฬกํ>
      text <ถาลกสฺส จ ปานียํ ตสฺสา ทกฺขิณมาทิสิฯ>
    text <๑๐๒>
      text <สมนนฺตรานุทฺทิฏฺเฐ วิปาโก อุทปชฺชถ>
      text <โภชนจฺฉาทนปานียํ ทกฺขิณาย อิทํ ผลํฯ>
    text <๑๐๓>
      text <ตโต สุทฺธา สุจิวสนา กาสิกุตฺตมธารินี>
      text <วิจิตฺตวตฺถาภรณา สาริปุตฺตํ อุปสงฺกมิฯ>
    text <๑๐๔>
      text <อภิกฺกนฺเตน วณฺเณน ยา ตฺวํ ติฏฺฐสิ เทวเต>
      text <โอภาเสนฺตี ทิสา สพฺพา โอสธี วิย ตารกาฯ>
    text <๑๐๕>
      text <เกน เตตาทิโส วณฺโณ เกน เต อิธ มิชฺฌติ>
      text <อุปฺปชฺชนฺติ จ เต โภคา เย เกจิ มนโส ปิยาฯ>
    text <๑๐๖>
      text <ปุจฺฉามิ ตํ เทวิ มหานุภาเว มนุสฺสภูตา กิมกาสิ ปุญฺญํ>
      text <เกนาสิ เอวํ ชลิตานุภาวา วณฺโณ จ เต สพฺพทิสา ปภาสตีติฯ>
    text <๑๐๗>
      text <อุปฺปณฺฑุกิํ กิสํ ฉาตํ นคฺคํ สมฺปติตจฺฉวิํ>
      text <มุนิ การุณิโก โลเก ตํ มํ อทฺทกฺขิ ทุคฺคตํฯ>
    text <๑๐๘>
      text <ภิกฺขูนํ อาโลปํ ทตฺวา ปาณิมตฺตญฺจ โจฬกํ>
      text <ถาลกสฺส จ ปานียํ มม ทกฺขิณมาทิสิฯ>
    text <๑๐๙>
      text <อาโลปสฺส ผลํ ปสฺส ภตฺตํ วสฺสสตํ ทส>
      text <ภุญฺชามิ กามกามินี อเนกรสพฺยญฺชนํฯ>
    text <๑๑๐>
      text <ปาณิมตฺตสฺส โจฬสฺส วิปากํ ปสฺส ยาทิสํ>
      text <ยาวตา นนฺทราชสฺส วิชิตสฺมิํ ปฏิจฺฉทาฯ>
    text <๑๑๑>
      text <ตโต พหุตรา ภนฺเต วตฺถานจฺฉาทนานิ เม>
      text <โกเสยฺยกมฺพลียานิ โขมกปฺปาสิกานิ จฯ>
    text <๑๑๒>
      text <วิปุลา จ มหคฺฆา จ เตปากาเสวลมฺพเร>
      text <สาหํ ตํ ปริทหามิ ยํ ยํ หิ มนโส ปิยํฯ>
    text <๑๑๓>
      text <ถาลกสฺส จ ปานียํ วิปากํ ปสฺส ยาทิสํ>
      text <คมฺภีรา จตุรสฺสา จ โปกฺขรญฺโญ สุนิมฺมิตาฯ>
    text <๑๑๔>
      text <เสโตทกา สุปฺปติตฺถา สีตา อปฺปฏิคนฺธิยา>
      text <ปทุมุปฺปลสญฺฉนฺนา วาริกิญฺชกฺขปูริตาฯ>
    text <๑๑๕>
      text <สาหํ รมามิ กีฬามิ โมทามิ อกุโตภยา>
      text <มุนิํ การุณิกํ โลเก ภนฺเต วนฺทิตุมาคตาติฯ>
    stand <สํสารโมจกเปติวตฺถุ ปฐมํฯ>
  text <๒ สาริปุตฺตตฺเถรมาตุเปติวตฺถุ>
    text <๑๑๖>
      text <นคฺคา ทุพฺพณฺณรูปาสิ กิสา ธมนิสนฺถตา>
      text <อุปฺผาสุลิเก กิสิเก กา นุ ตฺวํ อิธ ติฏฺฐสิฯ>
    text <๑๑๗>
      text <อหํ เต สกิยา มาตา ปุพฺเพ อญฺญาสุ ชาตีสุ>
      text <อุปปนฺนา เปตฺติวิสยํ ขุปฺปิปาสสมปฺปิตาฯ>
    text <๑๑๘>
      text <ฉฑฺฑิตํ ขิปิตํ เขฬํ สิงฺฆาณิกํ สิเลสุมํ>
      text <วสญฺจ ฑยฺหมานานํ วิชาตานญฺจ โลหิตํฯ>
    text <๑๑๙>
      text <วณิกานญฺจ ยํ ฆาน-สีสจฺฉินฺนาน โลหิตํ>
      text <ขุทาปเรตา ภุญฺชามิ อิตฺถิปุริสนิสฺสิตํฯ>
    text <๑๒๐>
      text <ปุพฺพโลหิตํ ภกฺขามิ ปสูนํ มานุสาน จ>
      text <อเลณา อนคารา จ นีลมญฺจปรายณาฯ>
    text <๑๒๑>
      text <เทหิ ปุตฺตก เม ทานํ ทตฺวา อนฺวาทิสาหิ เม>
      text <อปฺเปว นาม มุจฺเจยฺยํ ปุพฺพโลหิตโภชนาติฯ>
    text <๑๒๒>
      text <มาตุยา วจนํ สุตฺวา อุปติสฺโสนุกมฺปโก>
      text <อามนฺตยิ โมคฺคลฺลานํ อนุรุทฺธญฺจ กปฺปินํฯ>
    text <๑๒๓>
      text <จตสฺโส กุฏิโย กตฺวา สงฺเฆ จาตุทฺทิเส อทา>
      text <กุฏิโย อนฺนปานญฺจ มาตุ ทกฺขิณมาทิสีฯ>
    text <๑๒๔>
      text <สมนนฺตรานุทฺทิฏฺเฐ วิปาโก อุทปชฺชถ>
      text <โภชนํ ปานียํ วตฺถํ ทกฺขิณาย อิทํ ผลํฯ>
    text <๑๒๕>
      text <ตโต สุทฺธา สุจิวสนา กาสิกุตฺตมธารินี>
      text <วิจิตฺตวตฺถาภรณา โกลิตํ อุปสงฺกมิฯ>
    text <๑๒๖>
      text <อภิกฺกนฺเตน วณฺเณน ยา ตฺวํ ติฏฺฐสิ เทวเต>
      text <โอภาเสนฺตี ทิสา สพฺพา โอสธี วิย ตารกาฯ>
    text <๑๒๗>
      text <เกน เตตาทิโส วณฺโณ เกน เต อิธ มิชฺฌติ>
      text <อุปฺปชฺชนฺติ จ เต โภคา เย เกจิ มนโส ปิยาฯ>
    text <๑๒๘>
      text <ปุจฺฉามิ ตํ เทวิ มหานุภาเว มนุสฺสภูตา กิมกาสิ ปุญฺญํ>
      text <เกนาสิ เอวํ ชลิตานุภาวา วณฺโณ จ เต สพฺพทิสา ปภาสตีติฯ>
    text <๑๒๙>
      text <สาริปุตฺตสฺสาหํ มาตา ปุพฺเพ อญฺญาสุ ชาตีสุ>
      text <อุปปนฺนา เปตฺติวิสยํ ขุปฺปิปาสสมปฺปิตาฯ>
    text <๑๓๐>
      text <ฉฑฺฑิตํ ขิปิตํ เขฬํ สิงฺฆาณิกํ สิเลสุมํ>
      text <วสญฺจ ฑยฺหมานานํ วิชาตานญฺจ โลหิตํฯ>
    text <๑๓๑>
      text <วณิกานญฺจ ยํ ฆาน-สีสจฺฉินฺนาน โลหิตํ>
      text <ขุทาปเรตา ภุญฺชามิ อิตฺถิปุริสนิสฺสิตํฯ>
    text <๑๓๒>
      text <ปุพฺพโลหิตํ ภกฺขิสฺสํ ปสูนํ มานุสาน จ>
      text <อเลณา อนคารา จ นีลมญฺจปรายณาฯ>
    text <๑๓๓>
      text <สาริปุตฺตสฺส ทาเนน โมทามิ อกุโตภยา>
      text <มุนิํ การุณิกํ โลเก ภนฺเต วนฺทิตุมาคตาติฯ>
    stand <สาริปุตฺตตฺเถรสฺส มาตุเปติวตฺถุ ทุติยํฯ>
  text <๓ มตฺตาเปติวตฺถุ>
    text <๑๓๔>
      text <นคฺคา ทุพฺพณฺณรูปาสิ กิสา ธมนิสนฺถตา>
      text <อุปฺผาสุลิเก กิสิเก กา นุ ตฺวํ อิธ ติฏฺฐสีติฯ>
    text <๑๓๕>
      text <อหํ มตฺตา ตุวํ ติสฺสา สปตฺตี เต ปุเร อหุํ>
      text <ปาปกมฺมํ กริตฺวาน เปตโลกํ อิโต คตาติฯ>
    text <๑๓๖>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน เปตโลกํ อิโต คตาติฯ>
    text <๑๓๗>
      text <จณฺฑี จ ผรุสา จาสิํ อิสฺสุกี มจฺฉรี สฐา>
      text <ตาหํ ทุรุตฺตํ วตฺวาน เปตโลกํ อิโต คตาติฯ>
    text <๑๓๘>
      text <สพฺพํ อหมฺปิ ชานามิ ยถา ตฺวํ จณฺฑิกา อหุ>
      text <อญฺญญฺจ โข ตํ ปุจฺฉามิ เกนาสิ ปํสุกุนฺถิตาติฯ>
    text <๑๓๙>
      text <สีสํนฺหาตา ตุวํ อาสิ สุจิวตฺถา อลงฺกตา>
      text <อหญฺจ โข อธิมตฺตํ สมลงฺกตตรา ตยาฯ>
    text <๑๔๐>
      text <ตสฺสา เม เปกฺขมานาย สามิเกน สมนฺตยิ>
      text <ตโต เม อิสฺสา วิปุลา โกโธ เม สมชายถฯ>
    text <๑๔๑>
      text <ตโต ปํสุํ คเหตฺวาน ปํสุนา ตํ หิ โอกิริํ>
      text <ตสฺส กมฺมวิปาเกน เตนมฺหิ ปํสุกุนฺถิตาติฯ>
    text <๑๔๒>
      text <สจฺจํ อหมฺปิ ชานามิ ปํสุนา มํ ตฺวโมกิริ>
      text <อญฺญญฺจ โข ตํ ปุจฺฉามิ เกน ขชฺชสิ กจฺฉุยาติฯ>
    text <๑๔๓>
      text <เภสชฺชหารี อุภโย วนนฺตํ อคมิมฺหเส>
      text <ตฺวญฺจ เภสชฺชมาหริ อหญฺจ กปิกจฺฉุโนฯ>
    text <๑๔๔>
      text <ตสฺสา ตฺยาชานมานาย เสยฺยํ ตฺยาหํ สโมกิริํ>
      text <ตสฺส กมฺมวิปาเกน เตน ขชฺชามิ กจฺฉุยาติฯ>
    text <๑๔๕>
      text <สจฺจํ อหมฺปิ ชานามิ เสยฺยํ เม ตฺวํ สโมกิริ>
      text <อญฺญญฺจ โข ตํ ปุจฺฉามิ เกนาสิ นคฺคิยา ตุวนฺติฯ>
    text <๑๔๖>
      text <สหายานํ สมโย อาสิ ญาตีนํ สมิตี อหุ>
      text <ตฺวญฺจ อามนฺติตา อาสิ สสามินี โน จ โข อหํฯ>
    text <๑๔๗>
      text <ตสฺสา ตฺยาชานมานาย ทุสฺสํ ตฺยาหํ อปานุทิํ>
      text <ตสฺส กมฺมวิปาเกน เตนมฺหิ นคฺคิยา อหนฺติฯ>
    text <๑๔๘>
      text <สจฺจํ อหมฺปิ ชานามิ ทุสฺสํ เม ตฺวํ อปานุทิ>
      text <อญฺญญฺจ โข ตํ ปุจฺฉามิ เกนาสิ คูถคนฺธินีติฯ>
    text <๑๔๙>
      text <ตว คนฺธญฺจ มาลญฺจ ปจฺจคฺฆญฺจ วิเลปนํ>
      text <คูถกูเป อธาเรสิํ ตํ ปาปํ ปกตํ มยา>
      text <ตสฺส กมฺมวิปาเกน เตนมฺหิ คูถคนฺธินีติฯ>
    text <๑๕๐>
      text <สจฺจํ อหมฺปิ ชานามิ ตํ ปาปํ ปกตํ ตยา>
      text <อญฺญญฺจ โข ตํ ปุจฺฉามิ เกนาสิ ทุคฺคตา ตุวนฺติฯ>
    text <๑๕๑>
      text <อุภินฺนํ สมกํ อาสิ ยํ เคเห วิชฺชเต ธนํ>
      text <สนฺเตสุ เทยฺยธมฺเมสุ ทีปํ นากาสิมตฺตโน>
      text <ตสฺส กมฺมวิปาเกน เตนมฺหิ ทุคฺคตา อหํฯ>
    text <๑๕๒>
      text <ตเทว มํ ตฺวํ อวจ ปาปกมฺมํ นิเสวสิ>
      text <น หิ ปาเปหิ กมฺเมหิ สุลภา โหติ สุคฺคตีติฯ>
    text <๑๕๓>
      text <วามโต มํ ตฺวํ ปจฺเจสิ อโถปิ มํ อุสูยสิ>
      text <ปสฺส ปาปานํ กมฺมานํ วิปาโก โหติ ยาทิโสฯ>
    text <๑๕๔>
      text <เต ฆรา ตา จ ทาสิโย ตาเนวาภรณานิเม>
      text <เต อญฺเญ ปริจาเรนฺติ น โภคา โหนฺติ สสฺสตาฯ>
    text <๑๕๕>
      text <อิทานิ ภูตสฺส ปิตา อาปณา เคหเมหิติ>
      text <อปฺเปว เต ทเท กิญฺจิ มา สุ ตาว อิโต อคาติฯ>
    text <๑๕๖>
      text <นคฺคา ทุพฺพณฺณรูปามฺหิ กิสา ธมนิสนฺถตา>
      text <โกปีนเมตํ อิตฺถีนํ มา มํ ภูตปิตาทฺทสาติฯ>
    text <๑๕๗>
      text <หนฺท กิํ วา ตฺยาหํ ทมฺมิ กิํ วา เตธ กโรมหํ>
      text <เยน ตฺวํ สุขิตา อสฺส สพฺพกามสมิทฺธินีติฯ>
    text <๑๕๘>
      text <จตฺตาโร ภิกฺขู สงฺฆโต จตฺตาโร ปน ปุคฺคลา>
      text <อฏฺฐ ภิกฺขู โภชยิตฺวา มม ทกฺขิณมาทิส>
      text <ตทาหํ สุขิตา เหสฺสํ สพฺพกามสมิทฺธินีติฯ>
    text <๑๕๙>
      text <สาธูติ สา ปฏิสฺสุตฺวา โภชยิตฺวาฏฺฐ ภิกฺขโว>
      text <วตฺเถหจฺฉาทยิตฺวาน ตสฺสา ทกฺขิณมาทิสีฯ>
    text <๑๖๐>
      text <สมนนฺตรานุทฺทิฏฺเฐ วิปาโก อุทปชฺชถ>
      text <โภชนจฺฉาทนปานียํ ทกฺขิณาย อิทํ ผลํฯ>
    text <๑๖๑>
      text <ตโต สุทฺธา สุจิวสนา กาสิกุตฺตมธารินี>
      text <วิจิตฺตวตฺถาภรณา สปตฺติํ อุปสงฺกมิฯ>
    text <๑๖๒>
      text <อภิกฺกนฺเตน วณฺเณน ยา ตฺวํ ติฏฺฐสิ เทวเต>
      text <โอภาเสนฺตี ทิสา สพฺพา โอสธี วิย ตารกาฯ>
    text <๑๖๓>
      text <เกน เตตาทิโส วณฺโณ เกน เต อิธ มิชฺฌติ>
      text <อุปฺปชฺชนฺติ จ เต โภคา เย เกจิ มนโส ปิยาฯ>
    text <๑๖๔>
      text <ปุจฺฉามิ ตํ เทวิ มหานุภาเว มนุสฺสภูตา กิมกาสิ ปุญฺญํ>
      text <เกนาสิ เอวํ ชลิตานุภาวา วณฺโณ จ เต สพฺพทิสา ปภาสตีติฯ>
    text <๑๖๕>
      text <อหํ มตฺตา ตุวํ ติสฺสา สปตฺตี เต ปุเร อหุํ>
      text <ปาปกมฺมํ กริตฺวาน เปตโลกํ อิโต คตาฯ>
    text <๑๖๖>
      text <ตว ทินฺเนน ทาเนน โมทามิ อกุโตภยา>
      text <จีรํ ชีวาหิ ภคินิ สห สพฺเพหิ ญาติภิ>
      text <อโสกํ วิรชํ ฐานํ อาวาสํ วสวตฺตินํฯ>
    text <๑๖๗>
      text <อิธ ธมฺมํ จริตฺวาน ทานํ ทตฺวาน โสภเน>
      text <วิเนยฺย มจฺเฉรมลํ สมูลํ อนินฺทิตา สคฺคมุเปหิ ฐานนฺติฯ>
    stand <มตฺตาเปติวตฺถุ ตติยํฯ>
  text <๔ นนฺทาเปติวตฺถุ>
    text <๑๖๘>
      text <กาฬี ทุพฺพณฺณรูปาสิ ผรุสา ภีรุทสฺสนา>
      text <ปิงฺคลาสิ กฬาราสิ น ตํ มญฺญามิ มานุสินฺติฯ>
    text <๑๖๙>
      text <อหํ นนฺทา นนฺทิเสน ภริยา เต ปุเร อหุํ>
      text <ปาปกมฺมํ กริตฺวาน เปตโลกํ อิโต คตาติฯ>
    text <๑๗๐>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน เปตโลกํ อิโต คตาติฯ>
    text <๑๗๑>
      text <จณฺฑี จ ผรุสา จาสิํ ตยิ จาปิ อคารวา>
      text <ตาหํ ทุรุตฺตํ วตฺวาน เปตโลกํ อิโต คตาติฯ>
    text <๑๗๒>
      text <หนฺทุตฺตรียํ ททามิ เต อิมํ ทุสฺสํ นิวาสย>
      text <อิมํ ทุสฺสํ นิวาเสตฺวา เอหิ เนสฺสามิ ตํ ฆรํฯ>
    text <๑๗๓>
      text <วตฺถญฺจ อนฺนปานญฺจ ลจฺฉสิ ตฺวํ ฆรํ คตา>
      text <ปุตฺเต จ เต ปสฺสิสฺสสิ สุณิสาโย จ ทกฺขสีติฯ>
    text <๑๗๔>
      text <หตฺเถน หตฺเถ เต ทินฺนํ น มยฺหํ อุปกปฺปติ>
      text <ภิกฺขู จ สีลสมฺปนฺเน วีตราเค พหุสฺสุเตฯ>
    text <๑๗๕>
      text <ตปฺเปหิ อนฺนปาเนน มม ทกฺขิณมาทิส>
      text <ตทาหํ สุขิตา เหสฺสํ สพฺพกามสมิทฺธินีติฯ>
    text <๑๗๖>
      text <สาธูติ โส ปฏิสฺสุตฺวา ทานํ วิปุลมากิริ>
      text <อนฺนํ ปานํ ขาทนียํ วตฺถเสนาสนานิ จ>
      text <ฉตฺตํ คนฺธญฺจ มาลญฺจ วิวิธา จ อุปาหนาฯ>
    text <๑๗๗>
      text <ภิกฺขู จ สีลสมฺปนฺเน วีตราเค พหุสฺสุเต>
      text <ตปฺเปตฺวา อนฺนปาเนน ตสฺสา ทกฺขิณมาทิสีฯ>
    text <๑๗๘>
      text <สมนนฺตรานุทฺทิฏฺเฐ วิปาโก อุทปชฺชถ>
      text <โภชนจฺฉาทนปานียํ ทกฺขิณาย อิทํ ผลํฯ>
    text <๑๗๙>
      text <ตโต สุทฺธา สุจิวสนา กาสิกุตฺตมธารินี>
      text <วิจิตฺตวตฺถาภรณา สามิกํ อุปสงฺกมิฯ>
    text <๑๘๐>
      text <อภิกฺกนฺเตน วณฺเณน ยา ตฺวํ ติฏฺฐสิ เทวเต>
      text <โอภาเสนฺตี ทิสา สพฺพา โอสธี วิย ตารกาฯ>
    text <๑๘๑>
      text <เกน เตตาทิโส วณฺโณ เกน เต อิธ มิชฺฌติ>
      text <อุปฺปชฺชนฺติ จ เต โภคา เย เกจิ มนโส ปิยาฯ>
    text <๑๘๒>
      text <ปุจฺฉามิ ตํ เทวิ มหานุภาเว มนุสฺสภูตา กิมกาสิ ปุญฺญํ>
      text <เกนาสิ เอวํ ชลิตานุภาวา วณฺโณ จ เต สพฺพทิสา ปภาสตีติฯ>
    text <๑๘๓>
      text <อหํ นนฺทา นนฺทิเสน ภริยา เต ปุเร อหุํ>
      text <ปาปกมฺมํ กริตฺวาน เปตโลกํ อิโต คตาฯ>
    text <๑๘๔>
      text <ตว ทินฺเนน ทาเนน โมทามิ อกุโตภยา>
      text <จิรํ ชีว คหปติ สห สพฺเพหิ ญาติภิ>
      text <อโสกํ วิรชํ เขมํ อาวาสํ วสวตฺตินํฯ>
    text <๑๘๕>
      text <อิธ ธมฺมํ จริตฺวาน ทานํ ทตฺวา คหปติ>
      text <วิเนยฺย มจฺเฉรมลํ สมูลํ อนินฺทิโต สคฺคมุเปหิ ฐานนฺติฯ>
    stand <นนฺทาเปติวตฺถุ จตุตฺถํฯ>
  text <๕ มฏฺฐกุณฺฑลีเปตวตฺถุ>
    text <๑๘๖>
      text <อลงฺกโต มฏฺฐกุณฺฑลี มาลธารี หริจนฺทนุสฺสโท>
      text <พาหา ปคฺคยฺห กนฺทสิ วนมชฺเฌ กิํ ทุกฺขิโต ตุวนฺติฯ>
    text <๑๘๗>
      text <โสวณฺณมโย ปภสฺสโร อุปฺปนฺโน รถปญฺชโร มม>
      text <ตสฺส จกฺกยุคํ น วินฺทามิ เตน ทุกฺเขน ชหามิ ชีวิตนฺติฯ>
    text <๑๘๘>
      text <โสวณฺณมยํ มณิมยํ โลหิตกมยํ อถ รูปิยมยํ>
      text <อาจิกฺข เม ภทฺทมาณว จกฺกยุคํ ปฏิปาทยามิ เตติฯ>
    text <๑๘๙>
      text <โส มาณโว ตสฺส ปาวทิ จนฺทสูริยา อุภเยตฺถ ทิสฺสเร>
      text <โสวณฺณมโย รโถ มม เตน จกฺกยุเคน โสภตีติฯ>
    text <๑๙๐>
      text <พาโล โข ตฺวํ อสิ มาณว โย ตฺวํ ปตฺถยเส อปตฺถิยํ>
      text <มญฺญามิ ตุวํ มริสฺสสิ น หิ ตฺวํ ลจฺฉสิ จนฺทสูริเยติฯ>
    text <๑๙๑>
      text <คมนาคมนมฺปิ ทิสฺสติ วณฺณธาตุ อุภยตฺถ วีถิยา>
      text <เปโต กาลกโต น ทิสฺสติ โก นิธ กนฺทตํ พาลฺยตโรติฯ>
    text <๑๙๒>
      text <สจฺจํ โข วเทสิ มาณว อหเมว กนฺทตํ พาลฺยตโร>
      text <จนฺทํ วิย ทารโก รุทํ เปตํ กาลกตาภิปตฺถยินฺติฯ>
    text <๑๙๓>
      text <อาทิตฺตํ วต มํ สนฺตํ ฆตสิตฺตํว ปาวกํ>
      text <วารินา วิย โอสิญฺจํ สพฺพํ นิพฺพาปเย ทรํฯ>
    text <๑๙๔>
      text <อพฺพหี วต เม สลฺลํ โสกํ หทยนิสฺสิตํ>
      text <โย เม โสกปเรตสฺส ปุตฺตโสกํ อปานุทิฯ>
    text <๑๙๕>
      text <สฺวาหํ อพฺพูฬฺหสลฺโลสฺมิ สีติภูโตสฺมิ นิพฺพุโต>
      text <น โสจามิ น โรทามิ ตว สุตฺวาน มาณวาติฯ>
    text <๑๙๖>
      text <เทวตา นุสิ คนฺธพฺโพ อทุ สกฺโก ปุรินฺทโท>
      text <โก วา ตฺวํ กสฺส วา ปุตฺโต กถํ ชาเนมุ ตํ มยนฺติฯ>
    text <๑๙๗>
      text <ยญฺจ กนฺทสิ ยญฺจ โรทสิ ปุตฺตํ อาฬาหเน สยํ ทหิตฺวา>
      text <สฺวาหํ กุสลํ กริตฺวา กมฺมํ ติทสานํ สหพฺยตํ คโตติฯ>
    text <๑๙๘>
      text <อปฺปํ วา พหุํ วา นาทฺทสาม ทานํ ททนฺตสฺส สเก อคาเร>
      text <อุโปสถกมฺมํ วา ตาทิสํ เกน กมฺเมน คโตสิ เทวโลกนฺติฯ>
    text <๑๙๙>
      text <อาพาธิโกหํ ทุกฺขิโต คิลาโน อาตุรรูโปมฺหิ สเก นิเวสเน>
      text <พุทฺธํ วิคตรชํ วิติณฺณกงฺขํ อทฺทกฺขิํ สุคตํ อโนมปญฺญํฯ>
    text <๒๐๐>
      text <สฺวาหํ มุทิตมโน ปสนฺนจิตฺโต อญฺชลิํ อกริํ ตถาคตสฺส>
      text <ตาหํ กุสลํ กริตฺวาน กมฺมํ ติทสานํ สหพฺยตํ คโตติฯ>
    text <๒๐๑>
      text <อจฺฉริยํ วต อพฺภุตํ วต อญฺชลิกมฺมสฺส อยมีทิโส วิปาโก>
      text <อหมฺปิ มุทิตมโน ปสนฺนจิตฺโต อชฺเชว พุทฺธํ สรณํ วชามีติฯ>
    text <๒๐๒>
      text <อชฺเชว พุทฺธํ สรณํ วชาหิ ธมฺมญฺจ สงฺฆญฺจ ปสนฺนจิตฺโต>
      text <ตเถว สิกฺขาย ปทานิ ปญฺจ อขณฺฑผุลฺลานิ สมาทิยสฺสุฯ>
    text <๒๐๓>
      text <ปาณาติปาตา วิรมสฺสุ ขิปฺปํ โลเก อทินฺนํ ปริวชฺชยสฺสุ>
      text <อมชฺชโป มา จ มุสา ภณาหิ สเกน ทาเรน จ โหหิ ตุฏฺโฐติฯ>
    text <๒๐๔>
      text <อตฺถกาโมสิ เม ยกฺข หิตกาโมสิ เทวเต>
      text <กโรมิ ตุยฺหํ วจนํ ตฺวํสิ อาจริโย มมาติฯ>
    text <๒๐๕>
      text <อุเปมิ สรณํ พุทฺธํ ธมฺมญฺจาปิ อนุตฺตรํ>
      text <สงฺฆญฺจ นรเทวสฺส คจฺฉามิ สรณํ อหํฯ>
    text <๒๐๖>
      text <ปาณาติปาตา วิรมามิ ขิปฺปํ โลเก อทินฺนํ ปริวชฺชยามิ>
      text <อมชฺชโป โน จ มุสา ภณามิ สเกน ทาเรน จ โหมิ ตุฏฺโฐติฯ>
    stand <มฏฺฐกุณฺฑลีเปตวตฺถุ ปญฺจมํฯ>
  text <๖ กณฺหเปตวตฺถุ>
    text <๒๐๗>
      text <อุฏฺเฐหิ กณฺห กิํ เสสิ โก อตฺโถ สุปเนน เต>
      text <โย จ ตุยฺหํ สโก ภาตา หทยํ จกฺขุ จ ทกฺขิณํ>
      text <ตสฺส วาตา พลียนฺติ สสํ ชปฺปติ เกสวาติฯ>
    text <๒๐๘>
      text <ตสฺส ตํ วจนํ สุตฺวา โรหิเณยฺยสฺส เกสโว>
      text <ตรมานรูโป วุฏฺฐาสิ ภาตุโสเกน อฏฺฏิโตฯ>
    text <๒๐๙>
      text <กิํ นุ อุมฺมตฺตรูโปว เกวลํ ทฺวารกํ อิมํ>
      text <สโส สโสติ ลปสิ กีทิสํ สสมิจฺฉสิฯ>
    text <๒๑๐>
      text <โสวณฺณมยํ มณิมยํ โลหมยํ อถ รูปิยมยํ>
      text <สงฺขสิลาปวาฬมยํ การยิสฺสามิ เต สสํฯ>
    text <๒๑๑>
      text <สนฺติ อญฺเญปิ สสกา อรญฺญวนโคจรา>
      text <เตปิ เต อานยิสฺสามิ กีทิสํ สสมิจฺฉสีติฯ>
    text <๒๑๒>
      text <นาหเมเต สเส อิจฺเฉ เย สสา ปถวิสฺสิตา>
      text <จนฺทโต สสมิจฺฉามิ ตํ เม โอหร เกสวาติฯ>
    text <๒๑๓>
      text <โส นูน มธุรํ ญาติ ชีวิตํ วิชหิสฺสสิ>
      text <อปตฺถิยํ ปตฺถยสิ จนฺทโต สสมิจฺฉสีติฯ>
    text <๒๑๔>
      text <เอวํ เจ กณฺห ชานาสิ ยถญฺญมนุสาสสิ>
      text <กสฺมา ปุเร มตํ ปุตฺตํ อชฺชาปิ มนุโสจสิฯ>
    text <๒๑๕>
      text <น ยํ ลพฺภา มนุสฺเสน อมนุสฺเสน วา ปน>
      text <ชาโต เม มา มริ ปุตฺโต กุโต ลพฺภา อลพฺภิยํฯ>
    text <๒๑๖>
      text <น มนฺตา มูลเภสชฺชา โอสเธหิ ธเนน วา>
      text <สกฺกา อานยิตุํ กณฺห ยํ เปตมนุโสจสิฯ>
    text <๒๑๗>
      text <มหทฺธนา มหาโภคา รฏฺฐวนฺโตปิ ขตฺติยา>
      text <ปหูตธนธญฺญาเส เตปิ โน อชรามราฯ>
    text <๒๑๘>
      text <ขตฺติยา พฺราหฺมณา เวสฺสา สุทฺทา จณฺฑาลปุกฺกุสา>
      text <เอเต จญฺเญ จ ชาติยา เตปิ โน อชรามราฯ>
    text <๒๑๙>
      text <เย มนฺตํ ปริวตฺเตนฺติ ฉฬงฺคํ พฺรหฺมจินฺติตํ>
      text <เอเต จญฺเญ จ วิชฺชาย เตปิ โน อชรามราฯ>
    text <๒๒๐>
      text <อิสโย วาปิ เย สนฺตา สญฺญตตฺตา ตปสฺสิโน>
      text <สรีรํ เตปิ กาเลน วิชหนฺติ ตปสฺสิโนฯ>
    text <๒๒๑>
      text <ภาวิตตฺตา อรหนฺโต กตกิจฺจา อนาสวา>
      text <นิกฺขิปนฺติ อิมํ เทหํ ปุญฺญปาปปริกฺขยาติฯ>
    text <๒๒๒>
      text <อาทิตฺตํ วต มํ สนฺตํ ฆตสิตฺตํว ปาวกํ>
      text <วารินา วิย โอสิญฺจํ สพฺพํ นิพฺพาปเย ทรํฯ>
    text <๒๒๓>
      text <อพฺพหี วต เม สลฺลํ โสกํ หทยนิสฺสิตํ>
      text <โย เม โสกปเรตสฺส ปุตฺตโสกํ อปานุทิฯ>
    text <๒๒๔>
      text <สฺวาหํ อพฺพูฬฺหสลฺโลสฺมิ สีติภูโตสฺมิ นิพฺพุโต>
      text <น โสจามิ น โรทามิ ตว สุตฺวาน ภาติก ฯ>
    text <๒๒๕>
      text <เอวํ กโรนฺติ สปฺปญฺญา เย โหนฺติ อนุกมฺปกา>
      text <นิวตฺตยนฺติ โสกมฺหา ฆโฏ เชฏฺฐํว ภาตรํฯ>
    text <๒๒๖>
      text <ยสฺส เอตาทิสา โหนฺติ อมจฺจา ปริจารกา>
      text <สุภาสิเตน อนฺเวนฺติ ฆโฏ เชฏฺฐํว ภาตรนฺติฯ>
    stand <กณฺหเปตวตฺถุ ฉฏฺฐํฯ>
  text <๗ ธนปาลเสฏฺฐิเปตวตฺถุ>
    text <๒๒๗>
      text <นคฺโค ทุพฺพณฺณรูโปสิ กิโส ธมนิสนฺถโต>
      text <อุปฺผาสุลิโก กิสิโก โก นุ ตฺวมสิ มาริสฯ>
    text <๒๒๘>
      text <อหํ ภทนฺเต เปโตมฺหิ ทุคฺคโต ยมโลกิโก>
      text <ปาปกมฺมํ กริตฺวาน เปตโลกํ อิโต คโตฯ>
    text <๒๒๙>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน เปตโลกํ อิโต คโตฯ>
    text <๒๓๐>
      text <นครํ อตฺถิ ปณฺณานํ เอรกจฺฉนฺติ วิสฺสุตํ>
      text <ตตฺถ เสฏฺฐิ ปุเร อาสิํ ธนปาโลติ มํ วิทูฯ>
    text <๒๓๑>
      text <อสีติ สกฏวาหานํ หิรญฺญสฺส อโหสิ เม>
      text <ปหูตํ เม ชาตรูปํ มุตฺตา เวฬุริยา พหูฯ>
    text <๒๓๒>
      text <ตาว มหทฺธนสฺสาปิ น เม ทาตุํ ปิยํ อหุ>
      text <ปิทหิตฺวา ทฺวารํ ภุญฺชิํ มา มํ ยาจนกาทฺทสุํฯ>
    text <๒๓๓>
      text <อสฺสทฺโธ มจฺฉรี จาสิํ กทริโย ปริภาสโก>
      text <ททนฺตานํ กโรนฺตานํ วารยิสฺสํ พหุ ชเน ฯ>
    text <๒๓๔>
      text <วิปาโก นตฺถิ ทานสฺส สํยมสฺส กุโต ผลํ>
      text <โปกฺขรญฺโญทปานานิ อารามานิ จ โรปิเต>
      text <ปปาโย จ วินาเสสิํ ทุคฺเค สงฺกมนานิ จฯ>
    text <๒๓๕>
      text <สฺวาหํ อกตกลฺยาโณ กตปาโป ตโต จุโต>
      text <อุปปนฺโน เปตฺติวิสยํ ขุปฺปิปาสสมปฺปิโตฯ>
    text <๒๓๖>
      text <ปญฺจปณฺณาสวสฺสานิ ยโต กาลงฺกโต อหํ>
      text <นาภิชานามิ ภุตฺตํ วา ปีตํ วา ปน ปานิยํฯ>
    text <๒๓๗>
      text <โย สํยโม โส วินาโส โย วินาโส โส สํยโม>
      text <เปตา หิ กิร ชานนฺติ โย สํยโม โส วินาโสฯ>
    text <๒๓๘>
      text <อหํ ปุเร สํยมิสฺสํ นาทาสิํ พหุเก ธเน>
      text <สนฺเตสุ เทยฺยธมฺเมสุ ทีปํ นากาสิมตฺตโน>
      text <สฺวาหํ ปจฺฉานุตปฺปามิ อตฺตกมฺมผลูปโคฯ>
    text <๒๓๙>
      text <อุทฺธํ จตูหิ มาเสหิ กาลํกิริยา ภวิสฺสติ>
      text <เอกนฺตกฏุกํ โฆรํ นิรยํ ปปติสฺสหํฯ>
    text <๒๔๐>
      text <จตุกฺกณฺณํ จตุทฺวารํ วิภตฺตํ ภาคโส มิตํ>
      text <อโยปาการปริยนฺตํ อยสา ปฏิกุชฺชิตํฯ>
    text <๒๔๑>
      text <ตสฺส อโยมยา ภูมิ ชลิตา เตชสา ยุตา>
      text <สมนฺตา โยชนสตํ ผริตฺวา ติฏฺฐติ สพฺพทาฯ>
    text <๒๔๒>
      text <ตตฺถาหํ ทีฆมทฺธานํ ทุกฺขํ เวทิสฺส เวทนํ>
      text <ผลํ ปาปสฺส กมฺมสฺส ตสฺมา โสจามหํ ภุสํฯ>
    text <๒๔๓>
      text <ตํ โว วทามิ ภทฺทํ โว ยาวนฺเตตฺถ สมาคตา>
      text <มากตฺถ ปาปกํ กมฺมํ อาวิ วา ยทิ วา รโหฯ>
    text <๒๔๔>
      text <สเจ ตํ ปาปกํ กมฺมํ กริสฺสถ กโรถ วา>
      text <น โว ทุกฺขา ปมุตฺยตฺถิ อุปฺปจฺจาปิ ปลายตํฯ>
    text <๒๔๕>
      text <มตฺเตยฺยา โหถ เปตฺเตยฺยา กุเล เชฏฺฐาปจายิกา>
      text <สามญฺญา โหถ พฺรหฺมญฺญา เอวํ สคฺคํ คมิสฺสถาติฯ>
    stand <ธนปาลเสฏฺฐิเปตวตฺถุ สตฺตมํฯ>
  text <๘ จูฬเสฏฺฐิเปตวตฺถุ>
    text <๒๔๖>
      text <นคฺโค กิโส ปพฺพชิโตสิ ภนฺเต รตฺติํ กุหิํ คจฺฉสิ กิสฺส เหตุ>
      text <อาจิกฺข เม ตํ อปิ สกฺกุเณมุ สพฺเพน วิตฺตํ ปฏิปาทเย ตุวนฺติฯ>
    text <๒๔๗>
      text <พาราณสี นครํ ทูรฆุฏฺฐํ ตตฺถาหํ คหปติ อฑฺฒโก อหุ ทีโน>
      text <อทาตา เคธิตมโน อามิสสฺมิํ ทุสฺสีลฺเยน ยมวิสยมฺหิ ปตฺโตฯ>
    text <๒๔๘>
      text <โส สูจิกาย กิลมิโต เตหิ>
      text <เตเนว ญาตีสุ ยามิ อามิสกิญฺจิกฺขเหตุ>
      text <อทานสีลา น จ สทฺทหนฺติ>
      text <ทานผลํ โหติ ปรมฺหิ โลเกฯ>
    text <๒๔๙>
      text <ธีตา จ มยฺหํ ลปเต อภิกฺขณํ ทสฺสามิ ทานํ ปิตูนํ ปิตามหานํ>
      text <ตมุปกฺขฏํ ปริวิสยนฺติ พฺราหฺมณา ยามิ อหํ อนฺธกวินฺทํ โภตฺตุนฺติฯ>
    text <๒๕๐>
      text <ตมโวจ ราชา อนุภวิยาน ตมฺปิ>
      text <เอยฺยาสิ ขิปฺปํ อหมปิ กสฺสํ ปูชํ>
      text <อาจิกฺข เม ตํ ยทิ อตฺถิ เหตุ>
      text <สทฺธายิตํ เหตุวโจ สุโณมาติฯ>
    text <๒๕๑>
      text <ตถาติ วตฺวา อคมาสิ ตตฺถ ภุญฺชิํสุ ภตฺตํ น จ ทกฺขิณารหา>
      text <ปจฺจาคมิ ราชคหํ ปุนาปรํ ปาตุรโหสิ ปุรโต ชนาธิปสฺสฯ>
    text <๒๕๒>
      text <ทิสฺวาน เปตํ ปุนเทว อาคตํ ราชา อโวจ อหมปิ กิํ ททามิ>
      text <อาจิกฺข เม ตํ ยทิ อตฺถิ เหตุ เยน ตุวํ จิรตรํ ปีณิโต สิยาติฯ>
    text <๒๕๓>
      text <พุทฺธญฺจ สงฺฆํ ปริวิสิยาน ราช อนฺเนน ปาเนน จ จีวเรน>
      text <ตํ ทกฺขิณํ อาทิส เม หิตาย เอวํ อหํ จิรตรํ ปีณิโต สิยาติฯ>
    text <๒๕๔>
      text <ตโต จ ราชา นิปติตฺวา ตาวเท ทานํ สหตฺถา อตุลํ ททิตฺวา สงฺเฆ>
      text <อาโรเจสิ ปกตํ ตถาคตสฺส ตสฺส จ เปตสฺส ทกฺขิณํ อาทิสิตฺถฯ>
    text <๒๕๕>
      text <โส ปูชิโต อติวิย โสภมาโน ปาตุรโหสิ ปุรโต ชนาธิปสฺส>
      text <ยกฺโขหมสฺมิ ปรมิทฺธิปตฺโต น มยฺหมตฺถิ สมา สทิสา มานุสาฯ>
    text <๒๕๖>
      text <ปสฺสานุภาวํ อปริมิตํ มมยิทํ ตยานุทิฏฺฐํ อตุลํ ทตฺวา สงฺเฆ>
      text <สนฺตปฺปิโต สตตํ สทา พหูหิ ยามิ อหํ สุขิโต มนุสฺสเทวาติฯ>
    stand <จูฬเสฏฺฐิเปตวตฺถุ อฏฺฐมํ นิฏฺฐิตํฯ>
    stand <ภาณวารํ ปฐมํ นิฏฺฐิตํฯ>
  text <๙ องฺกุรเปตวตฺถุ>
    text <๒๕๗>
      text <ยสฺส อตฺถาย คจฺฉาม กมฺโพชํ ธนหารกา>
      text <อยํ กามทโท ยกฺโข อิมํ ยกฺขํ นยามเสฯ>
    text <๒๕๘>
      text <อิมํ ยกฺขํ คเหตฺวาน สาธุเกน ปสยฺห วา>
      text <ยานํ อาโรปยิตฺวาน ขิปฺปํ คจฺฉาม ทฺวารกนฺติฯ>
    text <๒๕๙>
      text <ยสฺส รุกฺขสฺส ฉายาย นิสีเทยฺย สเยยฺย วา>
      text <น ตสฺส สาขํ ภญฺเชยฺย มิตฺตทุพฺโภ หิ ปาปโกติฯ>
    text <๒๖๐>
      text <ยสฺส รุกฺขสฺส ฉายาย นิสีเทยฺย สเยยฺย วา>
      text <ขนฺธมฺปิ ตสฺส ฉินฺเทยฺย อตฺโถ เจ ตาทิโส สิยาติฯ>
    text <๒๖๑>
      text <ยสฺส รุกฺขสฺส ฉายาย นิสีเทยฺย สเยยฺย วา>
      text <น ตสฺส ปตฺตํ ภินฺเทยฺย มิตฺตทุพฺโภ หิ ปาปโกติฯ>
    text <๒๖๒>
      text <ยสฺส รุกฺขสฺส ฉายาย นิสีเทยฺย สเยยฺย วา>
      text <สมูลมฺปิ ตํ อพฺพุเห อตฺโถ เจ ตาทิโส สิยาติฯ>
    text <๒๖๓>
      text <ยสฺเสกรตฺติมฺปิ ฆเร วเสยฺย ยตฺถนฺนปานํ ปุริโส ลเภถ>
      text <น ตสฺส ปาปํ มนสาปิ จินฺตเย กตญฺญุตา สปฺปุริเสหิ วณฺณิตาฯ>
    text <๒๖๔>
      text <ยสฺเสกรตฺติมฺปิ ฆเร วเสยฺย อนฺเนน ปาเนน อุปฏฺฐิโต สิยา>
      text <น ตสฺส ปาปํ มนสาปิ จินฺตเย อทุพฺภปาณี ทหเต มิตฺตทุพฺภิํฯ>
    text <๒๖๕>
      text <โย ปุพฺเพ กตกลฺยาโณ ปจฺฉา ปาเปน หิํสติ>
      text <อลฺลปาณิหโต โปโส น โส ภทฺรานิ ปสฺสตีติฯ>
    text <๒๖๖>
      text <นาหํ เทเวน วา มนุสฺเสน วา อิสฺสริเยน วาหํ สุปฺปสยฺโห>
      text <ยกฺโขหมสฺมิ ปรมิทฺธิปตฺโต ทูรงฺคโม วณฺณพลูปปนฺโนติฯ>
    text <๒๖๗>
      text <ปาณิ เต สพฺพโส วณฺโณ ปญฺจธาโร มธุสฺสโว>
      text <นานารสา ปคฺฆรนฺติ มญฺเญหํ ตํ ปุรินฺททนฺติฯ>
    text <๒๖๘>
      text <นามฺหิ เทโว น คนฺธพฺโพ นาปิ สกฺโก ปุรินฺทโท>
      text <เปตํ มํ องฺกุร ชานาหิ โรรุวมฺหา อิธาคตนฺติฯ>
    text <๒๖๙>
      text <กิํสีโล กิํสมาจาโร โรรุวสฺมิํ ปุเร ตุวํ>
      text <เกน เต พฺรหฺมจริเยน ปุญฺญํ ปาณิมฺหิ อิชฺฌตีติฯ>
    text <๒๗๐>
      text <ตุนฺนวาโย ปุเร อาสิํ โรรุวสฺมิํ ตทา อหํ>
      text <สุกิจฺฉวุตฺติ กปโณ น เม วิชฺชติ ทาตเวฯ>
    text <๒๗๑>
      text <นิเวสนญฺจ เม อาสิ อสยฺหสฺส อุปนฺติเก>
      text <สทฺธสฺส ทานปติโน กตปุญฺญสฺส ลชฺชิโนฯ>
    text <๒๗๒>
      text <ตตฺถ ยาจนกา ยนฺติ นานาโคตฺตา วนิพฺพกา>
      text <เต จ มํ ตตฺถ ปุจฺฉนฺติ อสยฺหสฺส นิเวสนํฯ>
    text <๒๗๓>
      text <กตฺถ คจฺฉาม ภทฺทํ โว กตฺถ ทานํ ปทียติ>
      text <เตสาหํ ปุฏฺโฐ อกฺขามิ อสยฺหสฺส นิเวสนํฯ>
    text <๒๗๔>
      text <ปคฺคยฺห ทกฺขิณํ พาหุํ เอตฺถ คจฺฉถ ภทฺทํ โว>
      text <เอตฺถ ทานํ ปทียติ อสยฺหสฺส นิเวสเนฯ>
    text <๒๗๕>
      text <เตน ปาณิ กามทโท เตน ปาณิ มธุสฺสโว>
      text <เตน เม พฺรหฺมจริเยน ปุญฺญํ ปาณิมฺหิ อิชฺฌตีติฯ>
    text <๒๗๖>
      text <น กิร ตฺวํ อทา ทานํ สกปาณีหิ กสฺสจิ>
      text <ปรสฺส ทานํ อนุโมทมาโน ปาณิํ ปคฺคยฺห ปาวทิฯ>
    text <๒๗๗>
      text <เตน ปาณิ กามทโท เตน ปาณิ มธุสฺสโว>
      text <เตน เต พฺรหฺมจริเยน ปุญฺญํ ปาณิมฺหิ อิชฺฌติฯ>
    text <๒๗๘>
      text <โย โส ทานมทา ภนฺเต ปสนฺโน สกปาณิภิ>
      text <โส หิตฺวา มานุสํ เทหํ กิํ นุ โส ทิสตํ คโตติฯ>
    text <๒๗๙>
      text <นาหํ ปชานามิ อสยฺหสาหิโน องฺคีรสสฺส คติํ อาคติํ วา>
      text <สุตญฺจ เม เวสฺสวณสฺส สนฺติเก สกฺกสฺส สหพฺยตํ คโต อสยฺโหติฯ>
    text <๒๘๐>
      text <อลเมว กาตุํ กลฺยาณํ ทานํ ทาตุํ ยถารหํ>
      text <ปาณิํ กามททํ ทิสฺวา โก ปุญฺญํ น กริสฺสติฯ>
    text <๒๘๑>
      text <โส หิ นูน อิโต คนฺตฺวา อนุปฺปตฺวาน ทฺวารกํ>
      text <ทานํ ปฏฺฐปยิสฺสามิ ยํ มมสฺส สุขาวหํฯ>
    text <๒๘๒>
      text <ทสฺสามนฺนญฺจ ปานญฺจ วตฺถเสนาสนานิ จ>
      text <ปปญฺจ อุทปานญฺจ ทุคฺเค สงฺกมนานิ จาติฯ>
    text <๒๘๓>
      text <เกน เต องฺคุลี กุณา มุขญฺจ กุณลีกตํ>
      text <อกฺขีนิ จ ปคฺฆรนฺติ กิํ ปาปํ ปกตํ ตยาติฯ>
    text <๒๘๔>
      text <องฺคีรสสฺส คหปติโน สทฺธสฺส ฆรเมสิโน>
      text <ตสฺสาหํ ทานวิสฺสคฺเค ทาเน อธิกโต อหุํฯ>
    text <๒๘๕>
      text <ตตฺถ ยาจนเก ทิสฺวา อาคเต โภชนตฺถิเก>
      text <เอกมนฺตํ อปกฺกมฺม อกาสิํ กุณลิํ มุขํฯ>
    text <๒๘๖>
      text <เตน เม องฺคุลี กุณา มุขญฺจ กุณลีกตํ>
      text <อกฺขีนิ เม ปคฺฆรนฺติ ตํ ปาปํ ปกตํ มยาติฯ>
    text <๒๘๗>
      text <ธมฺเมน เต กาปุริส มุขญฺจ กุณลีกตํ>
      text <อกฺขีนิ จ ปคฺฆรนฺติ ยํ ตํ ปรสฺส ทานสฺส>
      text <อกาสิ กุณลิํ มุขํฯ>
    text <๒๘๘>
      text <กถํ หิ ทานํ ททมาโน กเรยฺย ปรปตฺติยํ>
      text <อนฺนํ ปานํ ขาทนียํ วตฺถเสนาสนานิ จฯ>
    text <๒๘๙>
      text <โส หิ นูน อิโต คนฺตฺวา อนุปฺปตฺวาน ทฺวารกํ>
      text <ทานํ ปฏฺฐปยิสฺสามิ ยํ มมสฺส สุขาวหํฯ>
    text <๒๙๐>
      text <ทสฺสามนฺนญฺจ ปานญฺจ วตฺถเสนาสนานิ จ>
      text <ปปญฺจ อุทปานญฺจ ทุคฺเค สงฺกมนานิ จาติฯ>
    text <๒๙๑>
      text <ตโต หิ โส นิวตฺติตฺวา อนุปฺปตฺวาน ทฺวารกํ>
      text <ทานํ ปฏฺฐปยิ องฺกุโร ยํตุมสฺส สุขาวหํฯ>
    text <๒๙๒>
      text <อทา อนฺนญฺจ ปานญฺจ วตฺถเสนาสนานิ จ>
      text <ปปญฺจ อุทปานญฺจ วิปฺปสนฺเนน เจตสาฯ>
    text <๒๙๓>
      text <โก ฉาโต โก จ ตสิโต โก วตฺถํ ปริทหิสฺสติ>
      text <กสฺส สนฺตานิ โยคฺคานิ อิโต โยเชนฺตุ วาหนํฯ>
    text <๒๙๔>
      text <โก ฉตฺติจฺฉติ คนฺธญฺจ โก มาลํ โก อุปาหนํ>
      text <อิติสฺสุ ตตฺถ โฆเสนฺติ กปฺปกา สูทมาคธา>
      text <สทา สายญฺจ ปาโต จ องฺกุรสฺส นิเวสเนฯ>
    text <๒๙๕>
      text <สุขํ สุปติ องฺกุโร อิติ ชานาติ มํ ชโน>
      text <ทุกฺขํ สุปามิ สินฺธก ยํ น ปสฺสามิ ยาจเกฯ>
    text <๒๙๖>
      text <สุขํ สุปติ องฺกุโร อิติ ชานาติ มํ ชโน>
      text <ทุกฺขํ สินฺธก สุปามิ อปฺปเก สุ วนิพฺพเกติฯ>
    text <๒๙๗>
      text <สกฺโก เจ เต วรํ ทชฺชา ตาวติํสานมิสฺสโร>
      text <กิสฺส สพฺพสฺส โลกสฺส วรมาโน วรํ วเรติฯ>
    text <๒๙๘>
      text <สกฺโก เจ เม วรํ ทชฺชา ตาวติํสานมิสฺสโร>
      text <กาลุฏฺฐิตสฺส เม สโต สุริยุคฺคมนํ ปติ>
      text <ทิพฺพา ภกฺขา ปาตุภเวยฺยุํ สีลวนฺโต จ ยาจกาฯ>
    text <๒๙๙>
      text <ททโต เม น ขีเยถ ทตฺวา นานุตเปยฺยหํ>
      text <ททํ จิตฺตํ ปสาเทยฺยํ เอตํ สกฺกํ วรํ วเรติฯ>
    text <๓๐๐>
      text <น สพฺพวิตฺตานิ ปเร ปเวจฺเฉ ทเทยฺย ทานญฺจ ธนญฺจ รกฺเข>
      text <ตสฺมา หิ ทานา ธนเมว เสยฺโย อติปฺปทาเนน กุลา น โหนฺติฯ>
    text <๓๐๑>
      text <อทานมติทานญฺจ นปฺปสํสนฺติ ปณฺฑิตา>
      text <ตสฺมา หิ ทานา ธนเมว เสยฺโย สเมน วตฺเตยฺย ส ธีรธมฺโมติฯ>
    text <๓๐๒>
      text <อโห วต เร อหเมว ทชฺชํ สนฺโต จ มํ สปฺปุริสา ภเชยฺยุํ>
      text <เมโฆว นินฺนานิ ปริปูรยนฺโต สนฺตปฺปเย สพฺพวนิพฺพกานํฯ>
    text <๓๐๓>
      text <ยสฺส ยาจนเก ทิสฺวา มุขวณฺโณ ปสีทติ>
      text <ทตฺวา อตฺตมโน โหติ ตํ ฆรํ วสโต สุขํฯ>
    text <๓๐๔>
      text <ยสฺส ยาจนเก ทิสฺวา มุขวณฺโณ ปสีทติ>
      text <ทตฺวา อตฺตมโน โหติ เอสา ยญฺญสฺส สมฺปทาฯ>
    text <๓๐๕>
      text <ปุพฺเพว ทานา สุมโน ททํ จิตฺตํ ปสาทเย>
      text <ทตฺวา อตฺตมโน โหติ เอสา ยญฺญสฺส สมฺปทาติฯ>
    text <๓๐๖>
      text <สฏฺฐิ วาหสหสฺสานิ องฺกุรสฺส นิเวสเน>
      text <โภชนํ ทียเต นิจฺจํ ปุญฺญเปกฺขสฺส ชนฺตุโนฯ>
    text <๓๐๗>
      text <ติสหสฺสานิ สูทานิ หิ อามุตฺตมณิกุณฺฑลา>
      text <องฺกุรํ อุปชีวนฺติ ทาเน ยญฺญสฺส วาวฏา ฯ>
    text <๓๐๘>
      text <สฏฺฐิ ปุริสสหสฺสานิ อามุตฺตมณิกุณฺฑลา>
      text <องฺกุรสฺส มหาทาเน กฏฺฐํ ผาเลนฺติ มาณวาฯ>
    text <๓๐๙>
      text <โสฬสิตฺถิสหสฺสานิ สพฺพาลงฺการภูสิตา>
      text <องฺกุรสฺส มหาทาเน วิธา ปิณฺเฑนฺติ นาริโยฯ>
    text <๓๑๐>
      text <โสฬสิตฺถิสหสฺสานิ สพฺพาลงฺการภูสิตา>
      text <องฺกุรสฺส มหาทาเน ทพฺพิคาหา อุปฏฺฐิตาฯ>
    text <๓๑๑>
      text <พหุํ พหูนํ ปาทาสิ จิรํ ปาทาสิ ขตฺติโย>
      text <สกฺกจฺจญฺจ สหตฺถา จ จิตฺตีกตฺวา ปุนปฺปุนํฯ>
    text <๓๑๒>
      text <พหู มาเส จ ปกฺเข จ อุตุสํวจฺฉรานิ จ>
      text <มหาทานํ ปวตฺเตสิ องฺกุโร ทีฆมนฺตรํฯ>
    text <๓๑๓>
      text <เอวํ ทตฺวา ยชิตฺวา จ องฺกุโร ทีฆมนฺตรํ>
      text <โส หิตฺวา มานุสํ เทหํ ตาวติํสูปโค อหุฯ>
    text <๓๑๔>
      text <กฏจฺฉุภิกฺขํ ทตฺวาน อนุรุทฺธสฺส อินฺทโก>
      text <โส หิตฺวา มานุสํ เทหํ ตาวติํสูปโค อหุฯ>
    text <๓๑๕>
      text <ทสหิ ฐาเนหิ องฺกุรํ อินฺทโก อติโรจติ>
      text <รูเป สทฺเท รเส คนฺเธ โผฏฺฐพฺเพ จ มโนรเมฯ>
    text <๓๑๖>
      text <อายุนา ยสสา เจว วณฺเณน จ สุเขน จ>
      text <อาธิปจฺเจน องฺกุรํ อินฺทโก อติโรจติฯ>
    text <๓๑๗>
      text <ตาวติํเส ยทา พุทฺโธ สิลายํ ปณฺฑุกมฺพเล>
      text <ปาริจฺฉตฺตกมูลมฺหิ วิหาสิ ปุริสุตฺตโมฯ>
    text <๓๑๘>
      text <ทสสุ โลกธาตูสุ สนฺนิปติตฺวาน เทวตา>
      text <ปยิรุปาสนฺติ สมฺพุทฺธํ วสนฺตํ นคมุทฺธนิฯ>
    text <๓๑๙>
      text <น โกจิ เทโว วณฺเณน สมฺพุทฺธํ อติโรจติ>
      text <สพฺเพ เทเว อติกฺกมฺม สมฺพุทฺโธว วิโรจติฯ>
    text <๓๒๐>
      text <โยชนานิ ทส ทฺเว จ องฺกุโรยํ ตทา อหุ>
      text <อวิทูเรว พุทฺธสฺส อินฺทโก อติโรจติฯ>
    text <๓๒๑>
      text <โอโลเกตฺวาน สมฺพุทฺโธ องฺกุรญฺจาปิ อินฺทกํ>
      text <ทกฺขิเณยฺยํ สมฺภาเวนฺโต อิทํ วจนมพฺรวิฯ>
    text <๓๒๒>
      text <มหาทานํ ตยา ทินฺนํ องฺกุร ทีฆมนฺตรํ>
      text <อติทูเร นิสินฺโนสิ อาคจฺฉ มม สนฺติเกติฯ>
    text <๓๒๓>
      text <โจทิโต ภาวิตตฺเตน องฺกุโร อิทมพฺรวิ>
      text <กิํ มยฺหํ เตน ทาเนน ทกฺขิเณยฺเยน สุญฺญตํฯ>
    text <๓๒๔>
      text <อยํ โส อินฺทโก ยกฺโข ทชฺชา ทานํ ปริตฺตกํ>
      text <อติโรจติ อมฺเหหิ จนฺโท ตารคเณ ยถาติฯ>
    text <๓๒๕>
      text <อุชฺชงฺคเล ยถา เขตฺเต พีชํ พหุมฺปิ โรปิตํ>
      text <น วิปุลผลํ โหติ นปิ โตเสติ กสฺสกํฯ>
    text <๓๒๖>
      text <ตเถว ทานํ พหุกํ ทุสฺสีเลสุ ปติฏฺฐิตํ>
      text <น วิปุลผลํ โหติ นปิ โตเสติ ทายกํฯ>
    text <๓๒๗>
      text <ยถาปิ ภทฺทเก เขตฺเต พีชํ อปฺปมฺปิ โรปิตํ>
      text <สมฺมา ธารํ ปเวจฺฉนฺเต ผลํ โตเสติ กสฺสกํฯ>
    text <๓๒๘>
      text <ตเถว สีลวนฺเตสุ คุณวนฺเตสุ ตาทิสุ>
      text <อปฺปกมฺปิ กตํ การํ ปุญฺญํ โหติ มหปฺผลนฺติฯ>
    text <๓๒๙>
      text <วิเจยฺย ทานํ ทาตพฺพํ ยตฺถ ทินฺนํ มหปฺผลํ>
      text <วิเจยฺย ทานํ ทตฺวาน สคฺคํ คจฺฉนฺติ ทายกาฯ>
    text <๓๓๐>
      text <วิเจยฺย ทานํ สุคตปฺปสตฺถํ เย ทกฺขิเณยฺยา อิธ ชีวโลเก>
      text <เอเตสุ ทินฺนานิ มหปฺผลานิ พีชานิ วุตฺตานิ ยถา สุเขตฺเตติฯ>
    stand <องฺกุรเปตวตฺถุ นวมํฯ>
  text <๑๐ อุตฺตรมาตุเปติวตฺถุ>
    text <๓๓๑>
      text <ทิวาวิหารคตํ ภิกฺขุํ คงฺคาตีเร นิสินฺนกํ>
      text <ตํ เปตี อุปสงฺกมฺม ทุพฺพณฺณา ภีรุทสฺสนาฯ>
    text <๓๓๒>
      text <เกสา จสฺสา อติทีฆา ยาวภูมาวลมฺพเร>
      text <เกเสหิ สา ปฏิจฺฉนฺนา สมณํ เอตทพฺรวิฯ>
    text <๓๓๓>
      text <ปญฺจปณฺณาสวสฺสานิ ยโต กาลงฺกตา อหํ>
      text <นาภิชานามิ ภุตฺตํ วา ปีตํ วา ปน ปานิยํ>
      text <เทหิ ตฺวํ ปานิยํ ภนฺเต ตสิตา ปานิยาย เมติฯ>
    text <๓๓๔>
      text <อยํ สีโตทิกา คงฺคา หิมวนฺตโต สนฺทติ>
      text <ปิว เอตฺโต คเหตฺวาน กิํ มํ ยาจสิ ปานิยนฺติฯ>
    text <๓๓๕>
      text <สจาหํ ภนฺเต คงฺคาย สยํ คณฺหามิ ปานิยํ>
      text <โลหิตํ เม ปริวตฺตติ ตสฺมา ยาจามิ ปานิยนฺติฯ>
    text <๓๓๖>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน คงฺคา เต โหติ โลหิตนฺติฯ>
    text <๓๓๗>
      text <ปุตฺโต เม อุตฺตโร นาม สทฺโธ อาสิ อุปาสโก>
      text <โส จ มยฺหํ อกามาย สมณานํ ปเวจฺฉติฯ>
    text <๓๓๘>
      text <จีวรํ ปิณฺฑปาตญฺจ ปจฺจยํ สยนาสนํ>
      text <ตมหํ ปริภาสามิ มจฺเฉเรน อุปทฺทุตาฯ>
    text <๓๓๙>
      text <ยํ ตฺวํ มยฺหํ อกามาย สมณานํ ปเวจฺฉสิ>
      text <จีวรํ ปิณฺฑปาตญฺจ ปจฺจยํ สยนาสนํฯ>
    text <๓๔๐>
      text <เอตํ เต ปรโลกสฺมิํ โลหิตํ โหตุ อุตฺตร>
      text <ตสฺส กมฺมสฺส วิปาเกน คงฺคา เม โหติ โลหิตนฺติฯ>
    stand <อุตฺตรมาตุเปติวตฺถุ ทสมํฯ>
  text <๑๑ สุตฺตเปตวตฺถุ>
    text <๓๔๑>
      text <อหํ ปุเร ปพฺพชิตสฺส ภิกฺขุโน สุตฺตํ อทาสิํ อุปสงฺกมฺม ยาจิตา>
      text <ตสฺส วิปาโก วิปุลผลูปลพฺภติ พหุกา จ เม อุปฺปชฺชเร วตฺถโกฏิโยฯ>
    text <๓๔๒>
      text <ปุปฺผาภิกิณฺณํ รมิตํ วิมานํ อเนกจิตฺตํ นรนาริเสวิตํ>
      text <สาหํ ภุญฺชามิ จ ปารุปามิ จ ปหูตวิตฺตา น จ ตาว ขียติฯ>
    text <๓๔๓>
      text <ตสฺเสว กมฺมสฺส วิปากมนฺวยา สุขญฺจ สาตญฺจ อิธูปลพฺภติ>
      text <สาหํ คนฺตฺวา ปุนเทว มานุสํ กาหามิ ปุญฺญานิ นยยฺยปุตฺต มนฺติฯ>
    text <๓๔๔>
      text <สตฺต ตุวํ วสฺสสตา อิธาคตา>
      text <ชิณฺณา จ วุฑฺฒา จ ตหิํ ภวิสฺสสิ>
      text <สพฺเพว เต กาลกตา จ ญาตกา>
      text <กิํ ตตฺถ คนฺตฺวาน อิโต กริสฺสสีติฯ>
    text <๓๔๕>
      text <สตฺเตว วสฺสานิ อิธาคตาย เม ทิพฺพญฺจ สุขญฺจ สมปฺปิตาย>
      text <สาหํ คนฺตฺวาน ปุนเทว มานุสํ กาหามิ ปุญฺญานิ นยยฺยปุตฺต มนฺติฯ>
    text <๓๔๖>
      text <โส ตํ คเหตฺวาน ปสยฺห พาหายํ ปจฺจานยิตฺวาน เถริํ สุทุพฺพลํ>
      text <วชฺเชสิ อญฺญมฺปิ ชนํ อิธาคตํ กโรถ ปุญฺญานิ สุขูปลพฺภติฯ>
    text <๓๔๗>
      text <ทิฏฺฐา มยา อกเตน สาธุนา เปตา วิหญฺญนฺติ ตเถว มนุสฺสา>
      text <กมฺมญฺจ กตฺวา สุขเวทนียํ เทวา มนุสฺสา จ สุเข ฐิตา ปชาติฯ>
    stand <สุตฺตเปตวตฺถุ เอกาทสมํฯ>
  text <๑๒ กณฺณมุณฺฑเปติวตฺถุ>
    text <๓๔๘>
      text <โสณฺณโสปานผลกา โสณฺณวาลุกสนฺถตา>
      text <ตตฺถ โสคนฺธิยา วคฺคู สุจิคนฺธา มโนรมาฯ>
    text <๓๔๙>
      text <นานารุกฺเขหิ สญฺฉนฺนา นานาคนฺธสเมริตา>
      text <นานาปทุมสญฺฉนฺนา ปุณฺฑรีกสโมตตา ฯ>
    text <๓๕๐>
      text <สุรภิํ สมฺปวายนฺติ มนุญฺญา มาลุเตริตา>
      text <หํสโกญฺจาภิรุทา จ จกฺกวกฺกาภิกูชิตาฯ>
    text <๓๕๑>
      text <นานาทิชคณากิณฺณา นานาสรคณายุตา>
      text <นานาผลธรา รุกฺขา นานาปุปฺผธรา วนาฯ>
    text <๓๕๒>
      text <น มนุสฺเสสุ อีทิสํ นครํ ยาทิสํ อิทํ>
      text <ปาสาทา พหุกา ตุยฺหํ โสวณฺณรูปิยามยา>
      text <ททฺทลฺลมานา อาเภนฺติ สมนฺตา จตุโร ทิสาฯ>
    text <๓๕๓>
      text <ปญฺจ ทาสิสตา ตุยฺหํ ยา เตมา ปริจาริกา>
      text <ตา กมฺพุกายูรธรา กญฺจนาเวฬภูสิตาฯ>
    text <๓๕๔>
      text <ปลฺลงฺกา พหุกา ตุยฺหํ โสวณฺณรูปิยามยา>
      text <กทลิมิคสญฺฉนฺนา สชฺชา โคนกสนฺถตาฯ>
    text <๓๕๕>
      text <ยตฺถ ตฺวํ วาสูปคตา สพฺพกามสมิทฺธินี>
      text <สมฺปตฺตายฑฺฒรตฺตาย ตโต อุฏฺฐาย คจฺฉสิฯ>
    text <๓๕๖>
      text <อุยฺยานภูมิํ คนฺตฺวาน โปกฺขรญฺญา สมนฺตโต>
      text <ตสฺสา ตีเร ตุวํ ฐาสิ หริเต สทฺทเล สุเภฯ>
    text <๓๕๗>
      text <ตโต เต กณฺณมุณฺโฑ สุนโข องฺคมงฺคานิ ขาทติ>
      text <ยทา จ ขายิตา อาสิ อฏฺฐิสงฺขลิกา กตา>
      text <โอคาหสิ โปกฺขรณิํ โหติ กาโย ยถา ปุเรฯ>
    text <๓๕๘>
      text <ตโต ตฺวํ องฺคปจฺจงฺคี สุจารุ ปิยทสฺสนา>
      text <วตฺเถน ปารุปิตฺวาน อายาสิ มม สนฺติกํฯ>
    text <๓๕๙>
      text <กิํ นุ กาเยน วาจาย มนสา ทุกฺกฏํ กตํ>
      text <กิสฺส กมฺมวิปาเกน กณฺณมุณฺโฑ สุนโข ตวองฺคมงฺคานิ ขาทตีติฯ>
    text <๓๖๐>
      text <กิมิลายํ คหปติ สทฺโธ อาสิ อุปาสโก>
      text <ตสฺสาหํ ภริยา อาสิํ ทุสฺสีลา อติจารินีฯ>
    text <๓๖๑>
      text <โส มํ อติจรมานาย สามิโก เอตทพฺรวิ>
      text <เนตํ ฉนฺนํ ปติรูปํ ยํ ตฺวํ อติจราสิ มํฯ>
    text <๓๖๒>
      text <สาหํ โฆรญฺจ สปถํ มุสาวาทญฺจ ภาสิสํ>
      text <นาหํ ตํ อติจรามิ กาเยน อุท เจตสาฯ>
    text <๓๖๓>
      text <สจาหํ ตํ อติจรามิ กาเยน อุท เจตสา>
      text <กณฺณมุณฺโฑ ยํ สุนโข องฺคมงฺคานิ ขาทตุฯ>
    text <๓๖๔>
      text <ตสฺส กมฺมสฺส วิปากํ มุสาวาทสฺส จูภยํ>
      text <สตฺเตว วสฺสสตานิ อนุภูตํ ยโต หิ เม>
      text <กณฺณมุณฺโฑ จ สุนโข องฺคมงฺคานิ ขาทติฯ>
    text <๓๖๕>
      text <ตฺวญฺจ เทว พหุกาโร อตฺถาย เม อิธาคโต>
      text <สุมุตฺตาหํ กณฺณมุณฺฑสฺส อโสกา อกุโตภยาฯ>
    text <๓๖๖>
      text <ตาหํ เทว นมสฺสามิ ยาจามิ ปญฺชลีกตา>
      text <ภุญฺช อมานุเส กาเม รม เทว มยา สหาติฯ>
    text <๓๖๗>
      text <ภุตฺตา อมานุสา กามา รมิโตมฺหิ ตยา สห>
      text <ตาหํ สุภเค ยาจามิ ขิปฺปํ ปฏินยาหิ มนฺติฯ>
    stand <กณฺณมุณฺฑเปติวตฺถุ ทฺวาทสมํฯ>
  text <๑๓ อุพฺพริเปตวตฺถุ>
    text <๓๖๘>
      text <อหุ ราชา พฺรหฺมทตฺโต ปญฺจาลานํ รเถสโภ>
      text <อโหรตฺตานมจฺจยา ราชา กาลมกฺรุพฺพถ ฯ>
    text <๓๖๙>
      text <ตสฺส อาฬาหนํ คนฺตฺวา ภริยา กนฺทติ อุพฺพรี>
      text <พฺรหฺมทตฺตํ อปสฺสนฺตี พฺรหฺมทตฺตาติ กนฺทติฯ>
    text <๓๗๐>
      text <อิสิ จ ตตฺถ อาคจฺฉิ สมฺปนฺนจรโณ มุนิ>
      text <โส จ ตตฺถ อปุจฺฉิตฺถ เย ตตฺถ สุสมาคตาฯ>
    text <๓๗๑>
      text <กสฺส อิทํ อาฬาหนํ นานาคนฺธสเมริตํ>
      text <กสฺสายํ กนฺทติ ภริยา อิโต ทูรคตํ ปติํ>
      text <พฺรหฺมทตฺตํ อปสฺสนฺตี พฺรหฺมทตฺตาติ กนฺทติฯ>
    text <๓๗๒>
      text <เต จ ตตฺถ วิยากํสุ เย ตตฺถ สุสมาคตา>
      text <พฺรหฺมทตฺตสฺส ภทนฺเต พฺรหฺมทตฺตสฺส มาริสฯ>
    text <๓๗๓>
      text <ตสฺส อิทํ อาฬาหนํ นานาคนฺธสเมริตํ>
      text <ตสฺสายํ กนฺทติ ภริยา อิโต ทูรคตํ ปติํ>
      text <พฺรหฺมทตฺตํ อปสฺสนฺตี พฺรหฺมทตฺตาติ กนฺทติฯ>
    text <๓๗๔>
      text <ฉฬาสีติสหสฺสานิ พฺรหฺมทตฺตสฺสนามกา>
      text <อิมสฺมิํ อาฬาหเน ทฑฺฒา เตสํ กมนุโสจสีติฯ>
    text <๓๗๕>
      text <โย ราชา จูฬนีปุตฺโต ปญฺจาลานํ รเถสโภ>
      text <ตํ ภนฺเต อนุโสจามิ ภตฺตารํ สพฺพกามทนฺติฯ>
    text <๓๗๖>
      text <สพฺเพ วาเหสุํ ราชาโน พฺรหฺมทตฺตสฺสนามกา>
      text <สพฺเพวจูฬนีปุตฺตา ปญฺจาลานํ รเถสภาฯ>
    text <๓๗๗>
      text <สพฺเพสํ อนุปุพฺเพน มเหสิตฺตมการยิ>
      text <กสฺมา ปุริมเก หิตฺวา ปจฺฉิมํ อนุโสจสีติฯ>
    text <๓๗๘>
      text <อาตุเม อิตฺถิภูตาย ทีฆรตฺตาย มาริส>
      text <ยสฺสา เม อิตฺถิภูตาย สํสาเร พหุภาสสีติฯ>
    text <๓๗๙>
      text <อหุ อิตฺถี อหุ ปุริโส ปสุโยนิมฺปิ อาคมา>
      text <เอวเมตํ อตีตานํ ปริยนฺโต น ทิสฺสตีติฯ>
    text <๓๘๐>
      text <อาทิตฺตํ วต มํ สนฺตํ ฆตสิตฺตํว ปาวกํ>
      text <วารินา วิย โอสิญฺจํ สพฺพํ นิพฺพาปเย ทรํฯ>
    text <๓๘๑>
      text <อพฺพหี วต เม สลฺลํ โสกํ หทยนิสฺสิตํ>
      text <โย เม โสกปเรตาย ปติโสกํ อปานุทิฯ>
    text <๓๘๒>
      text <สาหํ อพฺพูฬฺหสลฺลาสฺมิ สีติภูตาสฺมิ นิพฺพุตา>
      text <น โสจามิ น โรทามิ ตว สุตฺวา มหามุนีติฯ>
    text <๓๘๓>
      text <ตสฺส ตํ วจนํ สุตฺวา สมณสฺส สุภาสิตํ>
      text <ปตฺตจีวรมาทาย ปพฺพชิ อนคาริยํฯ>
    text <๓๘๔>
      text <สา จ ปพฺพชิตา สนฺตา อคารสฺมา อนคาริยํ>
      text <เมตฺตาจิตฺตํ อภาเวสิ พฺรหฺมโลกูปปตฺติยาฯ>
    text <๓๘๕>
      text <คามา คามํ วิจรนฺตี นิคเม ราชธานิโย>
      text <อุรุเวลา นาม โส คาโม ยตฺถ กาลมกฺรุพฺพถฯ>
    text <๓๘๖>
      text <เมตฺตาจิตฺตํ อาภาเวตฺวา พฺรหฺมโลกูปปตฺติยา>
      text <อิตฺถิจิตฺตํ วิราเชตฺวา พฺรหฺมโลกูปคา อหูติฯ>
      text <โมจกํ มาตา มตฺตา จ นนฺทา กุณฺฑลีนา ฆโฏ>
      text <ทฺเว เสฏฺฐี ตุนฺนวาโย จ อุตฺตร สุตฺตกณฺณ อุพฺพรีติฯ>
    stand <อุพฺพริเปตวตฺถุ เตรสมํฯ>
    stand <อุพฺพริวคฺโค ทุติโย นิฏฺฐิโตฯ>
    text <ตสฺสุทฺทานํ>
