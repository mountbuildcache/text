text <๒๕ ๕ ทุจฺจริตวคฺโค>
  text <๑ ปฐมทุจฺจริตสุตฺตํ>
    text <๒๔๑>, <ปญฺจิเม ภิกฺขเว อาทีนวา ทุจฺจริเตฯ กตเม ปญฺจ อตฺตาปิ อตฺตานํ อุปวทติ อนุวิจฺจ วิญฺญู ครหนฺติ ปาปโก กิตฺติสทฺโท อพฺภุคฺคจฺฉติ สมฺมูฬฺโห กาลํ กโรติ กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ อิเม โข ภิกฺขเว ปญฺจ อาทีนวา ทุจฺจริเตฯ>
    text <ปญฺจิเม ภิกฺขเว อานิสํสา สุจริเตฯ กตเม ปญฺจ อตฺตาปิ อตฺตานํ น อุปวทติ อนุวิจฺจ วิญฺญู ปสํสนฺติ กลฺยาโณ กิตฺติสทฺโท อพฺภุคฺคจฺฉติ อสมฺมูฬฺโห กาลํ กโรติ กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อิเม โข ภิกฺขเว ปญฺจ อานิสํสา สุจริเตติฯ ปฐมํฯ>
  text <๒ ปฐมกายทุจฺจริตสุตฺตํ>
    text <๒๔๒>, <ปญฺจิเม ภิกฺขเว อาทีนวา กายทุจฺจริเต…เป … อานิสํสา กายสุจริเต…เป …ฯ ทุติยํฯ>
  text <๓ ปฐมวจีทุจฺจริตสุตฺตํ>
    text <๒๔๓>, <ปญฺจิเม ภิกฺขเว อาทีนวา วจีทุจฺจริเต…เป … อานิสํสา วจีสุจริเต…เป …ฯ ตติยํฯ>
  text <๔ ปฐมมโนทุจฺจริตสุตฺตํ>
    text <๒๔๔>, <ปญฺจิเม ภิกฺขเว อาทีนวา มโนทุจฺจริเต…เป … อานิสํสา มโนสุจริเต ฯ กตเม ปญฺจ อตฺตาปิ อตฺตานํ น อุปวทติ อนุวิจฺจ วิญฺญู ปสํสนฺติ กลฺยาโณ กิตฺติสทฺโท อพฺภุคฺคจฺฉติ อสมฺมูฬฺโห กาลํ กโรติ กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อิเม โข ภิกฺขเว ปญฺจ อานิสํสา มโนสุจริเตติฯ จตุตฺถํฯ>
  text <๕ ทุติยทุจฺจริตสุตฺตํ>
    text <๒๔๕>, <ปญฺจิเม ภิกฺขเว อาทีนวา ทุจฺจริเตฯ กตเม ปญฺจ อตฺตาปิ อตฺตานํ อุปวทติ อนุวิจฺจ วิญฺญู ครหนฺติ ปาปโก กิตฺติสทฺโท อพฺภุคฺคจฺฉติ สทฺธมฺมา วุฏฺฐาติ อสทฺธมฺเม ปติฏฺฐาติฯ อิเม โข ภิกฺขเว ปญฺจ อาทีนวา ทุจฺจริเตฯ>
    text <ปญฺจิเม ภิกฺขเว อานิสํสา สุจริเตฯ กตเม ปญฺจ อตฺตาปิ อตฺตานํ น อุปวทติ อนุวิจฺจ วิญฺญู ปสํสนฺติ กลฺยาโณ กิตฺติสทฺโท อพฺภุคฺคจฺฉติ อสทฺธมฺมา วุฏฺฐาติ สทฺธมฺเม ปติฏฺฐาติฯ อิเม โข ภิกฺขเว ปญฺจ อานิสํสา สุจริเตติฯ ปญฺจมํฯ>
  text <๖ ทุติยกายทุจฺจริตสุตฺตํ>
    text <๒๔๖>, <ปญฺจิเม ภิกฺขเว อาทีนวา กายทุจฺจริเต…เป … อานิสํสา กายสุจริเต…เป …ฯ ฉฏฺฐํฯ>
  text <๗ ทุติยวจีทุจฺจริตสุตฺตํ>
    text <๒๔๗>, <ปญฺจิเม ภิกฺขเว อาทีนวา วจีทุจฺจริเต…เป … อานิสํสา วจีสุจริเต…เป …ฯ สตฺตมํฯ>
  text <๘ ทุติยมโนทุจฺจริตสุตฺตํ>
    text <๒๔๘>, <ปญฺจิเม ภิกฺขเว อาทีนวา มโนทุจฺจริเต…เป … อานิสํสา มโนสุจริเตฯ กตเม ปญฺจ อตฺตาปิ อตฺตานํ น อุปวทติ อนุวิจฺจ วิญฺญู ปสํสนฺติ กลฺยาโณ กิตฺติสทฺโท อพฺภุคฺคจฺฉติ อสทฺธมฺมา วุฏฺฐาติ สทฺธมฺเม ปติฏฺฐาติฯ อิเม โข ภิกฺขเว ปญฺจ อานิสํสา มโนสุจริเตติฯ อฏฺฐมํฯ>
  text <๙ สิวถิกสุตฺตํ>
    text <๒๔๙>, <ปญฺจิเม ภิกฺขเว อาทีนวา สิวถิกาย ฯ กตเม ปญฺจ อสุจิ ทุคฺคนฺธา สปฺปฏิภยา วาฬานํ อมนุสฺสานํ อาวาโส พหุโน ชนสฺส อาโรทนา อิเม โข ภิกฺขเว ปญฺจ อาทีนวา สิวถิกายฯ>
    text <เอวเมวํ โข ภิกฺขเว ปญฺจิเม อาทีนวา สิวถิกูปเม ปุคฺคเลฯ กตเม ปญฺจ อิธ ภิกฺขเว เอกจฺโจ ปุคฺคโล อสุจินา กายกมฺเมน สมนฺนาคโต โหติ อสุจินา วจีกมฺเมน สมนฺนาคโต โหติ อสุจินา มโนกมฺเมน สมนฺนาคโต โหติฯ อิทมสฺส อสุจิตาย วทามิฯ เสยฺยถาปิ สา ภิกฺขเว สิวถิกา อสุจิ ตถูปมาหํ ภิกฺขเว อิมํ ปุคฺคลํ วทามิฯ>
    text <ตสฺส อสุจินา กายกมฺเมน สมนฺนาคตสฺส อสุจินา วจีกมฺเมน สมนฺนาคตสฺส อสุจินา มโนกมฺเมน สมนฺนาคตสฺส ปาปโก กิตฺติสทฺโท อพฺภุคฺคจฺฉติฯ อิทมสฺส ทุคฺคนฺธตาย วทามิฯ เสยฺยถาปิ สา ภิกฺขเว สิวถิกา ทุคฺคนฺธา ตถูปมาหํ ภิกฺขเว อิมํ ปุคฺคลํ วทามิฯ>
    text <ตเมนํ อสุจินา กายกมฺเมน สมนฺนาคตํ อสุจินา วจีกมฺเมน สมนฺนาคตํ อสุจินา มโนกมฺเมน สมนฺนาคตํ เปสลา สพฺรหฺมจารี อารกา ปริวชฺชนฺติฯ อิทมสฺส สปฺปฏิภยสฺมิํ วทามิฯ เสยฺยถาปิ สา ภิกฺขเว สิวถิกา สปฺปฏิภยา ตถูปมาหํ ภิกฺขเว อิมํ ปุคฺคลํ วทามิฯ>
    text <โส อสุจินา กายกมฺเมน สมนฺนาคโต อสุจินา วจีกมฺเมน สมนฺนาคโต อสุจินา มโนกมฺเมน สมนฺนาคโต สภาเคหิ ปุคฺคเลหิ สทฺธิํ สํวสติฯ อิทมสฺส วาฬาวาสสฺมิํ วทามิฯ เสยฺยถาปิ สา ภิกฺขเว สิวถิกา วาฬานํ อมนุสฺสานํ อาวาโส ตถูปมาหํ ภิกฺขเว อิมํ ปุคฺคลํ วทามิฯ>
    text <ตเมนํ อสุจินา กายกมฺเมน สมนฺนาคตํ อสุจินา วจีกมฺเมน สมนฺนาคตํ อสุจินา มโนกมฺเมน สมนฺนาคตํ เปสลา สพฺรหฺมจารี ทิสฺวา ขียธมฺมํ อาปชฺชนฺติ อโห วต โน ทุกฺขํ เย มยํ เอวรูเปหิ ปุคฺคเลหิ สทฺธิํ สํวสามาติ อิทมสฺส อาโรทนาย วทามิฯ เสยฺยถาปิ สา ภิกฺขเว สิวถิกา พหุโน ชนสฺส อาโรทนา ตถูปมาหํ ภิกฺขเว อิมํ ปุคฺคลํ วทามิฯ อิเม โข ภิกฺขเว ปญฺจ อาทีนวา สิวถิกูปเม ปุคฺคเลติฯ นวมํฯ>
  text <๑๐ ปุคฺคลปฺปสาทสุตฺตํ>
    text <๒๕๐>, <ปญฺจิเม ภิกฺขเว อาทีนวา ปุคฺคลปฺปสาเทฯ กตเม ปญฺจ ยสฺมิํ ภิกฺขเว ปุคฺคเล ปุคฺคโล อภิปฺปสนฺโน โหติ โส ตถารูปํ อาปตฺติํ อาปนฺโน โหติ ยถารูปาย อาปตฺติยา สงฺโฆ อุกฺขิปติฯ ตสฺส เอวํ โหติ โย โข มฺยายํ ปุคฺคโล ปิโย มนาโป โส สงฺเฆน อุกฺขิตฺโตติฯ ภิกฺขูสุ อปฺปสาทพหุโล โหติฯ ภิกฺขูสุ อปฺปสาทพหุโล สมาโน อญฺเญ ภิกฺขู น ภชติฯ อญฺเญ ภิกฺขู อภชนฺโต สทฺธมฺมํ น สุณาติฯ สทฺธมฺมํ อสุณนฺโต สทฺธมฺมา ปริหายติฯ อยํ ภิกฺขเว ปฐโม อาทีนโว ปุคฺคลปฺปสาเทฯ>
    text <ปุน จปรํ ภิกฺขเว ยสฺมิํ ปุคฺคเล ปุคฺคโล อภิปฺปสนฺโน โหติ โส ตถารูปํ อาปตฺติํ อาปนฺโน โหติ ยถารูปาย อาปตฺติยา สงฺโฆ อนฺเต นิสีทาเปติ ฯ ตสฺส เอวํ โหติ โย โข มฺยายํ ปุคฺคโล ปิโย มนาโป โส สงฺเฆน อนฺเต นิสีทาปิโตติฯ ภิกฺขูสุ อปฺปสาทพหุโล โหติฯ ภิกฺขูสุ อปฺปสาทพหุโล สมาโน อญฺเญ ภิกฺขู น ภชติฯ อญฺเญ ภิกฺขู อภชนฺโต สทฺธมฺมํ น สุณาติฯ สทฺธมฺมํ อสุณนฺโต สทฺธมฺมา ปริหายติฯ อยํ ภิกฺขเว ทุติโย อาทีนโว ปุคฺคลปฺปสาเทฯ>
    text <ปุน จปรํ ภิกฺขเว ยสฺมิํ ปุคฺคเล ปุคฺคโล อภิปฺปสนฺโน โหติ โส ทิสาปกฺกนฺโต โหติ…เป … โส วิพฺภนฺโต โหติ…เป … โส กาลงฺกโต โหติฯ ตสฺส เอวํ โหติ โย โข มฺยายํ ปุคฺคโล ปิโย มนาโป โส กาลงฺกโตติฯ อญฺเญ ภิกฺขู น ภชติฯ อญฺเญ ภิกฺขู อภชนฺโต สทฺธมฺมํ น สุณาติฯ สทฺธมฺมํ อสุณนฺโต สทฺธมฺมา ปริหายติฯ อยํ ภิกฺขเว ปญฺจโม อาทีนโว ปุคฺคลปฺปสาเทฯ อิเม โข ภิกฺขเว ปญฺจ อาทีนวา ปุคฺคลปฺปสาเทติฯ ทสมํฯ>
    stand <ทุจฺจริตวคฺโค ปญฺจโมฯ>
    text <ตสฺสุทฺทานํ>
    block
      text <ทุจฺจริตํ กายทุจฺจริตํ วจีทุจฺจริตํ มโนทุจฺจริตํ>
      text <จตูหิ ปเร ทฺเว สิวถิกา ปุคฺคลปฺปสาเทน จาติฯ>
    stand <ปญฺจมปณฺณาสกํ สมตฺตํฯ>
