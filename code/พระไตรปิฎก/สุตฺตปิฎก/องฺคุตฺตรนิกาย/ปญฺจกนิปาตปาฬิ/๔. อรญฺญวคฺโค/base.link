text <๑๙ ๔ อรญฺญวคฺโค>
  text <๑ อารญฺญิกสุตฺตํ>
    text <๑๘๑>, <ปญฺจิเม ภิกฺขเว อารญฺญิกา ฯ กตเม ปญฺจ มนฺทตฺตา โมมูหตฺตา อารญฺญิโก โหติ ปาปิจฺโฉ อิจฺฉาปกโต อารญฺญิโก โหติ อุมฺมาทา จิตฺตกฺเขปา อารญฺญิโก โหติ วณฺณิตํ พุทฺเธหิ พุทฺธสาวเกหีติ อารญฺญิโก โหติ อปฺปิจฺฉตํเยว นิสฺสาย สนฺตุฏฺฐิํเยว นิสฺสาย สลฺเลขํเยว นิสฺสาย ปวิเวกํเยว นิสฺสาย อิทมตฺถิตํเยว นิสฺสาย อารญฺญิโก โหติฯ อิเม โข ภิกฺขเว ปญฺจ อารญฺญิกาฯ อิเมสํ โข ภิกฺขเว ปญฺจนฺนํ อารญฺญิกานํ ยฺวายํ อารญฺญิโก อปฺปิจฺฉตํเยว นิสฺสาย สนฺตุฏฺฐิํเยว นิสฺสาย สลฺเลขํเยว นิสฺสาย ปวิเวกํเยว นิสฺสาย อิทมตฺถิตํเยว นิสฺสาย อารญฺญิโก โหติ อยํ อิเมสํ ปญฺจนฺนํ อารญฺญิกานํ อคฺโค จ เสฏฺโฐ จ โมกฺโข จ อุตฺตโม จ ปวโร จฯ>
    text <เสยฺยถาปิ ภิกฺขเว ควา ขีรํ ขีรมฺหา ทธิ ทธิมฺหา นวนีตํ นวนีตมฺหา สปฺปิ สปฺปิมฺหา สปฺปิมณฺโฑ สปฺปิมณฺโฑ ตตฺถ อคฺคมกฺขายติ เอวเมวํ โข ภิกฺขเว อิเมสํ ปญฺจนฺนํ อารญฺญิกานํ ยฺวายํ อารญฺญิโก อปฺปิจฺฉตํเยว นิสฺสาย สนฺตุฏฺฐิํเยว นิสฺสาย สลฺเลขํเยว นิสฺสาย ปวิเวกํเยว นิสฺสาย อิทมตฺถิตํเยว นิสฺสาย อารญฺญิโก โหติ อยํ อิเมสํ ปญฺจนฺนํ อารญฺญิกานํ อคฺโค จ เสฏฺโฐ จ โมกฺโข จ อุตฺตโม จ ปวโร จาติฯ ปฐมํฯ>
  text <๒ จีวรสุตฺตํ>
    text <๑๘๒>, <ปญฺจิเม ภิกฺขเว ปํสุกูลิกาฯ กตเม ปญฺจ มนฺทตฺตา โมมูหตฺตา ปํสุกูลิโก โหติ…เป … อิทมตฺถิตํเยว นิสฺสาย ปํสุกูลิโก โหติฯ อิเม โข ภิกฺขเว ปญฺจ ปํสุกูลิกาติฯ ทุติยํฯ>
  text <๓ รุกฺขมูลิกสุตฺตํ>
    text <๑๘๓>, <ปญฺจิเม ภิกฺขเว รุกฺขมูลิกาฯ กตเม ปญฺจ มนฺทตฺตา โมมูหตฺตา รุกฺขมูลิโก โหติ…เป … อิทมตฺถิตํเยว นิสฺสาย รุกฺขมูลิโก โหติฯ อิเม โข ภิกฺขเว ปญฺจ รุกฺขมูลิกาติฯ ตติยํฯ>
  text <๔ โสสานิกสุตฺตํ>
    text <๑๘๔>, <ปญฺจิเม ภิกฺขเว โสสานิกาฯ กตเม ปญฺจ มนฺทตฺตา โมมูหตฺตา โสสานิโก โหติ…เป … อิทมตฺถิตํเยว นิสฺสาย โสสานิโก โหติฯ อิเม โข ภิกฺขเว ปญฺจ โสสานิกาติฯ จตุตฺถํฯ>
  text <๕ อพฺโภกาสิกสุตฺตํ>
    text <๑๘๕>, <ปญฺจิเม ภิกฺขเว อพฺโภกาสิกา…เป …ฯ ปญฺจมํฯ>
  text <๖ เนสชฺชิกสุตฺตํ>
    text <๑๘๖>, <ปญฺจิเม ภิกฺขเว เนสชฺชิกา…เป …ฯ ฉฏฺฐํฯ>
  text <๗ ยถาสนฺถติกสุตฺตํ>
    text <๑๘๗>, <ปญฺจิเม ภิกฺขเว ยถาสนฺถติกา…เป …ฯ สตฺตมํฯ>
  text <๘ เอกาสนิกสุตฺตํ>
    text <๑๘๘>, <ปญฺจิเม ภิกฺขเว เอกาสนิกา…เป …ฯ อฏฺฐมํฯ>
  text <๙ ขลุปจฺฉาภตฺติกสุตฺตํ>
    text <๑๘๙>, <ปญฺจิเม ภิกฺขเว ขลุปจฺฉาภตฺติกา…เป …ฯ นวมํฯ>
  text <๑๐ ปตฺตปิณฺฑิกสุตฺตํ>
    text <๑๙๐>, <ปญฺจิเม ภิกฺขเว ปตฺตปิณฺฑิกาฯ กตเม ปญฺจ มนฺทตฺตา โมมูหตฺตา ปตฺตปิณฺฑิโก โหติ ปาปิจฺโฉ อิจฺฉาปกโต ปตฺตปิณฺฑิโก โหติ อุมฺมาทา จิตฺตกฺเขปา ปตฺตปิณฺฑิโก โหติ วณฺณิตํ พุทฺเธหิ พุทฺธสาวเกหีติ ปตฺตปิณฺฑิโก โหติ อปฺปิจฺฉตํเยว นิสฺสาย สนฺตุฏฺฐิํเยว นิสฺสาย สลฺเลขํเยว นิสฺสาย ปวิเวกํเยว นิสฺสาย อิทมตฺถิตํเยว นิสฺสาย ปตฺตปิณฺฑิโก โหติฯ อิเม โข ภิกฺขเว ปญฺจ ปตฺตปิณฺฑิกาฯ อิเมสํ โข ภิกฺขเว ปญฺจนฺนํ ปตฺตปิณฺฑิกานํ ยฺวายํ ปตฺตปิณฺฑิโก อปฺปิจฺฉตํเยว นิสฺสาย สนฺตุฏฺฐิํเยว นิสฺสาย สลฺเลขํเยว นิสฺสาย ปวิเวกํเยว นิสฺสาย อิทมตฺถิตํเยว นิสฺสาย ปตฺตปิณฺฑิโก โหติ อยํ อิเมสํ ปญฺจนฺนํ ปตฺตปิณฺฑิกานํ อคฺโค จ เสฏฺโฐ จ โมกฺโข จ อุตฺตโม จ ปวโร จฯ>
    text <เสยฺยถาปิ ภิกฺขเว ควา ขีรํ ขีรมฺหา ทธิ ทธิมฺหา นวนีตํ นวนีตมฺหา สปฺปิ สปฺปิมฺหา สปฺปิมณฺโฑ สปฺปิมณฺโฑ ตตฺถ อคฺคมกฺขายติ เอวเมวํ โข ภิกฺขเว อิเมสํ ปญฺจนฺนํ ปตฺตปิณฺฑิกานํ ยฺวายํ ปตฺตปิณฺฑิโก อปฺปิจฺฉตํเยว นิสฺสาย สนฺตุฏฺฐิํเยว นิสฺสาย สลฺเลขํเยว นิสฺสาย ปวิเวกํเยว นิสฺสาย อิทมตฺถิตํเยว นิสฺสาย ปตฺตปิณฺฑิโก โหติ อยํ อิเมสํ ปญฺจนฺนํ ปตฺตปิณฺฑิกานํ อคฺโค จ เสฏฺโฐ จ โมกฺโข จ อุตฺตโม จ ปวโร จาติฯ ทสมํฯ>
    stand <อรญฺญวคฺโค จตุตฺโถฯ>
    text <ตสฺสุทฺทานํ>
    block
      text <อรญฺญํ จีวรํ รุกฺข สุสานํ อพฺโภกาสิกํ>
      text <เนสชฺชํ สนฺถตํ เอกาสนิกํ ขลุปจฺฉาปิณฺฑิเกน จาติฯ>
