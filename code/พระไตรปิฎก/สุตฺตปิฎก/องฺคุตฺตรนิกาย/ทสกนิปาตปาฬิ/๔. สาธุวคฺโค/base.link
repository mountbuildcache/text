text <๑๔ ๔ สาธุวคฺโค>
  text <๑ สาธุสุตฺตํ>
    text <๑๗๘>, <สาธุญฺจ โว ภิกฺขเว เทเสสฺสามิ อสาธุญฺจฯ ตํ สุณาถ สาธุกํ มนสิ กโรถ ภาสิสฺสามีติฯ เอวํ ภนฺเตติ โข เต ภิกฺขู ภควโต ปจฺจสฺโสสุํฯ ภควา เอตทโวจ>
    text <กตมญฺจ ภิกฺขเว อสาธุ ปาณาติปาโต อทินฺนาทานํ กาเมสุมิจฺฉาจาโร มุสาวาโท ปิสุณา วาจา ผรุสา วาจา สมฺผปฺปลาโป อภิชฺฌา พฺยาปาโท มิจฺฉาทิฏฺฐิ อิทํ วุจฺจติ ภิกฺขเว อสาธุฯ>
    text <กตมญฺจ ภิกฺขเว สาธุ ปาณาติปาตา เวรมณี อทินฺนาทานา เวรมณี กาเมสุมิจฺฉาจารา เวรมณี มุสาวาทา เวรมณี ปิสุณาย วาจาย เวรมณี ผรุสาย วาจาย เวรมณี สมฺผปฺปลาปา เวรมณี อนภิชฺฌา อพฺยาปาโท สมฺมาทิฏฺฐิ อิทํ วุจฺจติ ภิกฺขเว สาธูติฯ ปฐมํฯ>
  text <๒ อริยธมฺมสุตฺตํ>
    text <๑๗๙>, <อริยธมฺมญฺจ โว ภิกฺขเว เทเสสฺสามิ อนริยธมฺมญฺจฯ ตํ สุณาถ…เป … กตโม จ ภิกฺขเว อนริโย ธมฺโม ปาณาติปาโต…เป … มิจฺฉาทิฏฺฐิ อยํ วุจฺจติ ภิกฺขเว อนริโย ธมฺโมฯ>
    text <กตโม จ ภิกฺขเว อริโย ธมฺโม ปาณาติปาตา เวรมณี…เป … สมฺมาทิฏฺฐิ อยํ วุจฺจติ ภิกฺขเว อริโย ธมฺโมติฯ ทุติยํฯ>
  text <๓ กุสลสุตฺตํ>
    text <๑๘๐>, <กุสลญฺจ โว ภิกฺขเว เทเสสฺสามิ อกุสลญฺจฯ ตํ สุณาถ…เป … กตมญฺจ ภิกฺขเว อกุสลํ ปาณาติปาโต…เป … มิจฺฉาทิฏฺฐิ อิทํ วุจฺจติ ภิกฺขเว อกุสลํฯ>
    text <กตมญฺจ ภิกฺขเว กุสลํ ปาณาติปาตา เวรมณี…เป … สมฺมาทิฏฺฐิ อิทํ วุจฺจติ ภิกฺขเว กุสลนฺติฯ ตติยํฯ>
  text <๔ อตฺถสุตฺตํ>
    text <๑๘๑>, <อตฺถญฺจ โว ภิกฺขเว เทเสสฺสามิ อนตฺถญฺจฯ ตํ สุณาถ…เป … กตโม จ ภิกฺขเว อนตฺโถ ปาณาติปาโต…เป … มิจฺฉาทิฏฺฐิ อยํ วุจฺจติ ภิกฺขเว อนตฺโถฯ>
    text <กตโม จ ภิกฺขเว อตฺโถ ปาณาติปาตา เวรมณี…เป … สมฺมาทิฏฺฐิ อยํ วุจฺจติ ภิกฺขเว อตฺโถติฯ จตุตฺถํฯ>
  text <๕ ธมฺมสุตฺตํ>
    text <๑๘๒>, <ธมฺมญฺจ โว ภิกฺขเว เทเสสฺสามิ อธมฺมญฺจฯ ตํ สุณาถ…เป … กตโม จ ภิกฺขเว อธมฺโม ปาณาติปาโต…เป … มิจฺฉาทิฏฺฐิ อยํ วุจฺจติ ภิกฺขเว อธมฺโมฯ>
    text <กตโม จ ภิกฺขเว ธมฺโม ปาณาติปาตา เวรมณี…เป … สมฺมาทิฏฺฐิ อยํ วุจฺจติ ภิกฺขเว ธมฺโมติฯ ปญฺจมํฯ>
  text <๖ อาสวสุตฺตํ>
    text <๑๘๓>, <สาสวญฺจ โว ภิกฺขเว ธมฺมํ เทเสสฺสามิ อนาสวญฺจฯ ตํ สุณาถ…เป … กตโม จ ภิกฺขเว สาสโว ธมฺโม ปาณาติปาโต…เป … มิจฺฉาทิฏฺฐิ อยํ วุจฺจติ ภิกฺขเว สาสโว ธมฺโมฯ>
    text <กตโม จ ภิกฺขเว อนาสโว ธมฺโม ปาณาติปาตา เวรมณี…เป … สมฺมาทิฏฺฐิ อยํ วุจฺจติ ภิกฺขเว อนาสโว ธมฺโมติฯ ฉฏฺฐํฯ>
  text <๗ วชฺชสุตฺตํ>
    text <๑๘๔>, <สาวชฺชญฺจ โว ภิกฺขเว ธมฺมํ เทเสสฺสามิ อนวชฺชญฺจฯ ตํ สุณาถ…เป … กตโม จ ภิกฺขเว สาวชฺโช ธมฺโม ปาณาติปาโต…เป … มิจฺฉาทิฏฺฐิ อยํ วุจฺจติ ภิกฺขเว สาวชฺโช ธมฺโมฯ>
    text <กตโม จ ภิกฺขเว อนวชฺโช ธมฺโม ปาณาติปาตา เวรมณี…เป … สมฺมาทิฏฺฐิ อยํ วุจฺจติ ภิกฺขเว อนวชฺโช ธมฺโมติฯ สตฺตมํฯ>
  text <๘ ตปนียสุตฺตํ>
    text <๑๘๕>, <ตปนียญฺจ โว ภิกฺขเว ธมฺมํ เทเสสฺสามิ อตปนียญฺจฯ ตํ สุณาถ…เป … กตโม จ ภิกฺขเว ตปนีโย ธมฺโม ปาณาติปาโต…เป … มิจฺฉาทิฏฺฐิ อยํ วุจฺจติ ภิกฺขเว ตปนีโย ธมฺโมฯ>
    text <กตโม จ ภิกฺขเว อตปนีโย ธมฺโม ปาณาติปาตา เวรมณี…เป … สมฺมาทิฏฺฐิ อยํ วุจฺจติ ภิกฺขเว อตปนีโย ธมฺโมติฯ อฏฺฐมํฯ>
  text <๙ อาจยคามิสุตฺตํ>
    text <๑๘๖>, <อาจยคามิญฺจ โว ภิกฺขเว ธมฺมํ เทเสสฺสามิ อปจยคามิญฺจฯ ตํ สุณาถ…เป … กตโม จ ภิกฺขเว อาจยคามี ธมฺโม ปาณาติปาโต…เป … มิจฺฉาทิฏฺฐิ อยํ วุจฺจติ ภิกฺขเว อาจยคามี ธมฺโมฯ>
    text <กตโม จ ภิกฺขเว อปจยคามี ธมฺโม ปาณาติปาตา เวรมณี…เป … สมฺมาทิฏฺฐิ อยํ วุจฺจติ ภิกฺขเว อปจยคามี ธมฺโมติฯ นวมํฯ>
  text <๑๐ ทุกฺขุทฺรยสุตฺตํ>
    text <๑๘๗>, <ทุกฺขุทฺรยญฺจ โว ภิกฺขเว ธมฺมํ เทเสสฺสามิ สุขุทฺรยญฺจฯ ตํ สุณาถ…เป … กตโม จ ภิกฺขเว ทุกฺขุทฺรโย ธมฺโม ปาณาติปาโต…เป … มิจฺฉาทิฏฺฐิ อยํ วุจฺจติ ภิกฺขเว ทุกฺขุทฺรโย ธมฺโมฯ>
    text <กตโม จ ภิกฺขเว สุขุทฺรโย ธมฺโม ปาณาติปาตา เวรมณี…เป … สมฺมาทิฏฺฐิ อยํ วุจฺจติ ภิกฺขเว สุขุทฺรโย ธมฺโมติฯ ทสมํฯ>
  text <๑๑ วิปากสุตฺตํ>
    text <๑๘๘>, <ทุกฺขวิปากญฺจ โว ภิกฺขเว ธมฺมํ เทเสสฺสามิ สุขวิปากญฺจฯ ตํ สุณาถ…เป … กตโม จ ภิกฺขเว ทุกฺขวิปาโก ธมฺโม ปาณาติปาโต…เป … มิจฺฉาทิฏฺฐิ อยํ วุจฺจติ ภิกฺขเว ทุกฺขวิปาโก ธมฺโมฯ>
    text <กตโม จ ภิกฺขเว สุขวิปาโก ธมฺโม ปาณาติปาตา เวรมณี…เป … สมฺมาทิฏฺฐิ อยํ วุจฺจติ ภิกฺขเว สุขวิปาโก ธมฺโมติฯ เอกาทสมํฯ>
    stand <สาธุวคฺโค ตติโยฯ>
