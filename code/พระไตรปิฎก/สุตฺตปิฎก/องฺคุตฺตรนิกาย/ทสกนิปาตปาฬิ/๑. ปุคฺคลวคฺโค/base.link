text <๑๖ ๑ ปุคฺคลวคฺโค>
  text <๑ เสวิตพฺพสุตฺตํ>
    text <๑๕๕>, <ทสหิ ภิกฺขเว ธมฺเมหิ สมนฺนาคโต ปุคฺคโล น เสวิตพฺโพฯ กตเมหิ ทสหิ มิจฺฉาทิฏฺฐิโก โหติ มิจฺฉาสงฺกปฺโป โหติ มิจฺฉาวาโจ โหติ มิจฺฉากมฺมนฺโต โหติ มิจฺฉาอาชีโว โหติ มิจฺฉาวายาโม โหติ มิจฺฉาสติ โหติ มิจฺฉาสมาธิ โหติ มิจฺฉาญาณี โหติ มิจฺฉาวิมุตฺติ โหติ อิเมหิ โข ภิกฺขเว ทสหิ ธมฺเมหิ สมนฺนาคโต ปุคฺคโล น เสวิตพฺโพฯ>
    text <ทสหิ ภิกฺขเว ธมฺเมหิ สมนฺนาคโต ปุคฺคโล เสวิตพฺโพฯ กตเมหิ ทสหิ สมฺมาทิฏฺฐิโก โหติ สมฺมาสงฺกปฺโป โหติ สมฺมาวาโจ โหติ สมฺมากมฺมนฺโต โหติ สมฺมาอาชีโว โหติ สมฺมาวายาโม โหติ สมฺมาสติ โหติ สมฺมาสมาธิ โหติ สมฺมาญาณี โหติ สมฺมาวิมุตฺติ โหติ อิเมหิ โข ภิกฺขเว ทสหิ ธมฺเมหิ สมนฺนาคโต ปุคฺคโล เสวิตพฺโพติฯ>
  text <๒-๑๒ ภชิตพฺพาทิสุตฺตานิ>
    text <๑๕๖-๑๖๖>, <ทสหิ ภิกฺขเว ธมฺเมหิ สมนฺนาคโต ปุคฺคโล น ภชิตพฺโพ…เป … ภชิตพฺโพ…เป … น ปยิรุปาสิตพฺโพ… ปยิรุปาสิตพฺโพ…เป … น ปุชฺโช โหติ… ปุชฺโช โหติ…เป … น ปาสํโส โหติ… ปาสํโส โหติ…เป … อคารโว โหติ… สคารโว โหติ…เป … อปฺปติสฺโส โหติ… สปฺปติสฺโส โหติ…เป … น อาราธโก โหติ … อาราธโก โหติ…เป … น วิสุชฺฌติ… วิสุชฺฌติ…เป … มานํ นาธิโภติ… มานํ อธิโภติ…เป … ปญฺญาย น วฑฺฒติ… ปญฺญาย วฑฺฒติ…เป …ฯ>
    text <พหุํ อปุญฺญํ ปสวติ… พหุํ ปุญฺญํ ปสวติฯ กตเมหิ ทสหิ สมฺมาทิฏฺฐิโก โหติ สมฺมาสงฺกปฺโป โหติ สมฺมาวาโจ โหติ สมฺมากมฺมนฺโต โหติ สมฺมาอาชีโว โหติ สมฺมาวายาโม โหติ สมฺมาสติ โหติ สมฺมาสมาธิ โหติ สมฺมาญาณี โหติ สมฺมาวิมุตฺติ โหติ อิเมหิ โข ภิกฺขเว ทสหิ ธมฺเมหิ สมนฺนาคโต ปุคฺคโล พหุํ ปุญฺญํ ปสวตีติฯ>
    stand <ปุคฺคลวคฺโค ปฐโมฯ>
