text <๒๓ ๓ ทุจฺจริตวคฺโค>
  text <๑ ทุจฺจริตสุตฺตํ>
    text <๒๒๑>, <จตฺตาริมานิ ภิกฺขเว วจีทุจฺจริตานิฯ กตมานิ จตฺตาริ มุสาวาโท ปิสุณา วาจา ผรุสา วาจา สมฺผปฺปลาโป อิมานิ โข ภิกฺขเว จตฺตาริ วจีทุจฺจริตานิฯ จตฺตาริมานิ ภิกฺขเว วจีสุจริตานิฯ กตมานิ จตฺตาริ สจฺจวาจา อปิสุณา วาจา สณฺหา วาจา มนฺตวาจา อิมานิ โข ภิกฺขเว จตฺตาริ วจีสุจริตานีติฯ ปฐมํฯ>
  text <๒ ทิฏฺฐิสุตฺตํ>
    text <๒๒๒>, <จตูหิ ภิกฺขเว ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ กตเมหิ จตูหิ กายทุจฺจริเตน วจีทุจฺจริเตน มโนทุจฺจริเตน มิจฺฉาทิฏฺฐิยา อิเมหิ โข ภิกฺขเว จตูหิ ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ>
    text <จตูหิ ภิกฺขเว ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช วิญฺญูนํ พหุญฺจ ปุญฺญํ ปสวติฯ กตเมหิ จตูหิ กายสุจริเตน วจีสุจริเตน มโนสุจริเตน สมฺมาทิฏฺฐิยา อิเมหิ โข ภิกฺขเว จตูหิ ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช วิญฺญูนํ พหุญฺจ ปุญฺญํ ปสวตีติฯ ทุติยํฯ>
  text <๓ อกตญฺญุตาสุตฺตํ>
    text <๒๒๓>, <จตูหิ ภิกฺขเว ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช วิญฺญูนํ พหุญฺจ อปุญฺญํ ปสวติฯ กตเมหิ จตูหิ กายทุจฺจริเตน วจีทุจฺจริเตน มโนทุจฺจริเตน อกตญฺญุตา อกตเวทิตา อิเมหิ…เป … ปณฺฑิโต… กายสุจริเตน วจีสุจริเตน มโนสุจริเตน กตญฺญุตากตเวทิตา…เป …ฯ ตติยํฯ>
  text <๔ ปาณาติปาตีสุตฺตํ>
    text <๒๒๔>, <… ปาณาติปาตี โหติ อทินฺนาทายี โหติ กาเมสุมิจฺฉาจารี โหติ มุสาวาที โหติ…เป … ปาณาติปาตา ปฏิวิรโต โหติ อทินฺนาทานา ปฏิวิรโต โหติ กาเมสุมิจฺฉาจารา ปฏิวิรโต โหติ มุสาวาทา ปฏิวิรโต โหติ…เป …ฯ จตุตฺถํฯ>
  text <๕ ปฐมมคฺคสุตฺตํ>
    text <๒๒๕>, <… มิจฺฉาทิฏฺฐิโก โหติ มิจฺฉาสงฺกปฺโป โหติ มิจฺฉาวาโจ โหติ มิจฺฉากมฺมนฺโต โหติ…เป … สมฺมาทิฏฺฐิโก โหติ สมฺมาสงฺกปฺโป โหติ สมฺมาวาโจ โหติ สมฺมากมฺมนฺโต โหติ…เป …ฯ ปญฺจมํฯ>
  text <๖ ทุติยมคฺคสุตฺตํ>
    text <๒๒๖>, <… มิจฺฉาอาชีโว โหติ มิจฺฉาวายาโม โหติ มิจฺฉาสติ โหติ มิจฺฉาสมาธิ โหติ…เป … สมฺมาอาชีโว โหติ สมฺมาวายาโม โหติ สมฺมาสติ โหติ สมฺมาสมาธิ โหติ…เป …ฯ ฉฏฺฐํฯ>
  text <๗ ปฐมโวหารปถสุตฺตํ>
    text <๒๒๗>, <… อทิฏฺเฐ ทิฏฺฐวาที โหติ อสุเต สุตวาที โหติ อมุเต มุตวาที โหติ อวิญฺญาเต วิญฺญาตวาที โหติ…เป … อทิฏฺเฐ อทิฏฺฐวาที โหติ อสุเต อสุตวาที โหติ อมุเต อมุตวาที โหติ อวิญฺญาเต อวิญฺญาตวาที โหติ…เป …ฯ สตฺตมํฯ>
  text <๘ ทุติยโวหารปถสุตฺตํ>
    text <๒๒๘>, <… ทิฏฺเฐ อทิฏฺฐวาที โหติ สุเต อสุตวาที โหติ มุเต อมุตวาที โหติ วิญฺญาเต อวิญฺญาตวาที โหติ…เป … ทิฏฺเฐ ทิฏฺฐวาที โหติ สุเต สุตวาที โหติ มุเต มุตวาที โหติ วิญฺญาเต วิญฺญาตวาที โหติ…เป …ฯ อฏฺฐมํฯ>
  text <๙ อหิริกสุตฺตํ>
    text <๒๒๙>, <… อสฺสทฺโธ โหติ ทุสฺสีโล โหติ อหิริโก โหติ อโนตฺตปฺปี โหติ…เป … สทฺโธ โหติ สีลวา โหติ หิริมา โหติ โอตฺตปฺปี โหติ…เป …ฯ นวมํฯ>
  text <๑๐ ทุปฺปญฺญสุตฺตํ>
    text <๒๓๐>, <… อสฺสทฺโธ โหติ ทุสฺสีโล โหติ กุสีโต โหติ ทุปฺปญฺโญ โหติ…เป … สทฺโธ โหติ สีลวา โหติ อารทฺธวีริโย โหติ ปญฺญวา โหติ อิเมหิ โข ภิกฺขเว จตูหิ ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช วิญฺญูนํ พหุญฺจ ปุญฺญํ ปสวตีติฯ ทสมํฯ>
  text <๑๑ กวิสุตฺตํ>
    text <๒๓๑>, <จตฺตาโรเม ภิกฺขเว กวีฯ กตเม จตฺตาโร จินฺตากวิ สุตกวิ อตฺถกวิ ปฏิภานกวิ อิเม โข ภิกฺขเว จตฺตาโร กวีติฯ เอกาทสมํฯ>
    stand <ทุจฺจริตวคฺโค ตติโยฯ>
    text <ตสฺสุทฺทานํ>
    block
      text <ทุจฺจริตํ ทิฏฺฐิ อกตญฺญู จ ปาณาติปาตาปิ ทฺเว มคฺคา>
      text <ทฺเว โวหารปถา วุตฺตา อหิริกํ ทุปฺปญฺญกวินา จาติฯ>
