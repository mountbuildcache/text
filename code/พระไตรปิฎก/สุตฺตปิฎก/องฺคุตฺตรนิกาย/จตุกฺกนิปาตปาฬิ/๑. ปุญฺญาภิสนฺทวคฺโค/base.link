text <๖ ๑ ปุญฺญาภิสนฺทวคฺโค>
  text <๑ ปฐมปุญฺญาภิสนฺทสุตฺตํ>
    text <๕๑>, <สาวตฺถินิทานํ ฯ จตฺตาโรเม ภิกฺขเว ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฏฺฐาย กนฺตาย มนาปาย หิตาย สุขาย สํวตฺตนฺติฯ กตเม จตฺตาโร ยสฺส ภิกฺขเว ภิกฺขุ จีวรํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ อปฺปมาโณ ตสฺส ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ>
    text <ยสฺส ภิกฺขเว ภิกฺขุ ปิณฺฑปาตํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ อปฺปมาโณ ตสฺส ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ>
    text <ยสฺส ภิกฺขเว ภิกฺขุ เสนาสนํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ อปฺปมาโณ ตสฺส ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ>
    text <ยสฺส ภิกฺขเว ภิกฺขุ คิลานปฺปจฺจยเภสชฺชปริกฺขารํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ อปฺปมาโณ ตสฺส ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ อิเม โข ภิกฺขเว จตฺตาโร ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฏฺฐาย กนฺตาย มนาปาย หิตาย สุขาย สํวตฺตนฺติฯ>
    text <อิเมหิ จ ปน ภิกฺขเว จตูหิ ปุญฺญาภิสนฺเทหิ กุสลาภิสนฺเทหิ สมนฺนาคตสฺส อริยสาวกสฺส น สุกรํ ปุญฺญสฺส ปมาณํ คเหตุํ เอตฺตโก ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตตีติฯ อถ โข อสงฺขฺเยยฺโย อปฺปเมยฺโย มหาปุญฺญกฺขนฺโธตฺเวว สงฺขฺยํ คจฺฉติฯ>
    text <เสยฺยถาปิ ภิกฺขเว มหาสมุทฺเท น สุกรํ อุทกสฺส ปมาณํ คเหตุํ เอตฺตกานิ อุทกาฬฺหกานีติ วา เอตฺตกานิ อุทกาฬฺหกสตานีติ วา เอตฺตกานิ อุทกาฬฺหกสหสฺสานีติ วา เอตฺตกานิ อุทกาฬฺหกสตสหสฺสานีติ วา อถ โข อสงฺขฺเยยฺโย อปฺปเมยฺโย มหาอุทกกฺขนฺโธตฺเวว สงฺขฺยํ คจฺฉติ เอวเมวํ โข ภิกฺขเว อิเมหิ จตูหิ ปุญฺญาภิสนฺเทหิ กุสลาภิสนฺเทหิ สมนฺนาคตสฺส อริยสาวกสฺส น สุกรํ ปุญฺญสฺส ปมาณํ คเหตุํ เอตฺตโก ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตตีติฯ อถ โข อสงฺขฺเยยฺโย อปฺปเมยฺโย มหาปุญฺญกฺขนฺโธตฺเวว สงฺขฺยํ คจฺฉตีติฯ>
    block
      text <มโหทธิํ อปริมิตํ มหาสรํ>
      text <พหุเภรวํ รตนวรานมาลยํ>
      text <นชฺโช ยถา นรคณสงฺฆเสวิตา>
      text <ปุถู สวนฺตี อุปยนฺติ สาครํฯ>
      text <เอวํ นรํ อนฺนทปานวตฺถทํ>
      text <เสยฺยานิสชฺชตฺถรณสฺส ทายกํ>
      text <ปุญฺญสฺส ธารา อุปยนฺติ ปณฺฑิตํ>
      text <นชฺโช ยถา วาริวหาว สาครนฺติฯ ปฐมํ>
      text <ยสฺส สทฺธา ตถาคเต อจลา สุปฺปติฏฺฐิตา>
      text <สีลญฺจ ยสฺส กลฺยาณํ อริยกนฺตํ ปสํสิตํฯ>
      text <สงฺเฆ ปสาโท ยสฺสตฺถิ อุชุภูตญฺจ ทสฺสนํ>
      text <อทลิทฺโทติ ตํ อาหุ อโมฆํ ตสฺส ชีวิตํฯ>
      text <ตสฺมา สทฺธญฺจ สีลญฺจ ปสาทํ ธมฺมทสฺสนํ>
      text <อนุยุญฺเชถ เมธาวี สรํ พุทฺธาน สาสนนฺติฯ ทุติยํ>
      text <อุโภ จ โหนฺติ ทุสฺสีลา กทริยา ปริภาสกา>
      text <เต โหนฺติ ชานิปตโย ฉวา สํวาสมาคตาฯ>
      text <สามิโก โหติ ทุสฺสีโล กทริโย ปริภาสโก>
      text <ภริยา สีลวตี โหติ วทญฺญู วีตมจฺฉรา>
      text <สาปิ เทวี สํวสติ ฉเวน ปตินา สหฯ>
      text <สามิโก สีลวา โหติ วทญฺญู วีตมจฺฉโร>
      text <ภริยา โหติ ทุสฺสีลา กทริยา ปริภาสิกา>
      text <สาปิ ฉวา สํวสติ เทเวน ปตินา สหฯ>
      text <อุโภ สทฺธา วทญฺญู จ สญฺญตา ธมฺมชีวิโน>
      text <เต โหนฺติ ชานิปตโย อญฺญมญฺญํ ปิยํวทาฯ>
      text <อตฺถาสํ ปจุรา โหนฺติ ผาสุกํ อุปชายติ>
      text <อมิตฺตา ทุมฺมนา โหนฺติ อุภินฺนํ สมสีลินํฯ>
      text <อิธ ธมฺมํ จริตฺวาน สมสีลพฺพตา อุโภ>
      text <นนฺทิโน เทวโลกสฺมิํ โมทนฺติ กามกามิโนติฯ ตติยํ>
      text <อุโภ จ โหนฺติ ทุสฺสีลา กทริยา ปริภาสกา>
      text <เต โหนฺติ ชานิปตโย ฉวา สํวาสมาคตาฯ>
      text <สามิโก โหติ ทุสฺสีโล กทริโย ปริภาสโก>
      text <ภริยา สีลวตี โหติ วทญฺญู วีตมจฺฉรา>
      text <สาปิ เทวี สํวสติ ฉเวน ปตินา สหฯ>
      text <สามิโก สีลวา โหติ วทญฺญู วีตมจฺฉโร>
      text <ภริยา โหติ ทุสฺสีลา กทริยา ปริภาสิกา>
      text <สาปิ ฉวา สํวสติ เทเวน ปตินา สหฯ>
      text <อุโภ สทฺธา วทญฺญู จ สญฺญตา ธมฺมชีวิโน>
      text <เต โหนฺติ ชานิปตโย อญฺญมญฺญํ ปิยํวทาฯ>
      text <อตฺถาสํ ปจุรา โหนฺติ ผาสุกํ อุปชายติ>
      text <อมิตฺตา ทุมฺมนา โหนฺติ อุภินฺนํ สมสีลินํฯ>
      text <อิธ ธมฺมํ จริตฺวาน สมสีลพฺพตา อุโภ>
      text <นนฺทิโน เทวโลกสฺมิํ โมทนฺติ กามกามิโนติฯ จตุตฺถํ>
      text <อุโภ สทฺธา วทญฺญู จ สญฺญตา ธมฺมชีวิโน>
      text <เต โหนฺติ ชานิปตโย อญฺญมญฺญํ ปิยํวทาฯ>
      text <อตฺถาสํ ปจุรา โหนฺติ ผาสุกํ อุปชายติ>
      text <อมิตฺตา ทุมฺมนา โหนฺติ อุภินฺนํ สมสีลินํฯ>
      text <อิธ ธมฺมํ จริตฺวาน สมสีลพฺพตา อุโภ>
      text <นนฺทิโน เทวโลกสฺมิํ โมทนฺติ กามกามิโนติฯ ปญฺจมํ>
      text <อุโภ สทฺธา วทญฺญู จ สญฺญตา ธมฺมชีวิโน>
      text <เต โหนฺติ ชานิปตโย อญฺญมญฺญํ ปิยํวทาฯ>
      text <อตฺถาสํ ปจุรา โหนฺติ ผาสุกํ อุปชายติ>
      text <อมิตฺตา ทุมฺมนา โหนฺติ อุภินฺนํ สมสีลินํฯ>
      text <อิธ ธมฺมํ จริตฺวาน สมสีลพฺพตา อุโภ>
      text <นนฺทิโน เทวโลกสฺมิํ โมทนฺติ กามกามิโนติฯ ฉฏฺฐํ>
      text <สุสงฺขตํ โภชนํ ยา ททาติ>
      text <สุจิํ ปณีตํ รสสา อุเปตํ>
      text <สา ทกฺขิณา อุชฺชุคเตสุ ทินฺนา>
      text <จรณูปปนฺเนสุ มหคฺคเตสุ>
      text <ปุญฺเญน ปุญฺญํ สํสนฺทมานา>
      text <มหปฺผลา โลกวิทูน วณฺณิตาฯ>
      text <เอตาทิสํ ยญฺญมนุสฺสรนฺตา>
      text <เย เวทชาตา วิจรนฺติ โลเก>
      text <วิเนยฺย มจฺเฉรมลํ สมูลํ>
      text <อนินฺทิตา สคฺคมุเปนฺติ ฐานนฺติฯ สตฺตมํ>
      text <โย สญฺญตานํ ปรทตฺตโภชินํ>
      text <กาเลน สกฺกจฺจ ททาติ โภชนํ>
      text <จตฺตาริ ฐานานิ อนุปฺปเวจฺฉติ>
      text <อายุญฺจ วณฺณญฺจ สุขํ พลญฺจฯ>
      text <โส อายุทายี วณฺณทายี สุขํ พลํ ทโท นโร>
      text <ทีฆายุ ยสวา โหติ ยตฺถ ยตฺถูปปชฺชตีติฯ อฏฺฐมํ>
      text <โย สญฺญตานํ ปรทตฺตโภชินํ>
      text <กาเลน สกฺกจฺจ ททาติ โภชนํ>
      text <จตฺตาริ ฐานานิ อนุปฺปเวจฺฉติ>
      text <อายุญฺจ วณฺณญฺจ สุขํ พลญฺจฯ>
      text <โส อายุทายี วณฺณทายี สุขํ พลํ ทโท นโร>
      text <ทีฆายุ ยสวา โหติ ยตฺถ ยตฺถูปปชฺชตีติฯ นวมํ>
      text <คิหิสามีจิปฏิปทํ ปฏิปชฺชนฺติ ปณฺฑิตา>
      text <สมฺมคฺคเต สีลวนฺเต จีวเรน อุปฏฺฐิตาฯ>
      text <ปิณฺฑปาตสยเนน คิลานปฺปจฺจเยน จ>
      text <เตสํ ทิวา จ รตฺโต จ สทา ปุญฺญํ ปวฑฺฒติ>
      text <สคฺคญฺจ กมติฏฺฐานํ กมฺมํ กตฺวาน ภทฺทกนฺติฯ ทสมํ>
      text <ทฺเว ปุญฺญาภิสนฺทา ทฺเว จ สํวาสา สมชีวิโน>
      text <สุปฺปวาสา สุทตฺโต จ โภชนํ คิหิสามิจีติฯ>
  text <๒ ทุติยปุญฺญาภิสนฺทสุตฺตํ>
    text <๕๒>, <จตฺตาโรเม ภิกฺขเว ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฏฺฐาย กนฺตาย มนาปาย หิตาย สุขาย สํวตฺตนฺติฯ กตเม จตฺตาโร อิธ ภิกฺขเว อริยสาวโก พุทฺเธ อเวจฺจปฺปสาเทน สมนฺนาคโต โหติ อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควาติฯ อยํ ภิกฺขเว ปฐโม ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ>
    text <ปุน จปรํ ภิกฺขเว อริยสาวโก ธมฺเม อเวจฺจปฺปสาเทน สมนฺนาคโต โหติ สฺวากฺขาโต ภควตา ธมฺโม สนฺทิฏฺฐิโก อกาลิโก เอหิปสฺสิโก โอปเนยฺยิโก ปจฺจตฺตํ เวทิตพฺโพ วิญฺญูหีติฯ อยํ ภิกฺขเว ทุติโย ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ>
    text <ปุน จปรํ ภิกฺขเว อริยสาวโก สงฺเฆ อเวจฺจปฺปสาเทน สมนฺนาคโต โหติ สุปฺปฏิปนฺโน ภควโต สาวกสงฺโฆ อุชุปฺปฏิปนฺโน ภควโต สาวกสงฺโฆ ญายปฺปฏิปนฺโน ภควโต สาวกสงฺโฆ สามีจิปฺปฏิปนฺโน ภควโต สาวกสงฺโฆ ยทิทํ จตฺตาริ ปุริสยุคานิ อฏฺฐ ปุริสปุคฺคลา เอส ภควโต สาวกสงฺโฆ อาหุเนยฺโย ปาหุเนยฺโย ทกฺขิเณยฺโย อญฺชลิกรณีโย อนุตฺตรํ ปุญฺญกฺเขตฺตํ โลกสฺสาติฯ อยํ ภิกฺขเว ตติโย ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติฯ>
    text <ปุน จปรํ ภิกฺขเว อริยสาวโก อริยกนฺเตหิ สีเลหิ สมนฺนาคโต โหติ อขณฺเฑหิ อจฺฉิทฺเทหิ อสพเลหิ อกมฺมาเสหิ ภุชิสฺเสหิ วิญฺญุปฺปสตฺเถหิ อปรามฏฺเฐหิ สมาธิสํวตฺตนิเกหิฯ อยํ ภิกฺขเว จตุตฺโถ ปุญฺญาภิสนฺโท กุสลาภิสนฺโท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฏฺฐาย กนฺตาย มนาปาย หิตาย สุขาย สํวตฺตติ ฯ อิเม โข ภิกฺขเว จตฺตาโร ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฏฺฐาย กนฺตาย มนาปาย หิตาย สุขาย สํวตฺตนฺตีติฯ>
  text <๓ ปฐมสํวาสสุตฺตํ>
    text <๕๓>, <เอกํ สมยํ ภควา อนฺตรา จ มธุรํ อนฺตรา จ เวรญฺชํ อทฺธานมคฺคปฺปฏิปนฺโน โหติฯ สมฺพหุลาปิ โข คหปตี จ คหปตานิโย จ อนฺตรา จ มธุรํ อนฺตรา จ เวรญฺชํ อทฺธานมคฺคปฺปฏิปนฺนา โหนฺติฯ อถ โข ภควา มคฺคา โอกฺกมฺม อญฺญตรสฺมิํ รุกฺขมูเล นิสีทิฯ อทฺทสํสุ โข คหปตี จ คหปตานิโย จ ภควนฺตํ อญฺญตรสฺมิํ รุกฺขมูเล นิสินฺนํฯ ทิสฺวา เยน ภควา เตนุปสงฺกมิํสุ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺเน โข เต คหปตี จ คหปตานิโย จ ภควา เอตทโวจ>
    text <จตฺตาโรเม คหปตโย สํวาสาฯ กตเม จตฺตาโร ฉโว ฉวาย สทฺธิํ สํวสติ ฉโว เทวิยา สทฺธิํ สํวสติ เทโว ฉวาย สทฺธิํ สํวสติ เทโว เทวิยา สทฺธิํ สํวสติฯ>
    text <กถญฺจ คหปตโย ฉโว ฉวาย สทฺธิํ สํวสติ อิธ คหปตโย สามิโก โหติ ปาณาติปาตี อทินฺนาทายี กาเมสุมิจฺฉาจารี มุสาวาที สุราเมรยมชฺชปมาทฏฺฐายี ทุสฺสีโล ปาปธมฺโม มจฺเฉรมลปริยุฏฺฐิเตน เจตสา อคารํ อชฺฌาวสติ อกฺโกสกปริภาสโก สมณพฺราหฺมณานํ ภริยาปิสฺส โหติ ปาณาติปาตินี อทินฺนาทายินี กาเมสุมิจฺฉาจารินี มุสาวาทินี สุราเมรยมชฺชปมาทฏฺฐายินี ทุสฺสีลา ปาปธมฺมา มจฺเฉรมลปริยุฏฺฐิเตน เจตสา อคารํ อชฺฌาวสติ อกฺโกสิกปริภาสิกา สมณพฺราหฺมณานํฯ เอวํ โข คหปตโย ฉโว ฉวาย สทฺธิํ สํวสติฯ>
    text <กถญฺจ คหปตโย ฉโว เทวิยา สทฺธิํ สํวสติ อิธ คหปตโย สามิโก โหติ ปาณาติปาตี อทินฺนาทายี กาเมสุมิจฺฉาจารี มุสาวาที สุราเมรยมชฺชปมาทฏฺฐายี ทุสฺสีโล ปาปธมฺโม มจฺเฉรมลปริยุฏฺฐิเตน เจตสา อคารํ อชฺฌาวสติ อกฺโกสกปริภาสโก สมณพฺราหฺมณานํ ภริยา ขฺวสฺส โหติ ปาณาติปาตา ปฏิวิรตา อทินฺนาทานา ปฏิวิรตา กาเมสุมิจฺฉาจารา ปฏิวิรตา มุสาวาทา ปฏิวิรตา สุราเมรยมชฺชปมาทฏฺฐานา ปฏิวิรตา สีลวตี กลฺยาณธมฺมา วิคตมลมจฺเฉเรน เจตสา อคารํ อชฺฌาวสติ อนกฺโกสิกปริภาสิกา สมณพฺราหฺมณานํฯ เอวํ โข คหปตโย ฉโว เทวิยา สทฺธิํ สํวสติฯ>
    text <กถญฺจ คหปตโย เทโว ฉวาย สทฺธิํ สํวสติ อิธ คหปตโย สามิโก โหติ ปาณาติปาตา ปฏิวิรโต อทินฺนาทานา ปฏิวิรโต กาเมสุมิจฺฉาจารา ปฏิวิรโต มุสาวาทา ปฏิวิรโต สุราเมรยมชฺชปมาทฏฺฐานา ปฏิวิรโต สีลวา กลฺยาณธมฺโม วิคตมลมจฺเฉเรน เจตสา อคารํ อชฺฌาวสติ อนกฺโกสกปริภาสโก สมณพฺราหฺมณานํ ภริยา ขฺวสฺส โหติ ปาณาติปาตินี…เป … สุราเมรยมชฺชปมาทฏฺฐายินี ทุสฺสีลา ปาปธมฺมา มจฺเฉรมลปริยุฏฺฐิเตน เจตสา อคารํ อชฺฌาวสติ อกฺโกสิกปริภาสิกา สมณพฺราหฺมณานํฯ เอวํ โข คหปตโย เทโว ฉวาย สทฺธิํ สํวสติฯ>
    text <กถญฺจ คหปตโย เทโว เทวิยา สทฺธิํ สํวสติ อิธ คหปตโย สามิโก โหติ ปาณาติปาตา ปฏิวิรโต…เป … สีลวา กลฺยาณธมฺโม วิคตมลมจฺเฉเรน เจตสา อคารํ อชฺฌาวสติ อนกฺโกสกปริภาสโก สมณพฺราหฺมณานํ ภริยาปิสฺส โหติ ปาณาติปาตา ปฏิวิรตา…เป … สุราเมรยมชฺชปมาทฏฺฐานา ปฏิวิรตา สีลวตี กลฺยาณธมฺมา วิคตมลมจฺเฉเรน เจตสา อคารํ อชฺฌาวสติ อนกฺโกสิกปริภาสิกา สมณพฺราหฺมณานํฯ เอวํ โข คหปตโย เทโว เทวิยา สทฺธิํ สํวสติฯ อิเม โข คหปตโย จตฺตาโร สํวาสาติฯ>
  text <๔ ทุติยสํวาสสุตฺตํ>
    text <๕๔>, <จตฺตาโรเม ภิกฺขเว สํวาสาฯ กตเม จตฺตาโร ฉโว ฉวาย สทฺธิํ สํวสติ ฉโว เทวิยา สทฺธิํ สํวสติ เทโว ฉวาย สทฺธิํ สํวสติ เทโว เทวิยา สทฺธิํ สํวสติฯ>
    text <กถญฺจ ภิกฺขเว ฉโว ฉวาย สทฺธิํ สํวสติฯ อิธ ภิกฺขเว สามิโก โหติ ปาณาติปาตี อทินฺนาทายี กาเมสุมิจฺฉาจารี มุสาวาที ปิสุณวาโจ ผรุสวาโจ สมฺผปฺปลาปี อภิชฺฌาลุ พฺยาปนฺนจิตฺโต มิจฺฉาทิฏฺฐิโก ทุสฺสีโล ปาปธมฺโม มจฺเฉรมลปริยุฏฺฐิเตน เจตสา อคารํ อชฺฌาวสติ อกฺโกสกปริภาสโก สมณพฺราหฺมณานํ ภริยาปิสฺส โหติ ปาณาติปาตินี อทินฺนาทายินี กาเมสุมิจฺฉาจารินี มุสาวาทินี ปิสุณวาจา ผรุสวาจา สมฺผปฺปลาปินี อภิชฺฌาลุนี พฺยาปนฺนจิตฺตา มิจฺฉาทิฏฺฐิกา ทุสฺสีลา ปาปธมฺมา มจฺเฉรมลปริยุฏฺฐิเตน เจตสา อคารํ อชฺฌาวสติ อกฺโกสิกปริภาสิกา สมณพฺราหฺมณานํฯ เอวํ โข ภิกฺขเว ฉโว ฉวาย สทฺธิํ สํวสติฯ>
    text <กถญฺจ ภิกฺขเว ฉโว เทวิยา สทฺธิํ สํวสติ อิธ ภิกฺขเว สามิโก โหติ ปาณาติปาตี…เป … มิจฺฉาทิฏฺฐิโก ทุสฺสีโล ปาปธมฺโม มจฺเฉรมลปริยุฏฺฐิเตน เจตสา อคารํ อชฺฌาวสติ อกฺโกสกปริภาสโก สมณพฺราหฺมณานํ ภริยา ขฺวสฺส โหติ ปาณาติปาตา ปฏิวิรตา อทินฺนาทานา ปฏิวิรตา กาเมสุมิจฺฉาจารา ปฏิวิรตา มุสาวาทา ปฏิวิรตา ปิสุณาย วาจาย ปฏิวิรตา ผรุสาย วาจาย ปฏิวิรตา สมฺผปฺปลาปา ปฏิวิรตา อนภิชฺฌาลุนี อพฺยาปนฺนจิตฺตา สมฺมาทิฏฺฐิกา สีลวตี กลฺยาณธมฺมา วิคตมลมจฺเฉเรน เจตสา อคารํ อชฺฌาวสติ อนกฺโกสิกปริภาสิกา สมณพฺราหฺมณานํฯ เอวํ โข ภิกฺขเว ฉโว เทวิยา สทฺธิํ สํวสติฯ>
    text <กถญฺจ ภิกฺขเว เทโว ฉวาย สทฺธิํ สํวสติ อิธ ภิกฺขเว สามิโก โหติ ปาณาติปาตา ปฏิวิรโต อทินฺนาทานา ปฏิวิรโต กาเมสุมิจฺฉาจารา ปฏิวิรโต มุสาวาทา ปฏิวิรโต ปิสุณาย วาจาย ปฏิวิรโต ผรุสาย วาจาย ปฏิวิรโต สมฺผปฺปลาปา ปฏิวิรโต อนภิชฺฌาลุ อพฺยาปนฺนจิตฺโต สมฺมาทิฏฺฐิโก สีลวา กลฺยาณธมฺโม วิคตมลมจฺเฉเรน เจตสา อคารํ อชฺฌาวสติ อนกฺโกสกปริภาสโก สมณพฺราหฺมณานํ ภริยา ขฺวสฺส โหติ ปาณาติปาตินี…เป … มิจฺฉาทิฏฺฐิกา ทุสฺสีลา ปาปธมฺมา มจฺเฉรมลปริยุฏฺฐิเตน เจตสา อคารํ อชฺฌาวสติ อกฺโกสิกปริภาสิกา สมณพฺราหฺมณานํฯ เอวํ โข ภิกฺขเว เทโว ฉวาย สทฺธิํ สํวสติฯ>
    text <กถญฺจ ภิกฺขเว เทโว เทวิยา สทฺธิํ สํวสติ อิธ ภิกฺขเว สามิโก โหติ ปาณาติปาตา ปฏิวิรโต…เป … สมฺมาทิฏฺฐิโก สีลวา กลฺยาณธมฺโม วิคตมลมจฺเฉเรน เจตสา อคารํ อชฺฌาวสติ อนกฺโกสกปริภาสโก สมณพฺราหฺมณานํ ภริยาปิสฺส โหติ ปาณาติปาตา ปฏิวิรตา…เป … สมฺมาทิฏฺฐิกา สีลวตี กลฺยาณธมฺมา วิคตมลมจฺเฉเรน เจตสา อคารํ อชฺฌาวสติ อนกฺโกสิกปริภาสิกา สมณพฺราหฺมณานํฯ เอวํ โข ภิกฺขเว เทโว เทวิยา สทฺธิํ สํวสติฯ อิเม โข ภิกฺขเว จตฺตาโร สํวาสาติฯ>
  text <๕ ปฐมสมชีวีสุตฺตํ>
    text <๕๕>, <เอวํ เม สุตํ เอกํ สมยํ ภควา ภคฺเคสุ วิหรติ สุสุมารคิเร เภสกฬาวเน มิคทาเยฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน นกุลปิตุโน คหปติสฺส นิเวสนํ เตนุปสงฺกมิ อุปสงฺกมิตฺวา ปญฺญตฺเต อาสเน นิสีทิฯ อถ โข นกุลปิตา จ คหปติ นกุลมาตา จ คหปตานี เยน ภควา เตนุปสงฺกมิํสุ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺโน โข นกุลปิตา คหปติ ภควนฺตํ เอตทโวจ>
    text <ยโต เม ภนฺเต นกุลมาตา คหปตานี ทหรสฺเสว ทหรา อานีตา นาภิชานามิ นกุลมาตรํ คหปตานิํ มนสาปิ อติจริตา กุโต ปน กาเยน อิจฺเฉยฺยาม มยํ ภนฺเต ทิฏฺเฐ เจว ธมฺเม อญฺญมญฺญํ ปสฺสิตุํ อภิสมฺปรายญฺจ อญฺญมญฺญํ ปสฺสิตุนฺติฯ นกุลมาตาปิ โข คหปตานี ภควนฺตํ เอตทโวจ ยโตหํ ภนฺเต นกุลปิตุโน คหปติสฺส ทหรสฺเสว ทหรา อานีตา นาภิชานามิ นกุลปิตรํ คหปติํ มนสาปิ อติจริตา กุโต ปน กาเยน อิจฺเฉยฺยาม มยํ ภนฺเต ทิฏฺเฐ เจว ธมฺเม อญฺญมญฺญํ ปสฺสิตุํ อภิสมฺปรายญฺจ อญฺญมญฺญํ ปสฺสิตุนฺติฯ>
    text <อากงฺเขยฺยุํ เจ คหปตโย อุโภ ชานิปตโย ทิฏฺเฐ เจว ธมฺเม อญฺญมญฺญํ ปสฺสิตุํ อภิสมฺปรายญฺจ อญฺญมญฺญํ ปสฺสิตุํ อุโภว อสฺสุ สมสทฺธา สมสีลา สมจาคา สมปญฺญา เต ทิฏฺเฐ เจว ธมฺเม อญฺญมญฺญํ ปสฺสนฺติ อภิสมฺปรายญฺจ อญฺญมญฺญํ ปสฺสนฺตีติ ฯ>
  text <๖ ทุติยสมชีวีสุตฺตํ>
    text <๕๖>, <อากงฺเขยฺยุํ เจ ภิกฺขเว อุโภ ชานิปตโย ทิฏฺเฐ เจว ธมฺเม อญฺญมญฺญํ ปสฺสิตุํ อภิสมฺปรายญฺจ อญฺญมญฺญํ ปสฺสิตุํ อุโภว อสฺสุ สมสทฺธา สมสีลา สมจาคา สมปญฺญา เต ทิฏฺเฐ เจว ธมฺเม อญฺญมญฺญํ ปสฺสนฺติ อภิสมฺปรายญฺจ อญฺญมญฺญํ ปสฺสนฺตีติฯ>
  text <๗ สุปฺปวาสาสุตฺตํ>
    text <๕๗>, <เอกํ สมยํ ภควา โกลิเยสุ วิหรติ ปชฺชนิกํ นาม โกลิยานํ นิคโมฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน สุปฺปวาสาย โกลิยธีตุยา นิเวสนํ เตนุปสงฺกมิ อุปสงฺกมิตฺวา ปญฺญตฺเต อาสเน นิสีทิฯ อถ โข สุปฺปวาสา โกลิยธีตา ภควนฺตํ ปณีเตน ขาทนีเยน โภชนีเยน สหตฺถา สนฺตปฺเปสิ สมฺปวาเรสิฯ อถ โข สุปฺปวาสา โกลิยธีตา ภควนฺตํ ภุตฺตาวิํ โอนีตปตฺตปาณิํ เอกมนฺตํ นิสีทิฯ เอกมนฺตํ นิสินฺนํ โข สุปฺปวาสํ โกลิยธีตรํ ภควา เอตทโวจ>
    text <โภชนํ สุปฺปวาเส เทนฺตี อริยสาวิกา ปฏิคฺคาหกานํ จตฺตาริ ฐานานิ เทติฯ กตมานิ จตฺตาริ อายุํ เทติ วณฺณํ เทติ สุขํ เทติ พลํ เทติฯ อายุํ โข ปน ทตฺวา อายุสฺส ภาคินี โหติ ทิพฺพสฺส วา มานุสสฺส วาฯ วณฺณํ ทตฺวา วณฺณสฺส ภาคินี โหติ ทิพฺพสฺส วา มานุสสฺส วาฯ สุขํ ทตฺวา สุขสฺส ภาคินี โหติ ทิพฺพสฺส วา มานุสสฺส วาฯ พลํ ทตฺวา พลสฺส ภาคินี โหติ ทิพฺพสฺส วา มานุสสฺส วาฯ โภชนํ สุปฺปวาเส เทนฺตี อริยสาวิกา ปฏิคฺคาหกานํ อิมานิ จตฺตาริ ฐานานิ เทตีติฯ>
  text <๘ สุทตฺตสุตฺตํ>
    text <๕๘>, <อถ โข อนาถปิณฺฑิโก คหปติ เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อนาถปิณฺฑิกํ คหปติํ ภควา เอตทโวจ>
    text <โภชนํ คหปติ ททมาโน อริยสาวโก ปฏิคฺคาหกานํ จตฺตาริ ฐานานิ เทติฯ กตมานิ จตฺตาริ อายุํ เทติ วณฺณํ เทติ สุขํ เทติ พลํ เทติฯ อายุํ โข ปน ทตฺวา อายุสฺส ภาคี โหติ ทิพฺพสฺส วา มานุสสฺส วาฯ วณฺณํ ทตฺวา… สุขํ ทตฺวา… พลํ ทตฺวา พลสฺส ภาคี โหติ ทิพฺพสฺส วา มานุสสฺส วาฯ โภชนํ คหปติ ททมาโน อริยสาวโก ปฏิคฺคาหกานํ อิมานิ จตฺตาริ ฐานานิ เทตีติฯ>
  text <๙ โภชนสุตฺตํ>
    text <๕๙>, <โภชนํ ภิกฺขเว ททมาโน ทายโก ปฏิคฺคาหกานํ จตฺตาริ ฐานานิ เทติฯ กตมานิ จตฺตาริ อายุํ เทติ วณฺณํ เทติ สุขํ เทติ พลํ เทติฯ อายุํ โข ปน ทตฺวา อายุสฺส ภาคี โหติ ทิพฺพสฺส วา มานุสสฺส วาฯ วณฺณํ ทตฺวา… สุขํ ทตฺวา… พลํ ทตฺวา พลสฺส ภาคี โหติ ทิพฺพสฺส วา มานุสสฺส วาฯ โภชนํ ภิกฺขเว ททมาโน ทายโก ปฏิคฺคาหกานํ อิมานิ จตฺตาริ ฐานานิ เทตีติฯ>
  text <๑๐ คิหิสามีจิสุตฺตํ>
    text <๖๐>, <อถ โข อนาถปิณฺฑิโก คหปติ เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อนาถปิณฺฑิกํ คหปติํ ภควา เอตทโวจ>
    text <จตูหิ โข คหปติ ธมฺเมหิ สมนฺนาคโต อริยสาวโก คิหิสามีจิปฏิปทํ ปฏิปนฺโน โหติ ยโสปฏิลาภินิํ สคฺคสํวตฺตนิกํฯ กตเมหิ จตูหิ อิธ คหปติ อริยสาวโก ภิกฺขุสงฺฆํ ปจฺจุปฏฺฐิโต โหติ จีวเรน ภิกฺขุสงฺฆํ ปจฺจุปฏฺฐิโต โหติ ปิณฺฑปาเตน ภิกฺขุสงฺฆํ ปจฺจุปฏฺฐิโต โหติ เสนาสเนน ภิกฺขุสงฺฆํ ปจฺจุปฏฺฐิโต โหติ คิลานปฺปจฺจยเภสชฺชปริกฺขาเรนฯ อิเมหิ โข คหปติ จตูหิ ธมฺเมหิ สมนฺนาคโต อริยสาวโก คิหิสามีจิปฏิปทํ ปฏิปนฺโน โหติ ยโสปฏิลาภินิํ สคฺคสํวตฺตนิกนฺติฯ>
    stand <ปุญฺญาภิสนฺทวคฺโค ปฐโมฯ>
    text <ตสฺสุทฺทานํ>
