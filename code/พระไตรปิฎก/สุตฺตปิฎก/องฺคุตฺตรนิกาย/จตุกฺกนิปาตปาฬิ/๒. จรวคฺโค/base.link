text <๒ จรวคฺโค>
  text <๑ จรสุตฺตํ>
    text <๑๑>, <จรโต เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตํ เจ ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ น อนภาวํ คเมติ จรมฺปิ ภิกฺขเว ภิกฺขุ เอวํภูโต อนาตาปี อโนตฺตาปี สตตํ สมิตํ กุสีโต หีนวีริโยติ วุจฺจติฯ>
    text <ฐิตสฺส เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตํ เจ ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ น อนภาวํ คเมติ ฐิโตปิ ภิกฺขเว ภิกฺขุ เอวํภูโต อนาตาปี อโนตฺตาปี สตตํ สมิตํ กุสีโต หีนวีริโยติ วุจฺจติฯ>
    text <นิสินฺนสฺส เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตํ เจ ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ น อนภาวํ คเมติ นิสินฺโนปิ ภิกฺขเว ภิกฺขุ เอวํภูโต อนาตาปี อโนตฺตาปี สตตํ สมิตํ กุสีโต หีนวีริโยติ วุจฺจติฯ>
    text <สยานสฺส เจปิ ภิกฺขเว ภิกฺขุโน ชาครสฺส อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตํ เจ ภิกฺขุ อธิวาเสติ นปฺปชหติ น วิโนเทติ น พฺยนฺตีกโรติ น อนภาวํ คเมติ สยาโนปิ ภิกฺขเว ภิกฺขุ ชาคโร เอวํภูโต อนาตาปี อโนตฺตาปี สตตํ สมิตํ กุสีโต หีนวีริโยติ วุจฺจติฯ>
    text <จรโต เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตํ เจ ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติ จรมฺปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ>
    text <ฐิตสฺส เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตํ เจ ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติ ฐิโตปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ>
    text <นิสินฺนสฺส เจปิ ภิกฺขเว ภิกฺขุโน อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตํ เจ ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติ นิสินฺโนปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ>
    text <สยานสฺส เจปิ ภิกฺขเว ภิกฺขุโน ชาครสฺส อุปฺปชฺชติ กามวิตกฺโก วา พฺยาปาทวิตกฺโก วา วิหิํสาวิตกฺโก วาฯ ตํ เจ ภิกฺขุ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติ สยาโนปิ ภิกฺขเว ภิกฺขุ ชาคโร เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจตีติฯ>
    block
      text <จรํ วา ยทิ วา ติฏฺฐํ นิสินฺโน อุท วา สยํ>
      text <โย วิตกฺกํ วิตกฺเกติ ปาปกํ เคหนิสฺสิตํฯ>
      text <กุมฺมคฺคปฺปฏิปนฺโน โส โมหเนยฺเยสุ มุจฺฉิโต>
      text <อภพฺโพ ตาทิโส ภิกฺขุ ผุฏฺฐุํ สมฺโพธิมุตฺตมํฯ>
      text <โย จ จรํ วา ติฏฺฐํ วา นิสินฺโน อุท วา สยํ>
      text <วิตกฺกํ สมยิตฺวาน วิตกฺกูปสเม รโต>
      text <ภพฺโพ โส ตาทิโส ภิกฺขุ ผุฏฺฐุํ สมฺโพธิมุตฺตมนฺติฯ ปฐมํ>
      text <ยตํ จเร ยตํ ติฏฺเฐ ยตํ อจฺเฉ ยตํ สเย>
      text <ยตํ สมิญฺชเย ภิกฺขุ ยตเมนํ ปสารเยฯ>
      text <อุทฺธํ ติริยํ อปาจีนํ ยาวตา ชคโต คติ>
      text <สมเวกฺขิตา จ ธมฺมานํ ขนฺธานํ อุทยพฺพยํฯ>
      text <เจโตสมถสามีจิํ สิกฺขมานํ สทา สตํ>
      text <สตตํ ปหิตตฺโตติ อาหุ ภิกฺขุํ ตถาวิธนฺติฯ ทุติยํ>
      text <สมฺมปฺปธานา มารเธยฺยาภิภูตา>
      text <เต อสิตา ชาติมรณภยสฺส ปารคู>
      text <เต ตุสิตา เชตฺวา มารํ สวาหินิํ เต อเนชา>
      text <สพฺพํ นมุจิพลํ อุปาติวตฺตา เต สุขิตาติฯ ตติยํ>
      text <สํวโร จ ปหานญฺจ ภาวนา อนุรกฺขณา>
      text <เอเต ปธานา จตฺตาโร เทสิตาทิจฺจพนฺธุนา>
      text <เยหิ ภิกฺขุ อิธาตาปี ขยํ ทุกฺขสฺส ปาปุเณติฯ จตุตฺถํ>
      text <ราหุคฺคํ อตฺตภาวีนํ มนฺธาตา กามโภคินํ>
      text <มาโร อาธิปเตยฺยานํ อิทฺธิยา ยสสา ชลํฯ>
      text <อุทฺธํ ติริยํ อปาจีนํ ยาวตา ชคโต คติ>
      text <สเทวกสฺส โลกสฺส พุทฺโธ อคฺโค ปวุจฺจตีติฯ ปญฺจมํ>
      text <รูปโสขุมฺมตํ ญตฺวา เวทนานญฺจ สมฺภวํ>
      text <สญฺญา ยโต สมุเทติ อตฺถํ คจฺฉติ ยตฺถ จ>
      text <สงฺขาเร ปรโต ญตฺวา ทุกฺขโต โน จ อตฺตโตฯ>
      text <ส เว สมฺมทฺทโส ภิกฺขุ สนฺโต สนฺติปเท รโต>
      text <ธาเรติ อนฺติมํ เทหํ เชตฺวา มารํ สวาหินินฺติฯ ฉฏฺฐํ>
      text <ฉนฺทา โทสา ภยา โมหา โย ธมฺมํ อติวตฺตติ>
      text <นิหียติ ตสฺส ยโส กาฬปกฺเขว จนฺทิมาติฯ สตฺตมํ>
      text <ฉนฺทา โทสา ภยา โมหา โย ธมฺมํ นาติวตฺตติ>
      text <อาปูรติ ตสฺส ยโส สุกฺกปกฺเขว จนฺทิมาติฯ อฏฺฐมํ>
      text <ฉนฺทา โทสา ภยา โมหา โย ธมฺมํ อติวตฺตติ>
      text <นิหียติ ตสฺส ยโส กาฬปกฺเขว จนฺทิมาฯ>
      text <ฉนฺทา โทสา ภยา โมหา โย ธมฺมํ นาติวตฺตติ>
      text <อาปูรติ ตสฺส ยโส สุกฺกปกฺเขว จนฺทิมาติฯ นวมํ>
      text <เย เกจิ กาเมสุ อสญฺญตา ชนา>
      text <อธมฺมิกา โหนฺติ อธมฺมคารวา>
      text <ฉนฺทา โทสา โมหา จ ภยา คามิโน>
      text <ปริสากสโฏ จ ปเนส วุจฺจติฯ>
      text <เอวญฺหิ วุตฺตํ สมเณน ชานตา>
      text <ตสฺมา หิ เต สปฺปุริสา ปสํสิยา>
      text <ธมฺเม ฐิตา เย น กโรนฺติ ปาปกํ>
      text <น ฉนฺทา น โทสา น โมหา น ภยา จ คามิโน>
      text <ปริสาย มณฺโฑ จ ปเนส วุจฺจติ>
      text <เอวญฺหิ วุตฺตํ สมเณน ชานตาติฯ ทสมํ>
      text <จรํ สีลํ ปธานานิ สํวรํ ปญฺญตฺติ ปญฺจมํ>
      text <โสขุมฺมํ ตโย อคตี ภตฺตุทฺเทเสน เต ทสาติฯ>
  text <๒ สีลสุตฺตํ>
    text <๑๒>, <สมฺปนฺนสีลา ภิกฺขเว วิหรถ สมฺปนฺนปาติโมกฺขา ปาติโมกฺขสํวรสํวุตา วิหรถ อาจารโคจรสมฺปนฺนา อณุมตฺเตสุ วชฺเชสุ ภยทสฺสาวิโนฯ สมาทาย สิกฺขถ สิกฺขาปเทสุฯ สมฺปนฺนสีลานํ โว ภิกฺขเว วิหรตํ สมฺปนฺนปาติโมกฺขานํ ปาติโมกฺขสํวรสํวุตานํ วิหรตํ อาจารโคจรสมฺปนฺนานํ อณุมตฺเตสุ วชฺเชสุ ภยทสฺสาวีนํ สมาทาย สิกฺขตํ สิกฺขาปเทสุ กิมสฺส อุตฺตริ กรณียํ>
    text <จรโต เจปิ ภิกฺขเว ภิกฺขุโน อภิชฺฌาพฺยาปาโท วิคโต โหติ ถินมิทฺธํ… อุทฺธจฺจกุกฺกุจฺจํ… วิจิกิจฺฉา ปหีนา โหติ อารทฺธํ โหติ วีริยํ อสลฺลีนํ อุปฏฺฐิตา สติ อสมฺมุฏฺฐา ปสฺสทฺโธ กาโย อสารทฺโธ สมาหิตํ จิตฺตํ เอกคฺคํ จรมฺปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ>
    text <ฐิตสฺส เจปิ ภิกฺขเว ภิกฺขุโน อภิชฺฌาพฺยาปาโท วิคโต โหติ ถินมิทฺธํ… อุทฺธจฺจกุกฺกุจฺจํ… วิจิกิจฺฉา ปหีนา โหติ อารทฺธํ โหติ วีริยํ อสลฺลีนํ อุปฏฺฐิตา สติ อสมฺมุฏฺฐา ปสฺสทฺโธ กาโย อสารทฺโธ สมาหิตํ จิตฺตํ เอกคฺคํ ฐิโตปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ>
    text <นิสินฺนสฺส เจปิ ภิกฺขเว ภิกฺขุโน อภิชฺฌาพฺยาปาโท วิคโต โหติ ถินมิทฺธํ… อุทฺธจฺจกุกฺกุจฺจํ… วิจิกิจฺฉา ปหีนา โหติ อารทฺธํ โหติ วีริยํ อสลฺลีนํ อุปฏฺฐิตา สติ อสมฺมุฏฺฐา ปสฺสทฺโธ กาโย อสารทฺโธ สมาหิตํ จิตฺตํ เอกคฺคํ นิสินฺโนปิ ภิกฺขเว ภิกฺขุ เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจติฯ>
    text <สยานสฺส เจปิ ภิกฺขเว ภิกฺขุโน ชาครสฺส อภิชฺฌาพฺยาปาโท วิคโต โหติ ถินมิทฺธํ… อุทฺธจฺจกุกฺกุจฺจํ… วิจิกิจฺฉา ปหีนา โหติ อารทฺธํ โหติ วีริยํ อสลฺลีนํ อุปฏฺฐิตา สติ อสมฺมุฏฺฐา ปสฺสทฺโธ กาโย อสารทฺโธ สมาหิตํ จิตฺตํ เอกคฺคํ สยาโนปิ ภิกฺขเว ภิกฺขุ ชาคโร เอวํภูโต อาตาปี โอตฺตาปี สตตํ สมิตํ อารทฺธวีริโย ปหิตตฺโตติ วุจฺจตีติฯ>
  text <๓ ปธานสุตฺตํ>
    text <๑๓>, <จตฺตาริมานิ ภิกฺขเว สมฺมปฺปธานานิฯ กตมานิ จตฺตาริ อิธ ภิกฺขเว ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ อุปฺปนฺนานํ กุสลานํ ธมฺมานํ ฐิติยา อสมฺโมสาย ภิยฺโยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อิมานิ โข ภิกฺขเว จตฺตาริ สมฺมปฺปธานานีติฯ>
  text <๔ สํวรสุตฺตํ>
    text <๑๔>, <จตฺตาริมานิ ภิกฺขเว ปธานานิฯ กตมานิ จตฺตาริ สํวรปฺปธานํ ปหานปฺปธานํ ภาวนาปฺปธานํ อนุรกฺขณาปฺปธานํฯ กตมญฺจ ภิกฺขเว สํวรปฺปธานํ อิธ ภิกฺขเว ภิกฺขุ จกฺขุนา รูปํ ทิสฺวา น นิมิตฺตคฺคาหี โหติ นานุพฺยญฺชนคฺคาหีฯ ยตฺวาธิกรณเมนํ จกฺขุนฺทฺริยํ อสํวุตํ วิหรนฺตํ อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุํ ตสฺส สํวราย ปฏิปชฺชติ รกฺขติ จกฺขุนฺทฺริยํ จกฺขุนฺทฺริเย สํวรํ อาปชฺชติฯ โสเตน สทฺทํ สุตฺวา… ฆาเนน คนฺธํ ฆายิตฺวา… ชิวฺหาย รสํ สายิตฺวา… กาเยน โผฏฺฐพฺพํ ผุสิตฺวา… มนสา ธมฺมํ วิญฺญาย น นิมิตฺตคฺคาหี โหติ นานุพฺยญฺชนคฺคาหี ยตฺวาธิกรณเมนํ มนินฺทฺริยํ อสํวุตํ วิหรนฺตํ อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุํ ตสฺส สํวราย ปฏิปชฺชติ รกฺขติ มนินฺทฺริยํ มนินฺทฺริเย สํวรํ อาปชฺชติฯ อิทํ วุจฺจติ ภิกฺขเว สํวรปฺปธานํฯ>
    text <กตมญฺจ ภิกฺขเว ปหานปฺปธานํ อิธ ภิกฺขเว ภิกฺขุ อุปฺปนฺนํ กามวิตกฺกํ นาธิวาเสติ ปชหติ วิโนเทติ พฺยนฺตีกโรติ อนภาวํ คเมติ อุปฺปนฺนํ พฺยาปาทวิตกฺกํ…เป … อุปฺปนฺนํ วิหิํสาวิตกฺกํ…เป … อุปฺปนฺนุปฺปนฺเน ปาปเก อกุสเล ธมฺเม นาธิวาเสติ ปชหติ วิโนเทติ พฺยนฺตีกโรติ อนภาวํ คเมติฯ อิทํ วุจฺจติ ภิกฺขเว ปหานปฺปธานํฯ>
    text <กตมญฺจ ภิกฺขเว ภาวนาปฺปธานํ อิธ ภิกฺขเว ภิกฺขุ สติสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํ ธมฺมวิจยสมฺโพชฺฌงฺคํ ภาเวติ… วีริยสมฺโพชฺฌงฺคํ ภาเวติ… ปีติสมฺโพชฺฌงฺคํ ภาเวติ… ปสฺสทฺธิสมฺโพชฺฌงฺคํ ภาเวติ… สมาธิสมฺโพชฺฌงฺคํ ภาเวติ… อุเปกฺขาสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อิทํ วุจฺจติ ภิกฺขเว ภาวนาปฺปธานํฯ>
    text <กตมญฺจ ภิกฺขเว อนุรกฺขณาปฺปธานํ อิธ ภิกฺขเว ภิกฺขุ อุปฺปนฺนํ ภทฺทกํ สมาธินิมิตฺตํ อนุรกฺขติ อฏฺฐิกสญฺญํ ปุฬวกสญฺญํ วินีลกสญฺญํ วิจฺฉิทฺทกสญฺญํ อุทฺธุมาตกสญฺญํฯ อิทํ วุจฺจติ ภิกฺขเว อนุรกฺขณาปฺปธานํฯ อิมานิ โข ภิกฺขเว จตฺตาริ ปธานานีติฯ>
  text <๕ ปญฺญตฺติสุตฺตํ>
    text <๑๕>, <จตสฺโส อิมา ภิกฺขเว อคฺคปญฺญตฺติโยฯ กตมา จตสฺโส เอตทคฺคํ ภิกฺขเว อตฺตภาวีนํ ยทิทํ ราหุ อสุรินฺโทฯ เอตทคฺคํ ภิกฺขเว กามโภคีนํ ยทิทํ ราชา มนฺธาตาฯ เอตทคฺคํ ภิกฺขเว อาธิปเตยฺยานํ ยทิทํ มาโร ปาปิมาฯ สเทวเก ภิกฺขเว โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ตถาคโต อคฺคมกฺขายติ อรหํ สมฺมาสมฺพุทฺโธฯ อิมา โข ภิกฺขเว จตสฺโส อคฺคปญฺญตฺติโยติฯ>
  text <๖ โสขุมฺมสุตฺตํ>
    text <๑๖>, <จตฺตาริมานิ ภิกฺขเว โสขุมฺมานิฯ กตมานิ จตฺตาริ อิธ ภิกฺขเว ภิกฺขุ รูปโสขุมฺเมน สมนฺนาคโต โหติ ปรเมน เตน จ รูปโสขุมฺเมน อญฺญํ รูปโสขุมฺมํ อุตฺตริตรํ วา ปณีตตรํ วา น สมนุปสฺสติ เตน จ รูปโสขุมฺเมน อญฺญํ รูปโสขุมฺมํ อุตฺตริตรํ วา ปณีตตรํ วา น ปตฺเถติฯ เวทนาโสขุมฺเมน สมนฺนาคโต โหติ ปรเมน เตน จ เวทนาโสขุมฺเมน อญฺญํ เวทนาโสขุมฺมํ อุตฺตริตรํ วา ปณีตตรํ วา น สมนุปสฺสติ เตน จ เวทนาโสขุมฺเมน อญฺญํ เวทนาโสขุมฺมํ อุตฺตริตรํ วา ปณีตตรํ วา น ปตฺเถติฯ สญฺญาโสขุมฺเมน สมนฺนาคโต โหติ ปรเมน เตน จ สญฺญาโสขุมฺเมน อญฺญํ สญฺญาโสขุมฺมํ อุตฺตริตรํ วา ปณีตตรํ วา น สมนุปสฺสติ เตน จ สญฺญาโสขุมฺเมน อญฺญํ สญฺญาโสขุมฺมํ อุตฺตริตรํ วา ปณีตตรํ วา น ปตฺเถติฯ สงฺขารโสขุมฺเมน สมนฺนาคโต โหติ ปรเมน เตน จ สงฺขารโสขุมฺเมน อญฺญํ สงฺขารโสขุมฺมํ อุตฺตริตรํ วา ปณีตตรํ วา น สมนุปสฺสติ เตน จ สงฺขารโสขุมฺเมน อญฺญํ สงฺขารโสขุมฺมํ อุตฺตริตรํ วา ปณีตตรํ วา น ปตฺเถติฯ อิมานิ โข ภิกฺขเว จตฺตาริ โสขุมฺมานีติฯ>
  text <๗ ปฐมอคติสุตฺตํ>
    text <๑๗>, <จตฺตาริมานิ ภิกฺขเว อคติคมนานิฯ กตมานิ จตฺตาริ ฉนฺทาคติํ คจฺฉติ โทสาคติํ คจฺฉติ โมหาคติํ คจฺฉติ ภยาคติํ คจฺฉติ อิมานิ โข ภิกฺขเว จตฺตาริ อคติคมนานีติฯ>
  text <๘ ทุติยอคติสุตฺตํ>
    text <๑๘>, <จตฺตาริมานิ ภิกฺขเว นาคติคมนานิฯ กตมานิ จตฺตาริ น ฉนฺทาคติํ คจฺฉติ น โทสาคติํ คจฺฉติ น โมหาคติํ คจฺฉติ น ภยาคติํ คจฺฉติ อิมานิ โข ภิกฺขเว จตฺตาริ นาคติคมนานีติฯ>
  text <๙ ตติยอคติสุตฺตํ>
    text <๑๙>, <จตฺตาริมานิ ภิกฺขเว อคติคมนานิฯ กตมานิ จตฺตาริ ฉนฺทาคติํ คจฺฉติ โทสาคติํ คจฺฉติ โมหาคติํ คจฺฉติ ภยาคติํ คจฺฉติ อิมานิ โข ภิกฺขเว จตฺตาริ อคติคมนานิฯ>
    text <จตฺตาริมานิ ภิกฺขเว นาคติคมนานิฯ กตมานิ จตฺตาริ น ฉนฺทาคติํ คจฺฉติ น โทสาคติํ คจฺฉติ น โมหาคติํ คจฺฉติ น ภยาคติํ คจฺฉติ อิมานิ โข ภิกฺขเว จตฺตาริ นาคติคมนานีติฯ>
  text <๑๐ ภตฺตุทฺเทสกสุตฺตํ>
    text <๒๐>, <จตูหิ ภิกฺขเว ธมฺเมหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเยฯ กตเมหิ จตูหิ ฉนฺทาคติํ คจฺฉติ โทสาคติํ คจฺฉติ โมหาคติํ คจฺฉติ ภยาคติํ คจฺฉติ อิเมหิ โข ภิกฺขเว จตูหิ ธมฺเมหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ นิรเยฯ>
    text <จตูหิ ภิกฺขเว ธมฺเมหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ สคฺเคฯ กตเมหิ จตูหิ น ฉนฺทาคติํ คจฺฉติ น โทสาคติํ คจฺฉติ น โมหาคติํ คจฺฉติ น ภยาคติํ คจฺฉติ อิเมหิ โข ภิกฺขเว จตูหิ ธมฺเมหิ สมนฺนาคโต ภตฺตุทฺเทสโก ยถาภตํ นิกฺขิตฺโต เอวํ สคฺเคติฯ>
    stand <จรวคฺโค ทุติโยฯ>
    text <ตสฺสุทฺทานํ>
