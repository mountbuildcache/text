text <๑ ภณฺฑคามวคฺโค>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯองฺคุตฺตรนิกาโย>
  text <๑ ปฐมปณฺณาสกํ>
    text <๑ อนุพุทฺธสุตฺตํ>
      text <๑>, <เอวํ เม สุตํ เอกํ สมยํ ภควา วชฺชีสุ วิหรติ ภณฺฑคาเมฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <จตุนฺนํ ภิกฺขเว ธมฺมานํ อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ กตเมสํ จตุนฺนํ อริยสฺส ภิกฺขเว สีลสฺส อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ อริยสฺส ภิกฺขเว สมาธิสฺส อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ อริยาย ภิกฺขเว ปญฺญาย อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจ ฯ อริยาย ภิกฺขเว วิมุตฺติยา อนนุโพธา อปฺปฏิเวธา เอวมิทํ ทีฆมทฺธานํ สนฺธาวิตํ สํสริตํ มมญฺเจว ตุมฺหากญฺจฯ ตยิทํ ภิกฺขเว อริยํ สีลํ อนุพุทฺธํ ปฏิวิทฺธํ อริโย สมาธิ อนุพุทฺโธ ปฏิวิทฺโธ อริยา ปญฺญา อนุพุทฺธา ปฏิวิทฺธา อริยา วิมุตฺติ อนุพุทฺธา ปฏิวิทฺธา อุจฺฉินฺนา ภวตณฺหา ขีณา ภวเนตฺติ นตฺถิ ทานิ ปุนพฺภโวติฯ>
      text <อิทมโวจ ภควาฯ อิทํ วตฺวาน สุคโต อถาปรํ เอตทโวจ สตฺถา>
      block
        text <สีลํ สมาธิ ปญฺญา จ วิมุตฺติ จ อนุตฺตรา>
        text <อนุพุทฺธา อิเม ธมฺมา โคตเมน ยสสฺสินาฯ>
        text <อิติ พุทฺโธ อภิญฺญาย ธมฺมมกฺขาสิ ภิกฺขุนํ>
        text <ทุกฺขสฺสนฺตกโร สตฺถา จกฺขุมา ปรินิพฺพุโตติฯ ปฐมํ>
        text <จุตา ปตนฺติ ปติตา คิทฺธา จ ปุนราคตา>
        text <กตํ กิจฺจํ รตํ รมฺมํ สุเขนานฺวาคตํ สุขนฺติฯ ทุติยํ>
        text <โย นินฺทิยํ ปสํสติ>
        text <ตํ วา นินฺทติ โย ปสํสิโย>
        text <วิจินาติ มุเขน โส กลิํ>
        text <กลินา เตน สุขํ น วินฺทติฯ>
        text <อปฺปมตฺโต อยํ กลิ>
        text <โย อกฺเขสุ ธนปราชโย>
        text <สพฺพสฺสาปิ สหาปิ อตฺตนา>
        text <อยเมว มหนฺตตโร กลิ>
        text <โย สุคเตสุ มนํ ปโทสเยฯ>
        text <สตํ สหสฺสานํ นิรพฺพุทานํ>
        text <ฉตฺติํสตี ปญฺจ จ อพฺพุทานิ>
        text <ยมริยครหี นิรยํ อุเปติ>
        text <วาจํ มนญฺจ ปณิธาย ปาปกนฺติฯ ตติยํ>
        text <มาตริ ปิตริ จาปิ โย มิจฺฉา ปฏิปชฺชติ>
        text <ตถาคเต วา สมฺพุทฺเธ อถ วา ตสฺส สาวเก>
        text <พหุญฺจ โส ปสวติ อปุญฺญํ ตาทิโส นโรฯ>
        text <ตาย นํ อธมฺมจริยาย มาตาปิตูสุ ปณฺฑิตา>
        text <อิเธว นํ ครหนฺติ เปจฺจาปายญฺจ คจฺฉติฯ>
        text <มาตริ ปิตริ จาปิ โย สมฺมา ปฏิปชฺชติ>
        text <ตถาคเต วา สมฺพุทฺเธ อถ วา ตสฺส สาวเก>
        text <พหุญฺจ โส ปสวติ ปุญฺญํ เอตาทิโส นโรฯ>
        text <ตาย นํ ธมฺมจริยาย มาตาปิตูสุ ปณฺฑิตา>
        text <อิเธว นํ ปสํสนฺติ เปจฺจ สคฺเค ปโมทตีติ ฯ จตุตฺถํ>
        text <เย เกจิ กาเมสุ อสญฺญตา ชนา>
        text <อวีตราคา อิธ กามโภคิโน>
        text <ปุนปฺปุนํ ชาติชรูปคามิ เต>
        text <ตณฺหาธิปนฺนา อนุโสตคามิโนฯ>
        text <ตสฺมา หิ ธีโร อิธุปฏฺฐิตสฺสตี>
        text <กาเม จ ปาเป จ อเสวมาโน>
        text <สหาปิ ทุกฺเขน ชเหยฺย กาเม>
        text <ปฏิโสตคามีติ ตมาหุ ปุคฺคลํฯ>
        text <โย เว กิเลสานิ ปหาย ปญฺจ>
        text <ปริปุณฺณเสโข อปริหานธมฺโม>
        text <เจโตวสิปฺปตฺโต สมาหิตินฺทฺริโย>
        text <ส เว ฐิตตฺโตติ นโร ปวุจฺจติฯ>
        text <ปโรปรา ยสฺส สเมจฺจ ธมฺมา>
        text <วิธูปิตา อตฺถคตา น สนฺติ>
        text <ส เว มุนิ วุสิตพฺรหฺมจริโย>
        text <โลกนฺตคู ปารคโตติ วุจฺจตีติฯ ปญฺจมํ>
        text <อปฺปสฺสุโตปิ เจ โหติ สีเลสุ อสมาหิโต>
        text <อุภเยน นํ ครหนฺติ สีลโต จ สุเตน จฯ>
        text <อปฺปสฺสุโตปิ เจ โหติ สีเลสุ สุสมาหิโต>
        text <สีลโต นํ ปสํสนฺติ ตสฺส สมฺปชฺชเต สุตํฯ>
        text <พหุสฺสุโตปิ เจ โหติ สีเลสุ อสมาหิโต>
        text <สีลโต นํ ครหนฺติ นาสฺส สมฺปชฺชเต สุตํฯ>
        text <พหุสฺสุโตปิ เจ โหติ สีเลสุ สุสมาหิโต>
        text <อุภเยน นํ ปสํสนฺติ สีลโต จ สุเตน จฯ>
        text <พหุสฺสุตํ ธมฺมธรํ สปฺปญฺญํ พุทฺธสาวกํ>
        text <เนกฺขํ ชมฺโพนทสฺเสว โก ตํ นินฺทิตุมรหติ>
        text <เทวาปิ นํ ปสํสนฺติ พฺรหฺมุนาปิ ปสํสิโตติฯ ฉฏฺฐํ>
        text <โย โหติ วิยตฺโต จ วิสารโท จ>
        text <พหุสฺสุโต ธมฺมธโร จ โหติ>
        text <ธมฺมสฺส โหติ อนุธมฺมจารี>
        text <ส ตาทิโส วุจฺจติ สงฺฆโสภโน ฯ>
        text <ภิกฺขุ จ สีลสมฺปนฺโน ภิกฺขุนี จ พหุสฺสุตา>
        text <อุปาสโก จ โย สทฺโธ ยา จ สทฺธา อุปาสิกา>
        text <เอเต โข สงฺฆํ โสเภนฺติ เอเต หิ สงฺฆโสภนาติฯ สตฺตมํ>
        text <เย เกจิเม วาทปถา ปุถุสฺสิตา>
        text <ยํ นิสฺสิตา สมณพฺราหฺมณา จ>
        text <ตถาคตํ ปตฺวา น เต ภวนฺติ>
        text <วิสารทํ วาทปถาติวตฺตํ ฯ>
        text <โย ธมฺมจกฺกํ อภิภุยฺย เกวลี>
        text <ปวตฺตยี สพฺพภูตานุกมฺปี>
        text <ตํ ตาทิสํ เทวมนุสฺสเสฏฺฐํ>
        text <สตฺตา นมสฺสนฺติ ภวสฺส ปารคุนฺติฯ อฏฺฐมํ>
        text <ตณฺหา ทุติโย ปุริโส ทีฆมทฺธาน สํสรํ>
        text <อิตฺถภาวญฺญถาภาวํ สํสารํ นาติวตฺตติฯ>
        text <เอวมาทีนวํ ญตฺวา ตณฺหํ ทุกฺขสฺส สมฺภวํ>
        text <วีตตณฺโห อนาทาโน สโต ภิกฺขุ ปริพฺพเชติ ฯ นวมํ>
        text <กามโยเคน สํยุตฺตา ภวโยเคน จูภยํ>
        text <ทิฏฺฐิโยเคน สํยุตฺตา อวิชฺชาย ปุรกฺขตาฯ>
        text <สตฺตา คจฺฉนฺติ สํสารํ ชาติมรณคามิโน>
        text <เย จ กาเม ปริญฺญาย ภวโยคญฺจ สพฺพโสฯ>
        text <ทิฏฺฐิโยคํ สมูหจฺจ อวิชฺชญฺจ วิราชยํ>
        text <สพฺพโยควิสํยุตฺตา เต เว โยคาติคา มุนีติฯ ทสมํ>
        text <อนุพุทฺธํ ปปติตํ ทฺเว ขตา อนุโสตปญฺจมํ>
        text <อปฺปสฺสุโต จ โสภนํ เวสารชฺชํ ตณฺหาโยเคน เต ทสาติฯ>
    text <๒ ปปติตสุตฺตํ>
      text <๒>, <จตูหิ ภิกฺขเว ธมฺเมหิ อสมนฺนาคโต อิมสฺมา ธมฺมวินยา ปปติโตติ วุจฺจติฯ กตเมหิ จตูหิ อริเยน ภิกฺขเว สีเลน อสมนฺนาคโต อิมสฺมา ธมฺมวินยา ปปติโตติ วุจฺจติฯ อริเยน ภิกฺขเว สมาธินา อสมนฺนาคโต อิมสฺมา ธมฺมวินยา ปปติโตติ วุจฺจติฯ อริยาย ภิกฺขเว ปญฺญาย อสมนฺนาคโต อิมสฺมา ธมฺมวินยา ปปติโตติ วุจฺจติฯ อริยาย ภิกฺขเว วิมุตฺติยา อสมนฺนาคโต อิมสฺมา ธมฺมวินยา ปปติโตติ วุจฺจติฯ อิเมหิ โข ภิกฺขเว จตูหิ ธมฺเมหิ อสมนฺนาคโต อิมสฺมา ธมฺมวินยา ปปติโตติ วุจฺจติฯ>
      text <จตูหิ ภิกฺขเว ธมฺเมหิ สมนฺนาคโต อิมสฺมา ธมฺมวินยา อปปติโตติ วุจฺจติฯ กตเมหิ จตูหิ อริเยน ภิกฺขเว สีเลน สมนฺนาคโต อิมสฺมา ธมฺมวินยา อปปติโตติ วุจฺจติฯ อริเยน ภิกฺขเว สมาธินา สมนฺนาคโต อิมสฺมา ธมฺมวินยา อปปติโตติ วุจฺจติฯ อริยาย ภิกฺขเว ปญฺญาย สมนฺนาคโต อิมสฺมา ธมฺมวินยา อปปติโตติ วุจฺจติฯ อริยาย ภิกฺขเว วิมุตฺติยา สมนฺนาคโต อิมสฺมา ธมฺมวินยา อปปติโตติ วุจฺจติฯ อิเมหิ โข ภิกฺขเว จตูหิ ธมฺเมหิ สมนฺนาคโต อิมสฺมา ธมฺมวินยา อปปติโตติ วุจฺจตีติฯ>
    text <๓ ปฐมขตสุตฺตํ>
      text <๓>, <จตูหิ ภิกฺขเว ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ กตเมหิ จตูหิ อนนุวิจฺจ อปริโยคาเหตฺวา อวณฺณารหสฺส วณฺณํ ภาสติ อนนุวิจฺจ อปริโยคาเหตฺวา วณฺณารหสฺส อวณฺณํ ภาสติ อนนุวิจฺจ อปริโยคาเหตฺวา อปฺปสาทนีเย ฐาเน ปสาทํ อุปทํเสติ อนนุวิจฺจ อปริโยคาเหตฺวา ปสาทนีเย ฐาเน อปฺปสาทํ อุปทํเสติ อิเมหิ โข ภิกฺขเว จตูหิ ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ>
      text <จตูหิ ภิกฺขเว ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวติฯ กตเมหิ จตูหิ อนุวิจฺจ ปริโยคาเหตฺวา อวณฺณารหสฺส อวณฺณํ ภาสติ อนุวิจฺจ ปริโยคาเหตฺวา วณฺณารหสฺส วณฺณํ ภาสติ อนุวิจฺจ ปริโยคาเหตฺวา อปฺปสาทนีเย ฐาเน อปฺปสาทํ อุปทํเสติ อนุวิจฺจ ปริโยคาเหตฺวา ปสาทนีเย ฐาเน ปสาทํ อุปทํเสติ อิเมหิ โข ภิกฺขเว จตูหิ ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวตีติฯ>
    text <๔ ทุติยขตสุตฺตํ>
      text <๔>, <จตูสุ ภิกฺขเว มิจฺฉา ปฏิปชฺชมาโน พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ กตเมสุ จตูสุ มาตริ ภิกฺขเว มิจฺฉา ปฏิปชฺชมาโน พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ ปิตริ ภิกฺขเว มิจฺฉา ปฏิปชฺชมาโน…เป … ตถาคเต ภิกฺขเว มิจฺฉา ปฏิปชฺชมาโน…เป … ตถาคตสาวเก ภิกฺขเว มิจฺฉา ปฏิปชฺชมาโน พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ อิเมสุ โข ภิกฺขเว จตูสุ มิจฺฉา ปฏิปชฺชมาโน พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ>
      text <จตูสุ ภิกฺขเว สมฺมา ปฏิปชฺชมาโน ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวติฯ กตเมสุ จตูสุ มาตริ ภิกฺขเว สมฺมา ปฏิปชฺชมาโน ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวติฯ ปิตริ ภิกฺขเว สมฺมา ปฏิปชฺชมาโน…เป … ตถาคเต ภิกฺขเว สมฺมา ปฏิปชฺชมาโน…เป … ตถาคตสาวเก ภิกฺขเว สมฺมา ปฏิปชฺชมาโน ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวติฯ อิเมสุ โข ภิกฺขเว จตูสุ สมฺมา ปฏิปชฺชมาโน ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวตีติฯ>
    text <๕ อนุโสตสุตฺตํ>
      text <๕>, <จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร อนุโสตคามี ปุคฺคโล ปฏิโสตคามี ปุคฺคโล ฐิตตฺโต ปุคฺคโล ติณฺโณ ปารงฺคโต ถเล ติฏฺฐติ พฺราหฺมโณฯ กตโม จ ภิกฺขเว อนุโสตคามี ปุคฺคโล อิธ ภิกฺขเว เอกจฺโจ ปุคฺคโล กาเม จ ปฏิเสวติ ปาปญฺจ กมฺมํ กโรติฯ อยํ วุจฺจติ ภิกฺขเว อนุโสตคามี ปุคฺคโลฯ>
      text <กตโม จ ภิกฺขเว ปฏิโสตคามี ปุคฺคโล อิธ ภิกฺขเว เอกจฺโจ ปุคฺคโล กาเม จ นปฺปฏิเสวติ ปาปญฺจ กมฺมํ น กโรติ สหาปิ ทุกฺเขน สหาปิ โทมนสฺเสน อสฺสุมุโขปิ รุทมาโน ปริปุณฺณํ ปริสุทฺธํ พฺรหฺมจริยํ จรติฯ อยํ วุจฺจติ ภิกฺขเว ปฏิโสตคามี ปุคฺคโลฯ>
      text <กตโม จ ภิกฺขเว ฐิตตฺโต ปุคฺคโล อิธ ภิกฺขเว เอกจฺโจ ปุคฺคโล ปญฺจนฺนํ โอรมฺภาคิยานํ สํโยชนานํ ปริกฺขยา โอปปาติโก โหติ ตตฺถ ปรินิพฺพายี อนาวตฺติธมฺโม ตสฺมา โลกาฯ อยํ วุจฺจติ ภิกฺขเว ฐิตตฺโต ปุคฺคโลฯ>
      text <กตโม จ ภิกฺขเว ปุคฺคโล ติณฺโณ ปารงฺคโต ถเล ติฏฺฐติ พฺราหฺมโณ อิธ ภิกฺขเว เอกจฺโจ ปุคฺคโล อาสวานํ ขยา อนาสวํ เจโตวิมุตฺติํ ปญฺญาวิมุตฺติํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรติฯ อยํ วุจฺจติ ภิกฺขเว ปุคฺคโล ติณฺโณ ปารงฺคโต ถเล ติฏฺฐติ พฺราหฺมโณฯ อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติฯ>
    text <๖ อปฺปสฺสุตสุตฺตํ>
      text <๖>, <จตฺตาโรเม ภิกฺขเว ปุคฺคลา สนฺโต สํวิชฺชมานา โลกสฺมิํฯ กตเม จตฺตาโร อปฺปสฺสุโต สุเตน อนุปปนฺโน อปฺปสฺสุโต สุเตน อุปปนฺโน พหุสฺสุโต สุเตน อนุปปนฺโน พหุสฺสุโต สุเตน อุปปนฺโนฯ กถญฺจ ภิกฺขเว ปุคฺคโล อปฺปสฺสุโต โหติ สุเตน อนุปปนฺโน อิธ ภิกฺขเว เอกจฺจสฺส ปุคฺคลสฺส อปฺปกํ สุตํ โหติ สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํฯ โส ตสฺส อปฺปกสฺส สุตสฺส น อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติฯ เอวํ โข ภิกฺขเว ปุคฺคโล อปฺปสฺสุโต โหติ สุเตน อนุปปนฺโนฯ>
      text <กถญฺจ ภิกฺขเว ปุคฺคโล อปฺปสฺสุโต โหติ สุเตน อุปปนฺโน อิธ ภิกฺขเว เอกจฺจสฺส ปุคฺคลสฺส อปฺปกํ สุตํ โหติ สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํฯ โส ตสฺส อปฺปกสฺส สุตสฺส อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติฯ เอวํ โข ภิกฺขเว ปุคฺคโล อปฺปสฺสุโต โหติ สุเตน อุปปนฺโนฯ>
      text <กถญฺจ ภิกฺขเว ปุคฺคโล พหุสฺสุโต โหติ สุเตน อนุปปนฺโน อิธ ภิกฺขเว เอกจฺจสฺส ปุคฺคลสฺส พหุกํ สุตํ โหติ สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํฯ โส ตสฺส พหุกสฺส สุตสฺส น อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติฯ เอวํ โข ภิกฺขเว ปุคฺคโล พหุสฺสุโต โหติ สุเตน อนุปปนฺโนฯ>
      text <กถญฺจ ภิกฺขเว ปุคฺคโล พหุสฺสุโต โหติ สุเตน อุปปนฺโน อิธ ภิกฺขเว เอกจฺจสฺส ปุคฺคลสฺส พหุกํ สุตํ โหติ สุตฺตํ เคยฺยํ เวยฺยากรณํ คาถา อุทานํ อิติวุตฺตกํ ชาตกํ อพฺภุตธมฺมํ เวทลฺลํฯ โส ตสฺส พหุกสฺส สุตสฺส อตฺถมญฺญาย ธมฺมมญฺญาย ธมฺมานุธมฺมปฺปฏิปนฺโน โหติฯ เอวํ โข ภิกฺขเว ปุคฺคโล พหุสฺสุโต โหติ สุเตน อุปปนฺโนฯ อิเม โข ภิกฺขเว จตฺตาโร ปุคฺคลา สนฺโต สํวิชฺชมานา โลกสฺมินฺติฯ>
    text <๗ โสภนสุตฺตํ>
      text <๗>, <จตฺตาโรเม ภิกฺขเว วิยตฺตา วินีตา วิสารทา พหุสฺสุตา ธมฺมธรา ธมฺมานุธมฺมปฺปฏิปนฺนา สงฺฆํ โสเภนฺติฯ กตเม จตฺตาโร ภิกฺขุ ภิกฺขเว วิยตฺโต วินีโต วิสารโท พหุสฺสุโต ธมฺมธโร ธมฺมานุธมฺมปฺปฏิปนฺโน สงฺฆํ โสเภติฯ ภิกฺขุนี ภิกฺขเว วิยตฺตา วินีตา วิสารทา พหุสฺสุตา ธมฺมธรา ธมฺมานุธมฺมปฺปฏิปนฺนา สงฺฆํ โสเภติฯ อุปาสโก ภิกฺขเว วิยตฺโต วินีโต วิสารโท พหุสฺสุโต ธมฺมธโร ธมฺมานุธมฺมปฺปฏิปนฺโน สงฺฆํ โสเภติฯ อุปาสิกา ภิกฺขเว วิยตฺตา วินีตา วิสารทา พหุสฺสุตา ธมฺมธรา ธมฺมานุธมฺมปฺปฏิปนฺนา สงฺฆํ โสเภติฯ อิเม โข ภิกฺขเว จตฺตาโร วิยตฺตา วินีตา วิสารทา พหุสฺสุตา ธมฺมธรา ธมฺมานุธมฺมปฺปฏิปนฺนา สงฺฆํ โสเภนฺตีติฯ>
    text <๘ เวสารชฺชสุตฺตํ>
      text <๘>, <จตฺตาริมานิ ภิกฺขเว ตถาคตสฺส เวสารชฺชานิ เยหิ เวสารชฺเชหิ สมนฺนาคโต ตถาคโต อาสภํ ฐานํ ปฏิชานาติ ปริสาสุ สีหนาทํ นทติ พฺรหฺมจกฺกํ ปวตฺเตติฯ กตมานิ จตฺตาริ สมฺมาสมฺพุทฺธสฺส เต ปฏิชานโต อิเม ธมฺมา อนภิสมฺพุทฺธาติ ตตฺร วต มํ สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํ สหธมฺเมน ปฏิโจเทสฺสตีติ นิมิตฺตเมตํ ภิกฺขเว น สมนุปสฺสามิ ฯ เอตมหํ ภิกฺขเว นิมิตฺตํ อสมนุปสฺสนฺโต เขมปฺปตฺโต อภยปฺปตฺโต เวสารชฺชปฺปตฺโต วิหรามิฯ>
      text <ขีณาสวสฺส เต ปฏิชานโต อิเม อาสวา อปริกฺขีณาติ ตตฺร วต มํ สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํ สหธมฺเมน ปฏิโจเทสฺสตีติ นิมิตฺตเมตํ ภิกฺขเว น สมนุปสฺสามิฯ เอตมหํ ภิกฺขเว นิมิตฺตํ อสมนุปสฺสนฺโต เขมปฺปตฺโต อภยปฺปตฺโต เวสารชฺชปฺปตฺโต วิหรามิฯ>
      text <เย โข ปน เต อนฺตรายิกา ธมฺมา วุตฺตา เต ปฏิเสวโต นาลํ อนฺตรายายาติ ตตฺร วต มํ สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํ สหธมฺเมน ปฏิโจเทสฺสตีติ นิมิตฺตเมตํ ภิกฺขเว น สมนุปสฺสามิฯ เอตมหํ ภิกฺขเว นิมิตฺตํ อสมนุปสฺสนฺโต เขมปฺปตฺโต อภยปฺปตฺโต เวสารชฺชปฺปตฺโต วิหรามิฯ>
      text <ยสฺส โข ปน เต อตฺถาย ธมฺโม เทสิโต โส น นิยฺยาติ ตกฺกรสฺส สมฺมา ทุกฺขกฺขยายาติ ตตฺร วต มํ สมโณ วา พฺราหฺมโณ วา เทโว วา มาโร วา พฺรหฺมา วา โกจิ วา โลกสฺมิํ สหธมฺเมน ปฏิโจเทสฺสตีติ นิมิตฺตเมตํ ภิกฺขเว น สมนุปสฺสามิฯ เอตมหํ ภิกฺขเว นิมิตฺตํ อสมนุปสฺสนฺโต เขมปฺปตฺโต อภยปฺปตฺโต เวสารชฺชปฺปตฺโต วิหรามิฯ อิมานิ โข ภิกฺขเว จตฺตาริ ตถาคตสฺส เวสารชฺชานิ เยหิ เวสารชฺเชหิ สมนฺนาคโต ตถาคโต อาสภํ ฐานํ ปฏิชานาติ ปริสาสุ สีหนาทํ นทติ พฺรหฺมจกฺกํ ปวตฺเตตีติฯ>
    text <๙ ตณฺหุปฺปาทสุตฺตํ>
      text <๙>, <จตฺตาโรเม ภิกฺขเว ตณฺหุปฺปาทา ยตฺถ ภิกฺขุโน ตณฺหา อุปฺปชฺชมานา อุปฺปชฺชติฯ กตเม จตฺตาโร จีวรเหตุ วา ภิกฺขเว ภิกฺขุโน ตณฺหา อุปฺปชฺชมานา อุปฺปชฺชติ ปิณฺฑปาตเหตุ วา ภิกฺขเว ภิกฺขุโน ตณฺหา อุปฺปชฺชมานา อุปฺปชฺชติ เสนาสนเหตุ วา ภิกฺขเว ภิกฺขุโน ตณฺหา อุปฺปชฺชมานา อุปฺปชฺชติ อิติภวาภวเหตุ วา ภิกฺขเว ภิกฺขุโน ตณฺหา อุปฺปชฺชมานา อุปฺปชฺชติฯ อิเม โข ภิกฺขเว จตฺตาโร ตณฺหุปฺปาทา ยตฺถ ภิกฺขุโน ตณฺหา อุปฺปชฺชมานา อุปฺปชฺชตีติฯ>
    text <๑๐ โยคสุตฺตํ>
      text <๑๐>, <จตฺตาโรเม ภิกฺขเว โยคาฯ กตเม จตฺตาโร กามโยโค ภวโยโค ทิฏฺฐิโยโค อวิชฺชาโยโคฯ กตโม จ ภิกฺขเว กามโยโค อิธ ภิกฺขเว เอกจฺโจ กามานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานาติฯ ตสฺส กามานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ อปฺปชานโต โย กาเมสุ กามราโค กามนนฺที กามสฺเนโห กามมุจฺฉา กามปิปาสา กามปริฬาโห กามชฺโฌสานํ กามตณฺหา สานุเสติฯ อยํ วุจฺจติ ภิกฺขเว กามโยโคฯ อิติ กามโยโคฯ>
      text <ภวโยโค จ กถํ โหติ อิธ ภิกฺขเว เอกจฺโจ ภวานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานาติฯ ตสฺส ภวานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ อปฺปชานโต โย ภเวสุ ภวราโค ภวนนฺที ภวสฺเนโห ภวมุจฺฉา ภวปิปาสา ภวปริฬาโห ภวชฺโฌสานํ ภวตณฺหา สานุเสติฯ อยํ วุจฺจติ ภิกฺขเว ภวโยโคฯ อิติ กามโยโค ภวโยโคฯ>
      text <ทิฏฺฐิโยโค จ กถํ โหติ อิธ ภิกฺขเว เอกจฺโจ ทิฏฺฐีนํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานาติฯ ตสฺส ทิฏฺฐีนํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ อปฺปชานโต โย ทิฏฺฐีสุ ทิฏฺฐิราโค ทิฏฺฐินนฺที ทิฏฺฐิสฺเนโห ทิฏฺฐิมุจฺฉา ทิฏฺฐิปิปาสา ทิฏฺฐิปริฬาโห ทิฏฺฐิชฺโฌสานํ ทิฏฺฐิตณฺหา สานุเสติฯ อยํ วุจฺจติ ภิกฺขเว ทิฏฺฐิโยโคฯ อิติ กามโยโค ภวโยโค ทิฏฺฐิโยโคฯ>
      text <อวิชฺชาโยโค จ กถํ โหติ อิธ ภิกฺขเว เอกจฺโจ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานาติฯ ตสฺส ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ อปฺปชานโต ยา ฉสุ ผสฺสายตเนสุ อวิชฺชา อญฺญาณํ สานุเสติฯ อยํ วุจฺจติ ภิกฺขเว อวิชฺชาโยโคฯ อิติ กามโยโค ภวโยโค ทิฏฺฐิโยโค อวิชฺชาโยโค สํยุตฺโต ปาปเกหิ อกุสเลหิ ธมฺเมหิ สํกิเลสิเกหิ โปโนภวิเกหิ สทเรหิ ทุกฺขวิปาเกหิ อายติํ ชาติชรามรณิเกหิฯ ตสฺมา อโยคกฺเขมีติ วุจฺจติฯ อิเม โข ภิกฺขเว จตฺตาโร โยคาฯ>
      text <จตฺตาโรเม ภิกฺขเว วิสํโยคาฯ กตเม จตฺตาโร กามโยควิสํโยโค ภวโยควิสํโยโค ทิฏฺฐิโยควิสํโยโค อวิชฺชาโยควิสํโยโคฯ กตโม จ ภิกฺขเว กามโยควิสํโยโค อิธ ภิกฺขเว เอกจฺโจ กามานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาติฯ ตสฺส กามานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานโต โย กาเมสุ กามราโค กามนนฺที กามสฺเนโห กามมุจฺฉา กามปิปาสา กามปริฬาโห กามชฺโฌสานํ กามตณฺหา สา นานุเสติฯ อยํ วุจฺจติ ภิกฺขเว กามโยควิสํโยโคฯ อิติ กามโยควิสํโยโคฯ>
      text <ภวโยควิสํโยโค จ กถํ โหติ อิธ ภิกฺขเว เอกจฺโจ ภวานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาติฯ ตสฺส ภวานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานโต โย ภเวสุ ภวราโค ภวนนฺที ภวสฺเนโห ภวมุจฺฉา ภวปิปาสา ภวปริฬาโห ภวชฺโฌสานํ ภวตณฺหา สา นานุเสติฯ อยํ วุจฺจติ ภิกฺขเว ภวโยควิสํโยโคฯ อิติ กามโยควิสํโยโค ภวโยควิสํโยโคฯ>
      text <ทิฏฺฐิโยควิสํโยโค จ กถํ โหติ อิธ ภิกฺขเว เอกจฺโจ ทิฏฺฐีนํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาติฯ ตสฺส ทิฏฺฐีนํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานโต โย ทิฏฺฐีสุ ทิฏฺฐิราโค ทิฏฺฐินนฺที ทิฏฺฐิสฺเนโห ทิฏฺฐิมุจฺฉา ทิฏฺฐิปิปาสา ทิฏฺฐิปริฬาโห ทิฏฺฐิชฺโฌสานํ ทิฏฺฐิตณฺหา สา นานุเสติฯ อยํ วุจฺจติ ภิกฺขเว ทิฏฺฐิโยควิสํโยโคฯ อิติ กามโยควิสํโยโค ภวโยควิสํโยโค ทิฏฺฐิโยควิสํโยโคฯ>
      text <อวิชฺชาโยควิสํโยโค จ กถํ โหติ อิธ ภิกฺขเว เอกจฺโจ ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานาติฯ ตสฺส ฉนฺนํ ผสฺสายตนานํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานโต ยา ฉสุ ผสฺสายตเนสุ อวิชฺชา อญฺญาณํ สา นานุเสติฯ อยํ วุจฺจติ ภิกฺขเว อวิชฺชาโยควิสํโยโค ฯ อิติ กามโยควิสํโยโค ภวโยควิสํโยโค ทิฏฺฐิโยควิสํโยโค อวิชฺชาโยควิสํโยโค วิสํยุตฺโต ปาปเกหิ อกุสเลหิ ธมฺเมหิ สํกิเลสิเกหิ โปโนภวิเกหิ สทเรหิ ทุกฺขวิปาเกหิ อายติํ ชาติชรามรณิเกหิฯ ตสฺมา โยคกฺเขมีติ วุจฺจติฯ อิเม โข ภิกฺขเว จตฺตาโร วิสํโยคาติฯ>
      stand <ภณฺฑคามวคฺโค ปฐโมฯ>
      text <ตสฺสุทฺทานํ>
