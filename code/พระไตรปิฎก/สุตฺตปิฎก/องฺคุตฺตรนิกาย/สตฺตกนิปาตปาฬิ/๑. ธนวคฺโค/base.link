text <๑ ธนวคฺโค>
  stand <ฯ นโม ตสฺส ภควโต อรหโต สมฺมาสมฺพุทฺธสฺสฯองฺคุตฺตรนิกาโย>
  text <ปฐมปณฺณาสกํ>
    text <๑ ปฐมปิยสุตฺตํ>
      text <๑>, <เอวํ เม สุตํ เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <สตฺตหิ ภิกฺขเว ธมฺเมหิ สมนฺนาคโต ภิกฺขุ สพฺรหฺมจารีนํ อปฺปิโย จ โหติ อมนาโป จ อครุ จ อภาวนีโย จฯ กตเมหิ สตฺตหิ อิธ ภิกฺขเว ภิกฺขุ ลาภกาโม จ โหติ สกฺการกาโม จ โหติ อนวญฺญตฺติกาโม จ โหติ อหิริโก จ โหติ อโนตฺตปฺปี จ ปาปิจฺโฉ จ มิจฺฉาทิฏฺฐิ จฯ อิเมหิ โข ภิกฺขเว สตฺตหิ ธมฺเมหิ สมนฺนาคโต ภิกฺขุ สพฺรหฺมจารีนํ อปฺปิโย จ โหติ อมนาโป จ อครุ จ อภาวนีโย จฯ>
      text <สตฺตหิ ภิกฺขเว ธมฺเมหิ สมนฺนาคโต ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จฯ กตเมหิ สตฺตหิ อิธ ภิกฺขเว ภิกฺขุ น ลาภกาโม จ โหติ น สกฺการกาโม จ โหติ น อนวญฺญตฺติกาโม จ โหติ หิริมา จ โหติ โอตฺตปฺปี จ อปฺปิจฺโฉ จ สมฺมาทิฏฺฐิ จฯ อิเมหิ โข ภิกฺขเว สตฺตหิ ธมฺเมหิ สมนฺนาคโต ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จาติฯ ปฐมํฯ>
    text <๒ ทุติยปิยสุตฺตํ>
      text <๒>, <สตฺตหิ ภิกฺขเว ธมฺเมหิ สมนฺนาคโต ภิกฺขุ สพฺรหฺมจารีนํ อปฺปิโย จ โหติ อมนาโป จ อครุ จ อภาวนีโย จฯ กตเมหิ สตฺตหิ อิธ ภิกฺขเว ภิกฺขุ ลาภกาโม จ โหติ สกฺการกาโม จ โหติ อนวญฺญตฺติกาโม จ โหติ อหิริโก จ โหติ อโนตฺตปฺปี จ อิสฺสุกี จ มจฺฉรี จฯ อิเมหิ โข ภิกฺขเว สตฺตหิ ธมฺเมหิ สมนฺนาคโต ภิกฺขุ สพฺรหฺมจารีนํ อปฺปิโย จ โหติ อมนาโป จ อครุ จ อภาวนีโย จฯ>
      text <สตฺตหิ ภิกฺขเว ธมฺเมหิ สมนฺนาคโต ภิกฺขุ+ สพฺรหฺมจารีนํ ปิโย จ โหติ มนาโป จ ครุ จ ภาวนีโย จฯ กตเมหิ สตฺตหิ อิธ ภิกฺขเว ภิกฺขุ น ลาภกาโม จ โหติ น สกฺการกาโม จ โหติ น อนวญฺญตฺติกาโม จ โหติ หิริมา จ โหติ โอตฺตปฺปี จ อนิสฺสุกี จ อมจฺฉรี จฯ อิเมหิ โข ภิกฺขเว สตฺตหิ ธมฺเมหิ สมนฺนาคโต ภิกฺขุ สพฺรหฺมจารีนํ ปิโย จ โหติ มนาโป จ ครุ จ ภาวนีโย จาติฯ ทุติยํฯ>
    text <๓ สํขิตฺตพลสุตฺตํ>
      text <๓>, <เอวํ เม สุตํ เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม…เป … สตฺติมานิ ภิกฺขเว พลานิฯ กตมานิ สตฺต สทฺธาพลํ วีริยพลํ หิรีพลํ โอตฺตปฺปพลํ สติพลํ สมาธิพลํ ปญฺญาพลํฯ อิมานิ โข ภิกฺขเว สตฺต พลานีติฯ>
      block
        text <สทฺธาพลํ วีริยญฺจ หิรี โอตฺตปฺปิยํ พลํ>
        text <สติพลํ สมาธิ จ ปญฺญา เว สตฺตมํ พลํ>
        text <เอเตหิ พลวา ภิกฺขุ สุขํ ชีวติ ปณฺฑิโต>
        text <โยนิโส วิจิเน ธมฺมํ ปญฺญายตฺถํ วิปสฺสติ>
        text <ปชฺโชตสฺเสว นิพฺพานํ วิโมกฺโข โหติ เจตโสติฯ ตติยํ>
        text <สทฺธาพลํ วีริยญฺจ หิรี โอตฺตปฺปิยํ พลํ>
        text <สติพลํ สมาธิ จ ปญฺญา เว สตฺตมํ พลํ>
        text <เอเตหิ พลวา ภิกฺขุ สุขํ ชีวติ ปณฺฑิโตฯ>
        text <โยนิโส วิจิเน ธมฺมํ ปญฺญายตฺถํ วิปสฺสติ>
        text <ปชฺโชตสฺเสว นิพฺพานํ วิโมกฺโข โหติ เจตโสติฯ จตุตฺถํ>
        text <สทฺธาธนํ สีลธนํ หิรี โอตฺตปฺปิยํ ธนํ>
        text <สุตธนญฺจ จาโค จ ปญฺญา เว สตฺตมํ ธนํฯ>
        text <ยสฺส เอเต ธนา อตฺถิ อิตฺถิยา ปุริสสฺส วา>
        text <อทลิทฺโทติ ตํ อาหุ อโมฆํ ตสฺส ชีวิตํฯ>
        text <ตสฺมา สทฺธญฺจ สีลญฺจ ปสาทํ ธมฺมทสฺสนํ>
        text <อนุยุญฺเชถ เมธาวี สรํ พุทฺธาน สาสนนฺติฯ ปญฺจมํ>
        text <สทฺธาธนํ สีลธนํ หิรี โอตฺตปฺปิยํ ธนํ>
        text <สุตธนญฺจ จาโค จ ปญฺญา เว สตฺตมํ ธนํฯ>
        text <ยสฺส เอเต ธนา อตฺถิ อิตฺถิยา ปุริสสฺส วา>
        text <อทลิทฺโทติ ตํ อาหุ อโมฆํ ตสฺส ชีวิตํฯ>
        text <ตสฺมา สทฺธญฺจ สีลญฺจ ปสาทํ ธมฺมทสฺสนํ>
        text <อนุยุญฺเชถ เมธาวี สรํ พุทฺธาน สาสนนฺติฯ ฉฏฺฐํ>
        text <สทฺธาธนํ สีลธนํ หิรี โอตฺตปฺปิยํ ธนํ>
        text <สุตธนญฺจ จาโค จ ปญฺญา เว สตฺตมํ ธนํฯ>
        text <ยสฺส เอเต ธนา อตฺถิ อิตฺถิยา ปุริสสฺส วา>
        text <ส เว มหทฺธโน โลเก อเชยฺโย เทวมานุเสฯ>
        text <ตสฺมา สทฺธญฺจ สีลญฺจ ปสาทํ ธมฺมทสฺสนํ>
        text <อนุยุญฺเชถ เมธาวี สรํ พุทฺธาน สาสนนฺติฯ สตฺตมํ>
        text <ทฺเว ปิยานิ พลํ ธนํ สํขิตฺตญฺเจว วิตฺถตํ>
        text <อุคฺคํ สํโยชนญฺเจว ปหานํ มจฺฉริเยน จาติฯ>
    text <๔ วิตฺถตพลสุตฺตํ>
      text <๔>, <สตฺติมานิ ภิกฺขเว พลานิฯ กตมานิ สตฺต สทฺธาพล วีริยพลํ หิรีพลํ โอตฺตปฺปพลํ สติพลํ สมาธิพลํ ปญฺญาพลํฯ>
      text <กตมญฺจ ภิกฺขเว สทฺธาพลํ อิธ ภิกฺขเว อริยสาวโก สทฺโธ โหติ สทฺทหติ ตถาคตสฺส โพธิํ อิติปิ โส ภควา อรหํ สมฺมาสมฺพุทฺโธ…เป … สตฺถา เทวมนุสฺสานํ พุทฺโธ ภควาติฯ อิทํ วุจฺจติ ภิกฺขเว สทฺธาพลํฯ>
      text <กตมญฺจ ภิกฺขเว วีริยพลํ อิธ ภิกฺขเว อริยสาวโก อารทฺธวีริโย วิหรติ อกุสลานํ ธมฺมานํ ปหานาย กุสลานํ ธมฺมานํ อุปสมฺปทาย ถามวา ทฬฺหปรกฺกโม อนิกฺขิตฺตธุโร กุสเลสุ ธมฺเมสุฯ อิทํ วุจฺจติ ภิกฺขเว วีริยพลํฯ>
      text <กตมญฺจ ภิกฺขเว หิรีพลํ อิธ ภิกฺขเว อริยสาวโก หิริมา โหติ หิรียติ กายทุจฺจริเตน วจีทุจฺจริเตน มโนทุจฺจริเตน หิรียติ ปาปกานํ อกุสลานํ ธมฺมานํ สมาปตฺติยาฯ อิทํ วุจฺจติ ภิกฺขเว หิรีพลํฯ>
      text <กตมญฺจ ภิกฺขเว โอตฺตปฺปพลํ อิธ ภิกฺขเว อริยสาวโก โอตฺตปฺปี โหติ โอตฺตปฺปติ กายทุจฺจริเตน วจีทุจฺจริเตน มโนทุจฺจริเตน โอตฺตปฺปติ ปาปกานํ อกุสลานํ ธมฺมานํ สมาปตฺติยาฯ อิทํ วุจฺจติ ภิกฺขเว โอตฺตปฺปพลํฯ>
      text <กตมญฺจ ภิกฺขเว สติพลํ อิธ ภิกฺขเว อริยสาวโก สติมา โหติ ปรเมน สติเนปกฺเกน สมนฺนาคโต จิรกตมฺปิ จิรภาสิตมฺปิ สริตา อนุสฺสริตาฯ อิทํ วุจฺจติ ภิกฺขเว สติพลํฯ>
      text <กตมญฺจ ภิกฺขเว สมาธิพลํ อิธ ภิกฺขเว อริยสาวโก วิวิจฺเจว กาเมหิ…เป … จตุตฺถํ ฌานํ อุปสมฺปชฺช วิหรติฯ อิทํ วุจฺจติ ภิกฺขเว สมาธิพลํฯ>
      text <กตมญฺจ ภิกฺขเว ปญฺญาพลํ อิธ ภิกฺขเว อริยสาวโก ปญฺญวา โหติ อุทยตฺถคามินิยา ปญฺญาย สมนฺนาคโต อริยาย นิพฺเพธิกาย สมฺมา ทุกฺขกฺขยคามินิยาฯ อิทํ วุจฺจติ ภิกฺขเว ปญฺญาพลํฯ อิมานิ โข ภิกฺขเว สตฺต พลานีติฯ>
    text <๕ สํขิตฺตธนสุตฺตํ>
      text <๕>, <สตฺติมานิ ภิกฺขเว ธนานิฯ กตมานิ สตฺต สทฺธาธนํ สีลธนํ หิรีธนํ โอตฺตปฺปธนํ สุตธนํ จาคธนํ ปญฺญาธนํฯ อิมานิ โข ภิกฺขเว สตฺต ธนานีติฯ>
    text <๖ วิตฺถตธนสุตฺตํ>
      text <๖>, <สตฺติมานิ ภิกฺขเว ธนานิฯ กตมานิ สตฺต สทฺธาธนํ สีลธนํ หิรีธนํ โอตฺตปฺปธนํ สุตธนํ จาคธนํ ปญฺญาธนํฯ>
      text <กตมญฺจ ภิกฺขเว สทฺธาธนํ อิธ ภิกฺขเว อริยสาวโก สทฺโธ โหติ สทฺทหติ ตถาคตสฺส โพธิํ อิติปิ โส ภควา อรหํ สมฺมาสมฺพุทฺโธ…เป … พุทฺโธ ภควาติฯ อิทํ วุจฺจติ ภิกฺขเว สทฺธาธนํฯ>
      text <กตมญฺจ ภิกฺขเว สีลธนํ อิธ ภิกฺขเว อริยสาวโก ปาณาติปาตา ปฏิวิรโต โหติ…เป … สุราเมรยมชฺชปมาทฏฺฐานา ปฏิวิรโต โหติฯ อิทํ วุจฺจติ ภิกฺขเว สีลธนํฯ>
      text <กตมญฺจ ภิกฺขเว หิรีธนํ อิธ ภิกฺขเว อริยสาวโก หิรีมา โหติ หิรียติ กายทุจฺจริเตน วจีทุจฺจริเตน มโนทุจฺจริเตน หิรียติ ปาปกานํ อกุสลานํ ธมฺมานํ สมาปตฺติยาฯ อิทํ วุจฺจติ ภิกฺขเว หิรีธนํฯ>
      text <กตมญฺจ ภิกฺขเว โอตฺตปฺปธนํ อิธ ภิกฺขเว อริยสาวโก โอตฺตปฺปี โหติ โอตฺตปฺปติ กายทุจฺจริเตน วจีทุจฺจริเตน มโนทุจฺจริเตน โอตฺตปฺปติ ปาปกานํ อกุสลานํ ธมฺมานํ สมาปตฺติยาฯ อิทํ วุจฺจติ ภิกฺขเว โอตฺตปฺปธนํฯ>
      text <กตมญฺจ ภิกฺขเว สุตธนํ อิธ ภิกฺขเว อริยสาวโก พหุสฺสุโต โหติ สุตธโร สุตสนฺนิจโยฯ เย เต ธมฺมา อาทิกลฺยาณา มชฺเฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติฯ ตถารูปาสฺส ธมฺมา พหุสฺสุตา โหนฺติ ธาตา วจสา ปริจิตา มนสานุเปกฺขิตา ทิฏฺฐิยา สุปฺปฏิวิทฺธาฯ อิทํ วุจฺจติ ภิกฺขเว สุตธนํฯ>
      text <กตมญฺจ ภิกฺขเว จาคธนํ อิธ ภิกฺขเว อริยสาวโก วิคตมลมจฺเฉเรน เจตสา อคารํ อชฺฌาวสติ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโตฯ อิทํ วุจฺจติ ภิกฺขเว จาคธนํฯ>
      text <กตมญฺจ ภิกฺขเว ปญฺญาธนํ อิธ ภิกฺขเว อริยสาวโก ปญฺญวา โหติ…เป … สมฺมา ทุกฺขกฺขยคามินิยาฯ อิทํ วุจฺจติ ภิกฺขเว ปญฺญาธนํฯ อิมานิ โข ภิกฺขเว สตฺตธนานีติฯ>
    text <๗ อุคฺคสุตฺตํ>
      text <๗>, <อถ โข อุคฺโค ราชมหามตฺโต เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อุคฺโค ราชมหามตฺโต ภควนฺตํ เอตทโวจ>
      text <อจฺฉริยํ ภนฺเต อพฺภุตํ ภนฺเต ยาว อฑฺโฒ จายํ ภนฺเต มิคาโร โรหเณยฺโย ยาว มหทฺธโน ยาว มหาโภโคติฯ กีว อฑฺโฒ ปนุคฺค มิคาโร โรหเณยฺโย กีว มหทฺธโน กีว มหาโภโคติ สตํ ภนฺเต สตสหสฺสานํ หิรญฺญสฺส โก ปน วาโท รูปิยสฺสาติ อตฺถิ โข เอตํ อุคฺค ธนํ เนตํ นตฺถีติ วทามีติ ฯ ตญฺจ โข เอตํ อุคฺค ธนํ สาธารณํ อคฺคินา อุทเกน ราชูหิ โจเรหิ อปฺปิเยหิ ทายาเทหิฯ สตฺต โข อิมานิ อุคฺค ธนานิ อสาธารณานิ อคฺคินา อุทเกน ราชูหิ โจเรหิ อปฺปิเยหิ ทายาเทหิฯ กตมานิ สตฺต สทฺธาธนํ สีลธนํ หิรีธนํ โอตฺตปฺปธนํ สุตธนํ จาคธนํ ปญฺญาธนํฯ อิมานิ โข อุคฺค สตฺต ธนานิ อสาธารณานิ อคฺคินา อุทเกน ราชูหิ โจเรหิ อปฺปิเยหิ ทายาเทหีติฯ>
    text <๘ สํโยชนสุตฺตํ>
      text <๘>, <สตฺติมานิ ภิกฺขเว สํโยชนานิฯ กตมานิ สตฺต อนุนยสํโยชนํ ปฏิฆสํโยชนํ ทิฏฺฐิสํโยชนํ วิจิกิจฺฉาสํโยชนํ มานสํโยชนํ ภวราคสํโยชนํ อวิชฺชาสํโยชนํฯ อิมานิ โข ภิกฺขเว สตฺต สํโยชนานีติฯ อฏฺฐมํฯ>
    text <๙ ปหานสุตฺตํ>
      text <๙>, <สตฺตนฺนํ ภิกฺขเว สํโยชนานํ ปหานาย สมุจฺเฉทาย พฺรหฺมจริยํ วุสฺสติฯ กตเมสํ สตฺตนฺนํ อนุนยสํโยชนสฺส ปหานาย สมุจฺเฉทาย พฺรหฺมจริยํ วุสฺสติ ปฏิฆสํโยชนสฺส…เป … ทิฏฺฐิสํโยชนสฺส… วิจิกิจฺฉาสํโยชนสฺส… มานสํโยชนสฺส… ภวราคสํโยชนสฺส … อวิชฺชาสํโยชนสฺส ปหานาย สมุจฺเฉทาย พฺรหฺมจริยํ วุสฺสติฯ อิเมสํ โข ภิกฺขเว สตฺตนฺนํ สํโยชนานํ ปหานาย สมุจฺเฉทาย พฺรหฺมจริยํ วุสฺสติฯ ยโต จ โข ภิกฺขเว ภิกฺขุโน อนุนยสํโยชนํ ปหีนํ โหติ อุจฺฉินฺนมูลํ ตาลาวตฺถุกตํ อนภาวํ กตํ อายติํ อนุปฺปาทธมฺมํฯ ปฏิฆสํโยชนํ…เป … ทิฏฺฐิสํโยชนํ… วิจิกิจฺฉาสํโยชนํ… มานสํโยชนํ… ภวราคสํโยชนํ… อวิชฺชาสํโยชนํ ปหีนํ โหติ อุจฺฉินฺนมูลํ ตาลาวตฺถุกตํ อนภาวํ กตํ อายติํ อนุปฺปาทธมฺมํฯ อยํ วุจฺจติ ภิกฺขเว ภิกฺขุ อจฺเฉจฺฉิ ตณฺหํ วิวตฺตยิ สํโยชนํ สมฺมา มานาภิสมยา อนฺตมกาสิ ทุกฺขสฺสาติฯ นวมํฯ>
    text <๑๐ มจฺฉริยสุตฺตํ>
      text <๑๐>, <สตฺติมานิ ภิกฺขเว สํโยชนานิฯ กตมานิ สตฺต อนุนยสํโยชนํ ปฏิฆสํโยชนํ ทิฏฺฐิสํโยชนํ วิจิกิจฺฉาสํโยชนํ มานสํโยชนํ อิสฺสาสํโยชนํ มจฺฉริยสํโยชนํฯ อิมานิ โข ภิกฺขเว สตฺต สํโยชนานีติฯ ทสมํฯ>
      stand <ธนวคฺโค ปฐโมฯ>
      text <ตสฺสุทฺทานํ>
