text <๙ ๔ อิทฺธิปาทวคฺโค>
  text <๑ สิกฺขสุตฺตํ>
    text <๘๓>, <ปญฺจิมานิ ภิกฺขเว สิกฺขาทุพฺพลฺยานิฯ กตมานิ ปญฺจ ปาณาติปาโต…เป … สุราเมรยมชฺชปมาทฏฺฐานํ อิมานิ โข ภิกฺขเว ปญฺจ สิกฺขาทุพฺพลฺยานิฯ>
    text <อิเมสํ โข ภิกฺขเว ปญฺจนฺนํ สิกฺขาทุพฺพลฺยานํ ปหานาย จตฺตาโร อิทฺธิปาทา ภาเวตพฺพาฯ กตเม จตฺตาโร อิธ ภิกฺขเว ภิกฺขุ ฉนฺทสมาธิปธานสงฺขารสมนฺนาคตํ อิทฺธิปาทํ ภาเวติ วีริยสมาธิ… จิตฺตสมาธิ… วีมํสาสมาธิปธานสงฺขารสมนฺนาคตํ อิทฺธิปาทํ ภาเวติฯ อิเมสํ โข ภิกฺขเว ปญฺจนฺนํ สิกฺขาทุพฺพลฺยานํ ปหานาย อิเม จตฺตาโร อิทฺธิปาทา ภาเวตพฺพาติฯ ปฐมํฯ>
    text <๘๔-๙๑>, <ยถา สติปฏฺฐานวคฺเค ตถา อิทฺธิปาทวเสน วิตฺถาเรตพฺพาฯ>
  text <๑๐ เจตโสวินิพนฺธสุตฺตํ>
    text <๙๒>, <ปญฺจิเม ภิกฺขเว เจตโสวินิพนฺธาฯ กตเม ปญฺจ อิธ ภิกฺขเว ภิกฺขุ กาเมสุ อวีตราโค โหติ…เป … อิเม โข ภิกฺขเว ปญฺจ เจตโสวินิพนฺธาฯ>
    text <อิเมสํ โข ภิกฺขเว ปญฺจนฺนํ เจตโสวินิพนฺธานํ ปหานาย อิเม จตฺตาโร อิทฺธิปาทา ภาเวตพฺพาฯ กตเม จตฺตาโร อิธ ภิกฺขเว ภิกฺขุ ฉนฺทสมาธิปธานสงฺขารสมนฺนาคตํ อิทฺธิปาทํ ภาเวติ วีริยสมาธิ… จิตฺตสมาธิ… วีมํสาสมาธิปธานสงฺขารสมนฺนาคตํ อิทฺธิปาทํ ภาเวติฯ อิเมสํ โข ภิกฺขเว ปญฺจนฺนํ เจตโสวินิพนฺธานํ ปหานาย อิเม จตฺตาโร อิทฺธิปาทา ภาเวตพฺพาติฯ ทสมํฯ>
    stand <อิทฺธิปาทวคฺโค จตุตฺโถฯ>
    block
      text <ยเถว สติปฏฺฐานา ปธานา จตุโรปิ จ>
      text <จตฺตาโร อิทฺธิปาทา จ ตเถว สมฺปโยชเยติฯ>
