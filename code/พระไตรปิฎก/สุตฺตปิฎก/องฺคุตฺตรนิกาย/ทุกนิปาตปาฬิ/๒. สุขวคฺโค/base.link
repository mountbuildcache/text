text <๗ ๒ สุขวคฺโค>
  text <๖๕>, <ทฺเวมานิ ภิกฺขเว สุขานิฯ กตมานิ ทฺเว คิหิสุขญฺจ ปพฺพชิตสุขญฺจฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ ปพฺพชิตสุขนฺติฯ>
  text <๖๖>, <ทฺเวมานิ ภิกฺขเว สุขานิฯ กตมานิ ทฺเว กามสุขญฺจ เนกฺขมฺมสุขญฺจฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ เนกฺขมฺมสุขนฺติฯ>
  text <๖๗>, <ทฺเวมานิ ภิกฺขเว สุขานิฯ กตมานิ ทฺเว อุปธิสุขญฺจ นิรุปธิสุขญฺจฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ นิรุปธิสุขนฺติฯ>
  text <๖๘>, <ทฺเวมานิ ภิกฺขเว สุขานิฯ กตมานิ ทฺเว สาสวสุขญฺจ อนาสวสุขญฺจฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ อนาสวสุขนฺติฯ>
  text <๖๙>, <ทฺเวมานิ ภิกฺขเว สุขานิฯ กตมานิ ทฺเว สามิสญฺจ สุขํ นิรามิสญฺจ สุขํฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ นิรามิสํ สุขนฺติฯ>
  text <๗๐>, <ทฺเวมานิ ภิกฺขเว สุขานิฯ กตมานิ ทฺเว อริยสุขญฺจ อนริยสุขญฺจฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ อริยสุขนฺติฯ>
  text <๗๑>, <ทฺเวมานิ ภิกฺขเว สุขานิฯ กตมานิ ทฺเว กายิกญฺจ สุขํ เจตสิกญฺจ สุขํฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ เจตสิกํ สุขนฺติฯ>
  text <๗๒>, <ทฺเวมานิ ภิกฺขเว สุขานิฯ กตมานิ ทฺเว สปฺปีติกญฺจ สุขํ นิปฺปีติกญฺจ สุขํฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ นิปฺปีติกํ สุขนฺติฯ>
  text <๗๓>, <ทฺเวมานิ ภิกฺขเว สุขานิฯ กตมานิ ทฺเว สาตสุขญฺจ อุเปกฺขาสุขญฺจ ฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ อุเปกฺขาสุขนฺติฯ>
  text <๗๔>, <ทฺเวมานิ ภิกฺขเว สุขานิฯ กตมานิ ทฺเว สมาธิสุขญฺจ อสมาธิสุขญฺจฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ สมาธิสุขนฺติฯ>
  text <๗๕>, <ทฺเวมานิ ภิกฺขเว สุขานิฯ กตมานิ ทฺเว สปฺปีติการมฺมณญฺจ สุขํ นิปฺปีติการมฺมณญฺจ สุขํฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ นิปฺปีติการมฺมณํ สุขนฺติฯ>
  text <๗๖>, <ทฺเวมานิ ภิกฺขเว สุขานิฯ กตมานิ ทฺเว สาตารมฺมณญฺจ สุขํ อุเปกฺขารมฺมณญฺจ สุขํฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ อุเปกฺขารมฺมณํ สุขนฺติฯ>
  text <๗๗>, <ทฺเวมานิ ภิกฺขเว สุขานิฯ กตมานิ ทฺเว รูปารมฺมณญฺจ สุขํ อรูปารมฺมณญฺจ สุขํฯ อิมานิ โข ภิกฺขเว ทฺเว สุขานิฯ เอตทคฺคํ ภิกฺขเว อิเมสํ ทฺวินฺนํ สุขานํ ยทิทํ อรูปารมฺมณํ สุขนฺติฯ>
  stand <สุขวคฺโค ทุติโยฯ>
