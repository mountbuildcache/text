text <๑๔ ๔ สนฺถารวคฺโค>
  text <๑๕๒>, <ทฺเวเม ภิกฺขเว สนฺถารา ฯ กตเม ทฺเว อามิสสนฺถาโร จ ธมฺมสนฺถาโร จฯ อิเม โข ภิกฺขเว ทฺเว สนฺถาราฯ เอตทคฺคํ ภิกฺขเว อิเมสํ ทฺวินฺนํ สนฺถารานํ ยทิทํ ธมฺมสนฺถาโรติฯ>
  text <๑๕๓>, <ทฺเวเม ภิกฺขเว ปฏิสนฺถารา ฯ กตเม ทฺเว อามิสปฏิสนฺถาโร จ ธมฺมปฏิสนฺถาโร จฯ อิเม โข ภิกฺขเว ทฺเว ปฏิสนฺถาราฯ เอตทคฺคํ ภิกฺขเว อิเมสํ ทฺวินฺนํ ปฏิสนฺถารานํ ยทิทํ ธมฺมปฏิสนฺถาโรติฯ>
  text <๑๕๔>, <ทฺเวมา ภิกฺขเว เอสนาฯ กตมา ทฺเว อามิเสสนา จ ธมฺเมสนา จฯ อิมา โข ภิกฺขเว ทฺเว เอสนาฯ เอตทคฺคํ ภิกฺขเว อิมาสํ ทฺวินฺนํ เอสนานํ ยทิทํ ธมฺเมสนาติฯ>
  text <๑๕๕>, <ทฺเวมา ภิกฺขเว ปริเยสนาฯ กตมา ทฺเว อามิสปริเยสนา จ ธมฺมปริเยสนา จฯ อิมา โข ภิกฺขเว ทฺเว ปริเยสนาฯ เอตทคฺคํ ภิกฺขเว อิมาสํ ทฺวินฺนํ ปริเยสนานํ ยทิทํ ธมฺมปริเยสนาติฯ>
  text <๑๕๖>, <ทฺเวมา ภิกฺขเว ปริเยฏฺฐิโยฯ กตมา ทฺเว อามิสปริเยฏฺฐิ จ ธมฺมปริเยฏฺฐิ จฯ อิมา โข ภิกฺขเว ทฺเว ปริเยฏฺฐิโยฯ เอตทคฺคํ ภิกฺขเว อิมาสํ ทฺวินฺนํ ปริเยฏฺฐีนํ ยทิทํ ธมฺมปริเยฏฺฐีติฯ>
  text <๑๕๗>, <ทฺเวมา ภิกฺขเว ปูชาฯ กตมา ทฺเว อามิสปูชา จ ธมฺมปูชา จฯ อิมา โข ภิกฺขเว ทฺเว ปูชาฯ เอตทคฺคํ ภิกฺขเว อิมาสํ ทฺวินฺนํ ปูชานํ ยทิทํ ธมฺมปูชาติฯ>
  text <๑๕๘>, <ทฺเวมานิ ภิกฺขเว อาติเถยฺยานิฯ กตมานิ ทฺเว อามิสาติเถยฺยญฺจ ธมฺมาติเถยฺยญฺจ ฯ อิมานิ โข ภิกฺขเว ทฺเว อาติเถยฺยานิฯ เอตทคฺคํ ภิกฺขเว อิเมสํ ทฺวินฺนํ อาติเถยฺยานํ ยทิทํ ธมฺมาติเถยฺยนฺติฯ>
  text <๑๕๙>, <ทฺเวมา ภิกฺขเว อิทฺธิโยฯ กตมา ทฺเว อามิสิทฺธิ จ ธมฺมิทฺธิ จฯ อิมา โข ภิกฺขเว ทฺเว อิทฺธิโยฯ เอตทคฺคํ ภิกฺขเว อิมาสํ ทฺวินฺนํ อิทฺธีนํ ยทิทํ ธมฺมิทฺธีติฯ>
  text <๑๖๐>, <ทฺเวมา ภิกฺขเว วุทฺธิโยฯ กตมา ทฺเว อามิสวุทฺธิ จ ธมฺมวุทฺธิ จฯ อิมา โข ภิกฺขเว ทฺเว วุทฺธิโยฯ เอตทคฺคํ ภิกฺขเว อิมาสํ ทฺวินฺนํ วุทฺธีนํ ยทิทํ ธมฺมวุทฺธีติฯ>
  text <๑๖๑>, <ทฺเวมานิ ภิกฺขเว รตนานิฯ กตมานิ ทฺเว อามิสรตนญฺจ ธมฺมรตนญฺจฯ อิมานิ โข ภิกฺขเว ทฺเว รตนานิฯ เอตทคฺคํ ภิกฺขเว อิเมสํ ทฺวินฺนํ รตนานํ ยทิทํ ธมฺมรตนนฺติฯ>
  text <๑๖๒>, <ทฺเวเม ภิกฺขเว สนฺนิจยาฯ กตเม ทฺเว อามิสสนฺนิจโย จ ธมฺมสนฺนิจโย จฯ อิเม โข ภิกฺขเว ทฺเว สนฺนิจยาฯ เอตทคฺคํ ภิกฺขเว อิเมสํ ทฺวินฺนํ สนฺนิจยานํ ยทิทํ ธมฺมสนฺนิจโยติฯ>
  text <๑๖๓>, <ทฺเวมานิ ภิกฺขเว เวปุลฺลานิฯ กตมานิ ทฺเว อามิสเวปุลฺลญฺจ ธมฺมเวปุลฺลญฺจฯ อิมานิ โข ภิกฺขเว ทฺเว เวปุลฺลานิฯ เอตทคฺคํ ภิกฺขเว อิเมสํ ทฺวินฺนํ เวปุลฺลานํ ยทิทํ ธมฺมเวปุลฺลนฺติฯ>
  stand <สนฺถารวคฺโค จตุตฺโถฯ>
