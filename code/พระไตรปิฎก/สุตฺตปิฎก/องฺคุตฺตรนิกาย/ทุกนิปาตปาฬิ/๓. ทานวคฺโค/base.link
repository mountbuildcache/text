text <๑๓ ๓ ทานวคฺโค>
  text <๑๔๒>, <ทฺเวมานิ ภิกฺขเว ทานานิฯ กตมานิ ทฺเว อามิสทานญฺจ ธมฺมทานญฺจฯ อิมานิ โข ภิกฺขเว ทฺเว ทานานิฯ เอตทคฺคํ ภิกฺขเว อิเมสํ ทฺวินฺนํ ทานานํ ยทิทํ ธมฺมทานนฺติฯ>
  text <๑๔๓>, <ทฺเวเม ภิกฺขเว ยาคาฯ กตเม ทฺเว อามิสยาโค จ ธมฺมยาโค จฯ อิเม โข ภิกฺขเว ทฺเว ยาคาฯ เอตทคฺคํ ภิกฺขเว อิเมสํ ทฺวินฺนํ ยาคานํ ยทิทํ ธมฺมยาโคติฯ>
  text <๑๔๔>, <ทฺเวเม ภิกฺขเว จาคาฯ กตเม ทฺเว อามิสจาโค จ ธมฺมจาโค จฯ อิเม โข ภิกฺขเว ทฺเว จาคาฯ เอตทคฺคํ ภิกฺขเว อิเมสํ ทฺวินฺนํ จาคานํ ยทิทํ ธมฺมจาโคติฯ>
  text <๑๔๕>, <ทฺเวเม ภิกฺขเว ปริจฺจาคาฯ กตเม ทฺเว อามิสปริจฺจาโค จ ธมฺมปริจฺจาโค จฯ อิเม โข ภิกฺขเว ทฺเว ปริจฺจาคาฯ เอตทคฺคํ ภิกฺขเว อิเมสํ ทฺวินฺนํ ปริจฺจาคานํ ยทิทํ ธมฺมปริจฺจาโคติฯ>
  text <๑๔๖>, <ทฺเวเม ภิกฺขเว โภคาฯ กตเม ทฺเว อามิสโภโค จ ธมฺมโภโค จฯ อิเม โข ภิกฺขเว ทฺเว โภคาฯ เอตทคฺคํ ภิกฺขเว อิเมสํ ทฺวินฺนํ โภคานํ ยทิทํ ธมฺมโภโคติฯ>
  text <๑๔๗>, <ทฺเวเม ภิกฺขเว สมฺโภคาฯ กตเม ทฺเว อามิสสมฺโภโค จ ธมฺมสมฺโภโค จฯ อิเม โข ภิกฺขเว ทฺเว สมฺโภคาฯ เอตทคฺคํ ภิกฺขเว อิเมสํ ทฺวินฺนํ สมฺโภคานํ ยทิทํ ธมฺมสมฺโภโคติฯ>
  text <๑๔๘>, <ทฺเวเม ภิกฺขเว สํวิภาคาฯ กตเม ทฺเว อามิสสํวิภาโค จ ธมฺมสํวิภาโค จฯ อิเม โข ภิกฺขเว ทฺเว สํวิภาคาฯ เอตทคฺคํ ภิกฺขเว อิเมสํ ทฺวินฺนํ สํวิภาคานํ ยทิทํ ธมฺมสํวิภาโคติฯ>
  text <๑๔๙>, <ทฺเวเม ภิกฺขเว สงฺคหาฯ กตเม ทฺเว อามิสสงฺคโห จ ธมฺมสงฺคโห จฯ อิเม โข ภิกฺขเว ทฺเว สงฺคหาฯ เอตทคฺคํ ภิกฺขเว อิเมสํ ทฺวินฺนํ สงฺคหานํ ยทิทํ ธมฺมสงฺคโหติฯ>
  text <๑๕๐>, <ทฺเวเม ภิกฺขเว อนุคฺคหาฯ กตเม ทฺเว อามิสานุคฺคโห จ ธมฺมานุคฺคโห จฯ อิเม โข ภิกฺขเว ทฺเว อนุคฺคหาฯ เอตทคฺคํ ภิกฺขเว อิเมสํ ทฺวินฺนํ อนุคฺคหานํ ยทิทํ ธมฺมานุคฺคโหติฯ>
  text <๑๕๑>, <ทฺเวมา ภิกฺขเว อนุกมฺปาฯ กตมา ทฺเว อามิสานุกมฺปา จ ธมฺมานุกมฺปา จฯ อิมา โข ภิกฺขเว ทฺเว อนุกมฺปาฯ เอตทคฺคํ ภิกฺขเว อิมาสํ ทฺวินฺนํ อนุกมฺปานํ ยทิทํ ธมฺมานุกมฺปาติฯ>
  stand <ทานวคฺโค ตติโยฯ>
