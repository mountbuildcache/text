text <๑๑ ๑ อาสาทุปฺปชหวคฺโค>
  text <๑๑๙>, <ทฺเวมา ภิกฺขเว อาสา ทุปฺปชหาฯ กตมา ทฺเว ลาภาสา จ ชีวิตาสา จฯ อิมา โข ภิกฺขเว ทฺเว อาสา ทุปฺปชหาติฯ>
  text <๑๒๐>, <ทฺเวเม ภิกฺขเว ปุคฺคลา ทุลฺลภา โลกสฺมิํฯ กตเม ทฺเว โย จ ปุพฺพการี โย จ กตญฺญู กตเวทีฯ อิเม โข ภิกฺขเว ทฺเว ปุคฺคลา ทุลฺลภา โลกสฺมินฺติฯ>
  text <๑๒๑>, <ทฺเวเม ภิกฺขเว ปุคฺคลา ทุลฺลภา โลกสฺมิํฯ กตเม ทฺเว ติตฺโต จ ตปฺเปตา จฯ อิเม โข ภิกฺขเว ทฺเว ปุคฺคลา ทุลฺลภา โลกสฺมินฺติฯ>
  text <๑๒๒>, <ทฺเวเม ภิกฺขเว ปุคฺคลา ทุตฺตปฺปยาฯ กตเม ทฺเว โย จ ลทฺธํ ลทฺธํ นิกฺขิปติ โย จ ลทฺธํ ลทฺธํ วิสฺสชฺเชติฯ อิเม โข ภิกฺขเว ทฺเว ปุคฺคลา ทุตฺตปฺปยาติฯ>
  text <๑๒๓>, <ทฺเวเม ภิกฺขเว ปุคฺคลา สุตปฺปยาฯ กตเม ทฺเว โย จ ลทฺธํ ลทฺธํ น นิกฺขิปติ โย จ ลทฺธํ ลทฺธํ น วิสฺสชฺเชติฯ อิเม โข ภิกฺขเว ทฺเว ปุคฺคลา สุตปฺปยาติฯ>
  text <๑๒๔>, <ทฺเวเม ภิกฺขเว ปจฺจยา ราคสฺส อุปฺปาทายฯ กตเม ทฺเว สุภนิมิตฺตญฺจ อโยนิโส จ มนสิกาโรฯ อิเม โข ภิกฺขเว ทฺเว ปจฺจยา ราคสฺส อุปฺปาทายาติฯ>
  text <๑๒๕>, <ทฺเวเม ภิกฺขเว ปจฺจยา โทสสฺส อุปฺปาทายฯ กตเม ทฺเว ปฏิฆนิมิตฺตญฺจ อโยนิโส จ มนสิกาโรฯ อิเม โข ภิกฺขเว ทฺเว ปจฺจยา โทสสฺส อุปฺปาทายาติฯ>
  text <๑๒๖>, <ทฺเวเม ภิกฺขเว ปจฺจยา มิจฺฉาทิฏฺฐิยา อุปฺปาทายฯ กตเม ทฺเว ปรโต จ โฆโส อโยนิโส จ มนสิกาโรฯ อิเม โข ภิกฺขเว ทฺเว ปจฺจยา มิจฺฉาทิฏฺฐิยา อุปฺปาทายาติฯ>
  text <๑๒๗>, <ทฺเวเม ภิกฺขเว ปจฺจยา สมฺมาทิฏฺฐิยา อุปฺปาทายฯ กตเม ทฺเว ปรโต จ โฆโส โยนิโส จ มนสิกาโรฯ อิเม โข ภิกฺขเว ทฺเว ปจฺจยา สมฺมาทิฏฺฐิยา อุปฺปาทายาติฯ>
  text <๑๒๘>, <ทฺเวมา ภิกฺขเว อาปตฺติโยฯ กตมา ทฺเว ลหุกา จ อาปตฺติ ครุกา จ อาปตฺติฯ อิมา โข ภิกฺขเว ทฺเว อาปตฺติโยติฯ>
  text <๑๒๙>, <ทฺเวมา ภิกฺขเว อาปตฺติโยฯ กตมา ทฺเว ทุฏฺฐุลฺลา จ อาปตฺติ อทุฏฺฐุลฺลา จ อาปตฺติฯ อิมา โข ภิกฺขเว ทฺเว อาปตฺติโยติฯ>
  text <๑๓๐>, <ทฺเวมา ภิกฺขเว อาปตฺติโยฯ กตมา ทฺเว สาวเสสา จ อาปตฺติ อนวเสสา จ อาปตฺติฯ อิมา โข ภิกฺขเว ทฺเว อาปตฺติโยติฯ>
  stand <อาสาทุปฺปชหวคฺโค ปฐโมฯ>
