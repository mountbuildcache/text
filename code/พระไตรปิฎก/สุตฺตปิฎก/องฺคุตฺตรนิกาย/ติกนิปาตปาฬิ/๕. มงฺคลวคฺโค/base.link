text <๑๕ ๕ มงฺคลวคฺโค>
  text <๑ อกุสลสุตฺตํ>
    text <๑๔๗>, <ตีหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ กตเมหิ ตีหิ อกุสเลน กายกมฺเมน อกุสเลน วจีกมฺเมน อกุสเลน มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ>
    text <ตีหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคฯ กตเมหิ ตีหิ กุสเลน กายกมฺเมน กุสเลน วจีกมฺเมน กุสเลน มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคติฯ ปฐมํฯ>
  text <๒ สาวชฺชสุตฺตํ>
    text <๑๔๘>, <ตีหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ กตเมหิ ตีหิ สาวชฺเชน กายกมฺเมน สาวชฺเชน วจีกมฺเมน สาวชฺเชน มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ยถาภตํ นิกฺขิตฺโต เอวํ นิรเยฯ>
    text <ตีหิ ภิกฺขเว ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคฯ กตเมหิ ตีหิ อนวชฺเชน กายกมฺเมน อนวชฺเชน วจีกมฺเมน อนวชฺเชน มโนกมฺเมน อิเมหิ โข…เป … เอวํ สคฺเคติฯ ทุติยํฯ>
  text <๓ วิสมสุตฺตํ>
    text <๑๔๙>, <ตีหิ ภิกฺขเว…เป … วิสเมน กายกมฺเมน วิสเมน วจีกมฺเมน วิสเมน มโนกมฺเมน อิเมหิ โข…เป … เอวํ นิรเยฯ>
    text <ตีหิ ภิกฺขเว ธมฺเมหิ…เป … สเมน กายกมฺเมน สเมน วจีกมฺเมน สเมน มโนกมฺเมน อิเมหิ โข…เป … เอวํ สคฺเคติฯ ตติยํฯ>
  text <๔ อสุจิสุตฺตํ>
    text <๑๕๐>, <ตีหิ ภิกฺขเว…เป … อสุจินา กายกมฺเมน อสุจินา วจีกมฺเมน อสุจินา มโนกมฺเมน อิเมหิ โข…เป … เอวํ นิรเยฯ>
    text <ตีหิ ภิกฺขเว…เป … สุจินา กายกมฺเมน สุจินา วจีกมฺเมน สุจินา มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ยถาภตํ นิกฺขิตฺโต เอวํ สคฺเคติฯ จตุตฺถํฯ>
  text <๕ ปฐมขตสุตฺตํ>
    text <๑๕๑>, <ตีหิ ภิกฺขเว ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ กตเมหิ ตีหิ อกุสเลน กายกมฺเมน อกุสเลน วจีกมฺเมน อกุสเลน มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต พาโล อพฺยตฺโต อสปฺปุริโส ขตํ อุปหตํ อตฺตานํ ปริหรติ สาวชฺโช จ โหติ สานุวชฺโช จ วิญฺญูนํ พหุญฺจ อปุญฺญํ ปสวติฯ>
    text <ตีหิ ภิกฺขเว ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวติฯ กตเมหิ ตีหิ กุสเลน กายกมฺเมน กุสเลน วจีกมฺเมน กุสเลน มโนกมฺเมน…เป …ฯ ปญฺจมํฯ>
  text <๖ ทุติยขตสุตฺตํ>
    text <๑๕๒>, <ตีหิ ภิกฺขเว…เป … สาวชฺเชน กายกมฺเมน สาวชฺเชน วจีกมฺเมน สาวชฺเชน มโนกมฺเมน…เป …ฯ>
    text <ตีหิ ภิกฺขเว…เป … อนวชฺเชน กายกมฺเมน อนวชฺเชน วจีกมฺเมน อนวชฺเชน มโนกมฺเมน…เป …ฯ ฉฏฺฐํฯ>
  text <๗ ตติยขตสุตฺตํ>
    text <๑๕๓>, <ตีหิ ภิกฺขเว…เป … วิสเมน กายกมฺเมน วิสเมน วจีกมฺเมน วิสเมน มโนกมฺเมน…เป …ฯ>
    text <ตีหิ ภิกฺขเว…เป … สเมน กายกมฺเมน สเมน วจีกมฺเมน สเมน มโนกมฺเมน…เป …ฯ สตฺตมํฯ>
  text <๘ จตุตฺถขตสุตฺตํ>
    text <๑๕๔>, <ตีหิ ภิกฺขเว…เป … อสุจินา กายกมฺเมน อสุจินา วจีกมฺเมน อสุจินา มโนกมฺเมน…เป …ฯ>
    text <ตีหิ ภิกฺขเว…เป … สุจินา กายกมฺเมน สุจินา วจีกมฺเมน สุจินา มโนกมฺเมน อิเมหิ โข ภิกฺขเว ตีหิ ธมฺเมหิ สมนฺนาคโต ปณฺฑิโต วิยตฺโต สปฺปุริโส อกฺขตํ อนุปหตํ อตฺตานํ ปริหรติ อนวชฺโช จ โหติ อนนุวชฺโช จ วิญฺญูนํ พหุญฺจ ปุญฺญํ ปสวตีติฯ อฏฺฐมํฯ>
  text <๙ วนฺทนาสุตฺตํ>
    text <๑๕๕>, <ติสฺโส อิมา ภิกฺขเว วนฺทนาฯ กตมา ติสฺโส กาเยน วาจาย มนสา อิมา โข ภิกฺขเว ติสฺโส วนฺทนาติฯ นวมํฯ>
  text <๑๐ ปุพฺพณฺหสุตฺตํ>
    text <๑๕๖>, <เย ภิกฺขเว สตฺตา ปุพฺพณฺหสมยํ กาเยน สุจริตํ จรนฺติ วาจาย สุจริตํ จรนฺติ มนสา สุจริตํ จรนฺติ สุปุพฺพณฺโห ภิกฺขเว เตสํ สตฺตานํฯ>
    text <เย ภิกฺขเว สตฺตา มชฺฌนฺหิกสมยํ กาเยน สุจริตํ จรนฺติ วาจาย สุจริตํ จรนฺติ มนสา สุจริตํ จรนฺติ สุมชฺฌนฺหิโก ภิกฺขเว เตสํ สตฺตานํฯ>
    text <เย ภิกฺขเว สตฺตา สายนฺหสมยํ กาเยน สุจริตํ จรนฺติ วาจาย สุจริตํ จรนฺติ มนสา สุจริตํ จรนฺติ สุสายนฺโห ภิกฺขเว เตสํ สตฺตานนฺติฯ>
    block
      text <สุนกฺขตฺตํ สุมงฺคลํ สุปฺปภาตํ สุหุฏฺฐิตํ>
      text <สุขโณ สุมุหุตฺโต จ สุยิฏฺฐํ พฺรหฺมจาริสุฯ>
      text <ปทกฺขิณํ กายกมฺมํ วาจากมฺมํ ปทกฺขิณํ>
      text <ปทกฺขิณํ มโนกมฺมํ ปณีธิ เต ปทกฺขิเณ>
      text <ปทกฺขิณานิ กตฺวาน ลภนฺตตฺเถ ปทกฺขิเณฯ>
      text <เต อตฺถลทฺธา สุขิตา วิรุฬฺหา พุทฺธสาสเน>
      text <อโรคา สุขิตา โหถ สห สพฺเพหิ ญาติภีติฯ ทสมํ>
      text <อกุสลญฺจ สาวชฺชํ วิสมาสุจินา สห>
      text <จตุโร ขตา วนฺทนา ปุพฺพณฺเหน จ เต ทสาติฯ>
    stand <มงฺคลวคฺโค ปญฺจโมฯ>
    text <ตสฺสุทฺทานํ>
    stand <ตติโย ปณฺณาสโก สมตฺโตฯ>
