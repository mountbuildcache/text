text <๙ ปมาทาทิวคฺโค>
  text <๘๑>, <อปฺปมตฺติกา เอสา ภิกฺขเว วุทฺธิ ยทิทํ ยโสวุทฺธิฯ เอตทคฺคํ ภิกฺขเว วุทฺธีนํ ยทิทํ ปญฺญาวุทฺธิฯ ตสฺมาติห ภิกฺขเว เอวํ สิกฺขิตพฺพํ ปญฺญาวุทฺธิยา วทฺธิสฺสามาติฯ เอวญฺหิ โว ภิกฺขเว สิกฺขิตพฺพนฺติฯ ปฐมํฯ>
  text <๘๒>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ ภิกฺขเว ปมาโทฯ ปมาโท ภิกฺขเว มหโต อนตฺถาย สํวตฺตตีติฯ ทุติยํฯ>
  text <๘๓>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ ภิกฺขเว อปฺปมาโทฯ อปฺปมาโท ภิกฺขเว มหโต อตฺถาย สํวตฺตตีติฯ ตติยํฯ>
  text <๘๔>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ ภิกฺขเว โกสชฺชํฯ โกสชฺชํ ภิกฺขเว มหโต อนตฺถาย สํวตฺตตีติฯ จตุตฺถํฯ>
  text <๘๕>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ ภิกฺขเว วีริยารมฺโภฯ วีริยารมฺโภ ภิกฺขเว มหโต อตฺถาย สํวตฺตตีติฯ ปญฺจมํฯ>
  text <๘๖>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ ภิกฺขเว มหิจฺฉตาฯ มหิจฺฉตา ภิกฺขเว มหโต อนตฺถาย สํวตฺตตีติฯ ฉฏฺฐํฯ>
  text <๘๗>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ ภิกฺขเว อปฺปิจฺฉตาฯ อปฺปิจฺฉตา ภิกฺขเว มหโต อตฺถาย สํวตฺตตีติฯ สตฺตมํฯ>
  text <๘๘>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ ภิกฺขเว อสนฺตุฏฺฐิตาฯ อสนฺตุฏฺฐิตา ภิกฺขเว มหโต อนตฺถาย สํวตฺตตีติฯ อฏฺฐมํฯ>
  text <๘๙>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ ภิกฺขเว สนฺตุฏฺฐิตาฯ สนฺตุฏฺฐิตา ภิกฺขเว มหโต อตฺถาย สํวตฺตตีติฯ นวมํฯ>
  text <๙๐>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ ภิกฺขเว อโยนิโส มนสิกาโรฯ อโยนิโสมนสิกาโร ภิกฺขเว มหโต อนตฺถาย สํวตฺตตีติฯ ทสมํฯ>
  text <๙๑>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ ภิกฺขเว โยนิโส มนสิกาโรฯ โยนิโสมนสิกาโร ภิกฺขเว มหโต อตฺถาย สํวตฺตตีติฯ เอกาทสมํฯ>
  text <๙๒>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ ภิกฺขเว อสมฺปชญฺญํฯ อสมฺปชญฺญํ ภิกฺขเว มหโต อนตฺถาย สํวตฺตตีติฯ ทฺวาทสมํฯ>
  text <๙๓>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ ภิกฺขเว สมฺปชญฺญํฯ สมฺปชญฺญํ ภิกฺขเว มหโต อตฺถาย สํวตฺตตีติฯ เตรสมํฯ>
  text <๙๔>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ ภิกฺขเว ปาปมิตฺตตาฯ ปาปมิตฺตตา ภิกฺขเว มหโต อนตฺถาย สํวตฺตตีติฯ จุทฺทสมํฯ>
  text <๙๕>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ ภิกฺขเว กลฺยาณมิตฺตตาฯ กลฺยาณมิตฺตตา ภิกฺขเว มหโต อตฺถาย สํวตฺตตีติฯ ปนฺนรสมํฯ>
  text <๙๖>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อนตฺถาย สํวตฺตติ ยถยิทํ ภิกฺขเว อนุโยโค อกุสลานํ ธมฺมานํ อนนุโยโค กุสลานํ ธมฺมานํฯ อนุโยโค ภิกฺขเว อกุสลานํ ธมฺมานํ อนนุโยโค กุสลานํ ธมฺมานํ มหโต อนตฺถาย สํวตฺตตีติฯ โสฬสมํฯ>
  text <๙๗>, <นาหํ ภิกฺขเว อญฺญํ เอกธมฺมมฺปิ สมนุปสฺสามิ โย เอวํ มหโต อตฺถาย สํวตฺตติ ยถยิทํ ภิกฺขเว อนุโยโค กุสลานํ ธมฺมานํ อนนุโยโค อกุสลานํ ธมฺมานํฯ อนุโยโค ภิกฺขเว กุสลานํ ธมฺมานํ อนนุโยโค อกุสลานํ ธมฺมานํ มหโต อตฺถาย สํวตฺตตีติฯ สตฺตรสมํฯ>
  stand <ปมาทาทิวคฺโค นวโมฯ>
