text <๘ สิงฺคาลสุตฺตํ>
  text <๒๔๒>, <เอวํ เม สุตํ เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน สิงฺคาลโก คหปติปุตฺโต กาลสฺเสว อุฏฺฐาย ราชคหา นิกฺขมิตฺวา อลฺลวตฺโถ อลฺลเกโส ปญฺชลิโก ปุถุทิสา นมสฺสติ ปุรตฺถิมํ ทิสํ ทกฺขิณํ ทิสํ ปจฺฉิมํ ทิสํ อุตฺตรํ ทิสํ เหฏฺฐิมํ ทิสํ อุปริมํ ทิสํฯ>
  text <๒๔๓>, <อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิฯ อทฺทสา โข ภควา สิงฺคาลกํ คหปติปุตฺตํ กาลสฺเสว วุฏฺฐาย ราชคหา นิกฺขมิตฺวา อลฺลวตฺถํ อลฺลเกสํ ปญฺชลิกํ ปุถุทิสา นมสฺสนฺตํ ปุรตฺถิมํ ทิสํ ทกฺขิณํ ทิสํ ปจฺฉิมํ ทิสํ อุตฺตรํ ทิสํ เหฏฺฐิมํ ทิสํ อุปริมํ ทิสํฯ ทิสฺวา สิงฺคาลกํ คหปติปุตฺตํ เอตทโวจ กิํ นุ โข ตฺวํ คหปติปุตฺต กาลสฺเสว อุฏฺฐาย ราชคหา นิกฺขมิตฺวา อลฺลวตฺโถ อลฺลเกโส ปญฺชลิโก ปุถุทิสา นมสฺสสิ ปุรตฺถิมํ ทิสํ ทกฺขิณํ ทิสํ ปจฺฉิมํ ทิสํ อุตฺตรํ ทิสํ เหฏฺฐิมํ ทิสํ อุปริมํ ทิสนฺติ ปิตา มํ ภนฺเต กาลํ กโรนฺโต เอวํ อวจ ทิสา ตาต นมสฺเสยฺยาสีติฯ โส โข อหํ ภนฺเต ปิตุวจนํ สกฺกโรนฺโต ครุํ กโรนฺโต มาเนนฺโต ปูเชนฺโต กาลสฺเสว อุฏฺฐาย ราชคหา นิกฺขมิตฺวา อลฺลวตฺโถ อลฺลเกโส ปญฺชลิโก ปุถุทิสา นมสฺสามิ ปุรตฺถิมํ ทิสํ ทกฺขิณํ ทิสํ ปจฺฉิมํ ทิสํ อุตฺตรํ ทิสํ เหฏฺฐิมํ ทิสํ อุปริมํ ทิสนฺติฯ>
  text <ฉ ทิสา>
    text <๒๔๔>, <น โข คหปติปุตฺต อริยสฺส วินเย เอวํ ฉ ทิสา นมสฺสิตพฺพาติฯ ยถา กถํ ปน ภนฺเต อริยสฺส วินเย ฉ ทิสา นมสฺสิตพฺพา สาธุ เม ภนฺเต ภควา ตถา ธมฺมํ เทเสตุ ยถา อริยสฺส วินเย ฉ ทิสา นมสฺสิตพฺพาติฯ>
    text <เตน หิ คหปติปุตฺต สุโณหิ สาธุกํ มนสิกโรหิ ภาสิสฺสามีติฯ เอวํ ภนฺเตติ โข สิงฺคาลโก คหปติปุตฺโต ภควโต ปจฺจสฺโสสิฯ ภควา เอตทโวจ>
    text <ยโต โข คหปติปุตฺต อริยสาวกสฺส จตฺตาโร กมฺมกิเลสา ปหีนา โหนฺติ จตูหิ จ ฐาเนหิ ปาปกมฺมํ น กโรติ ฉ จ โภคานํ อปายมุขานิ น เสวติ โส เอวํ จุทฺทส ปาปกาปคโต ฉทฺทิสาปฏิจฺฉาที อุโภโลกวิชยาย ปฏิปนฺโน โหติฯ ตสฺส อยญฺเจว โลโก อารทฺโธ โหติ ปโร จ โลโกฯ โส กายสฺส เภทา ปรํ มรณา สุคติํ สคฺคํ โลกํ อุปปชฺชติฯ>
  text <จตฺตาโรกมฺมกิเลสา>
    text <๒๔๕>, <กตมสฺส จตฺตาโร กมฺมกิเลสา ปหีนา โหนฺติ ปาณาติปาโต โข คหปติปุตฺต กมฺมกิเลโส อทินฺนาทานํ กมฺมกิเลโส กาเมสุมิจฺฉาจาโร กมฺมกิเลโส มุสาวาโท กมฺมกิเลโสฯ อิมสฺส จตฺตาโร กมฺมกิเลสา ปหีนา โหนฺตีติฯ อิทมโวจ ภควา อิทํ วตฺวาน สุคโต อถาปรํ เอตทโวจ สตฺถา>
    block
      text <ปาณาติปาโต อทินฺนาทานํ มุสาวาโท จ วุจฺจติ>
      text <ปรทารคมนญฺเจว นปฺปสํสนฺติ ปณฺฑิตาติฯ>
      text <ฉนฺทา โทสา ภยา โมหา โย ธมฺมํ อติวตฺตติ>
      text <นิหียติ ยโส ตสฺส กาฬปกฺเขว จนฺทิมาฯ>
      text <ฉนฺทา โทสา ภยา โมหา โย ธมฺมํ นาติวตฺตติ>
      text <อาปูรติ ยโส ตสฺส สุกฺกปกฺเขว จนฺทิมาติฯ>
      text <โหติ ปานสขา นาม>
      text <โหติ สมฺมิยสมฺมิโย>
      text <โย จ อตฺเถสุ ชาเตสุ>
      text <สหาโย โหติ โส สขาฯ>
      text <อุสฺสูรเสยฺยา ปรทารเสวนา>
      text <เวรปฺปสโว จ อนตฺถตา จ>
      text <ปาปา จ มิตฺตา สุกทริยตา จ>
      text <เอเต ฉ ฐานา ปุริสํ ธํสยนฺติฯ>
      text <ปาปมิตฺโต ปาปสโข>
      text <ปาปอาจารโคจโร>
      text <อสฺมา โลกา ปรมฺหา จ>
      text <อุภยา ธํสเต นโรฯ>
      text <อกฺขิตฺถิโย วารุณี นจฺจคีตํ>
      text <ทิวา โสปฺปํ ปาริจริยา อกาเล>
      text <ปาปา จ มิตฺตา สุกทริยตา จ>
      text <เอเต ฉ ฐานา ปุริสํ ธํสยนฺติฯ>
      text <อกฺเขหิ ทิพฺพนฺติ สุรํ ปิวนฺติ>
      text <ยนฺติตฺถิโย ปาณสมา ปเรสํ>
      text <นิหีนเสวี น จ วุทฺธเสวี>
      text <นิหียเต กาฬปกฺเขว จนฺโทฯ>
      text <โย วารุณี อทฺธโน อกิญฺจโน>
      text <ปิปาโส ปิวํ ปปาคโต>
      text <อุทกมิว อิณํ วิคาหติ>
      text <อกุลํ กาหิติ ขิปฺปมตฺตโนฯ>
      text <น ทิวา โสปฺปสีเลน รตฺติมุฏฺฐานเทสฺสินา>
      text <นิจฺจํ มตฺเตน โสณฺเฑน สกฺกา อาวสิตุํ ฆรํฯ>
      text <อติสีตํ อติอุณฺหํ อติสายมิทํ อหุ>
      text <อิติ วิสฺสฏฺฐกมฺมนฺเต อตฺถา อจฺเจนฺติ มาณเวฯ>
      text <โยธ สีตญฺจ อุณฺหญฺจ ติณา ภิยฺโย น มญฺญติ>
      text <กรํ ปุริสกิจฺจานิ โส สุขํ น วิหายตีติฯ>
      text <อญฺญทตฺถุหโร โหติ อปฺเปน พหุมิจฺฉติ>
      text <ภยสฺส กิจฺจํ กโรติ เสวติ อตฺถการณาฯ>
      text <อญฺญทตฺถุหโร มิตฺโต โย จ มิตฺโต วจีปโร>
      text <อนุปฺปิยญฺจ โย อาห อปาเยสุ จ โย สขาฯ>
      text <เอเต อมิตฺเต จตฺตาโร อิติ วิญฺญาย ปณฺฑิโต>
      text <อารกา ปริวชฺเชยฺย มคฺคํ ปฏิภยํ ยถาติฯ>
      text <อุปกาโร จ โย มิตฺโต สุเข ทุกฺเข จ โย สขา>
      text <อตฺถกฺขายี จ โย มิตฺโต โย จ มิตฺตานุกมฺปโกฯ>
      text <เอเตปิ มิตฺเต จตฺตาโร อิติ วิญฺญาย ปณฺฑิโต>
      text <สกฺกจฺจํ ปยิรุปาเสยฺย มาตา ปุตฺตํ ว โอรสํ>
      text <ปณฺฑิโต สีลสมฺปนฺโน ชลํ อคฺคีว ภาสติฯ>
      text <โภเค สํหรมานสฺส ภมรสฺเสว อิรียโต>
      text <โภคา สนฺนิจยํ ยนฺติ วมฺมิโกวุปจียติฯ>
      text <เอวํ โภเค สมาหตฺวา อลมตฺโต กุเล คิหี>
      text <จตุธา วิภเช โภเค ส เว มิตฺตานิ คนฺถติฯ>
      text <เอเกน โภเค ภุญฺเชยฺย ทฺวีหิ กมฺมํ ปโยชเย>
      text <จตุตฺถญฺจ นิธาเปยฺย อาปทาสุ ภวิสฺสตีติฯ>
      text <มาตาปิตา ทิสา ปุพฺพา อาจริยา ทกฺขิณา ทิสา>
      text <ปุตฺตทารา ทิสา ปจฺฉา มิตฺตามจฺจา จ อุตฺตราฯ>
      text <ทาสกมฺมกรา เหฏฺฐา อุทฺธํ สมณพฺราหฺมณา>
      text <เอตา ทิสา นมสฺเสยฺย อลมตฺโต กุเล คิหีฯ>
      text <ปณฺฑิโต สีลสมฺปนฺโน สณฺโห จ ปฏิภานวา>
      text <นิวาตวุตฺติ อตฺถทฺโธ ตาทิโส ลภเต ยสํฯ>
      text <อุฏฺฐานโก อนลโส อาปทาสุ น เวธติ>
      text <อจฺฉินฺนวุตฺติ เมธาวี ตาทิโส ลภเต ยสํฯ>
      text <สงฺคาหโก มิตฺตกโร วทญฺญู วีตมจฺฉโร>
      text <เนตา วิเนตา อนุเนตา ตาทิโส ลภเต ยสํฯ>
      text <ทานญฺจ เปยฺยวชฺชญฺจ อตฺถจริยา จ ยา อิธ>
      text <สมานตฺตตา จ ธมฺเมสุ ตตฺถ ตตฺถ ยถารหํ>
      text <เอเต โข สงฺคหา โลเก รถสฺสาณีว ยายโตฯ>
      text <เอเต จ สงฺคหา นาสฺสุ น มาตา ปุตฺตการณา>
      text <ลเภถ มานํ ปูชํ วา ปิตา วา ปุตฺตการณาฯ>
      text <ยสฺมา จ สงฺคหา เอเต สมฺมเปกฺขนฺติ ปณฺฑิตา>
      text <ตสฺมา มหตฺตํ ปปฺโปนฺติ ปาสํสา จ ภวนฺติ เตติฯ>
  text <จตุฏฺฐานํ>
    text <๒๔๖>, <กตเมหิ จตูหิ ฐาเนหิ ปาปกมฺมํ น กโรติ ฉนฺทาคติํ คจฺฉนฺโต ปาปกมฺมํ กโรติ โทสาคติํ คจฺฉนฺโต ปาปกมฺมํ กโรติ โมหาคติํ คจฺฉนฺโต ปาปกมฺมํ กโรติ ภยาคติํ คจฺฉนฺโต ปาปกมฺมํ กโรติฯ ยโต โข คหปติปุตฺต อริยสาวโก เนว ฉนฺทาคติํ คจฺฉติ น โทสาคติํ คจฺฉติ น โมหาคติํ คจฺฉติ น ภยาคติํ คจฺฉติ อิเมหิ จตูหิ ฐาเนหิ ปาปกมฺมํ น กโรตีติฯ อิทมโวจ ภควา อิทํ วตฺวาน สุคโต อถาปรํ เอตทโวจ สตฺถา>
  text <ฉ อปายมุขานิ>
    text <๒๔๗>, <กตมานิ ฉ โภคานํ อปายมุขานิ น เสวติ สุราเมรยมชฺชปฺปมาทฏฺฐานานุโยโค โข คหปติปุตฺต โภคานํ อปายมุขํ วิกาลวิสิขาจริยานุโยโค โภคานํ อปายมุขํ สมชฺชาภิจรณํ โภคานํ อปายมุขํ ชูตปฺปมาทฏฺฐานานุโยโค โภคานํ อปายมุขํ ปาปมิตฺตานุโยโค โภคานํ อปายมุขํ อาลสฺยานุโยโค โภคานํ อปายมุขํฯ>
  text <สุราเมรยสฺส ฉ อาทีนวา>
    text <๒๔๘>, <ฉ โขเม คหปติปุตฺต อาทีนวา สุราเมรยมชฺชปฺปมาทฏฺฐานานุโยเคฯ สนฺทิฏฺฐิกา ธนชานิ กลหปฺปวฑฺฒนี โรคานํ อายตนํ อกิตฺติสญฺชนนี โกปีนนิทํสนี ปญฺญาย ทุพฺพลิกรณีตฺเวว ฉฏฺฐํ ปทํ ภวติฯ อิเม โข คหปติปุตฺต ฉ อาทีนวา สุราเมรยมชฺชปฺปมาทฏฺฐานานุโยเคฯ>
  text <วิกาลจริยาย ฉ อาทีนวา>
    text <๒๔๙>, <ฉ โขเม คหปติปุตฺต อาทีนวา วิกาลวิสิขาจริยานุโยเคฯ อตฺตาปิสฺส อคุตฺโต อรกฺขิโต โหติ ปุตฺตทาโรปิสฺส อคุตฺโต อรกฺขิโต โหติ สาปเตยฺยํปิสฺส อคุตฺตํ อรกฺขิตํ โหติ สงฺกิโย จ โหติ ปาปเกสุ ฐาเนสุ อภูตวจนญฺจ ตสฺมิํ รูหติ พหูนญฺจ ทุกฺขธมฺมานํ ปุรกฺขโต โหติฯ อิเม โข คหปติปุตฺต ฉ อาทีนวา วิกาลวิสิขาจริยานุโยเคฯ>
  text <สมชฺชาภิจรณสฺส ฉ อาทีนวา>
    text <๒๕๐>, <ฉ โขเม คหปติปุตฺต อาทีนวา สมชฺชาภิจรเณฯ กฺว นจฺจํ กฺว คีตํ กฺว วาทิตํ กฺว อกฺขานํ กฺว ปาณิสฺสรํ กฺว กุมฺภถุนนฺติฯ อิเม โข คหปติปุตฺต ฉ อาทีนวา สมชฺชาภิจรเณฯ>
  text <ชูตปฺปมาทสฺส ฉ อาทีนวา>
    text <๒๕๑>, <ฉ โขเม คหปติปุตฺต อาทีนวา ชูตปฺปมาทฏฺฐานานุโยเคฯ ชยํ เวรํ ปสวติ ชิโน วิตฺตมนุโสจติ สนฺทิฏฺฐิกา ธนชานิ สภาคตสฺส วจนํ น รูหติ มิตฺตามจฺจานํ ปริภูโต โหติ อาวาหวิวาหกานํ อปตฺถิโต โหติ อกฺขธุตฺโต อยํ ปุริสปุคฺคโล นาลํ ทารภรณายาติฯ อิเม โข คหปติปุตฺต ฉ อาทีนวา ชูตปฺปมาทฏฺฐานานุโยเคฯ>
  text <ปาปมิตฺตตาย ฉ อาทีนวา>
    text <๒๕๒>, <ฉ โขเม คหปติปุตฺต อาทีนวา ปาปมิตฺตานุโยเคฯ เย ธุตฺตา เย โสณฺฑา เย ปิปาสา เย เนกติกา เย วญฺจนิกา เย สาหสิกาฯ ตฺยาสฺส มิตฺตา โหนฺติ เต สหายาฯ อิเม โข คหปติปุตฺต ฉ อาทีนวา ปาปมิตฺตานุโยเคฯ>
  text <อาลสฺยสฺส ฉ อาทีนวา>
    text <๒๕๓>, <ฉ โขเม คหปติปุตฺต อาทีนวา อาลสฺยานุโยเคฯ อติสีตนฺติ กมฺมํ น กโรติ อติอุณฺหนฺติ กมฺมํ น กโรติ อติสายนฺติ กมฺมํ น กโรติ อติปาโตติ กมฺมํ น กโรติ อติฉาโตสฺมีติ กมฺมํ น กโรติ อติธาโตสฺมีติ กมฺมํ น กโรติฯ ตสฺส เอวํ กิจฺจาปเทสพหุลสฺส วิหรโต อนุปฺปนฺนา เจว โภคา นุปฺปชฺชนฺติ อุปฺปนฺนา จ โภคา ปริกฺขยํ คจฺฉนฺติฯ อิเม โข คหปติปุตฺต ฉ อาทีนวา อาลสฺยานุโยเคติฯ อิทมโวจ ภควา อิทํ วตฺวาน สุคโต อถาปรํ เอตทโวจ สตฺถา>
  text <มิตฺตปติรูปกา>
    text <๒๕๔>, <จตฺตาโรเม คหปติปุตฺต อมิตฺตา มิตฺตปติรูปกา เวทิตพฺพาฯ อญฺญทตฺถุหโร อมิตฺโต มิตฺตปติรูปโก เวทิตพฺโพ วจีปรโม อมิตฺโต มิตฺตปติรูปโก เวทิตพฺโพ อนุปฺปิยภาณี อมิตฺโต มิตฺตปติรูปโก เวทิตพฺโพ อปายสหาโย อมิตฺโต มิตฺตปติรูปโก เวทิตพฺโพฯ>
    text <๒๕๕>, <จตูหิ โข คหปติปุตฺต ฐาเนหิ อญฺญทตฺถุหโร อมิตฺโต มิตฺตปติรูปโก เวทิตพฺโพฯ>
    text <อิเมหิ โข คหปติปุตฺต จตูหิ ฐาเนหิ อญฺญทตฺถุหโร อมิตฺโต มิตฺตปติรูปโก เวทิตพฺโพฯ>
    text <๒๕๖>, <จตูหิ โข คหปติปุตฺต ฐาเนหิ วจีปรโม อมิตฺโต มิตฺตปติรูปโก เวทิตพฺโพฯ อตีเตน ปฏิสนฺถรติ อนาคเตน ปฏิสนฺถรติ นิรตฺถเกน สงฺคณฺหาติ ปจฺจุปฺปนฺเนสุ กิจฺเจสุ พฺยสนํ ทสฺเสติฯ อิเมหิ โข คหปติปุตฺต จตูหิ ฐาเนหิ วจีปรโม อมิตฺโต มิตฺตปติรูปโก เวทิตพฺโพฯ>
    text <๒๕๗>, <จตูหิ โข คหปติปุตฺต ฐาเนหิ อนุปฺปิยภาณี อมิตฺโต มิตฺตปติรูปโก เวทิตพฺโพฯ ปาปกํปิสฺส อนุชานาติ กลฺยาณํปิสฺส อนุชานาติ สมฺมุขาสฺส วณฺณํ ภาสติ ปรมฺมุขาสฺส อวณฺณํ ภาสติฯ อิเมหิ โข คหปติปุตฺต จตูหิ ฐาเนหิ อนุปฺปิยภาณี อมิตฺโต มิตฺตปติรูปโก เวทิตพฺโพฯ>
    text <๒๕๘>, <จตูหิ โข คหปติปุตฺต ฐาเนหิ อปายสหาโย อมิตฺโต มิตฺตปติรูปโก เวทิตพฺโพ ฯ สุราเมรย มชฺชปฺปมาทฏฺฐานานุโยเค สหาโย โหติ วิกาล วิสิขา จริยานุโยเค สหาโย โหติ สมชฺชาภิจรเณ สหาโย โหติ ชูตปฺปมาทฏฺฐานานุโยเค สหาโย โหติฯ อิเมหิ โข คหปติปุตฺต จตูหิ ฐาเนหิ อปายสหาโย อมิตฺโต มิตฺตปติรูปโก เวทิตพฺโพติฯ>
    text <๒๕๙>, <อิทมโวจ ภควา อิทํ วตฺวาน สุคโต อถาปรํ เอตทโวจ สตฺถา>
  text <สุหทมิตฺโต>
    text <๒๖๐>, <จตฺตาโรเม คหปติปุตฺต มิตฺตา สุหทา เวทิตพฺพาฯ อุปกาโร มิตฺโต สุหโท เวทิตพฺโพ สมานสุขทุกฺโข มิตฺโต สุหโท เวทิตพฺโพ อตฺถกฺขายี มิตฺโต สุหโท เวทิตพฺโพ อนุกมฺปโก มิตฺโต สุหโท เวทิตพฺโพฯ>
    text <๒๖๑>, <จตูหิ โข คหปติปุตฺต ฐาเนหิ อุปกาโร มิตฺโต สุหโท เวทิตพฺโพฯ ปมตฺตํ รกฺขติ ปมตฺตสฺส สาปเตยฺยํ รกฺขติ ภีตสฺส สรณํ โหติ อุปฺปนฺเนสุ กิจฺจกรณีเยสุ ตทฺทิคุณํ โภคํ อนุปฺปเทติฯ อิเมหิ โข คหปติปุตฺต จตูหิ ฐาเนหิ อุปกาโร มิตฺโต สุหโท เวทิตพฺโพฯ>
    text <๒๖๒>, <จตูหิ โข คหปติปุตฺต ฐาเนหิ สมานสุขทุกฺโข มิตฺโต สุหโท เวทิตพฺโพฯ คุยฺหมสฺส อาจิกฺขติ คุยฺหมสฺส ปริคูหติ อาปทาสุ น วิชหติ ชีวิตํปิสฺส อตฺถาย ปริจฺจตฺตํ โหติฯ อิเมหิ โข คหปติปุตฺต จตูหิ ฐาเนหิ สมานสุขทุกฺโข มิตฺโต สุหโท เวทิตพฺโพฯ>
    text <๒๖๓>, <จตูหิ โข คหปติปุตฺต ฐาเนหิ อตฺถกฺขายี มิตฺโต สุหโท เวทิตพฺโพฯ ปาปา นิวาเรติ กลฺยาเณ นิเวเสติ อสฺสุตํ สาเวติ สคฺคสฺส มคฺคํ อาจิกฺขติฯ อิเมหิ โข คหปติปุตฺต จตูหิ ฐาเนหิ อตฺถกฺขายี มิตฺโต สุหโท เวทิตพฺโพฯ>
    text <๒๖๔>, <จตูหิ โข คหปติปุตฺต ฐาเนหิ อนุกมฺปโก มิตฺโต สุหโท เวทิตพฺโพฯ อภเวนสฺส น นนฺทติ ภเวนสฺส นนฺทติ อวณฺณํ ภณมานํ นิวาเรติ วณฺณํ ภณมานํ ปสํสติฯ อิเมหิ โข คหปติปุตฺต จตูหิ ฐาเนหิ อนุกมฺปโก มิตฺโต สุหโท เวทิตพฺโพติฯ>
    text <๒๖๕>, <อิทมโวจ ภควา อิทํ วตฺวาน สุคโต อถาปรํ เอตทโวจ สตฺถา>
  text <ฉทฺทิสาปฏิจฺฉาทนกณฺฑํ>
    text <๒๖๖>, <กถญฺจ คหปติปุตฺต อริยสาวโก ฉทฺทิสาปฏิจฺฉาที โหติ ฉ อิมา คหปติปุตฺต ทิสา เวทิตพฺพาฯ ปุรตฺถิมา ทิสา มาตาปิตโร เวทิตพฺพา ทกฺขิณา ทิสา อาจริยา เวทิตพฺพา ปจฺฉิมา ทิสา ปุตฺตทารา เวทิตพฺพา อุตฺตรา ทิสา มิตฺตามจฺจา เวทิตพฺพา เหฏฺฐิมา ทิสา ทาสกมฺมกรา เวทิตพฺพา อุปริมา ทิสา สมณพฺราหฺมณา เวทิตพฺพาฯ>
    text <๒๖๗>, <ปญฺจหิ โข คหปติปุตฺต ฐาเนหิ ปุตฺเตน ปุรตฺถิมา ทิสา มาตาปิตโร ปจฺจุปฏฺฐาตพฺพา ภโต เน ภริสฺสามิ กิจฺจํ เนสํ กริสฺสามิ กุลวํสํ ฐเปสฺสามิ ทายชฺชํ ปฏิปชฺชามิ อถ วา ปน เปตานํ กาลงฺกตานํ ทกฺขิณํ อนุปฺปทสฺสามีติฯ อิเมหิ โข คหปติปุตฺต ปญฺจหิ ฐาเนหิ ปุตฺเตน ปุรตฺถิมา ทิสา มาตาปิตโร ปจฺจุปฏฺฐิตา ปญฺจหิ ฐาเนหิ ปุตฺตํ อนุกมฺปนฺติฯ ปาปา นิวาเรนฺติ กลฺยาเณ นิเวเสนฺติ สิปฺปํ สิกฺขาเปนฺติ ปติรูเปน ทาเรน สํโยเชนฺติ สมเย ทายชฺชํ นิยฺยาเทนฺติ ฯ อิเมหิ โข คหปติปุตฺต ปญฺจหิ ฐาเนหิ ปุตฺเตน ปุรตฺถิมา ทิสา มาตาปิตโร ปจฺจุปฏฺฐิตา อิเมหิ ปญฺจหิ ฐาเนหิ ปุตฺตํ อนุกมฺปนฺติฯ เอวมสฺส เอสา ปุรตฺถิมา ทิสา ปฏิจฺฉนฺนา โหติ เขมา อปฺปฏิภยาฯ>
    text <๒๖๘>, <ปญฺจหิ โข คหปติปุตฺต ฐาเนหิ อนฺเตวาสินา ทกฺขิณา ทิสา อาจริยา ปจฺจุปฏฺฐาตพฺพา อุฏฺฐาเนน อุปฏฺฐาเนน สุสฺสุสาย ปาริจริยาย สกฺกจฺจํ สิปฺปปฏิคฺคหเณน ฯ อิเมหิ โข คหปติปุตฺต ปญฺจหิ ฐาเนหิ อนฺเตวาสินา ทกฺขิณา ทิสา อาจริยา ปจฺจุปฏฺฐิตา ปญฺจหิ ฐาเนหิ อนฺเตวาสิํ อนุกมฺปนฺติ สุวินีตํ วิเนนฺติ สุคฺคหิตํ คาหาเปนฺติ สพฺพสิปฺปสฺสุตํ สมกฺขายิโน ภวนฺติ มิตฺตามจฺเจสุ ปฏิยาเทนฺติ ทิสาสุ ปริตฺตาณํ กโรนฺติฯ อิเมหิ โข คหปติปุตฺต ปญฺจหิ ฐาเนหิ อนฺเตวาสินา ทกฺขิณา ทิสา อาจริยา ปจฺจุปฏฺฐิตา อิเมหิ ปญฺจหิ ฐาเนหิ อนฺเตวาสิํ อนุกมฺปนฺติฯ เอวมสฺส เอสา ทกฺขิณา ทิสา ปฏิจฺฉนฺนา โหติ เขมา อปฺปฏิภยาฯ>
    text <๒๖๙>, <ปญฺจหิ โข คหปติปุตฺต ฐาเนหิ สามิเกน ปจฺฉิมา ทิสา ภริยา ปจฺจุปฏฺฐาตพฺพา สมฺมานนาย อนวมานนาย อนติจริยาย อิสฺสริยโวสฺสคฺเคน อลงฺการานุปฺปทาเนนฯ อิเมหิ โข คหปติปุตฺต ปญฺจหิ ฐาเนหิ สามิเกน ปจฺฉิมา ทิสา ภริยา ปจฺจุปฏฺฐิตา ปญฺจหิ ฐาเนหิ สามิกํ อนุกมฺปติ สุสํวิหิตกมฺมนฺตา จ โหติ สงฺคหิตปริชนา จ อนติจารินี จ สมฺภตญฺจ อนุรกฺขติ ทกฺขา จ โหติ อนลสา สพฺพกิจฺเจสุฯ อิเมหิ โข คหปติปุตฺต ปญฺจหิ ฐาเนหิ สามิเกน ปจฺฉิมา ทิสา ภริยา ปจฺจุปฏฺฐิตา อิเมหิ ปญฺจหิ ฐาเนหิ สามิกํ อนุกมฺปติฯ เอวมสฺส เอสา ปจฺฉิมา ทิสา ปฏิจฺฉนฺนา โหติ เขมา อปฺปฏิภยาฯ>
    text <๒๗๐>, <ปญฺจหิ โข คหปติปุตฺต ฐาเนหิ กุลปุตฺเตน อุตฺตรา ทิสา มิตฺตามจฺจา ปจฺจุปฏฺฐาตพฺพา ทาเนน เปยฺยวชฺเชน อตฺถจริยาย สมานตฺตตาย อวิสํวาทนตายฯ อิเมหิ โข คหปติปุตฺต ปญฺจหิ ฐาเนหิ กุลปุตฺเตน อุตฺตรา ทิสา มิตฺตามจฺจา ปจฺจุปฏฺฐิตา ปญฺจหิ ฐาเนหิ กุลปุตฺตํ อนุกมฺปนฺติ ปมตฺตํ รกฺขนฺติ ปมตฺตสฺส สาปเตยฺยํ รกฺขนฺติ ภีตสฺส สรณํ โหนฺติ อาปทาสุ น วิชหนฺติ อปรปชา จสฺส ปฏิปูเชนฺติฯ อิเมหิ โข คหปติปุตฺต ปญฺจหิ ฐาเนหิ กุลปุตฺเตน อุตฺตรา ทิสา มิตฺตามจฺจา ปจฺจุปฏฺฐิตา อิเมหิ ปญฺจหิ ฐาเนหิ กุลปุตฺตํ อนุกมฺปนฺติฯ เอวมสฺส เอสา อุตฺตรา ทิสา ปฏิจฺฉนฺนา โหติ เขมา อปฺปฏิภยาฯ>
    text <๒๗๑>, <ปญฺจหิ โข คหปติปุตฺต ฐาเนหิ อยฺยิรเกน เหฏฺฐิมา ทิสา ทาสกมฺมกรา ปจฺจุปฏฺฐาตพฺพา ยถาพลํ กมฺมนฺตสํวิธาเนน ภตฺตเวตนานุปฺปทาเนน คิลานุปฏฺฐาเนน อจฺฉริยานํ รสานํ สํวิภาเคน สมเย โวสฺสคฺเคนฯ อิเมหิ โข คหปติปุตฺต ปญฺจหิ ฐาเนหิ อยฺยิรเกน เหฏฺฐิมา ทิสา ทาสกมฺมกรา ปจฺจุปฏฺฐิตา ปญฺจหิ ฐาเนหิ อยฺยิรกํ อนุกมฺปนฺติ ปุพฺพุฏฺฐายิโน จ โหนฺติ ปจฺฉา นิปาติโน จ ทินฺนาทายิโน จ สุกตกมฺมกรา จ กิตฺติวณฺณหรา จฯ อิเมหิ โข คหปติปุตฺต ปญฺจหิ ฐาเนหิ อยฺยิรเกน เหฏฺฐิมา ทิสา ทาสกมฺมกรา ปจฺจุปฏฺฐิตา อิเมหิ ปญฺจหิ ฐาเนหิ อยฺยิรกํ อนุกมฺปนฺติฯ เอวมสฺส เอสา เหฏฺฐิมา ทิสา ปฏิจฺฉนฺนา โหติ เขมา อปฺปฏิภยาฯ>
    text <๒๗๒>, <ปญฺจหิ โข คหปติปุตฺต ฐาเนหิ กุลปุตฺเตน อุปริมา ทิสา สมณพฺราหฺมณา ปจฺจุปฏฺฐาตพฺพา เมตฺเตน กายกมฺเมน เมตฺเตน วจีกมฺเมน เมตฺเตน มโนกมฺเมน อนาวฏทฺวารตาย อามิสานุปฺปทาเนนฯ อิเมหิ โข คหปติปุตฺต ปญฺจหิ ฐาเนหิ กุลปุตฺเตน อุปริมา ทิสา สมณพฺราหฺมณา ปจฺจุปฏฺฐิตา ฉหิ ฐาเนหิ กุลปุตฺตํ อนุกมฺปนฺติ ปาปา นิวาเรนฺติ กลฺยาเณ นิเวเสนฺติ กลฺยาเณน มนสา อนุกมฺปนฺติ อสฺสุตํ สาเวนฺติ สุตํ ปริโยทาเปนฺติ สคฺคสฺส มคฺคํ อาจิกฺขนฺติฯ อิเมหิ โข คหปติปุตฺต ปญฺจหิ ฐาเนหิ กุลปุตฺเตน อุปริมา ทิสา สมณพฺราหฺมณา ปจฺจุปฏฺฐิตา อิเมหิ ฉหิ ฐาเนหิ กุลปุตฺตํ อนุกมฺปนฺติฯ เอวมสฺส เอสา อุปริมา ทิสา ปฏิจฺฉนฺนา โหติ เขมา อปฺปฏิภยาติฯ>
    text <๒๗๓>, <อิทมโวจ ภควาฯ อิทํ วตฺวาน สุคโต อถาปรํ เอตทโวจ สตฺถา>
    text <๒๗๔>, <เอวํ วุตฺเต สิงฺคาลโก คหปติปุตฺโต ภควนฺตํ เอตทโวจ อภิกฺกนฺตํ ภนฺเต อภิกฺกนฺตํ ภนฺเต เสยฺยถาปิ ภนฺเต นิกฺกุชฺชิตํ วา อุกฺกุชฺเชยฺย ปฏิจฺฉนฺนํ วา วิวเรยฺย มูฬฺหสฺส วา มคฺคํ อาจิกฺเขยฺย อนฺธกาเร วา เตลปชฺโชตํ ธาเรยฺย จกฺขุมนฺโต รูปานิ ทกฺขนฺตีติฯ เอวเมวํ ภควตา อเนกปริยาเยน ธมฺโม ปกาสิโตฯ เอสาหํ ภนฺเต ภควนฺตํ สรณํ คจฺฉามิ ธมฺมญฺจ ภิกฺขุสํฆญฺจฯ อุปาสกํ มํ ภควา ธาเรตุ อชฺชตคฺเค ปาณุเปตํ สรณํ คตนฺติฯ>
    stand <สิงฺคาลสุตฺตํ นิฏฺฐิตํ อฏฺฐมํฯ>
