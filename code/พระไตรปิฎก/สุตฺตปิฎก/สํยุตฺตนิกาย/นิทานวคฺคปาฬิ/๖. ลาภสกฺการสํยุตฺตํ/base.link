text <๖ ลาภสกฺการสํยุตฺตํ>
  text <๑ ปฐมวคฺโค>
    text <๑ ทารุณสุตฺตํ>
      text <๑๕๗>, <เอวํ เม สุตํ เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <ทารุโณ ภิกฺขเว ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ ตสฺมาติห ภิกฺขเว เอวํ สิกฺขิตพฺพํ อุปฺปนฺนํ ลาภสกฺการสิโลกํ ปชหิสฺสาม น จ โน อุปฺปนฺโน ลาภสกฺการสิโลโก จิตฺตํ ปริยาทาย ฐสฺสตีติฯ เอวญฺหิ โว ภิกฺขเว สิกฺขิตพฺพนฺติฯ ปฐมํฯ>
    text <๒ พฬิสสุตฺตํ>
      text <๑๕๘>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ เสยฺยถาปิ ภิกฺขเว พาฬิสิโก อามิสคตํ พฬิสํ คมฺภีเร อุทกรหเท ปกฺขิเปยฺยฯ ตเมนํ อญฺญตโร อามิสจกฺขุ มจฺโฉ คิเลยฺยฯ เอวญฺหิ โส ภิกฺขเว มจฺโฉ คิลพฬิโส พาฬิสิกสฺส อนยํ อาปนฺโน พฺยสนํ อาปนฺโน ยถากามกรณีโย พาฬิสิกสฺสฯ>
      text <พาฬิสิโกติ โข ภิกฺขเว มารสฺเสตํ ปาปิมโต อธิวจนํฯ พฬิสนฺติ โข ภิกฺขเว ลาภสกฺการสิโลกสฺเสตํ อธิวจนํฯ โย หิ โกจิ ภิกฺขเว ภิกฺขุ อุปฺปนฺนํ ลาภสกฺการสิโลกํ อสฺสาเทติ นิกาเมติ อยํ วุจฺจติ ภิกฺขเว ภิกฺขุ คิลพฬิโส มารสฺส อนยํ อาปนฺโน พฺยสนํ อาปนฺโน ยถากามกรณีโย ปาปิมโตฯ เอวํ ทารุโณ โข ภิกฺขเว ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ ตสฺมาติห ภิกฺขเว เอวํ สิกฺขิตพฺพํ อุปฺปนฺนํ ลาภสกฺการสิโลกํ ปชหิสฺสาม น จ โน อุปฺปนฺโน ลาภสกฺการสิโลโก จิตฺตํ ปริยาทาย ฐสฺสตีติฯ เอวญฺหิ โว ภิกฺขเว สิกฺขิตพฺพนฺติฯ ทุติยํฯ>
    text <๓ กุมฺมสุตฺตํ>
      text <๑๕๙>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อธิคมายฯ ภูตปุพฺพํ ภิกฺขเว อญฺญตรสฺมิํ อุทกรหเท มหากุมฺมกุลํ จิรนิวาสิ อโหสิฯ อถ โข ภิกฺขเว อญฺญตโร กุมฺโม อญฺญตรํ กุมฺมํ เอตทโวจ มา โข ตฺวํ ตาต กุมฺม เอตํ ปเทสํ อคมาสีติฯ อคมาสิ โข ภิกฺขเว โส กุมฺโม ตํ ปเทสํฯ ตเมนํ ลุทฺโท ปปตาย วิชฺฌิฯ อถ โข ภิกฺขเว โส กุมฺโม เยน โส กุมฺโม เตนุปสงฺกมิฯ อทฺทสา โข ภิกฺขเว โส กุมฺโม ตํ กุมฺมํ ทูรโตว อาคจฺฉนฺตํฯ ทิสฺวาน ตํ กุมฺมํ เอตทโวจ กจฺจิ ตฺวํ ตาต กุมฺม น ตํ ปเทสํ อคมาสีติ อคมาสิํ ขฺวาหํ ตาต กุมฺม ตํ ปเทสนฺติฯ กจฺจิ ปนาสิ ตาต กุมฺม อกฺขโต อนุปหโตติ อกฺขโต โขมฺหิ ตาต กุมฺม อนุปหโต อตฺถิ จ เม อิทํ สุตฺตกํ ปิฏฺฐิโต ปิฏฺฐิโต อนุพนฺธนฺติฯ ตคฺฆสิ ตาต กุมฺม ขโต ตคฺฆ อุปหโตฯ เอเตน หิ เต ตาต กุมฺม สุตฺตเกน ปิตโร จ ปิตามหา จ อนยํ อาปนฺนา พฺยสนํ อาปนฺนาฯ คจฺฉ ทานิ ตฺวํ ตาต กุมฺม น ทานิ ตฺวํ อมฺหากนฺติฯ>
      text <ลุทฺโทติ โข ภิกฺขเว มารสฺเสตํ ปาปิมโต อธิวจนํฯ ปปตาติ โข ภิกฺขเว ลาภสกฺการสิโลกสฺเสตํ อธิวจนํฯ สุตฺตกนฺติ โข ภิกฺขเว นนฺทิราคสฺเสตํ อธิวจนํฯ โย หิ โกจิ ภิกฺขเว ภิกฺขุ อุปฺปนฺนํ ลาภสกฺการสิโลกํ อสฺสาเทติ นิกาเมติ อยํ วุจฺจติ ภิกฺขเว ภิกฺขุ คิทฺโธ ปปตาย อนยํ อาปนฺโน พฺยสนํ อาปนฺโน ยถากามกรณีโย ปาปิมโตฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ ตติยํฯ>
    text <๔ ทีฆโลมิกสุตฺตํ>
      text <๑๖๐>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อธิคมายฯ เสยฺยถาปิ ภิกฺขเว ทีฆโลมิกา เอฬกา กณฺฏกคหนํ ปวิเสยฺยฯ สา ตตฺร ตตฺร สชฺเชยฺย ตตฺร ตตฺร คยฺเหยฺย ตตฺร ตตฺร พชฺเฌยฺย ตตฺร ตตฺร อนยพฺยสนํ อาปชฺเชยฺยฯ เอวเมว โข ภิกฺขเว อิเธกจฺโจ ภิกฺขุ ลาภสกฺการสิโลเกน อภิภูโต ปริยาทิณฺณจิตฺโต ปุพฺพณฺหสมยํ นิวาเสตฺวา ปตฺตจีวรมาทาย คามํ วา นิคมํ วา ปิณฺฑาย ปวิสติฯ โส ตตฺร ตตฺร สชฺชติ ตตฺร ตตฺร คยฺหติ ตตฺร ตตฺร พชฺฌติ ตตฺร ตตฺร อนยพฺยสนํ อาปชฺชติฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ จตุตฺถํฯ>
    text <๕ มีฬฺหกสุตฺตํ>
      text <๑๖๑>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อธิคมายฯ เสยฺยถาปิ ภิกฺขเว มีฬฺหกา คูถาที คูถปูรา ปุณฺณา คูถสฺสฯ ปุรโต จสฺส มหาคูถปุญฺโชฯ สา เตน อญฺญา มีฬฺหกา อติมญฺเญยฺย อหมฺหิ คูถาที คูถปูรา ปุณฺณา คูถสฺส ปุรโต จ มฺยายํ มหาคูถปุญฺโชติฯ เอวเมว โข ภิกฺขเว อิเธกจฺโจ ภิกฺขุ ลาภสกฺการสิโลเกน อภิภูโต ปริยาทิณฺณจิตฺโต ปุพฺพณฺหสมยํ นิวาเสตฺวา ปตฺตจีวรมาทาย คามํ วา นิคมํ วา ปิณฺฑาย ปวิสติฯ โส ตตฺถ ภุตฺตาวี จ โหติ ยาวทตฺโถ นิมนฺติโต จ สฺวาตนาย ปิณฺฑปาโต จสฺส ปูโรฯ โส อารามํ คนฺตฺวา ภิกฺขุคณสฺส มชฺเฌ วิกตฺถติ ภุตฺตาวี จมฺหิ ยาวทตฺโถ นิมนฺติโต จมฺหิ สฺวาตนาย ปิณฺฑปาโต จ มฺยายํ ปูโร ลาภี จมฺหิ จีวร-ปิณฺฑปาต-เสนาสน-คิลานปฺปจฺจย-เภสชฺชปริกฺขารานํ อิเม ปนญฺเญ ภิกฺขู อปฺปปุญฺญา อปฺเปสกฺขา น ลาภิโน จีวร-ปิณฺฑปาตเสนาสน-คิลานปฺปจฺจย-เภสชฺช-ปริกฺขารานนฺติฯ โส เตน ลาภสกฺการสิโลเกน อภิภูโต ปริยาทิณฺณจิตฺโต อญฺเญ เปสเล ภิกฺขู อติมญฺญติฯ ตญฺหิ ตสฺส ภิกฺขเว โมฆปุริสสฺส โหติ ทีฆรตฺตํ อหิตาย ทุกฺขายฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ ปญฺจมํฯ>
    text <๖ อสนิสุตฺตํ>
      text <๑๖๒>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อธิคมายฯ กํ ภิกฺขเว อสนิวิจกฺกํ อาคจฺฉตุ เสขํ อปฺปตฺตมานสํ ลาภสกฺการสิโลโก อนุปาปุณาตุ ฯ>
      text <อสนิวิจกฺกนฺติ โข ภิกฺขเว ลาภสกฺการสิโลกสฺเสตํ อธิวจนํฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ ฉฏฺฐํฯ>
    text <๗ ทิทฺธสุตฺตํ>
      text <๑๖๓>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อธิคมายฯ กํ ภิกฺขเว ทิทฺธคเตน วิสลฺเลน สลฺเลน วิชฺฌตุ เสขํ อปฺปตฺตมานสํ ลาภสกฺการสิโลโก อนุปาปุณาตุ ฯ>
      text <สลฺลนฺติ โข ภิกฺขเว ลาภสกฺการสิโลกสฺเสตํ อธิวจนํฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ สตฺตมํฯ>
    text <๘ สิงฺคาลสุตฺตํ>
      text <๑๖๔>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อธิคมายฯ อสฺสุตฺถ โน ตุมฺเห ภิกฺขเว รตฺติยา ปจฺจูสสมยํ ชรสิงฺคาลสฺส วสฺสมานสฺสาติ เอวํ ภนฺเตฯ เอโส โข ภิกฺขเว ชรสิงฺคาโล อุกฺกณฺฑเกน นาม โรคชาเตน ผุฏฺโฐ เนว พิลคโต รมติ น รุกฺขมูลคโต รมติ น อชฺโฌกาสคโต รมติ เยน เยน คจฺฉติ ยตฺถ ยตฺถ ติฏฺฐติ ยตฺถ ยตฺถ นิสีทติ ยตฺถ ยตฺถ นิปชฺชติ ตตฺถ ตตฺถ อนยพฺยสนํ อาปชฺชติฯ เอวเมว โข ภิกฺขเว อิเธกจฺโจ ภิกฺขุ ลาภสกฺการสิโลเกน อภิภูโต ปริยาทิณฺณจิตฺโต เนว สุญฺญาคารคโต รมติ น รุกฺขมูลคโต รมติ น อชฺโฌกาสคโต รมติ เยน เยน คจฺฉติ ยตฺถ ยตฺถ ติฏฺฐติ ยตฺถ ยตฺถ นิสีทติ ยตฺถ ยตฺถ นิปชฺชติ ตตฺถ ตตฺถ อนยพฺยสนํ อาปชฺชติฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ อฏฺฐมํฯ>
    text <๙ เวรมฺภสุตฺตํ>
      text <๑๖๕>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อธิคมายฯ อุปริ ภิกฺขเว อากาเส เวรมฺภา นาม วาตา วายนฺติฯ ตตฺถ โย ปกฺขี คจฺฉติ ตเมนํ เวรมฺภา วาตา ขิปนฺติฯ ตสฺส เวรมฺภวาตกฺขิตฺตสฺส อญฺเญเนว ปาทา คจฺฉนฺติ อญฺเญน ปกฺขา คจฺฉนฺติ อญฺเญน สีสํ คจฺฉติ อญฺเญน กาโย คจฺฉติฯ เอวเมว โข ภิกฺขเว อิเธกจฺโจ ภิกฺขุ ลาภสกฺการสิโลเกน อภิภูโต ปริยาทิณฺณจิตฺโต ปุพฺพณฺหสมยํ นิวาเสตฺวา ปตฺตจีวรมาทาย คามํ วา นิคมํ วา ปิณฺฑาย ปวิสติ อรกฺขิเตเนว กาเยน อรกฺขิตาย วาจาย อรกฺขิเตน จิตฺเตน อนุปฏฺฐิตาย สติยา อสํวุเตหิ อินฺทฺริเยหิฯ โส ตตฺถ ปสฺสติ มาตุคามํ ทุนฺนิวตฺถํ วา ทุปฺปารุตํ วาฯ ตสฺส มาตุคามํ ทิสฺวา ทุนฺนิวตฺถํ วา ทุปฺปารุตํ วา ราโค จิตฺตํ อนุทฺธํเสติฯ โส ราคานุทฺธํสิเตน จิตฺเตน สิกฺขํ ปจฺจกฺขาย หีนายาวตฺตติฯ ตสฺส อญฺเญ จีวรํ หรนฺติ อญฺเญ ปตฺตํ หรนฺติ อญฺเญ นิสีทนํ หรนฺติ อญฺเญ สูจิฆรํ หรนฺติ เวรมฺภวาตกฺขิตฺตสฺเสว สกุณสฺสฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ นวมํฯ>
    text <๑๐ สคาถกสุตฺตํ>
      text <๑๖๖>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อธิคมายฯ อิธาหํ ภิกฺขเว เอกจฺจํ ปุคฺคลํ ปสฺสามิ สกฺกาเรน อภิภูตํ ปริยาทิณฺณจิตฺตํ กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปนฺนํฯ อิธ ปนาหํ ภิกฺขเว เอกจฺจํ ปุคฺคลํ ปสฺสามิ อสกฺกาเรน อภิภูตํ ปริยาทิณฺณจิตฺตํ กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปนฺนํฯ อิธ ปนาหํ ภิกฺขเว เอกจฺจํ ปุคฺคลํ ปสฺสามิ สกฺกาเรน จ อสกฺกาเรน จ ตทุภเยน อภิภูตํ ปริยาทิณฺณจิตฺตํ กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปนฺนํฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ>
      text <อิทมโวจ ภควาฯ อิทํ วตฺวาน สุคโต อถาปรํ เอตทโวจ สตฺถา>
      block
        text <ยสฺส สกฺกริยมานสฺส อสกฺกาเรน จูภยํ>
        text <สมาธิ น วิกมฺปติ อปฺปมาณวิหาริโน ฯ>
        text <ตํ ฌายินํ สาตติกํ สุขุมํ ทิฏฺฐิวิปสฺสกํ>
        text <อุปาทานกฺขยารามํ อาหุ สปฺปุริโส อิตีติฯ ทสมํ>
        text <ทารุโณ พฬิสํ กุมฺมํ ทีฆโลมิ จ มีฬฺหกํ>
        text <อสนิ ทิทฺธํ สิงฺคาลํ เวรมฺเภน สคาถกนฺติฯ>
        text <ทฺเว ปาติ ทฺเว สุวณฺณา จ สิงฺคีหิ อปเร ทุเว>
        text <ปถวี กิญฺจิกฺขชีวิตํ ชนปทกลฺยาณิยา ทสาติฯ>
        text <มาตุคาโม จ กลฺยาณี ปุตฺโต จ เอกธีตุ จ>
        text <สมณพฺราหฺมณา ตีณิ ฉวิ รชฺชุ จ ภิกฺขุนาติฯ>
        text <ผลํ เว กทลิํ หนฺติ ผลํ เวฬุํ ผลํ นฬํ>
        text <สกฺกาโร กาปุริสํ หนฺติ คพฺโภ อสฺสตริํ ยถาติฯ ปญฺจมํ>
        text <ภินฺทิ มูลํ ทุเว ธมฺมา ปกฺกนฺตํ รถ มาตริ>
        text <ปิตา ภาตา จ ภคินี ปุตฺโต ธีตา ปชาปตีติฯ>
      stand <ปฐโม วคฺโคฯ>
      text <ตสฺสุทฺทานํ>
  text <๒ ทุติยวคฺโค>
    text <๑ สุวณฺณปาติสุตฺตํ>
      text <๑๖๗>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อธิคมายฯ อิธาหํ ภิกฺขเว เอกจฺจํ ปุคฺคลํ เอวํ เจตสา เจโต ปริจฺจ ปชานามิ น จายมายสฺมา สุวณฺณปาติยาปิ รูปิยจุณฺณปริปูราย เหตุ สมฺปชานมุสา ภาเสยฺยาติฯ ตเมนํ ปสฺสามิ อปเรน สมเยน ลาภสกฺการสิโลเกน อภิภูตํ ปริยาทิณฺณจิตฺตํ สมฺปชานมุสา ภาสนฺตํฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ ปฐมํฯ>
    text <๒ รูปิยปาติสุตฺตํ>
      text <๑๖๘>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … อิธาหํ ภิกฺขเว เอกจฺจํ ปุคฺคลํ เอวํ เจตสา เจโต ปริจฺจ ปชานามิ น จายมายสฺมา รูปิยปาติยาปิ สุวณฺณจุณฺณปริปูราย เหตุ สมฺปชานมุสา ภาเสยฺยาติฯ ตเมนํ ปสฺสามิ อปเรน สมเยน ลาภสกฺการสิโลเกน อภิภูตํ ปริยาทิณฺณจิตฺตํ สมฺปชานมุสา ภาสนฺตํฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ ทุติยํฯ>
    text <๓-๑๐ สุวณฺณนิกฺขสุตฺตาทิอฏฺฐกํ>
      text <๑๖๙>, <สาวตฺถิยํ วิหรติ…เป … อิธาหํ ภิกฺขเว เอกจฺจํ ปุคฺคลํ เอวํ เจตสา เจโต ปริจฺจ ปชานามิ น จายมายสฺมา สุวณฺณนิกฺขสฺสาปิ เหตุ…เป … สุวณฺณนิกฺขสตสฺสาปิ เหตุ… สิงฺคีนิกฺขสฺสาปิ เหตุ… สิงฺคีนิกฺขสตสฺสาปิ เหตุ… ปถวิยาปิ ชาตรูปปริปูราย เหตุ… อามิสกิญฺจิกฺขเหตุปิ… ชีวิตเหตุปิ… ชนปทกลฺยาณิยาปิ เหตุ สมฺปชานมุสา ภาเสยฺยาติฯ ตเมนํ ปสฺสามิ อปเรน สมเยน ลาภสกฺการสิโลเกน อภิภูตํ ปริยาทิณฺณจิตฺตํ สมฺปชานมุสา ภาสนฺตํฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ ทสมํฯ>
      stand <ทุติโย วคฺโคฯ>
      text <ตสฺสุทฺทานํ>
  text <๓ ตติยวคฺโค>
    text <๑ มาตุคามสุตฺตํ>
      text <๑๗๐>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … น ตสฺส ภิกฺขเว มาตุคาโม เอโก เอกสฺส จิตฺตํ ปริยาทาย ติฏฺฐติ ยสฺส ลาภสกฺการสิโลโก จิตฺตํ ปริยาทาย ติฏฺฐติฯ เอวํ ทารุโณ โข ภิกฺขเว ลาภสกฺการสิโลโก …เป … เอวญฺหิ โว ภิกฺขเว สิกฺขิตพฺพนฺติฯ ปฐมํฯ>
    text <๒ กลฺยาณีสุตฺตํ>
      text <๑๗๑>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … น ตสฺส ภิกฺขเว ชนปทกลฺยาณี เอกา เอกสฺส จิตฺตํ ปริยาทาย ติฏฺฐติ ยสฺส ลาภสกฺการสิโลโก จิตฺตํ ปริยาทาย ติฏฺฐติฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ ทุติยํฯ>
    text <๓ เอกปุตฺตกสุตฺตํ>
      text <๑๗๒>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … สทฺธา ภิกฺขเว อุปาสิกา เอกปุตฺตกํ ปิยํ มนาปํ เอวํ สมฺมา อายาจมานา อายาเจยฺย ตาทิโส ตาต ภวาหิ ยาทิโส จิตฺโต จ คหปติ หตฺถโก จ อาฬวโกติฯ เอสา ภิกฺขเว ตุลา เอตํ ปมาณํ มม สาวกานํ อุปาสกานํ ยทิทํ จิตฺโต จ คหปติ หตฺถโก จ อาฬวโกฯ สเจ โข ตฺวํ ตาต อคารสฺมา อนคาริยํ ปพฺพชสิ ตาทิโส ตาต ภวาหิ ยาทิสา สาริปุตฺตโมคฺคลฺลานาติฯ เอสา ภิกฺขเว ตุลา เอตํ ปมาณํ มม สาวกานํ ภิกฺขูนํ ยทิทํ สาริปุตฺตโมคฺคลานา ฯ มา จ โข ตฺวํ ตาต เสขํ อปฺปตฺตมานสํ ลาภสกฺการสิโลโก อนุปาปุณาตูติฯ ตญฺเจ ภิกฺขเว ภิกฺขุํ เสขํ อปฺปตฺตมานสํ ลาภสกฺการสิโลโก อนุปาปุณาติ โส ตสฺส โหติ อนฺตรายายฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ ตติยํฯ>
    text <๔ เอกธีตุสุตฺตํ>
      text <๑๗๓>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก…เป … สทฺธา ภิกฺขเว อุปาสิกา เอกํ ธีตรํ ปิยํ มนาปํ เอวํ สมฺมา อายาจมานา อายาเจยฺย ตาทิสา อยฺเย ภวาหิ ยาทิสา ขุชฺชุตฺตรา จ อุปาสิกา เวฬุกณฺฑกิยา จ นนฺทมาตาติฯ เอสา ภิกฺขเว ตุลา เอตํ ปมาณํ มม สาวิกานํ อุปาสิกานํ ยทิทํ ขุชฺชุตฺตรา จ อุปาสิกา เวฬุกณฺฑกิยา จ นนฺทมาตาฯ สเจ โข ตฺวํ อยฺเย อคารสฺมา อนคาริยํ ปพฺพชสิ ตาทิสา อยฺเย ภวาหิ ยาทิสา เขมา จ ภิกฺขุนี อุปฺปลวณฺณา จาติฯ เอสา ภิกฺขเว ตุลา เอตํ ปมาณํ มม สาวิกานํ ภิกฺขุนีนํ ยทิทํ เขมา จ ภิกฺขุนี อุปฺปลวณฺณา จฯ มา จ โข ตฺวํ อยฺเย เสขํ อปฺปตฺตมานสํ ลาภสกฺการสิโลโก อนุปาปุณาตูติฯ ตํ เจ ภิกฺขเว ภิกฺขุนิํ เสขํ อปฺปตฺตมานสํ ลาภสกฺการสิโลโก อนุปาปุณาติ โส ตสฺสา โหติ อนฺตรายายฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ จตุตฺถํฯ>
    text <๕ สมณพฺราหฺมณสุตฺตํ>
      text <๑๗๔>, <สาวตฺถิยํ วิหรติ…เป … เย หิ เกจิ ภิกฺขเว สมณา วา พฺราหฺมณา วา ลาภสกฺการสิโลกสฺส อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ น เม เต ภิกฺขเว สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา น จ ปน เต อายสฺมนฺตา สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ เย จ โข เกจิ ภิกฺขเว สมณา วา พฺราหฺมณา วา ลาภสกฺการสิโลกสฺส อสฺสาทญฺจ อาทีนวญฺจ นิสฺสรณญฺจ ยถาภูตํ ปชานนฺติ เต จ โข เม ภิกฺขเว สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตีติฯ ปญฺจมํฯ>
    text <๖ ทุติยสมณพฺราหฺมณสุตฺตํ>
      text <๑๗๕>, <สาวตฺถิยํ วิหรติ…เป … เย หิ เกจิ ภิกฺขเว สมณา วา พฺราหฺมณา วา ลาภสกฺการสิโลกสฺส สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ…เป … ปชานนฺติ…เป … สยํ อภิญฺญา สจฺฉิกตฺวา อุปสมฺปชฺช วิหรนฺตีติฯ ฉฏฺฐํฯ>
    text <๗ ตติยสมณพฺราหฺมณสุตฺตํ>
      text <๑๗๖>, <สาวตฺถิยํ วิหรติ…เป … เย หิ เกจิ ภิกฺขเว สมณา วา พฺราหฺมณา วา ลาภสกฺการสิโลกํ ยถาภูตํ นปฺปชานนฺติ ลาภสกฺการสิโลกสมุทยํ นปฺปชานนฺติ ลาภสกฺการสิโลกนิโรธํ นปฺปชานนฺติ ลาภสกฺการสิโลกนิโรธคามินิํ ปฏิปทํ นปฺปชานนฺติ …เป … ปชานนฺติ…เป … สยํ อภิญฺญา สจฺฉิกตฺวา อุปสมฺปชฺช วิหรนฺตีติฯ สตฺตมํฯ>
    text <๘ ฉวิสุตฺตํ>
      text <๑๗๗>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโกฯ ลาภสกฺการสิโลโก ภิกฺขเว ฉวิํ ฉินฺทติ ฉวิํ เฉตฺวา จมฺมํ ฉินฺทติ จมฺมํ เฉตฺวา มํสํ ฉินฺทติ มํสํ เฉตฺวา นฺหารุํ ฉินฺทติ นฺหารุํ เฉตฺวา อฏฺฐิํ ฉินฺทติ อฏฺฐิํ เฉตฺวา อฏฺฐิมิญฺชํ อาหจฺจ ติฏฺฐติฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ อฏฺฐมํฯ>
    text <๙ รชฺชุสุตฺตํ>
      text <๑๗๘>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโกฯ ลาภสกฺการสิโลโก ภิกฺขเว ฉวิํ ฉินฺทติ ฉวิํ เฉตฺวา จมฺมํ ฉินฺทติ จมฺมํ เฉตฺวา มํสํ ฉินฺทติ มํสํ เฉตฺวา นฺหารุํ ฉินฺทติ นฺหารุํ เฉตฺวา อฏฺฐิํ ฉินฺทติ อฏฺฐิํ เฉตฺวา อฏฺฐิมิญฺชํ อาหจฺจ ติฏฺฐติฯ>
      text <เสยฺยถาปิ ภิกฺขเว พลวา ปุริโส ทฬฺหาย วาฬรชฺชุยา ชงฺฆํ เวเฐตฺวา ฆํเสยฺยฯ สา ฉวิํ ฉินฺเทยฺย ฉวิํ เฉตฺวา จมฺมํ ฉินฺเทยฺย จมฺมํ เฉตฺวา มํสํ ฉินฺเทยฺย มํสํ เฉตฺวา นฺหารุํ ฉินฺเทยฺย นฺหารุํ เฉตฺวา อฏฺฐิํ ฉินฺเทยฺย อฏฺฐิํ เฉตฺวา อฏฺฐิมิญฺชํ อาหจฺจ ติฏฺเฐยฺยฯ เอวเมว โข ภิกฺขเว ลาภสกฺการสิโลโก ฉวิํ ฉินฺทติ ฉวิํ เฉตฺวา จมฺมํ ฉินฺทติ จมฺมํ เฉตฺวา มํสํ ฉินฺทติ มํสํ เฉตฺวา นฺหารุํ ฉินฺทติ นฺหารุํ เฉตฺวา อฏฺฐิํ ฉินฺทติ อฏฺฐิํ เฉตฺวา อฏฺฐิํมิญฺชํ อาหจฺจ ติฏฺฐติฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ นวมํฯ>
    text <๑๐ ภิกฺขุสุตฺตํ>
      text <๑๗๙>, <สาวตฺถิยํ วิหรติ…เป … โยปิ โส ภิกฺขเว ภิกฺขุ อรหํ ขีณาสโว ตสฺสปาหํ ลาภสกฺการสิโลโก อนฺตรายาย วทามีติฯ เอวํ วุตฺเต อายสฺมา อานนฺโท ภควนฺตํ เอตทโวจ กิสฺส ปน ภนฺเต ขีณาสวสฺส ภิกฺขุโน ลาภสกฺการสิโลโก อนฺตรายายาติ ยา หิสฺส สา อานนฺท อกุปฺปา เจโตวิมุตฺติ นาหํ ตสฺสา ลาภสกฺการสิโลกํ อนฺตรายาย วทามิฯ เย จ ขฺวสฺส อานนฺท อปฺปมตฺตสฺส อาตาปิโน ปหิตตฺตสฺส วิหรโต ทิฏฺฐธมฺมสุขวิหารา อธิคตา เตสาหมสฺส ลาภสกฺการสิโลกํ อนฺตรายาย วทามิฯ เอวํ ทารุโณ โข อานนฺท ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ ตสฺมาติหานนฺท เอวํ สิกฺขิตพฺพํ อุปฺปนฺนํ ลาภสกฺการสิโลกํ ปชหิสฺสาม น จ โน อุปฺปนฺโน ลาภสกฺการสิโลโก จิตฺตํ ปริยาทาย ฐสฺสตีติฯ เอวญฺหิ โว อานนฺท สิกฺขิตพฺพนฺติฯ ทสมํฯ>
      stand <ตติโย วคฺโคฯ>
      text <ตสฺสุทฺทานํ>
  text <๔ จตุตฺถวคฺโค>
    text <๑ ภินฺทิสุตฺตํ>
      text <๑๘๐>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโกฯ ลาภสกฺการสิโลเกน อภิภูโต ปริยาทิณฺณจิตฺโต ภิกฺขเว เทวทตฺโต สงฺฆํ ภินฺทิฯ เอวํ ทารุโณ โข ภิกฺขเว ลาภสกฺการสิโลโก…เป … สิกฺขิตพฺพนฺติฯ ปฐมํฯ>
    text <๒ กุสลมูลสุตฺตํ>
      text <๑๘๑>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโกฯ ลาภสกฺการสิโลเกน อภิภูตสฺส ปริยาทิณฺณจิตฺตสฺส ภิกฺขเว เทวทตฺตสฺส กุสลมูลํ สมุจฺเฉทมคมาฯ เอวํ ทารุโณ โข ภิกฺขเว ลาภสกฺการสิโลโก…เป … สิกฺขิตพฺพนฺติฯ ทุติยํฯ>
    text <๓ กุสลธมฺมสุตฺตํ>
      text <๑๘๒>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโกฯ ลาภสกฺการสิโลเกน อภิภูตสฺส ปริยาทิณฺณจิตฺตสฺส ภิกฺขเว เทวทตฺตสฺส กุสโล ธมฺโม สมุจฺเฉทมคมาฯ เอวํ ทารุโณ โข ภิกฺขเว ลาภสกฺการสิโลโก…เป … สิกฺขิตพฺพนฺติฯ ตติยํฯ>
    text <๔ สุกฺกธมฺมสุตฺตํ>
      text <๑๘๓>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโกฯ ลาภสกฺการสิโลเกน อภิภูตสฺส ปริยาทิณฺณจิตฺตสฺส ภิกฺขเว เทวทตฺตสฺส สุกฺโก ธมฺโม สมุจฺเฉทมคมาฯ เอวํ ทารุโณ โข ภิกฺขเว ลาภสกฺการสิโลโก…เป … สิกฺขิตพฺพนฺติ ฯ จตุตฺถํฯ>
    text <๕ อจิรปกฺกนฺตสุตฺตํ>
      text <๑๘๔>, <เอกํ สมยํ ภควา ราชคเห วิหรติ คิชฺฌกูเฏ ปพฺพเต อจิรปกฺกนฺเต เทวทตฺเตฯ ตตฺร โข ภควา เทวทตฺตํ อารพฺภ ภิกฺขู อามนฺเตสิ อตฺตวธาย ภิกฺขเว เทวทตฺตสฺส ลาภสกฺการสิโลโก อุทปาทิ ปราภวาย เทวทตฺตสฺส ลาภสกฺการสิโลโก อุทปาทิฯ>
      text <เสยฺยถาปิ ภิกฺขเว กทลี อตฺตวธาย ผลํ เทติ ปราภวาย ผลํ เทติ เอวเมว โข ภิกฺขเว อตฺตวธาย เทวทตฺตสฺส ลาภสกฺการสิโลโก อุทปาทิ ปราภวาย เทวทตฺตสฺส ลาภสกฺการสิโลโก อุทปาทิฯ>
      text <เสยฺยถาปิ ภิกฺขเว เวฬุ อตฺตวธาย ผลํ เทติ ปราภวาย ผลํ เทติ เอวเมว โข ภิกฺขเว อตฺตวธาย เทวทตฺตสฺส ลาภสกฺการสิโลโก อุทปาทิ ปราภวาย เทวทตฺตสฺส ลาภสกฺการสิโลโก อุทปาทิฯ>
      text <เสยฺยถาปิ ภิกฺขเว นโฬ อตฺตวธาย ผลํ เทติ ปราภวาย ผลํ เทติ เอวเมว โข ภิกฺขเว อตฺตวธาย เทวทตฺตสฺส ลาภสกฺการสิโลโก อุทปาทิ ปราภวาย เทวทตฺตสฺส ลาภสกฺการสิโลโก อุทปาทิฯ>
      text <เสยฺยถาปิ ภิกฺขเว อสฺสตรี อตฺตวธาย คพฺภํ คณฺหาติ ปราภวาย คพฺภํ คณฺหาติ เอวเมว โข ภิกฺขเว อตฺตวธาย เทวทตฺตสฺส ลาภสกฺการสิโลโก อุทปาทิ ปราภวาย เทวทตฺตสฺส ลาภสกฺการสิโลโก อุทปาทิฯ เอวํ ทารุโณ โข ภิกฺขเว ลาภสกฺการสิโลโกฯ เอวญฺหิ โว ภิกฺขเว สิกฺขิตพฺพนฺติฯ>
      text <อิทมโวจ ภควาฯ อิทํ วตฺวาน สุคโต อถาปรํ เอตทโวจ สตฺถา>
    text <๖ ปญฺจรถสตสุตฺตํ>
      text <๑๘๕>, <ราชคเห วิหรติ เวฬุวเน กลนฺทกนิวาเปฯ เตน โข ปน สมเยน เทวทตฺตสฺส อชาตสตฺตุกุมาโร ปญฺจหิ รถสเตหิ สายํ ปาตํ อุปฏฺฐานํ คจฺฉติ ปญฺจ จ ถาลิปากสตานิ ภตฺตาภิหาโร อภิหรียติฯ อถ โข สมฺพหุลา ภิกฺขู เยน ภควา เตนุปสงฺกมิํสุ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ เทวทตฺตสฺส ภนฺเต อชาตสตฺตุกุมาโร ปญฺจหิ รถสเตหิ สายํ ปาตํ อุปฏฺฐานํ คจฺฉติ ปญฺจ จ ถาลิปากสตานิ ภตฺตาภิหาโร อภิหรียตีติฯ มา ภิกฺขเว เทวทตฺตสฺส ลาภสกฺการสิโลกํ ปิหยิตฺถฯ ยาวกีวญฺจ ภิกฺขเว เทวทตฺตสฺส อชาตสตฺตุกุมาโร ปญฺจหิ รถสเตหิ สายํ ปาตํ อุปฏฺฐานํ คมิสฺสติ ปญฺจ จ ถาลิปากสตานิ ภตฺตาภิหาโร อาหรียิสฺสติ หานิเยว ภิกฺขเว เทวทตฺตสฺส ปาฏิกงฺขา กุสเลสุ ธมฺเมสุ โน วุทฺธิฯ>
      text <เสยฺยถาปิ ภิกฺขเว จณฺฑสฺส กุกฺกุรสฺส นาสาย ปิตฺตํ ภินฺเทยฺยุํ เอวญฺหิ โส ภิกฺขเว กุกฺกุโร ภิยฺโยโสมตฺตาย จณฺฑตโร อสฺส เอวเมว ภิกฺขเว ยาวกีวญฺจ เทวทตฺตสฺส อชาตสตฺตุกุมาโร ปญฺจหิ รถสเตหิ สายํ ปาตํ อุปฏฺฐานํ คมิสฺสติ ปญฺจ จ ถาลิปากสตานิ ภตฺตาภิหาโร อาหรียิสฺสติ หานิเยว ภิกฺขเว เทวทตฺตสฺส ปาฏิกงฺขา กุสเลสุ ธมฺเมสุ โน วุทฺธิฯ เอวํ ทารุโณ โข ภิกฺขเว ลาภสกฺการสิโลโก…เป … เอวญฺหิ โว ภิกฺขเว สิกฺขิตพฺพนฺติฯ ฉฏฺฐํฯ>
    text <๗ มาตุสุตฺตํ>
      text <๑๘๖>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ อิธาหํ ภิกฺขเว เอกจฺจํ ปุคฺคลํ เอวํ เจตสา เจโต ปริจฺจ ปชานามิ น จายมายสฺมา มาตุปิ เหตุ สมฺปชานมุสา ภาเสยฺยาติฯ ตเมนํ ปสฺสามิ อปเรน สมเยน ลาภสกฺการสิโลเกน อภิภูตํ ปริยาทิณฺณจิตฺตํ สมฺปชานมุสา ภาสนฺตํฯ เอวํ ทารุโณ โข ภิกฺขเว ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ ตสฺมาติห ภิกฺขเว เอวํ สิกฺขิตพฺพํ อุปฺปนฺนํ ลาภสกฺการสิโลกํ ปชหิสฺสามฯ น จ โน อุปฺปนฺโน ลาภสกฺการสิโลโก จิตฺตํ ปริยาทาย ฐสฺสตีติฯ เอวญฺหิ โว ภิกฺขเว สิกฺขิตพฺพนฺติฯ สตฺตมํฯ>
    text <๘-๑๓ ปิตุสุตฺตาทิฉกฺกํ>
      text <๑๘๗>, <สาวตฺถิยํ วิหรติ…เป … ทารุโณ ภิกฺขเว ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ อิธาหํ ภิกฺขเว เอกจฺจํ ปุคฺคลํ เอวํ เจตสา เจโต ปริจฺจ ปชานามิ น จายมายสฺมา ปิตุปิ เหตุ…เป … ภาตุปิ เหตุ… ภคินิยาปิ เหตุ… ปุตฺตสฺสปิ เหตุ… ธีตุยาปิ เหตุ… ปชาปติยาปิ เหตุ สมฺปชานมุสา ภาเสยฺยาติฯ ตเมนํ ปสฺสามิ อปเรน สมเยน ลาภสกฺการสิโลเกน อภิภูตํ ปริยาทิณฺณจิตฺตํ สมฺปชานมุสา ภาสนฺตํฯ เอวํ ทารุโณ โข ภิกฺขเว ลาภสกฺการสิโลโก กฏุโก ผรุโส อนฺตรายิโก อนุตฺตรสฺส โยคกฺเขมสฺส อธิคมายฯ ตสฺมาติห ภิกฺขเว เอวํ สิกฺขิตพฺพํ อุปฺปนฺนํ ลาภสกฺการสิโลกํ ปชหิสฺสาม น จ โน อุปฺปนฺโน ลาภสกฺการสิโลโก จิตฺตํ ปริยาทาย ฐสฺสตีติฯ เอวญฺหิ โว ภิกฺขเว สิกฺขิตพฺพนฺติฯ เตรสมํฯ>
      stand <จตุตฺโถ วคฺโคฯ>
      text <ตสฺสุทฺทานํ>
      stand <ลาภสกฺการสํยุตฺตํ สมตฺตํฯ>
