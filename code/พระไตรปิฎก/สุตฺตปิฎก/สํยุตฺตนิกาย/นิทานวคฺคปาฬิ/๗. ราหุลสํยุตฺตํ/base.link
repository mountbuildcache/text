text <๗ ราหุลสํยุตฺตํ>
  text <๑ ปฐมวคฺโค>
    text <๑ จกฺขุสุตฺตํ>
      text <๑๘๘>, <เอวํ เม สุตํ เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข อายสฺมา ราหุโล เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ราหุโล ภควนฺตํ เอตทโวจ สาธุ เม ภนฺเต ภควา สํขิตฺเตน ธมฺมํ เทเสตุ ยมหํ ภควโต ธมฺมํ สุตฺวา เอโก วูปกฏฺโฐ อปฺปมตฺโต อาตาปี ปหิตตฺโต วิหเรยฺยนฺติฯ>
      text <ตํ กิํ มญฺญสิ ราหุล จกฺขุํ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ โสตํ นิจฺจํ วา อนิจฺจํ วาติ อนิจฺจํ ภนฺเต…เป …ฯ ฆานํ นิจฺจํ วา อนิจฺจํ วาติ อนิจฺจํ ภนฺเต…เป … ชิวฺหา นิจฺจา วา อนิจฺจา วาติ อนิจฺจา ภนฺเต…เป … กาโย นิจฺโจ วา อนิจฺโจ วาติ อนิจฺโจ ภนฺเต …เป … มโน นิจฺโจ วา อนิจฺโจ วาติ อนิจฺโจ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ>
      text <เอวํ ปสฺสํ ราหุล สุตวา อริยสาวโก จกฺขุสฺมิมฺปิ นิพฺพินฺทติ …เป … โสตสฺมิมฺปิ นิพฺพินฺทติ… ฆานสฺมิมฺปิ นิพฺพินฺทติ… ชิวฺหายปิ นิพฺพินฺทติ… กายสฺมิมฺปิ นิพฺพินฺทติ… มนสฺมิมฺปิ นิพฺพินฺทติ นิพฺพินฺทํ วิรชฺชติ วิราคา วิมุจฺจติ วิมุตฺตสฺมิํ วิมุตฺตมิติ ญาณํ โหติฯ ขีณา ชาติ วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ ปชานาตีติฯ ปฐมํฯ>
    text <๒ รูปสุตฺตํ>
      text <๑๘๙>, <สาวตฺถิยํ วิหรติ…เป … ตํ กิํ มญฺญสิ ราหุล รูปา นิจฺจา วา อนิจฺจา วาติ อนิจฺจา ภนฺเต…เป … สทฺทา… คนฺธา… รสา… โผฏฺฐพฺพา… ธมฺมา นิจฺจา วา อนิจฺจา วาติ อนิจฺจา ภนฺเต…เป … เอวํ ปสฺสํ ราหุล สุตวา อริยสาวโก รูเปสุปิ นิพฺพินฺทติ… สทฺเทสุปิ นิพฺพินฺทติ… คนฺเธสุปิ นิพฺพินฺทติ… รเสสุปิ นิพฺพินฺทติ… โผฏฺฐพฺเพสุปิ นิพฺพินฺทติ… ธมฺเมสุปิ นิพฺพินฺทติ นิพฺพินฺทํ วิรชฺชติ…เป … ปชานาตีติฯ ทุติยํฯ>
    text <๓ วิญฺญาณสุตฺตํ>
      text <๑๙๐>, <สาวตฺถิยํ วิหรติ…เป … ตํ กิํ มญฺญสิ ราหุล จกฺขุวิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … โสตวิญฺญาณํ…เป … ฆานวิญฺญาณํ… ชิวฺหาวิญฺญาณํ… กายวิญฺญาณํ… มโนวิญฺญาณํ นิจฺจํ วา อนิจฺจํ วาติ อนิจฺจํ ภนฺเต …เป … เอวํ ปสฺสํ ราหุล สุตวา อริยสาวโก จกฺขุวิญฺญาณสฺมิมฺปิ นิพฺพินฺทติ…เป … โสตวิญฺญาณสฺมิมฺปิ นิพฺพินฺทติ… ฆานวิญฺญาณสฺมิมฺปิ นิพฺพินฺทติ… ชิวฺหาวิญฺญาณสฺมิมฺปิ นิพฺพินฺทติ… กายวิญฺญาณสฺมิมฺปิ นิพฺพินฺทติ… มโนวิญฺญาณสฺมิมฺปิ นิพฺพินฺทติ นิพฺพินฺทํ วิรชฺชติ…เป … ปชานาตีติฯ ตติยํฯ>
    text <๔ สมฺผสฺสสุตฺตํ>
      text <๑๙๑>, <สาวตฺถิยํ วิหรติ…เป … ตํ กิํ มญฺญสิ ราหุล จกฺขุสมฺผสฺโส นิจฺโจ วา อนิจฺโจ วาติ อนิจฺโจ ภนฺเต…เป … โสตสมฺผสฺโส…เป … ฆานสมฺผสฺโส… ชิวฺหาสมฺผสฺโส… กายสมฺผสฺโส… มโนสมฺผสฺโส นิจฺโจ วา อนิจฺโจ วาติ อนิจฺโจ ภนฺเต…เป … เอวํ ปสฺสํ ราหุล สุตวา อริยสาวโก จกฺขุสมฺผสฺสสฺมิมฺปิ นิพฺพินฺทติ…เป … โสตสมฺผสฺสสฺมิมฺปิ นิพฺพินฺทติ… ฆานสมฺผสฺสสฺมิมฺปิ นิพฺพินฺทติ… ชิวฺหาสมฺผสฺสสฺมิมฺปิ นิพฺพินฺทติ… กายสมฺผสฺสสฺมิมฺปิ นิพฺพินฺทติ… มโนสมฺผสฺสสฺมิมฺปิ นิพฺพินฺทติ นิพฺพินฺทํ วิรชฺชติ…เป … ปชานาตีติฯ จตุตฺถํฯ>
    text <๕ เวทนาสุตฺตํ>
      text <๑๙๒>, <สาวตฺถิยํ วิหรติ…เป … ตํ กิํ มญฺญสิ ราหุล จกฺขุสมฺผสฺสชา เวทนา นิจฺจา วา อนิจฺจา วาติ อนิจฺจา ภนฺเต…เป … โสตสมฺผสฺสชา เวทนา…เป … ฆานสมฺผสฺสชา เวทนา… ชิวฺหาสมฺผสฺสชา เวทนา… กายสมฺผสฺสชา เวทนา… มโนสมฺผสฺสชา เวทนา นิจฺจา วา อนิจฺจา วาติ อนิจฺจา ภนฺเต…เป … เอวํ ปสฺสํ ราหุล สุตวา อริยสาวโก จกฺขุสมฺผสฺสชาย เวทนายปิ นิพฺพินฺทติ…เป … โสต… ฆาน… ชิวฺหา… กาย… มโนสมฺผสฺสชาย เวทนายปิ นิพฺพินฺทติ…เป … ปชานาตีติฯ ปญฺจมํฯ>
    text <๖ สญฺญาสุตฺตํ>
      text <๑๙๓>, <สาวตฺถิยํ วิหรติ…เป … ตํ กิํ มญฺญสิ ราหุล รูปสญฺญา นิจฺจา วา อนิจฺจา วาติ อนิจฺจา ภนฺเต…เป … สทฺทสญฺญา…เป … คนฺธสญฺญา… รสสญฺญา… โผฏฺฐพฺพสญฺญา… ธมฺมสญฺญา นิจฺจา วา อนิจฺจา วาติ อนิจฺจา ภนฺเต…เป … เอวํ ปสฺสํ ราหุล สุตวา อริยสาวโก รูปสญฺญายปิ นิพฺพินฺทติ…เป … สทฺทสญฺญายปิ นิพฺพินฺทติ… คนฺธสญฺญายปิ นิพฺพินฺทติ… รสสญฺญายปิ นิพฺพินฺทติ… โผฏฺฐพฺพสญฺญายปิ นิพฺพินฺทติ… ธมฺมสญฺญายปิ นิพฺพินฺทติ…เป … ปชานาตีติฯ ฉฏฺฐํฯ>
    text <๗ สญฺเจตนาสุตฺตํ>
      text <๑๙๔>, <สาวตฺถิยํ วิหรติ…เป … ตํ กิํ มญฺญสิ ราหุล รูปสญฺเจตนา นิจฺจา วา อนิจฺจา วาติ อนิจฺจา ภนฺเต…เป … สทฺทสญฺเจตนา…เป … คนฺธสญฺเจตนา… รสสญฺเจตนา … โผฏฺฐพฺพสญฺเจตนา… ธมฺมสญฺเจตนา นิจฺจา วา อนิจฺจา วาติ อนิจฺจา ภนฺเต…เป … เอวํ ปสฺสํ ราหุล สุตวา อริยสาวโก รูปสญฺเจตนายปิ นิพฺพินฺทติ…เป … สทฺทสญฺเจตนายปิ นิพฺพินฺทติ… คนฺธสญฺเจตนายปิ นิพฺพินฺทติ… รสสญฺเจตนายปิ นิพฺพินฺทติ… โผฏฺฐพฺพสญฺเจตนายปิ นิพฺพินฺทติ… ธมฺมสญฺเจตนายปิ นิพฺพินฺทติ…เป … ปชานาตีติฯ สตฺตมํฯ>
    text <๘ ตณฺหาสุตฺตํ>
      text <๑๙๕>, <สาวตฺถิยํ วิหรติ…เป … ตํ กิํ มญฺญสิ ราหุล รูปตณฺหา นิจฺจา วา อนิจฺจา วาติ อนิจฺจา ภนฺเต…เป … สทฺทตณฺหา…เป … คนฺธตณฺหา… รสตณฺหา… โผฏฺฐพฺพตณฺหา… ธมฺมตณฺหา นิจฺจา วา อนิจฺจา วาติ อนิจฺจา ภนฺเต…เป … เอวํ ปสฺสํ ราหุล สุตวา อริยสาวโก รูปตณฺหายปิ นิพฺพินฺทติ…เป … สทฺทตณฺหายปิ นิพฺพินฺทติ… คนฺธตณฺหายปิ นิพฺพินฺทติ… รสตณฺหายปิ นิพฺพินฺทติ… โผฏฺฐพฺพตณฺหาย นิพฺพินฺทติ… ธมฺมตณฺหายปิ นิพฺพินฺทติ …เป … ปชานาตีติฯ อฏฺฐมํฯ>
    text <๙ ธาตุสุตฺตํ>
      text <๑๙๖>, <สาวตฺถิยํ วิหรติ…เป … ตํ กิํ มญฺญสิ ราหุล ปถวีธาตุ นิจฺจา วา อนิจฺจา วาติ อนิจฺจา ภนฺเต…เป … อาโปธาตุ…เป … เตโชธาตุ… วาโยธาตุ… อากาสธาตุ… วิญฺญาณธาตุ นิจฺจา วา อนิจฺจา วาติ อนิจฺจา ภนฺเต…เป … เอวํ ปสฺสํ ราหุล สุตวา อริยสาวโก ปถวีธาตุยาปิ นิพฺพินฺทติ…เป … อาโปธาตุยาปิ นิพฺพินฺทติ… เตโชธาตุยาปิ นิพฺพินฺทติ… วาโยธาตุยาปิ นิพฺพินฺทติ… อากาสธาตุยาปิ นิพฺพินฺทติ… วิญฺญาณธาตุยาปิ นิพฺพินฺทติ…เป … ปชานาตีติฯ นวมํฯ>
    text <๑๐ ขนฺธสุตฺตํ>
      text <๑๙๗>, <สาวตฺถิยํ วิหรติ…เป … ตํ กิํ มญฺญสิ ราหุล รูปํ นิจฺจํ วา อนิจฺจํ วาติ อนิจฺจํ ภนฺเต…เป … เวทนา…เป … สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … เอวํ ปสฺสํ ราหุล สุตวา อริยสาวโก รูปสฺมิมฺปิ นิพฺพินฺทติ…เป … เวทนายปิ นิพฺพินฺทติ… สญฺญายปิ นิพฺพินฺทติ… สงฺขาเรสุปิ นิพฺพินฺทติ… วิญฺญาณสฺมิมฺปิ นิพฺพินฺทติ นิพฺพินฺทํ วิรชฺชติ วิราคา วิมุจฺจติ วิมุตฺตสฺมิํ วิมุตฺตมิติ ญาณํ โหติฯ ขีณา ชาติ วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ ปชานาตีติฯ ทสมํฯ>
      stand <ปฐโม วคฺโคฯ>
      text <ตสฺสุทฺทานํ>
      block
        text <จกฺขุ รูปญฺจ วิญฺญาณํ สมฺผสฺโส เวทนาย จ>
        text <สญฺญา สญฺเจตนา ตณฺหา ธาตุ ขนฺเธน เต ทสาติฯ>
        text <จกฺขุ รูปญฺจ วิญฺญาณํ สมฺผสฺโส เวทนาย จ>
        text <สญฺญา สญฺเจตนา ตณฺหา ธาตุ ขนฺเธน เต ทส>
        text <อนุสยํ อปคตญฺเจว วคฺโค เตน ปวุจฺจตีติฯ>
  text <๒ ทุติยวคฺโค>
    text <๑ จกฺขุสุตฺตํ>
      text <๑๙๘>, <เอวํ เม สุตํ เอกํ สมยํ ภควา สาวตฺถิยํ วิหรติฯ อถ โข อายสฺมา ราหุโล เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ ราหุลํ ภควา เอตทโวจ ตํ กิํ มญฺญสิ ราหุล จกฺขุํ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ โสตํ…เป … ฆานํ… ชิวฺหา… กาโย… มโน นิจฺโจ วา อนิจฺโจ วาติ อนิจฺโจ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ เอวํ ปสฺสํ ราหุล สุตวา อริยสาวโก จกฺขุสฺมิมฺปิ นิพฺพินฺทติ…เป … โสตสฺมิมฺปิ นิพฺพินฺทติ… ฆานสฺมิมฺปิ นิพฺพินฺทติ … ชิวฺหายปิ นิพฺพินฺทติ… กายสฺมิมฺปิ นิพฺพินฺทติ… มนสฺมิมฺปิ นิพฺพินฺทติ นิพฺพินฺทํ วิรชฺชติ วิราคา วิมุจฺจติ วิมุตฺตสฺมิํ วิมุตฺตมิติ ญาณํ โหติฯ ขีณา ชาติ วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ ปชานาตีติฯ เอเตน เปยฺยาเลน ทส สุตฺตนฺตา กาตพฺพาฯ ปฐมํฯ>
    text <๒-๑๐ รูปาทิสุตฺตนวกํ>
      text <๑๙๙>, <สาวตฺถิยํ วิหรติ…เป … ตํ กิํ มญฺญสิ ราหุล รูปา นิจฺจา วา อนิจฺจา วาติ อนิจฺจา ภนฺเต…เป … สทฺทา… คนฺธา… รสา… โผฏฺฐพฺพา… ธมฺมา…ฯ>
      text <จกฺขุวิญฺญาณํ…เป … โสตวิญฺญาณํ… ฆานวิญฺญาณํ… ชิวฺหาวิญฺญาณํ… กายวิญฺญาณํ… มโนวิญฺญาณํ…ฯ>
      text <จกฺขุสมฺผสฺโส…เป … โสตสมฺผสฺโส… ฆานสมฺผสฺโส… ชิวฺหาสมฺผสฺโส… กายสมฺผสฺโส… มโนสมฺผสฺโส…ฯ>
      text <จกฺขุสมฺผสฺสชา เวทนา…เป … โสตสมฺผสฺสชา เวทนา… ฆานสมฺผสฺสชา เวทนา… ชิวฺหาสมฺผสฺสชา เวทนา… กายสมฺผสฺสชา เวทนา… มโนสมฺผสฺสชา เวทนา…ฯ>
      text <รูปสญฺญา…เป … สทฺทสญฺญา… คนฺธสญฺญา… รสสญฺญา… โผฏฺฐพฺพสญฺญา… ธมฺมสญฺญา…ฯ>
      text <รูปสญฺเจตนา…เป … สทฺทสญฺเจตนา… คนฺธสญฺเจตนา… รสสญฺเจตนา… โผฏฺฐพฺพสญฺเจตนา… ธมฺมสญฺเจตนา…ฯ>
      text <รูปตณฺหา …เป … สทฺทตณฺหา… คนฺธตณฺหา… รสตณฺหา… โผฏฺฐพฺพตณฺหา… ธมฺมตณฺหา…ฯ>
      text <ปถวีธาตุ…เป … อาโปธาตุ… เตโชธาตุ… วาโยธาตุ… อากาสธาตุ … วิญฺญาณธาตุ…ฯ>
      text <รูปํ …เป … เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … เอวํ ปสฺสํ ราหุล…เป … นาปรํ อิตฺถตฺตายาติ ปชานาตีติฯ ทสมํฯ>
    text <๑๑ อนุสยสุตฺตํ>
      text <๒๐๐>, <สาวตฺถิยํ วิหรติฯ อถ โข อายสฺมา ราหุโล เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ราหุโล ภควนฺตํ เอตทโวจ กถํ นุ โข ภนฺเต ชานโต กถํ ปสฺสโต อิมสฺมิญฺจ สวิญฺญาณเก กาเย พหิทฺธา จ สพฺพนิมิตฺเตสุ อหงฺการมมงฺการมานานุสยา น โหนฺตีติ ยํ กิญฺจิ ราหุล รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา สพฺพํ รูปํ เนตํ มม เนโสหมสฺมิ น เมโส อตฺตาติ เอวเมตํ ยถาภูตํ สมฺมปฺปญฺญาย ปสฺสติฯ ยา กาจิ เวทนา…เป … ยา กาจิ สญฺญา… เย เกจิ สงฺขารา… ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา สพฺพํ วิญฺญาณํ เนตํ มม เนโสหมสฺมิ น เมโส อตฺตาติ เอวเมตํ ยถาภูตํ สมฺมปฺปญฺญาย ปสฺสติฯ เอวํ โข ราหุล ชานโต เอวํ ปสฺสโต อิมสฺมิญฺจ สวิญฺญาณเก กาเย พหิทฺธา จ สพฺพนิมิตฺเตสุ อหงฺการมมงฺการมานานุสยา น โหนฺตีติฯ เอกาทสมํฯ>
    text <๑๒ อปคตสุตฺตํ>
      text <๒๐๑>, <สาวตฺถินิทานํ ฯ อถ โข อายสฺมา ราหุโล เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา ราหุโล ภควนฺตํ เอตทโวจ กถํ นุ โข ภนฺเต ชานโต กถํ ปสฺสโต อิมสฺมิํ จ สวิญฺญาณเก กาเย พหิทฺธา จ สพฺพนิมิตฺเตสุ อหงฺการมมงฺการมานาปคตํ มานสํ โหติ วิธา สมติกฺกนฺตํ สนฺตํ สุวิมุตฺตนฺติ ยํ กิญฺจิ ราหุล รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา สพฺพํ รูปํ เนตํ มม เนโสหมสฺมิ น เมโส อตฺตาติ เอวเมตํ ยถาภูตํ สมฺมปฺปญฺญาย ทิสฺวา อนุปาทา วิมุตฺโต โหติฯ>
      text <ยา กาจิ เวทนา…เป … ยา กาจิ สญฺญา… เย เกจิ สงฺขารา… ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา สพฺพํ วิญฺญาณํ เนตํ มม เนโสหมสฺมิ น เมโส อตฺตาติ เอวเมตํ ยถาภูตํ สมฺมปฺปญฺญาย ทิสฺวา อนุปาทา วิมุตฺโต โหติฯ เอวํ โข ราหุล ชานโต เอวํ ปสฺสโต อิมสฺมิญฺจ สวิญฺญาณเก กาเย พหิทฺธา จ สพฺพนิมิตฺเตสุ อหงฺการมมงฺการมานาปคตํ มานสํ โหติ วิธา สมติกฺกนฺตํ สนฺตํ สุวิมุตฺตนฺติฯ ทฺวาทสมํฯ>
      stand <ทุติโย วคฺโคฯ>
      text <ตสฺสุทฺทานํ>
      stand <ราหุลสํยุตฺตํ สมตฺตํฯ>
