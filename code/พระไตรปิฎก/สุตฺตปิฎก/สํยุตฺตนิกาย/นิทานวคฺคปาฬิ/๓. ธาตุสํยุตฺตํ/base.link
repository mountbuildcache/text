text <๓ ธาตุสํยุตฺตํ>
  text <๑ นานตฺตวคฺโค>
    text <๑ ธาตุนานตฺตสุตฺตํ>
      text <๘๕>, <สาวตฺถิยํ วิหรติ…เป … ธาตุนานตฺตํ โว ภิกฺขเว เทเสสฺสามิฯ ตํ สุณาถ สาธุกํ มนสิ กโรถ ภาสิสฺสามีติฯ เอวํ ภนฺเตติ โข เต ภิกฺขู ภควโต ปจฺจสฺโสสุํฯ ภควา เอตทโวจ>
      text <กตมญฺจ ภิกฺขเว ธาตุนานตฺตํ จกฺขุธาตุ รูปธาตุ จกฺขุวิญฺญาณธาตุ โสตธาตุ สทฺทธาตุ โสตวิญฺญาณธาตุ ฆานธาตุ คนฺธธาตุ ฆานวิญฺญาณธาตุ ชิวฺหาธาตุ รสธาตุ ชิวฺหาวิญฺญาณธาตุ กายธาตุ โผฏฺฐพฺพธาตุ กายวิญฺญาณธาตุ มโนธาตุ ธมฺมธาตุ มโนวิญฺญาณธาตุ อิทํ วุจฺจติ ภิกฺขเว ธาตุนานตฺตนฺติฯ ปฐมํฯ>
    text <๒ ผสฺสนานตฺตสุตฺตํ>
      text <๘๖>, <สาวตฺถิยํ วิหรติ…เป … ธาตุนานตฺตํ ภิกฺขเว ปฏิจฺจ อุปฺปชฺชติ ผสฺสนานตฺตํฯ กตมญฺจ ภิกฺขเว ธาตุนานตฺตํ จกฺขุธาตุ โสตธาตุ ฆานธาตุ ชิวฺหาธาตุ กายธาตุ มโนธาตุ อิทํ วุจฺจติ ภิกฺขเว ธาตุนานตฺตํฯ>
      text <กถญฺจ ภิกฺขเว ธาตุนานตฺตํ ปฏิจฺจ อุปฺปชฺชติ ผสฺสนานตฺตํ จกฺขุธาตุํ ภิกฺขเว ปฏิจฺจ อุปฺปชฺชติ จกฺขุสมฺผสฺโสฯ โสตธาตุํ ปฏิจฺจ… ฆานธาตุํ ปฏิจฺจ … ชิวฺหาธาตุํ ปฏิจฺจ… กายธาตุํ ปฏิจฺจ… มโนธาตุํ ปฏิจฺจ อุปฺปชฺชติ มโนสมฺผสฺโสฯ เอวํ โข ภิกฺขเว ธาตุนานตฺตํ ปฏิจฺจ อุปฺปชฺชติ ผสฺสนานตฺตนฺติฯ ทุติยํฯ>
    text <๓ โนผสฺสนานตฺตสุตฺตํ>
      text <๘๗>, <สาวตฺถิยํ วิหรติ…เป … ธาตุนานตฺตํ ภิกฺขเว ปฏิจฺจ อุปฺปชฺชติ ผสฺสนานตฺตํ โน ผสฺสนานตฺตํ ปฏิจฺจ อุปฺปชฺชติ ธาตุนานตฺตํฯ กตมญฺจ ภิกฺขเว ธาตุนานตฺตํ จกฺขุธาตุ…เป … มโนธาตุ อิทํ วุจฺจติ ภิกฺขเว ธาตุนานตฺตํฯ>
      text <กถญฺจ ภิกฺขเว ธาตุนานตฺตํ ปฏิจฺจ อุปฺปชฺชติ ผสฺสนานตฺตํ โน ผสฺสนานตฺตํ ปฏิจฺจ อุปฺปชฺชติ ธาตุนานตฺตํ จกฺขุธาตุํ ภิกฺขเว ปฏิจฺจ อุปฺปชฺชติ จกฺขุสมฺผสฺโส โน จกฺขุสมฺผสฺสํ ปฏิจฺจ อุปฺปชฺชติ จกฺขุธาตุ…เป … มโนธาตุํ ปฏิจฺจ อุปฺปชฺชติ มโนสมฺผสฺโส โน มโนสมฺผสฺสํ ปฏิจฺจ อุปฺปชฺชติ มโนธาตุฯ เอวํ โข ภิกฺขเว ธาตุนานตฺตํ ปฏิจฺจ อุปฺปชฺชติ ผสฺสนานตฺตํ โน ผสฺสนานตฺตํ ปฏิจฺจ อุปฺปชฺชติ ธาตุนานตฺตนฺติฯ ตติยํฯ>
    text <๔ เวทนานานตฺตสุตฺตํ>
      text <๘๘>, <สาวตฺถิยํ วิหรติ…เป … ธาตุนานตฺตํ ภิกฺขเว ปฏิจฺจ อุปฺปชฺชติ ผสฺสนานตฺตํ ผสฺสนานตฺตํ ปฏิจฺจ อุปฺปชฺชติ เวทนานานตฺตํฯ กตมญฺจ ภิกฺขเว ธาตุนานตฺตํ จกฺขุธาตุ …เป … มโนธาตุ อิทํ วุจฺจติ ภิกฺขเว ธาตุนานตฺตํฯ>
      text <กถญฺจ ภิกฺขเว ธาตุนานตฺตํ ปฏิจฺจ อุปฺปชฺชติ ผสฺสนานตฺตํ ผสฺสนานตฺตํ ปฏิจฺจ อุปฺปชฺชติ เวทนานานตฺตํ จกฺขุธาตุํ ภิกฺขเว ปฏิจฺจ อุปฺปชฺชติ จกฺขุสมฺผสฺโส จกฺขุสมฺผสฺสํ ปฏิจฺจ อุปฺปชฺชติ จกฺขุสมฺผสฺสชา เวทนา…เป … มโนธาตุํ ปฏิจฺจ อุปฺปชฺชติ มโนสมฺผสฺโส มโนสมฺผสฺสํ ปฏิจฺจ อุปฺปชฺชติ มโนสมฺผสฺสชา เวทนาฯ เอวํ โข ภิกฺขเว ธาตุนานตฺตํ ปฏิจฺจ อุปฺปชฺชติ ผสฺสนานตฺตํ ผสฺสนานตฺตํ ปฏิจฺจ อุปฺปชฺชติ เวทนานานตฺตนฺติฯ จตุตฺถํฯ>
    text <๕ ทุติยเวทนานานตฺตสุตฺตํ>
      text <๘๙>, <สาวตฺถิยํ วิหรติ…เป … ธาตุนานตฺตํ ภิกฺขเว ปฏิจฺจ อุปฺปชฺชติ ผสฺสนานตฺตํ ผสฺสนานตฺตํ ปฏิจฺจ อุปฺปชฺชติ เวทนานานตฺตํ โน เวทนานานตฺตํ ปฏิจฺจ อุปฺปชฺชติ ผสฺสนานตฺตํ โน ผสฺสนานตฺตํ ปฏิจฺจ อุปฺปชฺชติ ธาตุนานตฺตํฯ กตมญฺจ ภิกฺขเว ธาตุนานตฺตํ จกฺขุธาตุ…เป … มโนธาตุ อิทํ วุจฺจติ ภิกฺขเว ธาตุนานตฺตํฯ>
      text <กถญฺจ ภิกฺขเว ธาตุนานตฺตํ ปฏิจฺจ อุปฺปชฺชติ ผสฺสนานตฺตํ ผสฺสนานตฺตํ ปฏิจฺจ อุปฺปชฺชติ เวทนานานตฺตํ โน เวทนานานตฺตํ ปฏิจฺจ อุปฺปชฺชติ ผสฺสนานตฺตํ โน ผสฺสนานตฺตํ ปฏิจฺจ อุปฺปชฺชติ ธาตุนานตฺตํ จกฺขุธาตุํ ภิกฺขเว ปฏิจฺจ อุปฺปชฺชติ จกฺขุสมฺผสฺโส จกฺขุสมฺผสฺสํ ปฏิจฺจ อุปฺปชฺชติ จกฺขุสมฺผสฺสชา เวทนา โน จกฺขุสมฺผสฺสชํ เวทนํ ปฏิจฺจ อุปฺปชฺชติ จกฺขุสมฺผสฺโส โน จกฺขุสมฺผสฺสํ ปฏิจฺจ อุปฺปชฺชติ จกฺขุธาตุ…เป … มโนธาตุํ ปฏิจฺจ อุปฺปชฺชติ มโนสมฺผสฺโส มโนสมฺผสฺสํ ปฏิจฺจ อุปฺปชฺชติ มโนสมฺผสฺสชา เวทนา โน มโนสมฺผสฺสชํ เวทนํ ปฏิจฺจ อุปฺปชฺชติ มโนสมฺผสฺโส โน มโนสมฺผสฺสํ ปฏิจฺจ อุปฺปชฺชติ มโนธาตุฯ เอวํ โข ภิกฺขเว ธาตุนานตฺตํ ปฏิจฺจ อุปฺปชฺชติ ผสฺสนานตฺตํ ผสฺสนานตฺตํ ปฏิจฺจ อุปฺปชฺชติ เวทนานานตฺตํ โน เวทนานานตฺตํ ปฏิจฺจ อุปฺปชฺชติ ผสฺสนานตฺตํ โน ผสฺสนานตฺตํ ปฏิจฺจ อุปฺปชฺชติ ธาตุนานตฺตนฺติฯ ปญฺจมํฯ>
    text <๖ พาหิรธาตุนานตฺตสุตฺตํ>
      text <๙๐>, <สาวตฺถิยํ วิหรติ…เป … ธาตุนานตฺตํ โว ภิกฺขเว เทเสสฺสามิฯ ตํ สุณาถ…เป … กตมญฺจ ภิกฺขเว ธาตุนานตฺตํ รูปธาตุ สทฺทธาตุ คนฺธธาตุ รสธาตุ โผฏฺฐพฺพธาตุ ธมฺมธาตุ อิทํ วุจฺจติ ภิกฺขเว ธาตุนานตฺตนฺติฯ ฉฏฺฐํฯ>
    text <๗ สญฺญานานตฺตสุตฺตํ>
      text <๙๑>, <สาวตฺถิยํ วิหรติ…เป … ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ ธาตุนานตฺตํ ภิกฺขเว ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ สงฺกปฺปนานตฺตํ สงฺกปฺปนานตฺตํ ปฏิจฺจ อุปฺปชฺชติ ฉนฺทนานตฺตํ ฉนฺทนานตฺตํ ปฏิจฺจ อุปฺปชฺชติ ปริฬาหนานตฺตํ ปริฬาหนานตฺตํ ปฏิจฺจ อุปฺปชฺชติ ปริเยสนานานตฺตํฯ กตมญฺจ ภิกฺขเว ธาตุนานตฺตํ รูปธาตุ…เป … ธมฺมธาตุ อิทํ วุจฺจติ ภิกฺขเว ธาตุนานตฺตํฯ>
      text <กถญฺจ ภิกฺขเว ธาตุนานตฺตํ ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ สงฺกปฺปนานตฺตํ สงฺกปฺปนานตฺตํ ปฏิจฺจ อุปฺปชฺชติ ฉนฺทนานตฺตํ ฉนฺทนานตฺตํ ปฏิจฺจ อุปฺปชฺชติ ปริฬาหนานตฺตํ ปริฬาหนานตฺตํ ปฏิจฺจ อุปฺปชฺชติ ปริเยสนานานตฺตํ>
      text <รูปธาตุํ ภิกฺขเว ปฏิจฺจ อุปฺปชฺชติ รูปสญฺญา รูปสญฺญํ ปฏิจฺจ อุปฺปชฺชติ รูปสงฺกปฺโป รูปสงฺกปฺปํ ปฏิจฺจ อุปฺปชฺชติ รูปจฺฉนฺโท รูปจฺฉนฺทํ ปฏิจฺจ อุปฺปชฺชติ รูปปริฬาโห รูปปริฬาหํ ปฏิจฺจ อุปฺปชฺชติ รูปปริเยสนา…เป … ธมฺมธาตุํ ปฏิจฺจ อุปฺปชฺชติ ธมฺมสญฺญา ธมฺมสญฺญํ ปฏิจฺจ อุปฺปชฺชติ ธมฺมสงฺกปฺโป ธมฺมสงฺกปฺปํ ปฏิจฺจ อุปฺปชฺชติ ธมฺมจฺฉนฺโท ธมฺมจฺฉนฺทํ ปฏิจฺจ อุปฺปชฺชติ ธมฺมปริฬาโห ธมฺมปริฬาหํ ปฏิจฺจ อุปฺปชฺชติ ธมฺมปริเยสนาฯ>
      text <เอวํ โข ภิกฺขเว ธาตุนานตฺตํ ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ สงฺกปฺปนานตฺตํ สงฺกปฺปนานตฺตํ ปฏิจฺจ อุปฺปชฺชติ ฉนฺทนานตฺตํ ฉนฺทนานตฺตํ ปฏิจฺจ อุปฺปชฺชติ ปริฬาหนานตฺตํ ปริฬาหนานตฺตํ ปฏิจฺจ อุปฺปชฺชติ ปริเยสนานานตฺตนฺติฯ สตฺตมํฯ>
    text <๘ โนปริเยสนานานตฺตสุตฺตํ>
      text <๙๒>, <สาวตฺถิยํ วิหรติ…เป … ธาตุนานตฺตํ ภิกฺขเว ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ สงฺกปฺปนานตฺตํ สงฺกปฺปนานตฺตํ ปฏิจฺจ อุปฺปชฺชติ ฉนฺทนานตฺตํ ฉนฺทนานตฺตํ ปฏิจฺจ อุปฺปชฺชติ ปริฬาหนานตฺตํ ปริฬาหนานตฺตํ ปฏิจฺจ อุปฺปชฺชติ ปริเยสนานานตฺตํ โน ปริเยสนานานตฺตํ ปฏิจฺจ อุปฺปชฺชติ ปริฬาหนานตฺตํ โน ปริฬาหนานตฺตํ ปฏิจฺจ อุปฺปชฺชติ ฉนฺทนานตฺตํ โน ฉนฺทนานตฺตํ ปฏิจฺจ อุปฺปชฺชติ สงฺกปฺปนานตฺตํ โน สงฺกปฺปนานตฺตํ ปฏิจฺจ อุปฺปชฺชติ สญฺญานานตฺตํ โน สญฺญานานตฺตํ ปฏิจฺจ อุปฺปชฺชติ ธาตุนานตฺตํฯ กตมญฺจ ภิกฺขเว ธาตุนานตฺตํ รูปธาตุ…เป … ธมฺมธาตุ อิทํ วุจฺจติ ภิกฺขเว ธาตุนานตฺตํฯ>
      text <กถญฺจ ภิกฺขเว ธาตุนานตฺตํ ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ…เป … ปริเยสนานานตฺตํ โน ปริเยสนานานตฺตํ ปฏิจฺจ อุปฺปชฺชติ ปริฬาหนานตฺตํ โน ปริฬาหนานตฺตํ ปฏิจฺจ อุปฺปชฺชติ ฉนฺทนานตฺตํ โน ฉนฺทนานตฺตํ ปฏิจฺจ อุปฺปชฺชติ สงฺกปฺปนานตฺตํ โน สงฺกปฺปนานตฺตํ ปฏิจฺจ อุปฺปชฺชติ สญฺญานานตฺตํ โน สญฺญานานตฺตํ ปฏิจฺจ อุปฺปชฺชติ ธาตุนานตฺตํ>
      text <รูปธาตุํ ภิกฺขเว ปฏิจฺจ อุปฺปชฺชติ รูปสญฺญา…เป … ธมฺมธาตุํ ปฏิจฺจ อุปฺปชฺชติ ธมฺมสญฺญา ธมฺมสญฺญํ ปฏิจฺจ อุปฺปชฺชติ…เป … ธมฺมปริเยสนา โน ธมฺมปริเยสนํ ปฏิจฺจ อุปฺปชฺชติ ธมฺมปริฬาโห โน ธมฺมปริฬาหํ ปฏิจฺจ อุปฺปชฺชติ ธมฺมจฺฉนฺโท โน ธมฺมจฺฉนฺทํ ปฏิจฺจ อุปฺปชฺชติ ธมฺมสงฺกปฺโป โน ธมฺมสงฺกปฺปํ ปฏิจฺจ อุปฺปชฺชติ ธมฺมสญฺญา โน ธมฺมสญฺญํ ปฏิจฺจ อุปฺปชฺชติ ธมฺมธาตุฯ>
      text <เอวํ โข ภิกฺขเว ธาตุนานตฺตํ ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ…เป … ปริเยสนานานตฺตํ โน ปริเยสนานานตฺตํ ปฏิจฺจ อุปฺปชฺชติ ปริฬาหนานตฺตํ โน ปริฬาหนานตฺตํ ปฏิจฺจ อุปฺปชฺชติ ฉนฺทนานตฺตํ โน ฉนฺทนานตฺตํ ปฏิจฺจ อุปฺปชฺชติ สงฺกปฺปนานตฺตํ โน สงฺกปฺปนานตฺตํ ปฏิจฺจ อุปฺปชฺชติ สญฺญานานตฺตํ โน สญฺญานานตฺตํ ปฏิจฺจ อุปฺปชฺชติ ธาตุนานตฺตนฺติฯ อฏฺฐมํฯ>
    text <๙ พาหิรผสฺสนานตฺตสุตฺตํ>
      text <๙๓>, <สาวตฺถิยํ วิหรติ…เป … ธาตุนานตฺตํ ภิกฺขเว ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ สงฺกปฺปนานตฺตํ สงฺกปฺปนานตฺตํ ปฏิจฺจ อุปฺปชฺชติ ผสฺสนานตฺตํ ผสฺสนานตฺตํ ปฏิจฺจ อุปฺปชฺชติ เวทนานานตฺตํ เวทนานานตฺตํ ปฏิจฺจ อุปฺปชฺชติ ฉนฺทนานตฺตํ ฉนฺทนานตฺตํ ปฏิจฺจ อุปฺปชฺชติ ปริฬาหนานตฺตํ ปริฬาหนานตฺตํ ปฏิจฺจ อุปฺปชฺชติ ปริเยสนานานตฺตํ ปริเยสนานานตฺตํ ปฏิจฺจ อุปฺปชฺชติ ลาภนานตฺตํฯ กตมญฺจ ภิกฺขเว ธาตุนานตฺตํ รูปธาตุ…เป … ธมฺมธาตุ อิทํ วุจฺจติ ภิกฺขเว ธาตุนานตฺตํฯ>
      text <กถญฺจ ภิกฺขเว ธาตุนานตฺตํ ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ…เป … ลาภนานตฺตํ>
      text <รูปธาตุํ ภิกฺขเว ปฏิจฺจ อุปฺปชฺชติ รูปสญฺญา รูปสญฺญํ ปฏิจฺจ อุปฺปชฺชติ รูปสงฺกปฺโป รูปสงฺกปฺปํ ปฏิจฺจ อุปฺปชฺชติ รูปสมฺผสฺโส รูปสมฺผสฺสํ ปฏิจฺจ อุปฺปชฺชติ รูปสมฺผสฺสชา เวทนา รูปสมฺผสฺสชํ เวทนํ ปฏิจฺจ อุปฺปชฺชติ รูปจฺฉนฺโท รูปจฺฉนฺทํ ปฏิจฺจ อุปฺปชฺชติ รูปปริฬาโห รูปปริฬาหํ ปฏิจฺจ อุปฺปชฺชติ รูปปริเยสนา รูปปริเยสนํ ปฏิจฺจ อุปฺปชฺชติ รูปลาโภ…เป … ธมฺมธาตุํ ปฏิจฺจ อุปฺปชฺชติ ธมฺมสญฺญา ธมฺมสญฺญํ ปฏิจฺจ อุปฺปชฺชติ ธมฺมสงฺกปฺโป ธมฺมสงฺกปฺปํ ปฏิจฺจ อุปฺปชฺชติ ธมฺมสมฺผสฺโส ธมฺมสมฺผสฺสํ ปฏิจฺจ อุปฺปชฺชติ ธมฺมสมฺผสฺสชา เวทนา ธมฺมสมฺผสฺสชํ เวทนํ ปฏิจฺจ อุปฺปชฺชติ ธมฺมจฺฉนฺโท ธมฺมจฺฉนฺทํ ปฏิจฺจ อุปฺปชฺชติ ธมฺมปริฬาโห ธมฺมปริฬาหํ ปฏิจฺจ อุปฺปชฺชติ ธมฺมปริเยสนา ธมฺมปริเยสนํ ปฏิจฺจ อุปฺปชฺชติ ธมฺมลาโภ ฯ>
      text <เอวํ โข ภิกฺขเว ธาตุนานตฺตํ ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ…เป … ปริเยสนานานตฺตํ ปริเยสนานานตฺตํ ปฏิจฺจ อุปฺปชฺชติ ลาภนานตฺตนฺติฯ นวมํฯ>
    text <๑๐ ทุติยพาหิรผสฺสนานตฺตสุตฺตํ>
      text <๙๔>, <สาวตฺถิยํ วิหรติ…เป … ธาตุนานตฺตํ ภิกฺขเว ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ สงฺกปฺปนานตฺตํ ผสฺส… เวทนา… ฉนฺท… ปริฬาห… ปริเยสนานานตฺตํ ปฏิจฺจ อุปฺปชฺชติ ลาภนานตฺตํ โน ลาภนานตฺตํ ปฏิจฺจ อุปฺปชฺชติ ปริเยสนานานตฺตํ โน ปริเยสนานานตฺตํ ปฏิจฺจ อุปฺปชฺชติ ปริฬาหนานตฺตํ โน ปริฬาหนานตฺตํ ปฏิจฺจ อุปฺปชฺชติ…เป … ฉนฺท… เวทนา… ผสฺส… สงฺกปฺป… สญฺญานานตฺตํ โน สญฺญานานตฺตํ ปฏิจฺจ อุปฺปชฺชติ ธาตุนานตฺตํฯ กตมญฺจ ภิกฺขเว ธาตุนานตฺตํ รูปธาตุ…เป … ธมฺมธาตุ อิทํ วุจฺจติ ภิกฺขเว ธาตุนานตฺตํฯ>
      text <กถญฺจ ภิกฺขเว ธาตุนานตฺตํ ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ สงฺกปฺปนานตฺตํ ผสฺส… เวทนา… ฉนฺท… ปริฬาห… ปริเยสนา… ลาภ… โน ลาภนานตฺตํ ปฏิจฺจ อุปฺปชฺชติ ปริเยสนานานตฺตํ โน ปริเยสนานานตฺตํ ปฏิจฺจ อุปฺปชฺชติ ปริฬาห… ฉนฺท… เวทนา… ผสฺส… โน สงฺกปฺปนานตฺตํ ปฏิจฺจ อุปฺปชฺชติ สญฺญานานตฺตํ โน สญฺญานานตฺตํ ปฏิจฺจ อุปฺปชฺชติ ธาตุนานตฺตํ>
      text <รูปธาตุํ ภิกฺขเว ปฏิจฺจ อุปฺปชฺชติ รูปสญฺญา…เป … ธมฺมธาตุํ ปฏิจฺจ อุปฺปชฺชติ ธมฺมสญฺญา ธมฺมสญฺญํ ปฏิจฺจ อุปฺปชฺชติ…เป … ธมฺมปริเยสนา ธมฺมปริเยสนํ ปฏิจฺจ อุปฺปชฺชติ ธมฺมลาโภ โน ธมฺมลาภํ ปฏิจฺจ อุปฺปชฺชติ ธมฺมปริเยสนา โน ธมฺมปริเยสนํ ปฏิจฺจ อุปฺปชฺชติ ธมฺมปริฬาโห โน ธมฺมปริฬาหํ ปฏิจฺจ อุปฺปชฺชติ ธมฺมจฺฉนฺโท โน ธมฺมจฺฉนฺทํ ปฏิจฺจ อุปฺปชฺชติ ธมฺมสมฺผสฺสชา เวทนา โน ธมฺมสมฺผสฺสชํ เวทนํ ปฏิจฺจ อุปฺปชฺชติ ธมฺมสมฺผสฺโส โน ธมฺมสมฺผสฺสํ ปฏิจฺจ อุปฺปชฺชติ ธมฺมสงฺกปฺโป โน ธมฺมสงฺกปฺปํ ปฏิจฺจ อุปฺปชฺชติ ธมฺมสญฺญา โน ธมฺมสญฺญํ ปฏิจฺจ อุปฺปชฺชติ ธมฺมธาตุฯ>
      text <เอวํ โข ภิกฺขเว ธาตุนานตฺตํ ปฏิจฺจ อุปฺปชฺชติ สญฺญานานตฺตํ สญฺญานานตฺตํ ปฏิจฺจ อุปฺปชฺชติ…เป … สงฺกปฺป… ผสฺส… เวทนา… ฉนฺท… ปริฬาห… ปริเยสนา… ลาภ… โน ลาภนานตฺตํ ปฏิจฺจ อุปฺปชฺชติ ปริเยสนานานตฺตํ โน ปริเยสนานานตฺตํ ปฏิจฺจ อุปฺปชฺชติ ปริฬาหนานตฺตํ โน ปริฬาหนานตฺตํ ปฏิจฺจ อุปฺปชฺชติ ฉนฺทนานตฺตํ โน ฉนฺทนานตฺตํ ปฏิจฺจ อุปฺปชฺชติ เวทนานานตฺตํ โน เวทนานานตฺตํ ปฏิจฺจ อุปฺปชฺชติ ผสฺสนานตฺตํ โน ผสฺสนานตฺตํ ปฏิจฺจ อุปฺปชฺชติ สงฺกปฺปนานตฺตํ โน สงฺกปฺปนานตฺตํ ปฏิจฺจ อุปฺปชฺชติ สญฺญานานตฺตํ โน สญฺญานานตฺตํ ปฏิจฺจ อุปฺปชฺชติ ธาตุนานตฺตนฺติฯ ทสมํฯ>
      stand <นานตฺตวคฺโค ปฐโมฯ>
      text <ตสฺสุทฺทานํ>
      block
        text <ธาตุผสฺสญฺจ โน เจตํ เวทนา อปเร ทุเว>
        text <เอตํ อชฺฌตฺตปญฺจกํ ธาตุสญฺญญฺจ โน เจตํ>
        text <ผสฺสสฺส อปเร ทุเว เอตํ พาหิรปญฺจกนฺติฯ>
        text <สํสคฺคา วนโถ ชาโต อสํสคฺเคน ฉิชฺชติ>
        text <ปริตฺตํ ทารุมารุยฺห ยถา สีเท มหณฺณเวฯ>
        text <เอวํ กุสีตมาคมฺม สาธุชีวิปิ สีทติ>
        text <ตสฺมา ตํ ปริวชฺเชยฺย กุสีตํ หีนวีริยํฯ>
        text <ปวิวิตฺเตหิ อริเยหิ ปหิตตฺเตหิ ฌายีหิ>
        text <นิจฺจํ อารทฺธวีริเยหิ ปณฺฑิเตหิ สหาวเสติฯ>
        text <สตฺติมา สนิทานญฺจ คิญฺชกาวสเถน จ>
        text <หีนาธิมุตฺติ จงฺกมํ สคาถา อสฺสทฺธสตฺตมํฯ>
        text <อสฺสทฺธมูลกา ปญฺจ จตฺตาโร อหิริกมูลกา>
        text <อโนตฺตปฺปมูลกา ตีณิ ทุเว อปฺปสฺสุเตน จฯ>
        text <กุสีตํ เอกกํ วุตฺตํ สุตฺตนฺตา ตีณิ ปญฺจกา>
        text <พาวีสติ วุตฺตา สุตฺตา ทุติโย วคฺโค ปวุจฺจตีติฯ>
        text <อสมาหิตํ ทุสฺสีลํ ปญฺจ สิกฺขาปทานิ จ>
        text <สตฺต กมฺมปถา วุตฺตา ทสกมฺมปเถน จ>
        text <ฉฏฺฐํ อฏฺฐงฺคิโก วุตฺโต ทสงฺเคน จ สตฺตมํฯ>
        text <จตสฺโส ปุพฺเพ อจริํ โนเจทญฺจ ทุกฺเขน จ>
        text <อภินนฺทญฺจ อุปฺปาโท ตโย สมณพฺราหฺมณาติฯ>
  text <๒ ทุติยวคฺโค>
    text <๑ สตฺตธาตุสุตฺตํ>
      text <๙๕>, <สาวตฺถิยํ วิหรติ…เป … สตฺติมา ภิกฺขเว ธาตุโยฯ กตมา สตฺต อาภาธาตุ สุภธาตุ อากาสานญฺจายตนธาตุ วิญฺญาณญฺจายตนธาตุ อากิญฺจญฺญายตนธาตุ เนวสญฺญานาสญฺญายตนธาตุ สญฺญาเวทยิตนิโรธธาตุ อิมา โข ภิกฺขเว สตฺต ธาตุโยติฯ>
      text <เอวํ วุตฺเต อญฺญตโร ภิกฺขุ ภควนฺตํ เอตทโวจ ยา จายํ ภนฺเต อาภาธาตุ ยา จ สุภธาตุ ยา จ อากาสานญฺจายตนธาตุ ยา จ วิญฺญาณญฺจายตนธาตุ ยา จ อากิญฺจญฺญายตนธาตุ ยา จ เนวสญฺญานาสญฺญายตนธาตุ ยา จ สญฺญาเวทยิตนิโรธธาตุ อิมา นุ โข ภนฺเต ธาตุโย กิํ ปฏิจฺจ ปญฺญายนฺตีติ>
      text <ยายํ ภิกฺขุ อาภาธาตุ อยํ ธาตุ อนฺธการํ ปฏิจฺจ ปญฺญายติฯ ยายํ ภิกฺขุ สุภธาตุ อยํ ธาตุ อสุภํ ปฏิจฺจ ปญฺญายติฯ ยายํ ภิกฺขุ อากาสานญฺจายตนธาตุ อยํ ธาตุ รูปํ ปฏิจฺจ ปญฺญายติฯ ยายํ ภิกฺขุ วิญฺญาณญฺจายตนธาตุ อยํ ธาตุ อากาสานญฺจายตนํ ปฏิจฺจ ปญฺญายติฯ ยายํ ภิกฺขุ อากิญฺจญฺญายตนธาตุ อยํ ธาตุ วิญฺญาณญฺจายตนํ ปฏิจฺจ ปญฺญายติฯ ยายํ ภิกฺขุ เนวสญฺญานาสญฺญายตนธาตุ อยํ ธาตุ อากิญฺจญฺญายตนํ ปฏิจฺจ ปญฺญายติฯ ยายํ ภิกฺขุ สญฺญาเวทยิตนิโรธธาตุ อยํ ธาตุ นิโรธํ ปฏิจฺจ ปญฺญายตีติฯ>
      text <ยา จายํ ภนฺเต อาภาธาตุ ยา จ สุภธาตุ ยา จ อากาสานญฺจายตนธาตุ ยา จ วิญฺญาณญฺจายตนธาตุ ยา จ อากิญฺจญฺญายตนธาตุ ยา จ เนวสญฺญานาสญฺญายตนธาตุ ยา จ สญฺญาเวทยิตนิโรธธาตุ อิมา นุ โข ภนฺเต ธาตุโย กถํ สมาปตฺติ ปตฺตพฺพาติ>
      text <ยา จายํ ภิกฺขุ อาภาธาตุ ยา จ สุภธาตุ ยา จ อากาสานญฺจายตนธาตุ ยา จ วิญฺญาณญฺจายตนธาตุ ยา จ อากิญฺจญฺญายตนธาตุ อิมา ธาตุโย สญฺญาสมาปตฺติ ปตฺตพฺพาฯ ยายํ ภิกฺขุ เนวสญฺญานาสญฺญายตนธาตุ อยํ ธาตุ สงฺขาราวเสสสมาปตฺติ ปตฺตพฺพา ฯ ยายํ ภิกฺขุ สญฺญาเวทยิตนิโรธธาตุ อยํ ธาตุ นิโรธสมาปตฺติ ปตฺตพฺพาติฯ ปฐมํฯ>
    text <๒ สนิทานสุตฺตํ>
      text <๙๖>, <สาวตฺถิยํ วิหรติ…เป … สนิทานํ ภิกฺขเว อุปฺปชฺชติ กามวิตกฺโก โน อนิทานํ สนิทานํ อุปฺปชฺชติ พฺยาปาทวิตกฺโก โน อนิทานํ สนิทานํ อุปฺปชฺชติ วิหิํสาวิตกฺโก โน อนิทานํฯ>
      text <กถญฺจ ภิกฺขเว สนิทานํ อุปฺปชฺชติ กามวิตกฺโก โน อนิทานํ สนิทานํ อุปฺปชฺชติ พฺยาปาทวิตกฺโก โน อนิทานํ สนิทานํ อุปฺปชฺชติ วิหิํสาวิตกฺโก โน อนิทานํ กามธาตุํ ภิกฺขเว ปฏิจฺจ อุปฺปชฺชติ กามสญฺญา กามสญฺญํ ปฏิจฺจ อุปฺปชฺชติ กามสงฺกปฺโป กามสงฺกปฺปํ ปฏิจฺจ อุปฺปชฺชติ กามจฺฉนฺโท กามจฺฉนฺทํ ปฏิจฺจ อุปฺปชฺชติ กามปริฬาโห กามปริฬาหํ ปฏิจฺจ อุปฺปชฺชติ กามปริเยสนาฯ กามปริเยสนํ ภิกฺขเว ปริเยสมาโน อสฺสุตวา ปุถุชฺชโน ตีหิ ฐาเนหิ มิจฺฉา ปฏิปชฺชติ กาเยน วาจาย มนสาฯ>
      text <พฺยาปาทธาตุํ ภิกฺขเว ปฏิจฺจ อุปฺปชฺชติ พฺยาปาทสญฺญา พฺยาปาทสญฺญํ ปฏิจฺจ อุปฺปชฺชติ พฺยาปาทสงฺกปฺโป…เป … พฺยาปาทจฺฉนฺโท… พฺยาปาทปริฬาโห… พฺยาปาทปริเยสนา… พฺยาปาทปริเยสนํ ภิกฺขเว ปริเยสมาโน อสฺสุตวา ปุถุชฺชโน ตีหิ ฐาเนหิ มิจฺฉา ปฏิปชฺชติ กาเยน วาจาย มนสาฯ>
      text <วิหิํสาธาตุํ ภิกฺขเว ปฏิจฺจ อุปฺปชฺชติ วิหิํสาสญฺญา วิหิํสาสญฺญํ ปฏิจฺจ อุปฺปชฺชติ วิหิํสาสงฺกปฺโป…เป … วิหิํสาฉนฺโท… วิหิํสาปริฬาโห… วิหิํสาปริเยสนา… วิหิํสาปริเยสนํ ภิกฺขเว ปริเยสมาโน อสฺสุตวา ปุถุชฺชโน ตีหิ ฐาเนหิ มิจฺฉา ปฏิปชฺชติ กาเยน วาจาย มนสาฯ>
      text <เสยฺยถาปิ ภิกฺขเว ปุริโส อาทิตฺตํ ติณุกฺกํ สุกฺเข ติณทาเย นิกฺขิเปยฺย โน เจ หตฺเถหิ จ ปาเทหิ จ ขิปฺปเมว นิพฺพาเปยฺยฯ เอวญฺหิ ภิกฺขเว เย ติณกฏฺฐนิสฺสิตา ปาณา เต อนยพฺยสนํ อาปชฺเชยฺยุํฯ เอวเมว โข ภิกฺขเว โย หิ โกจิ สมโณ วา พฺราหฺมโณ วา อุปฺปนฺนํ วิสมคตํ สญฺญํ น ขิปฺปเมว ปชหติ วิโนเทติ พฺยนฺตีกโรติ อนภาวํ คเมติ โส ทิฏฺเฐ เจว ธมฺเม ทุกฺขํ วิหรติ สวิฆาตํ สอุปายาสํ สปริฬาหํ กายสฺส จ เภทา ปรํ มรณา ทุคฺคติ ปาฏิกงฺขาฯ>
      text <สนิทานํ ภิกฺขเว อุปฺปชฺชติ เนกฺขมฺมวิตกฺโก โน อนิทานํ สนิทานํ อุปฺปชฺชติ อพฺยาปาทวิตกฺโก โน อนิทานํ สนิทานํ อุปฺปชฺชติ อวิหิํสาวิตกฺโก โน อนิทานํฯ>
      text <กถญฺจ ภิกฺขเว สนิทานํ อุปฺปชฺชติ เนกฺขมฺมวิตกฺโก โน อนิทานํ สนิทานํ อุปฺปชฺชติ อพฺยาปาทวิตกฺโก โน อนิทานํ สนิทานํ อุปฺปชฺชติ อวิหิํสาวิตกฺโก โน อนิทานํ เนกฺขมฺมธาตุํ ภิกฺขเว ปฏิจฺจ อุปฺปชฺชติ เนกฺขมฺมสญฺญา เนกฺขมฺมสญฺญํ ปฏิจฺจ อุปฺปชฺชติ เนกฺขมฺมสงฺกปฺโป เนกฺขมฺมสงฺกปฺปํ ปฏิจฺจ อุปฺปชฺชติ เนกฺขมฺมจฺฉนฺโท เนกฺขมฺมจฺฉนฺทํ ปฏิจฺจ อุปฺปชฺชติ เนกฺขมฺมปริฬาโห เนกฺขมฺมปริฬาหํ ปฏิจฺจ อุปฺปชฺชติ เนกฺขมฺมปริเยสนา เนกฺขมฺมปริเยสนํ ภิกฺขเว ปริเยสมาโน สุตวา อริยสาวโก ตีหิ ฐาเนหิ สมฺมา ปฏิปชฺชติ กาเยน วาจาย มนสาฯ>
      text <อพฺยาปาทธาตุํ ภิกฺขเว ปฏิจฺจ อุปฺปชฺชติ อพฺยาปาทสญฺญา อพฺยาปาทสญฺญํ ปฏิจฺจ อุปฺปชฺชติ อพฺยาปาทสงฺกปฺโป…เป … อพฺยาปาทจฺฉนฺโท… อพฺยาปาทปริฬาโห… อพฺยาปาทปริเยสนา อพฺยาปาทปริเยสนํ ภิกฺขเว ปริเยสมาโน สุตวา อริยสาวโก ตีหิ ฐาเนหิ สมฺมา ปฏิปชฺชติ กาเยน วาจาย มนสาฯ>
      text <อวิหิํสาธาตุํ ภิกฺขเว ปฏิจฺจ อุปฺปชฺชติ อวิหิํสาสญฺญา อวิหิํสาสญฺญํ ปฏิจฺจ อุปฺปชฺชติ อวิหิํสาสงฺกปฺโป อวิหิํสาสงฺกปฺปํ ปฏิจฺจ อุปฺปชฺชติ อวิหิํสาฉนฺโท อวิหิํสาฉนฺทํ ปฏิจฺจ อุปฺปชฺชติ อวิหิํสาปริฬาโห อวิหิํสาปริฬาหํ ปฏิจฺจ อุปฺปชฺชติ อวิหิํสาปริเยสนา อวิหิํสาปริเยสนํ ภิกฺขเว ปริเยสมาโน สุตวา อริยสาวโก ตีหิ ฐาเนหิ สมฺมา ปฏิปชฺชติ กาเยน วาจาย มนสาฯ>
      text <เสยฺยถาปิ ภิกฺขเว ปุริโส อาทิตฺตํ ติณุกฺกํ สุกฺเข ติณทาเย นิกฺขิเปยฺย ตเมนํ หตฺเถหิ จ ปาเทหิ จ ขิปฺปเมว นิพฺพาเปยฺยฯ เอวญฺหิ ภิกฺขเว เย ติณกฏฺฐนิสฺสิตา ปาณา เต น อนยพฺยสนํ อาปชฺเชยฺยุํฯ เอวเมว โข ภิกฺขเว โย หิ โกจิ สมโณ วา พฺราหฺมโณ วา อุปฺปนฺนํ วิสมคตํ สญฺญํ ขิปฺปเมว ปชหติ วิโนเทติ พฺยนฺตีกโรติ อนภาวํ คเมติ โส ทิฏฺเฐ เจว ธมฺเม สุขํ วิหรติ อวิฆาตํ อนุปายาสํ อปริฬาหํ กายสฺส จ เภทา ปรํ มรณา สุคติ ปาฏิกงฺขาติฯ ทุติยํฯ>
    text <๓ คิญฺชกาวสถสุตฺตํ>
      text <๙๗>, <เอกํ สมยํ ภควา ญาติเก วิหรติ คิญฺชกาวสเถฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <ธาตุํ ภิกฺขเว ปฏิจฺจ อุปฺปชฺชติ สญฺญา อุปฺปชฺชติ ทิฏฺฐิ อุปฺปชฺชติ วิตกฺโกติฯ เอวํ วุตฺเต อายสฺมา กจฺจาโน ภควนฺตํ เอตทโวจ ยายํ ภนฺเต ทิฏฺฐิ อสมฺมาสมฺพุทฺเธสุ สมฺมาสมฺพุทฺธาติ อยํ นุ โข ภนฺเต ทิฏฺฐิ กิํ ปฏิจฺจ ปญฺญายตีติ>
      text <มหติ โข เอสา กจฺจาน ธาตุ ยทิทํ อวิชฺชาธาตุฯ หีนํ กจฺจาน ธาตุํ ปฏิจฺจ อุปฺปชฺชติ หีนา สญฺญา หีนา ทิฏฺฐิ หีโน วิตกฺโก หีนา เจตนา หีนา ปตฺถนา หีโน ปณิธิ หีโน ปุคฺคโล หีนา วาจา หีนํ อาจิกฺขติ เทเสติ ปญฺญเปติ ปฏฺฐเปติ วิวรติ วิภชติ อุตฺตานีกโรติ หีนา ตสฺส อุปปตฺตีติ วทามิฯ>
      text <มชฺฌิมํ กจฺจาน ธาตุํ ปฏิจฺจ อุปฺปชฺชติ มชฺฌิมา สญฺญา มชฺฌิมา ทิฏฺฐิ มชฺฌิโม วิตกฺโก มชฺฌิมา เจตนา มชฺฌิมา ปตฺถนา มชฺฌิโม ปณิธิ มชฺฌิโม ปุคฺคโล มชฺฌิมา วาจา มชฺฌิมํ อาจิกฺขติ เทเสติ ปญฺญเปติ ปฏฺฐเปติ วิวรติ วิภชติ อุตฺตานีกโรติ มชฺฌิมา ตสฺส อุปปตฺตีติ วทามิฯ>
      text <ปณีตํ กจฺจาน ธาตุํ ปฏิจฺจ อุปฺปชฺชติ ปณีตา สญฺญา ปณีตา ทิฏฺฐิ ปณีโต วิตกฺโก ปณีตา เจตนา ปณีตา ปตฺถนา ปณีโต ปณิธิ ปณีโต ปุคฺคโล ปณีตา วาจา ปณีตํ อาจิกฺขติ เทเสติ ปญฺญเปติ ปฏฺฐเปติ วิวรติ วิภชติ อุตฺตานีกโรติ ปณีตา ตสฺส อุปปตฺตีติ วทามีติฯ ตติยํฯ>
    text <๔ หีนาธิมุตฺติกสุตฺตํ>
      text <๙๘>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติฯ>
      text <อตีตมฺปิ โข ภิกฺขเว อทฺธานํ ธาตุโสว สตฺตา สํสนฺทิํสุ สมิํสุฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิํสุ สมิํสุ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทิํสุ สมิํสุฯ>
      text <อนาคตมฺปิ โข ภิกฺขเว อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิสฺสนฺติ สเมสฺสนฺติ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทิสฺสนฺติ สเมสฺสนฺติฯ>
      text <เอตรหิปิ โข ภิกฺขเว ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺตีติฯ จตุตฺถํฯ>
    text <๕ จงฺกมสุตฺตํ>
      text <๙๙>, <เอกํ สมยํ ภควา ราชคเห วิหรติ คิชฺฌกูเฏ ปพฺพเตฯ เตน โข ปน สมเยน อายสฺมา สาริปุตฺโต สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ อายสฺมาปิ โข มหาโมคฺคลฺลาโน สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ อายสฺมาปิ โข มหากสฺสโป สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ อายสฺมาปิ โข อนุรุทฺโธ สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ อายสฺมาปิ โข ปุณฺโณ มนฺตานิปุตฺโต สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ อายสฺมาปิ โข อุปาลิ สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ อายสฺมาปิ โข อานนฺโท สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ เทวทตฺโตปิ โข สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติฯ>
      text <อถ โข ภควา ภิกฺขู อามนฺเตสิ ปสฺสถ โน ตุมฺเห ภิกฺขเว สาริปุตฺตํ สมฺพหุเลหิ ภิกฺขูหิ สทฺธิํ จงฺกมนฺตนฺติ เอวํ ภนฺเตฯ สพฺเพ โข เอเต ภิกฺขเว ภิกฺขู มหาปญฺญาฯ ปสฺสถ โน ตุมฺเห ภิกฺขเว โมคฺคลฺลานํ สมฺพหุเลหิ ภิกฺขูหิ สทฺธิํ จงฺกมนฺตนฺติ เอวํ ภนฺเตฯ สพฺเพ โข เอเต ภิกฺขเว ภิกฺขู มหิทฺธิกาฯ ปสฺสถ โน ตุมฺเห ภิกฺขเว กสฺสปํ สมฺพหุเลหิ ภิกฺขูหิ สทฺธิํ จงฺกมนฺตนฺติ เอวํ ภนฺเตฯ สพฺเพ โข เอเต ภิกฺขเว ภิกฺขู ธุตวาทาฯ ปสฺสถ โน ตุมฺเห ภิกฺขเว อนุรุทฺธํ สมฺพหุเลหิ ภิกฺขูหิ สทฺธิํ จงฺกมนฺตนฺติ เอวํ ภนฺเตฯ สพฺเพ โข เอเต ภิกฺขเว ภิกฺขู ทิพฺพจกฺขุกาฯ ปสฺสถ โน ตุมฺเห ภิกฺขเว ปุณฺณํ มนฺตานิปุตฺตํ สมฺพหุเลหิ ภิกฺขูหิ สทฺธิํ จงฺกมนฺตนฺติ เอวํ ภนฺเตฯ สพฺเพ โข เอเต ภิกฺขเว ภิกฺขู ธมฺมกถิกาฯ ปสฺสถ โน ตุมฺเห ภิกฺขเว อุปาลิํ สมฺพหุเลหิ ภิกฺขูหิ สทฺธิํ จงฺกมนฺตนฺติ เอวํ ภนฺเตฯ สพฺเพ โข เอเต ภิกฺขเว ภิกฺขู วินยธราฯ ปสฺสถ โน ตุมฺเห ภิกฺขเว อานนฺทํ สมฺพหุเลหิ ภิกฺขูหิ สทฺธิํ จงฺกมนฺตนฺติ เอวํ ภนฺเตฯ สพฺเพ โข เอเต ภิกฺขเว ภิกฺขู พหุสฺสุตาฯ ปสฺสถ โน ตุมฺเห ภิกฺขเว เทวทตฺตํ สมฺพหุเลหิ ภิกฺขูหิ สทฺธิํ จงฺกมนฺตนฺติ เอวํ ภนฺเตฯ สพฺเพ โข เอเต ภิกฺขเว ภิกฺขู ปาปิจฺฉาฯ>
      text <ธาตุโสว ภิกฺขเว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติฯ อตีตมฺปิ โข ภิกฺขเว อทฺธานํ ธาตุโสว สตฺตา สํสนฺทิํสุ สมิํสุฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิํสุ สมิํสุ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทิํสุ สมิํสุฯ>
      text <อนาคตมฺปิ โข ภิกฺขเว อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิสฺสนฺติ สเมสฺสนฺติ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทิสฺสนฺติ สเมสฺสนฺติฯ>
      text <เอตรหิปิ โข ภิกฺขเว ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺตีติฯ ปญฺจมํฯ>
    text <๖ สคาถาสุตฺตํ>
      text <๑๐๐>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติฯ อตีตมฺปิ โข ภิกฺขเว อทฺธานํ ธาตุโสว สตฺตา สํสนฺทิํสุ สมิํสุฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิํสุ สมิํสุฯ>
      text <อนาคตมฺปิ โข ภิกฺขเว อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิสฺสนฺติ สเมสฺสนฺติฯ>
      text <เอตรหิปิ โข ภิกฺขเว ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติฯ>
      text <เสยฺยถาปิ ภิกฺขเว คูโถ คูเถน สํสนฺทติ สเมติ มุตฺตํ มุตฺเตน สํสนฺทติ สเมติ เขโฬ เขเฬน สํสนฺทติ สเมติ ปุพฺโพ ปุพฺเพน สํสนฺทติ สเมติ โลหิตํ โลหิเตน สํสนฺทติ สเมติ เอวเมว โข ภิกฺขเว ธาตุโสว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติฯ อตีตมฺปิ โข อทฺธานํ…เป … อนาคตมฺปิ โข อทฺธานํ…เป … เอตรหิปิ โข ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติฯ>
      text <ธาตุโสว ภิกฺขเว สตฺตา สํสนฺทนฺติ สเมนฺติฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติฯ อตีตมฺปิ โข ภิกฺขเว อทฺธานํ ธาตุโสว สตฺตา สํสนฺทิํสุ สมิํสุฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทิํสุ สมิํสุฯ>
      text <อนาคตมฺปิ โข ภิกฺขเว อทฺธานํ…เป … เอตรหิปิ โข ภิกฺขเว ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติฯ>
      text <เสยฺยถาปิ ภิกฺขเว ขีรํ ขีเรน สํสนฺทติ สเมติ เตลํ เตเลน สํสนฺทติ สเมติ สปฺปิ สปฺปินา สํสนฺทติ สเมติ มธุ มธุนา สํสนฺทติ สเมติ ผาณิตํ ผาณิเตน สํสนฺทติ สเมติ เอวเมว โข ภิกฺขเว ธาตุโสว สตฺตา สํสนฺทนฺติ สเมนฺติฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติฯ อตีตมฺปิ โข อทฺธานํ… อนาคตมฺปิ โข อทฺธานํ… เอตรหิปิ โข ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺตีติฯ>
      text <อิทมโวจ ภควาฯ อิทํ วตฺวาน สุคโต อถาปรํ เอตทโวจ สตฺถา>
    text <๗ อสฺสทฺธสํสนฺทนสุตฺตํ>
      text <๑๐๑>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ อหิริกา อหิริเกหิ สทฺธิํ สํสนฺทนฺติ สเมนฺติ อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ กุสีตา กุสีเตหิ สทฺธิํ สํสนฺทนฺติ สเมนฺติ มุฏฺฐสฺสติโน มุฏฺฐสฺสตีหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติฯ>
      text <อตีตมฺปิ โข ภิกฺขเว อทฺธานํ ธาตุโสว สตฺตา สํสนฺทิํสุ สมิํสุฯ อสฺสทฺธา อสฺสทฺเธหิ สทฺธิํ สํสนฺทิํสุ สมิํสุ อหิริกา อหิริเกหิ สทฺธิํ สํสนฺทิํสุ สมิํสุ อโนตฺตปฺปิโน อโนตฺตปฺปีหิ สทฺธิํ สํสนฺทิํสุ สมิํสุ อปฺปสฺสุตา อปฺปสฺสุเตหิ สทฺธิํ สํสนฺทิํสุ สมิํสุ กุสีตา กุสีเตหิ สทฺธิํ สํสนฺทิํสุ สมิํสุ มุฏฺฐสฺสติโน มุฏฺฐสฺสตีหิ สทฺธิํ สํสนฺทิํสุ สมิํสุ ทุปฺปญฺญา ทุปฺปญฺเญหิ สทฺธิํ สํสนฺทิํสุ สมิํสุฯ>
      text <อนาคตมฺปิ โข ภิกฺขเว อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติฯ อสฺสทฺธา อสฺสทฺเธหิ สทฺธิํ สํสนฺทิสฺสนฺติ สเมสฺสนฺติ อหิริกา อหิริเกหิ สทฺธิํ สํสนฺทิสฺสนฺติ สเมสฺสนฺติ อโนตฺตปฺปิโน อโนตฺตปฺปีหิ สทฺธิํ…เป … อปฺปสฺสุตา อปฺปสฺสุเตหิ สทฺธิํ…เป … กุสีตา กุสีเตหิ สทฺธิํ…เป … มุฏฺฐสฺสติโน มุฏฺฐสฺสตีหิ สทฺธิํ…เป … ทุปฺปญฺญา ทุปฺปญฺเญหิ สทฺธิํ สํสนฺทิสฺสนฺติ สเมสฺสนฺติฯ>
      text <เอตรหิปิ โข ภิกฺขเว ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ อหิริกา อหิริเกหิ สทฺธิํ…เป … อโนตฺตปฺปิโน อโนตฺตปฺปีหิ สทฺธิํ…เป … อปฺปสฺสุตา อปฺปสฺสุเตหิ สทฺธิํ…เป … กุสีตา กุสีเตหิ สทฺธิํ…เป … มุฏฺฐสฺสติโน มุฏฺฐสฺสตีหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติฯ>
      text <ธาตุโสว ภิกฺขเว สตฺตา สํสนฺทนฺติ สเมนฺติฯ สทฺธา สทฺเธหิ สทฺธิํ สํสนฺทนฺติ สเมนฺติ หิริมนา หิริมเนหิ สทฺธิํ สํสนฺทนฺติ สเมนฺติ โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ อุปฏฺฐิตสฺสติโน อุปฏฺฐิตสฺสตีหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติฯ อตีตมฺปิ โข ภิกฺขเว อทฺธานํ…เป … อนาคตมฺปิ โข ภิกฺขเว…เป … เอตรหิปิ โข ภิกฺขเว ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ สทฺธา สทฺเธหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺตีติฯ สตฺตมํฯ>
    text <๘ อสฺสทฺธมูลกสุตฺตํ>
      text <๑๐๒>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ อหิริกา อหิริเกหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ สทฺธา สทฺเธหิ สทฺธิํ สํสนฺทนฺติ สเมนฺติ หิริมนา หิริมเนหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติฯ อตีตมฺปิ โข ภิกฺขเว อทฺธานํ ธาตุโสว สตฺตา สํสนฺทิํสุ สมิํสุ…เป … อนาคตมฺปิ โข ภิกฺขเว อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติ…เป …ฯ>
      text <เอตรหิปิ โข ภิกฺขเว ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ อหิริกา อหิริเกหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ สทฺธา สทฺเธหิ สทฺธิํ สํสนฺทนฺติ สเมนฺติ หิริมนา หิริมเนหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺตีติฯ ๑>
      text <ธาตุโสว ภิกฺขเว สตฺตา สํสนฺทนฺติ สเมนฺติฯ อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ สทฺธา สทฺเธหิ สทฺธิํ สํสนฺทนฺติ สเมนฺติ โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติ…เป … ปฐมวาโร วิย วิตฺถาเรตพฺโพฯ ๒>
      text <ธาตุโสว ภิกฺขเว…เป … อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ สทฺธา สทฺเธหิ สทฺธิํ สํสนฺทนฺติ สเมนฺติ พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติ…เป … ฯ ๓>
      text <ธาตุโสว ภิกฺขเว…เป … อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ กุสีตา กุสีเตหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ สทฺธา สทฺเธหิ สทฺธิํ สํสนฺทนฺติ สเมนฺติ อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติ…เป …ฯ ๔>
      text <ธาตุโสว ภิกฺขเว…เป … อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ มุฏฺฐสฺสติโน มุฏฺฐสฺสตีหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ สทฺธา สทฺเธหิ สทฺธิํ สํสนฺทนฺติ สเมนฺติ อุปฏฺฐิตสฺสติโน อุปฏฺฐิตสฺสตีหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺตีติ…เป …ฯ อฏฺฐมํฯ ๕>
    text <๙ อหิริกมูลกสุตฺตํ>
      text <๑๐๓>, <สาวตฺถิยํ วิหรติ…เป … ธาตุโสว…เป … อหิริกา อหิริเกหิ สทฺธิํ สํสนฺทนฺติ สเมนฺติ อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ หิริมนา หิริมเนหิ สทฺธิํ สสนฺทนฺติ สเมนฺติ โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติ…เป … ฯ ๑>
      text <อหิริกา อหิริเกหิ สทฺธิํ สํสนฺทนฺติ สเมนฺติ อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ หิริมนา หิริมเนหิ สทฺธิํ สํสนฺทนฺติ สเมนฺติ พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติ…เป …ฯ ๒>
      text <อหิริกา อหิริเกหิ สทฺธิํ สํสนฺทนฺติ สเมนฺติ กุสีตา กุสีเตหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ หิริมนา หิริมเนหิ สทฺธิํ สํสนฺทนฺติ สเมนฺติ อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติ…เป …ฯ ๓>
      text <อหิริกา อหิริเกหิ สทฺธิํ สํสนฺทนฺติ สเมนฺติ มุฏฺฐสฺสติโน มุฏฺฐสฺสตีหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ หิริมนา หิริมเนหิ สทฺธิํ สํสนฺทนฺติ สเมนฺติ อุปฏฺฐิตสฺสติโน อุปฏฺฐิตสฺสตีหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺตีติ…เป …ฯ นวมํฯ ๔>
    text <๑๐ อโนตฺตปฺปมูลกสุตฺตํ>
      text <๑๐๔>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติ…เป …ฯ ๑>
      text <อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ กุสีตา กุสีเตหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติ…เป …ฯ ๒>
      text <อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ มุฏฺฐสฺสติโน มุฏฺฐสฺสตีหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ อุปฏฺฐิตสฺสติโน อุปฏฺฐิตสฺสตีหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺตีติ…เป …ฯ ทสมํฯ ๓>
    text <๑๑ อปฺปสฺสุตมูลกสุตฺตํ>
      text <๑๐๕>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ กุสีตา กุสีเตหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺติ…เป …ฯ ๑>
      text <อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ มุฏฺฐสฺสติโน มุฏฺฐสฺสตีหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ อุปฏฺฐิตสฺสติโน อุปฏฺฐิตสฺสตีหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺตีติ…เป …ฯ เอกาทสมํฯ ๒>
    text <๑๒ กุสีตมูลกสุตฺตํ>
      text <๑๐๖>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ กุสีตา กุสีเตหิ สทฺธิํ สํสนฺทนฺติ สเมนฺติ มุฏฺฐสฺสติโน มุฏฺฐสฺสตีหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติ อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ อุปฏฺฐิตสฺสติโน อุปฏฺฐิตสฺสตีหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺตีติ…เป …ฯ ทฺวาทสมํฯ>
      stand <ทุติโย วคฺโคฯ>
      text <ตสฺสุทฺทานํ>
  text <๓ กมฺมปถวคฺโค>
    text <๑ อสมาหิตสุตฺตํ>
      text <๑๐๗>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ อหิริกา อหิริเกหิ สทฺธิํ สํสนฺทนฺติ สเมนฺติ อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ อสมาหิตา อสมาหิเตหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติฯ>
      text <สทฺธา สทฺเธหิ สทฺธิํ สํสนฺทนฺติ สเมนฺติ หิริมนา หิริมเนหิ สทฺธิํ สํสนฺทนฺติ สเมนฺติ โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ สมาหิตา สมาหิเตหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺตีติฯ ปฐมํฯ>
    text <๒ ทุสฺสีลสุตฺตํ>
      text <๑๐๘>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ อสฺสทฺธา อสฺสทฺเธหิ สทฺธิํ สํสนฺทนฺติ สเมนฺติ อหิริกา อหิริเกหิ สทฺธิํ สํสนฺทนฺติ สเมนฺติ อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ ทุสฺสีลา ทุสฺสีเลหิ สทฺธิํ สํสนฺทนฺติ สเมนฺติ ทุปฺปญฺญา ทุปฺปญฺเญหิ สทฺธิํ สํสนฺทนฺติ สเมนฺติฯ>
      text <สทฺธา สทฺเธหิ สทฺธิํ สํสนฺทนฺติ สเมนฺติ หิริมนา หิริมเนหิ สทฺธิํ สํสนฺทนฺติ สเมนฺติ โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ สีลวนฺโต สีลวนฺเตหิ สทฺธิํ สํสนฺทนฺติ สเมนฺติ ปญฺญวนฺโต ปญฺญวนฺเตหิ สทฺธิํ สํสนฺทนฺติ สเมนฺตีติฯ ทุติยํฯ>
    text <๓ ปญฺจสิกฺขาปทสุตฺตํ>
      text <๑๐๙>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ ปาณาติปาติโน ปาณาติปาตีหิ สทฺธิํ สํสนฺทนฺติ สเมนฺติ อทินฺนาทายิโน อทินฺนาทายีหิ สทฺธิํ สํสนฺทนฺติ สเมนฺติ กาเมสุมิจฺฉาจาริโน กาเมสุมิจฺฉาจารีหิ สทฺธิํ สํสนฺทนฺติ สเมนฺติ มุสาวาทิโน มุสาวาทีหิ สทฺธิํ สํสนฺทนฺติ สเมนฺติ สุราเมรยมชฺชปฺปมาทฏฺฐายิโน สุราเมรยมชฺชปฺปมาทฏฺฐายีหิ สทฺธิํ สํสนฺทนฺติ สเมนฺติฯ>
      text <ปาณาติปาตา ปฏิวิรตา ปาณาติปาตา ปฏิวิรเตหิ สทฺธิํ สํสนฺทนฺติ สเมนฺติ อทินฺนาทานา ปฏิวิรตา อทินฺนาทานา ปฏิวิรเตหิ สทฺธิํ สํสนฺทนฺติ สเมนฺติ กาเมสุมิจฺฉาจารา ปฏิวิรตา กาเมสุมิจฺฉาจารา ปฏิวิรเตหิ สทฺธิํ สํสนฺทนฺติ สเมนฺติ มุสาวาทา ปฏิวิรตา มุสาวาทา ปฏิวิรเตหิ สทฺธิํ สํสนฺทนฺติ สเมนฺติ สุราเมรยมชฺชปฺปมาทฏฺฐานา ปฏิวิรตา สุราเมรยมชฺชปฺปมาทฏฺฐานา ปฏิวิรเตหิ สทฺธิํ สํสนฺทนฺติ สเมนฺตีติฯ ตติยํฯ>
    text <๔ สตฺตกมฺมปถสุตฺตํ>
      text <๑๑๐>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ ปาณาติปาติโน ปาณาติปาตีหิ สทฺธิํ สํสนฺทนฺติ สเมนฺติ อทินฺนาทายิโน อทินฺนาทายีหิ สทฺธิํ สํสนฺทนฺติ สเมนฺติ กาเมสุมิจฺฉาจาริโน กาเมสุมิจฺฉาจารีหิ สทฺธิํ สํสนฺทนฺติ สเมนฺติ มุสาวาทิโน มุสาวาทีหิ สทฺธิํ สํสนฺทนฺติ สเมนฺติ ปิสุณวาจา ปิสุณวาเจหิ สทฺธิํ สํสนฺทนฺติ สเมนฺติ ผรุสวาจา ผรุสวาเจหิ สทฺธิํ สํสนฺทนฺติ สเมนฺติ สมฺผปฺปลาปิโน สมฺผปฺปลาปีหิ สทฺธิํ สํสนฺทนฺติ สเมนฺติฯ>
      text <ปาณาติปาตา ปฏิวิรตา…เป … อทินฺนาทานา ปฏิวิรตา… กาเมสุมิจฺฉาจารา ปฏิวิรตา… มุสาวาทา ปฏิวิรตา… ปิสุณาย วาจาย ปฏิวิรตา ปิสุณาย วาจาย ปฏิวิรเตหิ สทฺธิํ สํสนฺทนฺติ สเมนฺติ ผรุสาย วาจาย ปฏิวิรตา ผรุสาย วาจาย ปฏิวิรเตหิ สทฺธิํ สํสนฺทนฺติ สเมนฺติ สมฺผปฺปลาปา ปฏิวิรตา สมฺผปฺปลาปา ปฏิวิรเตหิ สทฺธิํ สํสนฺทนฺติ สเมนฺตีติฯ จตุตฺถํฯ>
    text <๕ ทสกมฺมปถสุตฺตํ>
      text <๑๑๑>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ ปาณาติปาติโน ปาณาติปาตีหิ สทฺธิํ สํสนฺทนฺติ สเมนฺติ อทินฺนาทายิโน…เป … กาเมสุมิจฺฉาจาริโน… มุสาวาทิโน… ปิสุณวาจา… ผรุสวาจา… สมฺผปฺปลาปิโน สมฺผปฺปลาปีหิ สทฺธิํ สํสนฺทนฺติ สเมนฺติ อภิชฺฌาลุโน อภิชฺฌาลูหิ สทฺธิํ สํสนฺทนฺติ สเมนฺติ พฺยาปนฺนจิตฺตา พฺยาปนฺนจิตฺเตหิ สทฺธิํ สํสนฺทนฺติ สเมนฺติ มิจฺฉาทิฏฺฐิกา มิจฺฉาทิฏฺฐิเกหิ สทฺธิํ สํสนฺทนฺติ สเมนฺติฯ>
      text <ปาณาติปาตา ปฏิวิรตา ปาณาติปาตา ปฏิวิรเตหิ สทฺธิํ สํสนฺทนฺติ สเมนฺติ อทินฺนาทานา ปฏิวิรตา…เป … กาเมสุมิจฺฉาจารา ปฏิวิรตา… มุสาวาทา ปฏิวิรตา… ปิสุณาย วาจาย… ผรุสาย วาจาย… สมฺผปฺปลาปา ปฏิวิรตา สมฺผปฺปลาปา ปฏิวิรเตหิ สทฺธิํ สํสนฺทนฺติ สเมนฺติ อนภิชฺฌาลุโน อนภิชฺฌาลูหิ สทฺธิํ สํสนฺทนฺติ สเมนฺติ อพฺยาปนฺนจิตฺตา อพฺยาปนฺนจิตฺเตหิ สทฺธิํ สํสนฺทนฺติ สเมนฺติ สมฺมาทิฏฺฐิกา สมฺมาทิฏฺฐิเกหิ สทฺธิํ สํสนฺทนฺติ สเมนฺตีติฯ ปญฺจมํฯ>
    text <๖ อฏฺฐงฺคิกสุตฺตํ>
      text <๑๑๒>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ มิจฺฉาทิฏฺฐิกา มิจฺฉาทิฏฺฐิเกหิ สทฺธิํ สํสนฺทนฺติ สเมนฺติ มิจฺฉาสงฺกปฺปา…เป … มิจฺฉาวาจา… มิจฺฉากมฺมนฺตา… มิจฺฉาอาชีวา… มิจฺฉาวายามา… มิจฺฉาสติโน … มิจฺฉาสมาธิโน มิจฺฉาสมาธีหิ สทฺธิํ สํสนฺทนฺติ สเมนฺติฯ สมฺมาทิฏฺฐิกา สมฺมาทิฏฺฐิเกหิ สทฺธิํ สํสนฺทนฺติ สเมนฺติ สมฺมาสงฺกปฺปา…เป … สมฺมาวาจา… สมฺมากมฺมนฺตา… สมฺมาอาชีวา… สมฺมาวายามา… สมฺมาสติโน… สมฺมาสมาธิโน สมฺมาสมาธีหิ สทฺธิํ สํสนฺทนฺติ สเมนฺตีติฯ ฉฏฺฐํฯ>
    text <๗ ทสงฺคสุตฺตํ>
      text <๑๑๓>, <สาวตฺถิยํ วิหรติ…เป … ธาตุโสว ภิกฺขเว สตฺตา สํสนฺทนฺติ สเมนฺติฯ มิจฺฉาทิฏฺฐิกา มิจฺฉาทิฏฺฐิเกหิ สทฺธิํ สํสนฺทนฺติ สเมนฺติ มิจฺฉาสงฺกปฺปา…เป … มิจฺฉาวาจา… มิจฺฉากมฺมนฺตา… มิจฺฉาอาชีวา… มิจฺฉาวายามา… มิจฺฉาสติโน … มิจฺฉาสมาธิโน มิจฺฉาสมาธีหิ สทฺธิํ สํสนฺทนฺติ สเมนฺติ มิจฺฉาญาณิโน มิจฺฉาญาณีหิ สทฺธิํ สํสนฺทนฺติ สเมนฺติ มิจฺฉาวิมุตฺติโน มิจฺฉาวิมุตฺตีหิ สทฺธิํ สํสนฺทนฺติ สเมนฺติฯ>
      text <สมฺมาทิฏฺฐิกา สมฺมาทิฏฺฐิเกหิ สทฺธิํ สํสนฺทนฺติ สเมนฺติ สมฺมาสงฺกปฺปา…เป … สมฺมาวาจา… สมฺมากมฺมนฺตา… สมฺมาอาชีวา… สมฺมาวายามา… สมฺมาสติโน… สมฺมาสมาธิโน… สมฺมาญาณิโน สมฺมาญาณีหิ สทฺธิํ สํสนฺทนฺติ สเมนฺติ สมฺมาวิมุตฺติโน สมฺมาวิมุตฺตีหิ สทฺธิํ สํสนฺทนฺติ สเมนฺตีติฯ สตฺตมํฯ>
      text <สตฺตนฺนํ สุตฺตนฺตานํ อุทฺทานํ>
      stand <กมฺมปถวคฺโค ตติโยฯ>
  text <๔ จตุตฺถวคฺโค>
    text <๑ จตุธาตุสุตฺตํ>
      text <๑๑๔>, <เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม…เป … จตสฺโส อิมา ภิกฺขเว ธาตุโยฯ กตมา จตสฺโส ปถวีธาตุ อาโปธาตุ เตโชธาตุ วาโยธาตุ อิมา โข ภิกฺขเว จตสฺโส ธาตุโยติฯ ปฐมํฯ>
    text <๒ ปุพฺเพสมฺโพธสุตฺตํ>
      text <๑๑๕>, <สาวตฺถิยํ วิหรติ…เป … ปุพฺเพว เม ภิกฺขเว สมฺโพธา อนภิสมฺพุทฺธสฺส โพธิสตฺตสฺเสว สโต เอตทโหสิ โก นุ โข ปถวีธาตุยา อสฺสาโท โก อาทีนโว กิํ นิสฺสรณํ โก อาโปธาตุยา อสฺสาโท โก อาทีนโว กิํ นิสฺสรณํ โก เตโชธาตุยา อสฺสาโท โก อาทีนโว กิํ นิสฺสรณํ โก วาโยธาตุยา อสฺสาโท โก อาทีนโว กิํ นิสฺสรณนฺติ>
      text <ตสฺส มยฺหํ ภิกฺขเว เอตทโหสิ ยํ โข ปถวีธาตุํ ปฏิจฺจ อุปฺปชฺชติ สุขํ โสมนสฺสํ อยํ ปถวีธาตุยา อสฺสาโท ยํ ปถวีธาตุ อนิจฺจา ทุกฺขา วิปริณามธมฺมา อยํ ปถวีธาตุยา อาทีนโว โย ปถวีธาตุยา ฉนฺทราควินโย ฉนฺทราคปฺปหานํ อิทํ ปถวีธาตุยา นิสฺสรณํฯ ยํ อาโปธาตุํ ปฏิจฺจ…เป … ยํ เตโชธาตุํ ปฏิจฺจ…เป … ยํ วาโยธาตุํ ปฏิจฺจ อุปฺปชฺชติ สุขํ โสมนสฺสํ อยํ วาโยธาตุยา อสฺสาโท ยํ วาโยธาตุ อนิจฺจา ทุกฺขา วิปริณามธมฺมา อยํ วาโยธาตุยา อาทีนโว โย วาโยธาตุยา ฉนฺทราควินโย ฉนฺทราคปฺปหานํ อิทํ วาโยธาตุยา นิสฺสรณํฯ>
      text <ยาวกีวญฺจาหํ ภิกฺขเว อิมาสํ จตุนฺนํ ธาตูนํ เอวํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ น อพฺภญฺญาสิํ เนว ตาวาหํ ภิกฺขเว สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อนุตฺตรํ สมฺมาสมฺโพธิํ อภิสมฺพุทฺโธติ ปจฺจญฺญาสิํฯ>
      text <ยโต จ ขฺวาหํ ภิกฺขเว อิมาสํ จตุนฺนํ ธาตูนํ เอวํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ อพฺภญฺญาสิํ อถาหํ ภิกฺขเว สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อนุตฺตรํ สมฺมาสมฺโพธิํ อภิสมฺพุทฺโธติ ปจฺจญฺญาสิํฯ ญาณญฺจ ปน เม ทสฺสนํ อุทปาทิ อกุปฺปา เม วิมุตฺติ อยมนฺติมา ชาติ นตฺถิ ทานิ ปุนพฺภโวติฯ ทุติยํฯ>
    text <๓ อจริํสุตฺตํ>
      text <๑๑๖>, <สาวตฺถิยํ วิหรติ…เป … ปถวีธาตุยาหํ ภิกฺขเว อสฺสาทปริเยสนํ อจริํ โย ปถวีธาตุยา อสฺสาโท ตทชฺฌคมํ ยาวตา ปถวีธาตุยา อสฺสาโท ปญฺญาย เม โส สุทิฏฺโฐฯ ปถวีธาตุยาหํ ภิกฺขเว อาทีนวปริเยสนํ อจริํ โย ปถวีธาตุยา อาทีนโว ตทชฺฌคมํ ยาวตา ปถวีธาตุยา อาทีนโว ปญฺญาย เม โส สุทิฏฺโฐฯ ปถวีธาตุยาหํ ภิกฺขเว นิสฺสรณปริเยสนํ อจริํ ยํ ปถวีธาตุยา นิสฺสรณํ ตทชฺฌคมํ ยาวตา ปถวีธาตุยา นิสฺสรณํ ปญฺญาย เม ตํ สุทิฏฺฐํฯ>
      text <อาโปธาตุยาหํ ภิกฺขเว…เป … เตโชธาตุยาหํ ภิกฺขเว… วาโยธาตุยาหํ ภิกฺขเว อสฺสาทปริเยสนํ อจริํ โย วาโยธาตุยา อสฺสาโท ตทชฺฌคมํ ยาวตา วาโยธาตุยา อสฺสาโท ปญฺญาย เม โส สุทิฏฺโฐฯ วาโยธาตุยาหํ ภิกฺขเว อาทีนวปริเยสนํ อจริํ โย วาโยธาตุยา อาทีนโว ตทชฺฌคมํ ยาวตา วาโยธาตุยา อาทีนโว ปญฺญาย เม โส สุทิฏฺโฐฯ วาโยธาตุยาหํ ภิกฺขเว นิสฺสรณปริเยสนํ อจริํ ยํ วาโยธาตุยา นิสฺสรณํ ตทชฺฌคมํ ยาวตา วาโยธาตุยา นิสฺสรณํ ปญฺญาย เม ตํ สุทิฏฺฐํฯ>
      text <ยาวกีวญฺจาหํ ภิกฺขเว อิมาสํ จตุนฺนํ ธาตูนํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ น อพฺภญฺญาสิํ เนว ตาวาหํ ภิกฺขเว สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อนุตฺตรํ สมฺมาสมฺโพธิํ อภิสมฺพุทฺโธติ ปจฺจญฺญาสิํฯ>
      text <ยโต จ ขฺวาหํ ภิกฺขเว อิมาสํ จตุนฺนํ ธาตูนํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ อพฺภญฺญาสิํ อถาหํ ภิกฺขเว สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อนุตฺตรํ สมฺมาสมฺโพธิํ อภิสมฺพุทฺโธติ ปจฺจญฺญาสิํฯ ญาณญฺจ ปน เม ทสฺสนํ อุทปาทิ อกุปฺปา เม วิมุตฺติ อยมนฺติมา ชาติ นตฺถิ ทานิ ปุนพฺภโวติฯ ตติยํฯ>
    text <๔ โนเจทํสุตฺตํ>
      text <๑๑๗>, <สาวตฺถิยํ วิหรติ…เป … โน เจทํ ภิกฺขเว ปถวีธาตุยา อสฺสาโท อภวิสฺส นยิทํ สตฺตา ปถวีธาตุยา สารชฺเชยฺยุํ ฯ ยสฺมา จ โข ภิกฺขเว อตฺถิ ปถวีธาตุยา อสฺสาโท ตสฺมา สตฺตา ปถวีธาตุยา สารชฺชนฺติฯ โน เจทํ ภิกฺขเว ปถวีธาตุยา อาทีนโว อภวิสฺส นยิทํ สตฺตา ปถวีธาตุยา นิพฺพินฺเทยฺยุํฯ ยสฺมา จ โข ภิกฺขเว อตฺถิ ปถวีธาตุยา อาทีนโว ตสฺมา สตฺตา ปถวีธาตุยา นิพฺพินฺทนฺติฯ โน เจทํ ภิกฺขเว ปถวีธาตุยา นิสฺสรณํ อภวิสฺส นยิทํ สตฺตา ปถวีธาตุยา นิสฺสเรยฺยุํฯ ยสฺมา จ โข ภิกฺขเว อตฺถิ ปถวีธาตุยา นิสฺสรณํ ตสฺมา สตฺตา ปถวีธาตุยา นิสฺสรนฺติฯ>
      text <โน เจทํ ภิกฺขเว อาโปธาตุยา อสฺสาโท อภวิสฺส…เป … โน เจทํ ภิกฺขเว เตโชธาตุยา…เป … โน เจทํ ภิกฺขเว วาโยธาตุยา อสฺสาโท อภวิสฺส นยิทํ สตฺตา วาโยธาตุยา สารชฺเชยฺยุํฯ ยสฺมา จ โข ภิกฺขเว อตฺถิ วาโยธาตุยา อสฺสาโท ตสฺมา สตฺตา วาโยธาตุยา สารชฺชนฺติฯ โน เจทํ ภิกฺขเว วาโยธาตุยา อาทีนโว อภวิสฺส นยิทํ สตฺตา วาโยธาตุยา นิพฺพินฺเทยฺยุํฯ ยสฺมา จ โข ภิกฺขเว อตฺถิ วาโยธาตุยา อาทีนโว ตสฺมา สตฺตา วาโยธาตุยา นิพฺพินฺทนฺติฯ โน เจทํ ภิกฺขเว วาโยธาตุยา นิสฺสรณํ อภวิสฺส นยิทํ สตฺตา วาโยธาตุยา นิสฺสเรยฺยุํฯ ยสฺมา จ โข ภิกฺขเว อตฺถิ วาโยธาตุยา นิสฺสรณํ ตสฺมา สตฺตา วาโยธาตุยา นิสฺสรนฺติฯ>
      text <ยาวกีวญฺจิเม ภิกฺขเว สตฺตา อิมาสํ จตุนฺนํ ธาตูนํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ น อพฺภญฺญํสุ เนว ตาวิเม ภิกฺขเว สตฺตา สเทวกา โลกา สมารกา สพฺรหฺมกา สสฺสมณพฺราหฺมณิยา ปชาย สเทวมนุสฺสาย นิสฺสฏา วิสํยุตฺตา วิปฺปมุตฺตา วิมริยาทิกเตน เจตสา วิหริํสุฯ>
      text <ยโต จ โข ภิกฺขเว สตฺตา อิมาสํ จตุนฺนํ ธาตูนํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ อพฺภญฺญํสุ อถ ภิกฺขเว สตฺตา สเทวกา โลกา สมารกา สพฺรหฺมกา สสฺสมณพฺราหฺมณิยา ปชาย สเทวมนุสฺสาย นิสฺสฏา วิสํยุตฺตา วิปฺปมุตฺตา วิมริยาทิกเตน เจตสา วิหรนฺตีติฯ จตุตฺถํฯ>
    text <๕ เอกนฺตทุกฺขสุตฺตํ>
      text <๑๑๘>, <สาวตฺถิยํ วิหรติ…เป … ปถวีธาตุ เจ หิทํ ภิกฺขเว เอกนฺตทุกฺขา อภวิสฺส ทุกฺขานุปติตา ทุกฺขาวกฺกนฺตา อนวกฺกนฺตา สุเขน นยิทํ สตฺตา ปถวีธาตุยา สารชฺเชยฺยุํฯ ยสฺมา จ โข ภิกฺขเว ปถวีธาตุ สุขา สุขานุปติตา สุขาวกฺกนฺตา อนวกฺกนฺตา ทุกฺเขน ตสฺมา สตฺตา ปถวีธาตุยา สารชฺชนฺติฯ>
      text <อาโปธาตุ เจ หิทํ ภิกฺขเว…เป … เตโชธาตุ เจ หิทํ ภิกฺขเว… วาโยธาตุ เจ หิทํ ภิกฺขเว เอกนฺตทุกฺขา อภวิสฺส ทุกฺขานุปติตา ทุกฺขาวกฺกนฺตา อนวกฺกนฺตา สุเขน นยิทํ สตฺตา วาโยธาตุยา สารชฺเชยฺยุํฯ ยสฺมา จ โข ภิกฺขเว วาโยธาตุ สุขา สุขานุปติตา สุขาวกฺกนฺตา อนวกฺกนฺตา ทุกฺเขน ตสฺมา สตฺตา วาโยธาตุยา สารชฺชนฺติฯ>
      text <ปถวีธาตุ เจ หิทํ ภิกฺขเว เอกนฺตสุขา อภวิสฺส สุขานุปติตา สุขาวกฺกนฺตา อนวกฺกนฺตา ทุกฺเขน นยิทํ สตฺตา ปถวีธาตุยา นิพฺพินฺเทยฺยุํฯ ยสฺมา จ โข ภิกฺขเว ปถวีธาตุ ทุกฺขา ทุกฺขานุปติตา ทุกฺขาวกฺกนฺตา อนวกฺกนฺตา สุเขน ตสฺมา สตฺตา ปถวีธาตุยา นิพฺพินฺทนฺติฯ>
      text <อาโปธาตุ เจ หิทํ ภิกฺขเว…เป … เตโชธาตุ เจ หิทํ ภิกฺขเว… วาโยธาตุ เจ หิทํ ภิกฺขเว เอกนฺตสุขา อภวิสฺส สุขานุปติตา สุขาวกฺกนฺตา อนวกฺกนฺตา ทุกฺเขน นยิทํ สตฺตา วาโยธาตุยา นิพฺพินฺเทยฺยุํฯ ยสฺมา จ โข ภิกฺขเว วาโยธาตุ ทุกฺขา ทุกฺขานุปติตา ทุกฺขาวกฺกนฺตา อนวกฺกนฺตา สุเขน ตสฺมา สตฺตา วาโยธาตุยา นิพฺพินฺทนฺตีติฯ ปญฺจมํฯ>
    text <๖ อภินนฺทสุตฺตํ>
      text <๑๑๙>, <สาวตฺถิยํ วิหรติ…เป … โย ภิกฺขเว ปถวีธาตุํ อภินนฺทติ ทุกฺขํ โส อภินนฺทติฯ โย ทุกฺขํ อภินนฺทติ อปริมุตฺโต โส ทุกฺขสฺมาติ วทามิฯ โย อาโปธาตุํ อภินนฺทติ…เป … โย เตโชธาตุํ… โย วาโยธาตุํ อภินนฺทติ ทุกฺขํ โส อภินนฺทติฯ โย ทุกฺขํ อภินนฺทติ อปริมุตฺโต โส ทุกฺขสฺมาติ วทามิฯ>
      text <โย จ โข ภิกฺขเว ปถวีธาตุํ นาภินนฺทติ ทุกฺขํ โส นาภินนฺทติฯ โย ทุกฺขํ นาภินนฺทติ ปริมุตฺโต โส ทุกฺขสฺมาติ วทามิฯ โย อาโปธาตุํ…เป … โย เตโชธาตุํ… โย วาโยธาตุํ นาภินนฺทติ ทุกฺขํ โส นาภินนฺทติฯ โย ทุกฺขํ นาภินนฺทติ ปริมุตฺโต โส ทุกฺขสฺมาติ วทามีติฯ ฉฏฺฐํฯ>
    text <๗ อุปฺปาทสุตฺตํ>
      text <๑๒๐>, <สาวตฺถิยํ วิหรติ…เป … โย ภิกฺขเว ปถวีธาตุยา อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย อาโปธาตุยา…เป … โย เตโชธาตุยา… โย วาโยธาตุยา อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ>
      text <โย จ โข ภิกฺขเว ปถวีธาตุยา นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมฯ โย อาโปธาตุยา…เป … โย เตโชธาตุยา… โย วาโยธาตุยา นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมติฯ สตฺตมํฯ>
    text <๘ สมณพฺราหฺมณสุตฺตํ>
      text <๑๒๑>, <สาวตฺถิยํ วิหรติ…เป … จตสฺโส อิมา ภิกฺขเว ธาตุโยฯ กตมา จตสฺโส ปถวีธาตุ อาโปธาตุ เตโชธาตุ วาโยธาตุฯ เย หิ เกจิ ภิกฺขเว สมณา วา พฺราหฺมณา วา อิมาสํ จตุนฺนํ ธาตูนํ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ น เม เต ภิกฺขเว สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา น จ ปน เต อายสฺมนฺโต สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ>
      text <เย จ โข เกจิ ภิกฺขเว สมณา วา พฺราหฺมณา วา อิมาสํ จตุนฺนํ ธาตูนํ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานนฺติ เต จ โข เม ภิกฺขเว สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตีติฯ อฏฺฐมํฯ>
    text <๙ ทุติยสมณพฺราหฺมณสุตฺตํ>
      text <๑๒๒>, <สาวตฺถิยํ วิหรติ…เป … จตสฺโส อิมา ภิกฺขเว ธาตุโยฯ กตมา จตสฺโส ปถวีธาตุ อาโปธาตุ เตโชธาตุ วาโยธาตุฯ เย หิ เกจิ ภิกฺขเว สมณา วา พฺราหฺมณา วา อิมาสํ จตุนฺนํ ธาตูนํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ…เป … ปชานนฺติ…เป … สยํ อภิญฺญา สจฺฉิกตฺวา อุปสมฺปชฺช วิหรนฺตีติฯ นวมํฯ>
    text <๑๐ ตติยสมณพฺราหฺมณสุตฺตํ>
      text <๑๒๓>, <สาวตฺถิยํ วิหรติ…เป … เย หิ เกจิ ภิกฺขเว สมณา วา พฺราหฺมณา วา ปถวีธาตุํ นปฺปชานนฺติ ปถวีธาตุสมุทยํ นปฺปชานนฺติ ปถวีธาตุนิโรธํ นปฺปชานนฺติ ปถวีธาตุนิโรธคามินิํ ปฏิปทํ นปฺปชานนฺติ…เป … อาโปธาตุํ นปฺปชานนฺติ… เตโชธาตุํ นปฺปชานนฺติ… วาโยธาตุํ นปฺปชานนฺติ วาโยธาตุสมุทยํ นปฺปชานนฺติ วาโยธาตุนิโรธํ นปฺปชานนฺติ วาโยธาตุนิโรธคามินิํ ปฏิปทํ นปฺปชานนฺติ น เม เต ภิกฺขเว สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา น จ ปน เต อายสฺมนฺโต สามญฺญตฺถํ วา พฺรหฺมญฺญตฺถํ วา ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺติฯ>
      text <เย จ โข เกจิ ภิกฺขเว สมณา วา พฺราหฺมณา วา ปถวีธาตุํ ปชานนฺติ ปถวีธาตุสมุทยํ ปชานนฺติ ปถวีธาตุนิโรธํ ปชานนฺติ ปถวีธาตุนิโรธคามินิํ ปฏิปทํ ปชานนฺติ… เย จ โข เกจิ ภิกฺขเว สมณา วา พฺราหฺมณา วา…เป … อาโปธาตุํ ปชานนฺติ… เตโชธาตุํ ปชานนฺติ… วาโยธาตุํ ปชานนฺติ วาโยธาตุสมุทยํ ปชานนฺติ วาโยธาตุนิโรธํ ปชานนฺติ วาโยธาตุนิโรธคามินิํ ปฏิปทํ ปชานนฺติ เต จ โข เม ภิกฺขเว สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา เต จ ปนายสฺมนฺโต สามญฺญตฺถญฺจ พฺรหฺมญฺญตฺถญฺจ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหรนฺตีติฯ ทสมํฯ>
      stand <จตุตฺโถ วคฺโคฯ>
      text <ตสฺสุทฺทานํ>
      stand <ธาตุสํยุตฺตํ สมตฺตํฯ>
