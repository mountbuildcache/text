text <๙ อสงฺขตสํยุตฺตํ>
  text <๑ ปฐมวคฺโค>
    text <๑ กายคตาสติสุตฺตํ>
      text <๓๖๖>, <สาวตฺถินิทานํ ฯ อสงฺขตญฺจ โว ภิกฺขเว เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ ภิกฺขเว อสงฺขตํ โย ภิกฺขเว ราคกฺขโย โทสกฺขโย โมหกฺขโย อิทํ วุจฺจติ ภิกฺขเว อสงฺขตํฯ กตโม จ ภิกฺขเว อสงฺขตคามิมคฺโค กายคตาสติฯ อยํ วุจฺจติ ภิกฺขเว อสงฺขตคามิมคฺโคฯ>
      text <อิติ โข ภิกฺขเว เทสิตํ โว มยา อสงฺขตํ เทสิโต อสงฺขตคามิมคฺโคฯ ยํ ภิกฺขเว สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย กตํ โว ตํ มยาฯ เอตานิ ภิกฺขเว รุกฺขมูลานิ เอตานิ สุญฺญาคารานิฯ ฌายถ ภิกฺขเว มา ปมาทตฺถ มา ปจฺฉา วิปฺปฏิสาริโน อหุวตฺถฯ อยํ โว อมฺหากํ อนุสาสนีติฯ ปฐมํฯ>
    text <๒ สมถวิปสฺสนาสุตฺตํ>
      text <๓๖๗>, <อสงฺขตญฺจ โว ภิกฺขเว เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ ภิกฺขเว อสงฺขตํ โย ภิกฺขเว ราคกฺขโย โทสกฺขโย โมหกฺขโย อิทํ วุจฺจติ ภิกฺขเว อสงฺขตํฯ กตโม จ ภิกฺขเว อสงฺขตคามิมคฺโค สมโถ จ วิปสฺสนา จฯ อยํ วุจฺจติ ภิกฺขเว อสงฺขตคามิมคฺโค…เป …ฯ ทุติยํฯ>
    text <๓ สวิตกฺกสวิจารสุตฺตํ>
      text <๓๖๘>, <กตโม จ ภิกฺขเว อสงฺขตคามิมคฺโค สวิตกฺกสวิจาโร สมาธิ อวิตกฺกวิจารมตฺโต สมาธิ อวิตกฺกอวิจาโร สมาธิ อยํ วุจฺจติ ภิกฺขเว อสงฺขตคามิมคฺโค…เป …ฯ ตติยํฯ>
    text <๔ สุญฺญตสมาธิสุตฺตํ>
      text <๓๖๙>, <กตโม จ ภิกฺขเว อสงฺขตคามิมคฺโค สุญฺญโต สมาธิ อนิมิตฺโต สมาธิ อปฺปณิหิโต สมาธิ อยํ วุจฺจติ ภิกฺขเว อสงฺขตคามิมคฺโค…เป …ฯ จตุตฺถํฯ>
    text <๕ สติปฏฺฐานสุตฺตํ>
      text <๓๗๐>, <กตโม จ ภิกฺขเว อสงฺขตคามิมคฺโค จตฺตาโร สติปฏฺฐานาฯ อยํ วุจฺจติ ภิกฺขเว อสงฺขตคามิมคฺโค…เป …ฯ ปญฺจมํฯ>
    text <๖ สมฺมปฺปธานสุตฺตํ>
      text <๓๗๑>, <กตโม จ ภิกฺขเว อสงฺขตคามิมคฺโค จตฺตาโร สมฺมปฺปธานาฯ อยํ วุจฺจติ ภิกฺขเว อสงฺขตคามิมคฺโค…เป …ฯ ฉฏฺฐํฯ>
    text <๗ อิทฺธิปาทสุตฺตํ>
      text <๓๗๒>, <กตโม จ ภิกฺขเว อสงฺขตคามิมคฺโค จตฺตาโร อิทฺธิปาทาฯ อยํ วุจฺจติ ภิกฺขเว อสงฺขตคามิมคฺโค…เป …ฯ สตฺตมํฯ>
    text <๘ อินฺทฺริยสุตฺตํ>
      text <๓๗๓>, <กตโม จ ภิกฺขเว อสงฺขตคามิมคฺโค ปญฺจินฺทฺริยานิฯ อยํ วุจฺจติ ภิกฺขเว อสงฺขตคามิมคฺโค…เป …ฯ อฏฺฐมํฯ>
    text <๙ พลสุตฺตํ>
      text <๓๗๔>, <กตโม จ ภิกฺขเว อสงฺขตคามิมคฺโค ปญฺจ พลานิฯ อยํ วุจฺจติ ภิกฺขเว อสงฺขตคามิมคฺโค…เป …ฯ นวมํฯ>
    text <๑๐ โพชฺฌงฺคสุตฺตํ>
      text <๓๗๕>, <กตโม จ ภิกฺขเว อสงฺขตคามิมคฺโค สตฺต โพชฺฌงฺคาฯ อยํ วุจฺจติ ภิกฺขเว อสงฺขตคามิมคฺโค…เป …ฯ ทสมํฯ>
    text <๑๑ มคฺคงฺคสุตฺตํ>
      text <๓๗๖>, <กตโม จ ภิกฺขเว อสงฺขตคามิมคฺโค อริโย อฏฺฐงฺคิโก มคฺโคฯ อยํ วุจฺจติ ภิกฺขเว อสงฺขตคามิมคฺโคฯ อิติ โข ภิกฺขเว เทสิตํ โว มยา อสงฺขตํ เทสิโต อสงฺขตคามิมคฺโคฯ ยํ ภิกฺขเว สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย กตํ โว ตํ มยาฯ เอตานิ ภิกฺขเว รุกฺขมูลานิ เอตานิ สุญฺญาคารานิฯ ฌายถ ภิกฺขเว มา ปมาทตฺถ มา ปจฺฉา วิปฺปฏิสาริโน อหุวตฺถฯ อยํ โว อมฺหากํ อนุสาสนีติฯ เอกาทสมํฯ>
      stand <ปฐโม วคฺโคฯ>
      text <ตสฺสุทฺทานํ>
      block
        text <กาโย สมโถ สวิตกฺโก สุญฺญโต สติปฏฺฐานา>
        text <สมฺมปฺปธานา อิทฺธิปาทา อินฺทฺริยพลโพชฺฌงฺคา>
        text <มคฺเคน เอกาทสมํ ตสฺสุทฺทานํ ปวุจฺจติฯ>
        text <อสงฺขตํ อนตํ อนาสวํ สจฺจญฺจ ปารํ นิปุณํ สุทุทฺทสํ>
        text <อชชฺชรํ ธุวํ อปโลกิตํ อนิทสฺสนํ นิปฺปปญฺจ สนฺตํฯ>
        text <อมตํ ปณีตญฺจ สิวญฺจ เขมํ ตณฺหากฺขโย อจฺฉริยญฺจ อพฺภุตํ>
        text <อนีติกํ อนีติกธมฺมํ นิพฺพานเมตํ สุคเตน เทสิตํฯ>
        text <อพฺยาปชฺโฌ วิราโค จ สุทฺธิ มุตฺติ อนาลโย>
        text <ทีโป เลณญฺจ ตาณญฺจ สรณญฺจ ปรายนนฺติฯ>
  text <๒ ทุติยวคฺโค>
    text <๑ อสงฺขตสุตฺตํ>
      text <๓๗๗>, <อสงฺขตญฺจ โว ภิกฺขเว เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ ภิกฺขเว อสงฺขตํ โย ภิกฺขเว ราคกฺขโย โทสกฺขโย โมหกฺขโย อิทํ วุจฺจติ ภิกฺขเว อสงฺขตํฯ กตโม จ ภิกฺขเว อสงฺขตคามิมคฺโค สมโถฯ อยํ วุจฺจติ ภิกฺขเว อสงฺขตคามิมคฺโคฯ อิติ โข ภิกฺขเว เทสิตํ โว มยา อสงฺขตํ เทสิโต อสงฺขตคามิมคฺโคฯ ยํ ภิกฺขเว สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย กตํ โว ตํ มยาฯ เอตานิ ภิกฺขเว รุกฺขมูลานิ เอตานิ สุญฺญาคารานิฯ ฌายถ ภิกฺขเว มา ปมาทตฺถ มา ปจฺฉา วิปฺปฏิสาริโน อหุวตฺถฯ อยํ โว อมฺหากํ อนุสาสนีติฯ>
      text <อสงฺขตญฺจ โว ภิกฺขเว เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ ภิกฺขเว อสงฺขตํ โย ภิกฺขเว ราคกฺขโย โทสกฺขโย โมหกฺขโย อิทํ วุจฺจติ ภิกฺขเว อสงฺขตํฯ กตโม จ ภิกฺขเว อสงฺขตคามิมคฺโค วิปสฺสนาฯ อยํ วุจฺจติ ภิกฺขเว อสงฺขตคามิมคฺโคฯ อิติ โข ภิกฺขเว เทสิตํ โว มยา อสงฺขตํ…เป … อยํ โว อมฺหากํ อนุสาสนีติฯ>
      text <กตโม จ ภิกฺขเว อสงฺขตคามิมคฺโค สวิตกฺโก สวิจาโร สมาธิฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อวิตกฺโก วิจารมตฺโต สมาธิฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อวิตกฺโก อวิจาโร สมาธิฯ อยํ วุจฺจติ ภิกฺขเว อสงฺขตคามิมคฺโค…เป …ฯ>
      text <กตโม จ ภิกฺขเว อสงฺขตคามิมคฺโค สุญฺญโต สมาธิฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อนิมิตฺโต สมาธิฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อปฺปณิหิโต สมาธิฯ อยํ วุจฺจติ ภิกฺขเว อสงฺขตคามิมคฺโค…เป …ฯ>
      text <กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ กาเย กายานุปสฺสี วิหรติ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ เวทนาสุ เวทนานุปสฺสี วิหรติ…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ จิตฺเต จิตฺตานุปสฺสี…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ ธมฺเมสุ ธมฺมานุปสฺสี วิหรติ…เป … อยํ วุจฺจติ ภิกฺขเว อสงฺขตคามิมคฺโค…เป …ฯ>
      text <กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ อุปฺปนฺนานํ ปาปกานํ อกุสลานํ ธมฺมานํ ปหานา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ อนุปฺปนฺนานํ กุสลานํ ธมฺมานํ อุปฺปาทา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ อุปฺปนฺนานํ กุสลานํ ธมฺมานํ ฐิติยา อสมฺโมสาย ภิยฺโยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ อยํ วุจฺจติ ภิกฺขเว อสงฺขตคามิมคฺโค…เป …ฯ>
      text <กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ ฉนฺทสมาธิปธานสงฺขารสมนฺนาคตํ อิทฺธิปาทํ ภาเวติฯ อยํ วุจฺจติ ภิกฺขเว อสงฺขตคามิมคฺโค …เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ วีริยสมาธิปธานสงฺขารสมนฺนาคตํ อิทฺธิปาทํ ภาเวติฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ จิตฺตสมาธิปธานสงฺขารสมนฺนาคตํ อิทฺธิปาทํ ภาเวติฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ วีมํสสมาธิปธานสงฺขารสมนฺนาคตํ อิทฺธิปาทํ ภาเวติฯ อยํ วุจฺจติ ภิกฺขเว อสงฺขตคามิมคฺโค…เป …ฯ>
      text <กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สทฺธินฺทฺริยํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ วีริยินฺทฺริยํ ภาเวติ วิเวกนิสฺสิตํ…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สตินฺทฺริยํ ภาเวติ…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สมาธินฺทฺริยํ ภาเวติ…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ ปญฺญินฺทฺริยํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อยํ วุจฺจติ ภิกฺขเว อสงฺขตคามิมคฺโค…เป …ฯ>
      text <กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สทฺธาพลํ ภาเวติ วิเวกนิสฺสิตํ…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ วีริยพลํ ภาเวติ…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สติพลํ ภาเวติ…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สมาธิพลํ ภาเวติ…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ ปญฺญาพลํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อยํ วุจฺจติ ภิกฺขเว อสงฺขตคามิมคฺโค…เป …ฯ>
      text <กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สติสมฺโพชฺฌงฺคํ ภาเวติ…เป … อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ ธมฺมวิจยสมฺโพชฺฌงฺคํ ภาเวติ…เป … วีริยสมฺโพชฺฌงฺคํ ภาเวติ…เป … ปีติสมฺโพชฺฌงฺคํ ภาเวติ…เป … ปสฺสทฺธิสมฺโพชฺฌงฺคํ ภาเวติ…เป … สมาธิสมฺโพชฺฌงฺคํ ภาเวติ…เป … อุเปกฺขาสมฺโพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อยํ วุจฺจติ ภิกฺขเว อสงฺขตคามิมคฺโค…เป …ฯ>
      text <กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สมฺมาทิฏฺฐิํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ อยํ วุจฺจติ ภิกฺขเว อสงฺขตคามิมคฺโค…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สมฺมาสงฺกปฺปํ ภาเวติ …เป … สมฺมาวาจํ ภาเวติ…เป … สมฺมากมฺมนฺตํ ภาเวติ…เป … สมฺมาอาชีวํ ภาเวติ…เป … สมฺมาวายามํ ภาเวติ…เป … สมฺมาสติํ ภาเวติ…เป … อสงฺขตญฺจ โว ภิกฺขเว เทเสสฺสามิ อสงฺขตคามิญฺจ มคฺคํฯ ตํ สุณาถฯ กตมญฺจ ภิกฺขเว อสงฺขตํ…เป … กตโม จ ภิกฺขเว อสงฺขตคามิมคฺโค อิธ ภิกฺขเว ภิกฺขุ สมฺมาสมาธิํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํ ฯ อยํ วุจฺจติ ภิกฺขเว อสงฺขตคามิมคฺโคฯ อิติ โข ภิกฺขเว เทสิตํ โว มยา อสงฺขตํ เทสิโต อสงฺขตคามิมคฺโคฯ ยํ ภิกฺขเว สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย กตํ โว ตํ มยาฯ เอตานิ ภิกฺขเว รุกฺขมูลานิ เอตานิ สุญฺญาคารานิฯ ฌายถ ภิกฺขเว มา ปมาทตฺถ มา ปจฺฉา วิปฺปฏิสาริโน อหุวตฺถฯ อยํ โว อมฺหากํ อนุสาสนีติฯ ปฐมํฯ>
    text <๒ อนตสุตฺตํ>
      text <๓๗๘>, <อนตญฺจ โว ภิกฺขเว เทเสสฺสามิ อนตคามิญฺจ มคฺคํฯ ตํ สุณาถฯ กตมญฺจ ภิกฺขเว อนตํ…เป …ฯ ยถา อสงฺขตํ ตถา วิตฺถาเรตพฺพํฯ ทุติยํฯ>
    text <๓-๓๒ อนาสวาทิสุตฺตํ>
      text <๓๗๙-๔๐๘>, <อนาสวญฺจ โว ภิกฺขเว เทเสสฺสามิ อนาสวคามิญฺจ มคฺคํฯ ตํ สุณาถฯ กตมญฺจ ภิกฺขเว อนาสวํ…เป … สจฺจญฺจ โว ภิกฺขเว เทเสสฺสามิ สจฺจคามิญฺจ มคฺคํฯ ตํ สุณาถฯ กตมญฺจ ภิกฺขเว สจฺจํ…เป … ปารญฺจ โว ภิกฺขเว เทเสสฺสามิ ปารคามิญฺจ มคฺคํฯ ตํ สุณาถฯ กตมญฺจ ภิกฺขเว ปารํ…เป … นิปุณญฺจ โว ภิกฺขเว เทเสสฺสามิ นิปุณคามิญฺจ มคฺคํฯ ตํ สุณาถฯ กตมญฺจ ภิกฺขเว นิปุณํ…เป … สุทุทฺทสญฺจ โว ภิกฺขเว เทเสสฺสามิ สุทุทฺทสคามิญฺจ มคฺคํฯ ตํ สุณาถฯ กตมญฺจ ภิกฺขเว สุทุทฺทสํ…เป … อชชฺชรญฺจ โว ภิกฺขเว เทเสสฺสามิ อชชฺชรคามิญฺจ มคฺคํฯ ตํ สุณาถฯ กตมญฺจ ภิกฺขเว อชชฺชรํ…เป … ธุวญฺจ โว ภิกฺขเว เทเสสฺสามิ ธุวคามิญฺจ มคฺคํฯ ตํ สุณาถฯ กตมญฺจ ภิกฺขเว ธุวํ…เป … อปโลกิตญฺจ โว ภิกฺขเว เทเสสฺสามิ อปโลกิตคามิญฺจ มคฺคํฯ ตํ สุณาถฯ กตมญฺจ ภิกฺขเว อปโลกิตํ…เป … อนิทสฺสนญฺจ โว ภิกฺขเว เทเสสฺสามิ อนิทสฺสนคามิญฺจ มคฺคํฯ ตํ สุณาถฯ กตมญฺจ ภิกฺขเว อนิทสฺสนํ…เป … นิปฺปปญฺจญฺจ โว ภิกฺขเว เทเสสฺสามิ นิปฺปปญฺจคามิญฺจ มคฺคํฯ ตํ สุณาถฯ กตมญฺจ ภิกฺขเว นิปฺปปญฺจํ…เป …>
      text <สนฺตญฺจ โว ภิกฺขเว เทเสสฺสามิ สนฺตคามิญฺจ มคฺคํฯ ตํ สุณาถฯ กตมญฺจ ภิกฺขเว สนฺตํ…เป … อมตญฺจ โว ภิกฺขเว เทเสสฺสามิ อมตคามิญฺจ มคฺคํฯ ตํ สุณาถฯ กตมญฺจ ภิกฺขเว อมตํ…เป … ปณีตญฺจ โว ภิกฺขเว เทเสสฺสามิ ปณีตคามิญฺจ มคฺคํฯ ตํ สุณาถฯ กตมญฺจ ภิกฺขเว ปณีตํ…เป … สิวญฺจ โว ภิกฺขเว เทเสสฺสามิ สิวคามิญฺจ มคฺคํฯ ตํ สุณาถฯ กตมญฺจ ภิกฺขเว สิวํ…เป … เขมญฺจ โว ภิกฺขเว เทเสสฺสามิ เขมคามิญฺจ มคฺคํฯ ตํ สุณาถฯ กตมญฺจ ภิกฺขเว เขมํ…เป … ตณฺหากฺขยญฺจ โว ภิกฺขเว เทเสสฺสามิ ตณฺหากฺขยคามิญฺจ มคฺคํฯ ตํ สุณาถฯ กตมญฺจ ภิกฺขเว ตณฺหากฺขยํ…เป …>
      text <อจฺฉริยญฺจ โว ภิกฺขเว เทเสสฺสามิ อจฺฉริยคามิญฺจ มคฺคํฯ ตํ สุณาถฯ กตมญฺจ ภิกฺขเว อจฺฉริยํ…เป … อพฺภุตญฺจ โว ภิกฺขเว เทเสสฺสามิ อพฺภุตคามิญฺจ มคฺคํฯ ตํ สุณาถฯ กตมญฺจ ภิกฺขเว อพฺภุตํ…เป … อนีติกญฺจ โว ภิกฺขเว เทเสสฺสามิ อนีติกคามิญฺจ มคฺคํฯ ตํ สุณาถฯ กตมญฺจ ภิกฺขเว อนีติกํ…เป … อนีติกธมฺมญฺจ โว ภิกฺขเว เทเสสฺสามิ อนีติกธมฺมคามิญฺจ มคฺคํฯ ตํ สุณาถฯ กตมญฺจ ภิกฺขเว อนีติกธมฺมํ…เป … นิพฺพานญฺจ โว ภิกฺขเว เทเสสฺสามิ นิพฺพานคามิญฺจ มคฺคํฯ ตํ สุณาถฯ กตมญฺจ ภิกฺขเว นิพฺพานํ…เป … อพฺยาปชฺฌญฺจ โว ภิกฺขเว เทเสสฺสามิ อพฺยาปชฺฌคามิญฺจ มคฺคํฯ ตํ สุณาถฯ กตมญฺจ ภิกฺขเว อพฺยาปชฺฌํ…เป … วิราคญฺจ โว ภิกฺขเว เทเสสฺสามิ วิราคคามิญฺจ มคฺคํฯ ตํ สุณาถฯ กตโม จ ภิกฺขเว วิราโค…เป …>
      text <สุทฺธิญฺจ โว ภิกฺขเว เทเสสฺสามิ สุทฺธิคามิญฺจ มคฺคํฯ ตํ สุณาถฯ กตมา จ ภิกฺขเว สุทฺธิ…เป … มุตฺติญฺจ โว ภิกฺขเว เทเสสฺสามิ มุตฺติคามิญฺจ มคฺคํฯ ตํ สุณาถฯ กตมา จ ภิกฺขเว มุตฺติ…เป … อนาลยญฺจ โว ภิกฺขเว เทเสสฺสามิ อนาลยคามิญฺจ มคฺคํฯ ตํ สุณาถฯ กตโม จ ภิกฺขเว อนาลโย…เป … ทีปญฺจ โว ภิกฺขเว เทเสสฺสามิ ทีปคามิญฺจ มคฺคํฯ ตํ สุณาถฯ กตมญฺจ ภิกฺขเว ทีปํ…เป … เลณญฺจ โว ภิกฺขเว เทเสสฺสามิ เลณคามิญฺจ มคฺคํฯ ตํ สุณาถฯ กตมญฺจ ภิกฺขเว เลณํ…เป … ตาณญฺจ โว ภิกฺขเว เทเสสฺสามิ ตาณคามิญฺจ มคฺคํฯ ตํ สุณาถฯ กตมญฺจ ภิกฺขเว ตาณํ…เป … สรณญฺจ โว ภิกฺขเว เทเสสฺสามิ สรณคามิญฺจ มคฺคํฯ ตํ สุณาถฯ กตมญฺจ ภิกฺขเว สรณํ…เป …อนุสาสนีติ พาตฺติํสติมํฯ>
    text <๓๓ ปรายนสุตฺตํ>
      text <๔๐๙>, <ปรายนญฺจ โว ภิกฺขเว เทเสสฺสามิ ปรายนคามิญฺจ มคฺคํฯ ตํ สุณาถฯ กตมญฺจ ภิกฺขเว ปรายนํ โย ภิกฺขเว ราคกฺขโย โทสกฺขโย โมหกฺขโย อิทํ วุจฺจติ ภิกฺขเว ปรายนํฯ กตโม จ ภิกฺขเว ปรายนคามี มคฺโค กายคตาสติฯ อยํ วุจฺจติ ภิกฺขเว ปรายนคามิมคฺโคฯ อิติ โข ภิกฺขเว เทสิตํ โว มยา ปรายนํ เทสิโต ปรายนคามิมคฺโคฯ ยํ ภิกฺขเว สตฺถารา กรณียํ สาวกานํ หิเตสินา อนุกมฺปเกน อนุกมฺปํ อุปาทาย กตํ โว ตํ มยาฯ เอตานิ ภิกฺขเว รุกฺขมูลานิ เอตานิ สุญฺญาคารานิฯ ฌายถ ภิกฺขเว มา ปมาทตฺถ มา ปจฺฉา วิปฺปฏิสาริโน อหุวตฺถฯ อยํ โว อมฺหากํ อนุสาสนีติฯ ยถา อสงฺขตํ ตถา วิตฺถาเรตพฺพํฯ เตตฺติํสติมํฯ>
      stand <ทุติโย วคฺโคฯ>
      text <ตสฺสุทฺทานํ>
      stand <อสงฺขตสํยุตฺตํ สมตฺตํฯ>
