text <๕ อุปฺปาทสํยุตฺตํ>
  text <๑ จกฺขุสุตฺตํ>
    text <๓๑๒>, <สาวตฺถินิทานํ ฯ โย โข ภิกฺขเว จกฺขุสฺส อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย โสตสฺส อุปฺปาโท ฐิติ…เป … โย ฆานสฺส อุปฺปาโท ฐิติ… โย ชิวฺหาย อุปฺปาโท ฐิติ… โย กายสฺส อุปฺปาโท ฐิติ… โย มนสฺส อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย จ ภิกฺขเว จกฺขุสฺส นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมฯ โย โสตสฺส นิโรโธ…เป … โย ฆานสฺส นิโรโธ… โย ชิวฺหาย นิโรโธ… โย กายสฺส นิโรโธ… โย มนสฺส นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมติฯ ปฐมํฯ>
  text <๒ รูปสุตฺตํ>
    text <๓๑๓>, <สาวตฺถินิทานํฯ โย โข ภิกฺขเว รูปานํ อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย สทฺทานํ… โย คนฺธานํ… โย รสานํ… โย โผฏฺฐพฺพานํ… โย ธมฺมานํ อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย จ โข ภิกฺขเว รูปานํ นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมฯ โย สทฺทานํ… โย คนฺธานํ… โย รสานํ… โย โผฏฺฐพฺพานํ… โย ธมฺมานํ นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมติฯ ทุติยํฯ>
  text <๓ วิญฺญาณสุตฺตํ>
    text <๓๑๔>, <สาวตฺถินิทานํ ฯ โย โข ภิกฺขเว จกฺขุวิญฺญาณสฺส อุปฺปาโท ฐิติ…เป … ชรามรณสฺส ปาตุภาโว…เป … โย มโนวิญฺญาณสฺส อุปฺปาโท ฐิติ…เป … ชรามรณสฺส ปาตุภาโวฯ โย จ โข ภิกฺขเว จกฺขุวิญฺญาณสฺส นิโรโธ…เป … ชรามรณสฺส อตฺถงฺคโม…เป … โย มโนวิญฺญาณสฺส นิโรโธ…เป … ชรามรณสฺส อตฺถงฺคโมติฯ ตติยํฯ>
  text <๔ สมฺผสฺสสุตฺตํ>
    text <๓๑๕>, <สาวตฺถินิทานํ ฯ โย โข ภิกฺขเว จกฺขุสมฺผสฺสสฺส อุปฺปาโท ฐิติ…เป … ชรามรณสฺส ปาตุภาโว…เป … โย มโนสมฺผสฺสสฺส อุปฺปาโท ฐิติ…เป … ชรามรณสฺส ปาตุภาโวฯ โย จ โข ภิกฺขเว จกฺขุสมฺผสฺสสฺส นิโรโธ…เป … ชรามรณสฺส อตฺถงฺคโม…เป … โย มโนสมฺผสฺสสฺส นิโรโธ…เป … ชรามรณสฺส อตฺถงฺคโมติฯ จตุตฺถํฯ>
  text <๕ สมฺผสฺสชสุตฺตํ>
    text <๓๑๖>, <สาวตฺถินิทานํฯ โย โข ภิกฺขเว จกฺขุสมฺผสฺสชาย เวทนาย อุปฺปาโท ฐิติ…เป … ชรามรณสฺส ปาตุภาโว…เป …ฯ>
    text <โย มโนสมฺผสฺสชาย เวทนาย อุปฺปาโท ฐิติ…เป … ชรามรณสฺส ปาตุภาโวฯ โย จ โข ภิกฺขเว จกฺขุสมฺผสฺสชาย เวทนาย นิโรโธ วูปสโม…เป … ชรามรณสฺส อตฺถงฺคโม…เป … โย มโนสมฺผสฺสชาย เวทนาย นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมติฯ ปญฺจมํฯ>
  text <๖ สญฺญาสุตฺตํ>
    text <๓๑๗>, <สาวตฺถินิทานํฯ โย โข ภิกฺขเว รูปสญฺญาย อุปฺปาโท ฐิติ…เป … ชรามรณสฺส ปาตุภาโว…เป … โย ธมฺมสญฺญาย อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย จ โข ภิกฺขเว รูปสญฺญาย นิโรโธ…เป … ชรามรณสฺส อตฺถงฺคโม…เป … โย ธมฺมสญฺญาย นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมติฯ ฉฏฺฐํฯ>
  text <๗ สญฺเจตนาสุตฺตํ>
    text <๓๑๘>, <สาวตฺถินิทานํ ฯ โย โข ภิกฺขเว รูปสญฺเจตนาย อุปฺปาโท ฐิติ…เป … ชรามรณสฺส ปาตุภาโว…เป … โย ธมฺมสญฺเจตนาย อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย จ โข ภิกฺขเว รูปสญฺเจตนาย นิโรโธ…เป … ชรามรณสฺส อตฺถงฺคโม…เป … โย ธมฺมสญฺเจตนาย นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมติฯ สตฺตมํฯ>
  text <๘ ตณฺหาสุตฺตํ>
    text <๓๑๙>, <สาวตฺถินิทานํ ฯ โย โข ภิกฺขเว รูปตณฺหาย อุปฺปาโท ฐิติ…เป … ชรามรณสฺส ปาตุภาโว…เป … โย ธมฺมตณฺหาย อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย จ โข ภิกฺขเว รูปตณฺหาย นิโรโธ…เป … ชรามรณสฺส อตฺถงฺคโม…เป … โย ธมฺมตณฺหาย นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมติฯ อฏฺฐมํฯ>
  text <๙ ธาตุสุตฺตํ>
    text <๓๒๐>, <สาวตฺถินิทานํฯ โย โข ภิกฺขเว ปถวีธาตุยา อุปฺปาโท ฐิติ อภินิพฺพตฺติ ปาตุภาโว…เป … ชรามรณสฺส ปาตุภาโว โย อาโปธาตุยา… โย เตโชธาตุยา… โย วาโยธาตุยา… โย อากาสธาตุยา… โย วิญฺญาณธาตุยา อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย จ โข ภิกฺขเว ปถวีธาตุยา นิโรโธ…เป … ชรามรณสฺส อตฺถงฺคโม โย อาโปธาตุยา นิโรโธ… โย เตโชธาตุยา นิโรโธ… โย วาโยธาตุยา นิโรโธ… โย อากาสธาตุยา นิโรโธ… โย วิญฺญาณธาตุยา นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมติฯ นวมํฯ>
  text <๑๐ ขนฺธสุตฺตํ>
    text <๓๒๑>, <สาวตฺถินิทานํ ฯ โย โข ภิกฺขเว รูปสฺส อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย เวทนาย… โย สญฺญาย… โย สงฺขารานํ… โย วิญฺญาณสฺส อุปฺปาโท ฐิติ อภินิพฺพตฺติ ปาตุภาโว ทุกฺขสฺเสโส อุปฺปาโท โรคานํ ฐิติ ชรามรณสฺส ปาตุภาโวฯ โย จ โข ภิกฺขเว รูปสฺส นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมฯ โย เวทนาย… โย สญฺญาย… โย สงฺขารานํ… โย วิญฺญาณสฺส นิโรโธ วูปสโม อตฺถงฺคโม ทุกฺขสฺเสโส นิโรโธ โรคานํ วูปสโม ชรามรณสฺส อตฺถงฺคโมติฯ ทสมํฯ>
    stand <อุปฺปาทสํยุตฺตํ สมตฺตํฯ>
    text <ตสฺสุทฺทานํ>
    block
      text <จกฺขุ รูปญฺจ วิญฺญาณํ ผสฺโส จ เวทนาย จ>
      text <สญฺญา จ เจตนา ตณฺหา ธาตุ ขนฺเธน เต ทสาติฯ>
