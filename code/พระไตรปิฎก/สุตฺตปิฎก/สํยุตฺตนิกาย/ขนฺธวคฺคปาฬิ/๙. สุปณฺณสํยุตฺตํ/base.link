text <๙ สุปณฺณสํยุตฺตํ>
  text <๑ สุทฺธิกสุตฺตํ>
    text <๓๙๒>, <สาวตฺถินิทานํ ฯ จตสฺโส อิมา ภิกฺขเว สุปณฺณโยนิโยฯ กตมา จตสฺโส อณฺฑชา สุปณฺณา ชลาพุชา สุปณฺณา สํเสทชา สุปณฺณา โอปปาติกา สุปณฺณา อิมา โข ภิกฺขเว จตสฺโส สุปณฺณโยนิโยติฯ ปฐมํฯ>
  text <๒ หรนฺติสุตฺตํ>
    text <๓๙๓>, <สาวตฺถินิทานํ ฯ จตสฺโส อิมา ภิกฺขเว สุปณฺณโยนิโยฯ กตมา จตสฺโส อณฺฑชา…เป … อิมา โข ภิกฺขเว จตสฺโส สุปณฺณโยนิโยฯ ตตฺร ภิกฺขเว อณฺฑชา สุปณฺณา อณฺฑเชว นาเค หรนฺติ น ชลาพุเช น สํเสทเช น โอปปาติเกฯ ตตฺร ภิกฺขเว ชลาพุชา สุปณฺณา อณฺฑเช จ ชลาพุเช จ นาเค หรนฺติ น สํเสทเช น โอปปาติเกฯ ตตฺร ภิกฺขเว สํเสทชา สุปณฺณา อณฺฑเช จ ชลาพุเช จ สํเสทเช จ นาเค หรนฺติ น โอปปาติเกฯ ตตฺร ภิกฺขเว โอปปาติกา สุปณฺณา อณฺฑเช จ ชลาพุเช จ สํเสทเช จ โอปปาติเก จ นาเค หรนฺติฯ อิมา โข ภิกฺขเว จตสฺโส สุปณฺณโยนิโยติฯ ทุติยํฯ>
  text <๓ ทฺวยการีสุตฺตํ>
    text <๓๙๔>, <สาวตฺถินิทานํฯ อญฺญตโร ภิกฺขุ เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยน มิเธกจฺโจ กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชตีติ อิธ ภิกฺขุ เอกจฺโจ กาเยน ทฺวยการี โหติ วาจาย ทฺวยการี มนสา ทฺวยการีฯ ตสฺส สุตํ โหติ อณฺฑชา สุปณฺณา ทีฆายุกา วณฺณวนฺโต สุขพหุลาติฯ ตสฺส เอวํ โหติ อโห วตาหํ กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺเชยฺยนฺติฯ โส กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชติฯ อยํ โข ภิกฺขุ เหตุ อยํ ปจฺจโย เยน มิเธกจฺโจ กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชตีติฯ ตติยํฯ>
  text <๔-๖ ทุติยาทิทฺวยการีสุตฺตตฺติกํ>
    text <๓๙๕-๓๙๗>, <สาวตฺถินิทานํฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยน มิเธกจฺโจ กายสฺส เภทา ปรํ มรณา ชลาพุชานํ สุปณฺณานํ…เป … สํเสทชานํ สุปณฺณานํ…เป … โอปปาติกานํ สุปณฺณานํ สหพฺยตํ อุปปชฺชตีติ อิธ ภิกฺขุ เอกจฺโจ กาเยน ทฺวยการี โหติ วาจาย ทฺวยการี มนสา ทฺวยการีฯ ตสฺส สุตํ โหติ โอปปาติกา สุปณฺณา ทีฆายุกา วณฺณวนฺโต สุขพหุลาติฯ ตสฺส เอวํ โหติ อโห วตาหํ กายสฺส เภทา ปรํ มรณา โอปปาติกานํ สุปณฺณานํ สหพฺยตํ อุปปชฺเชยฺยนฺติฯ โส กายสฺส เภทา ปรํ มรณา โอปปาติกานํ สุปณฺณานํ สหพฺยตํ อุปปชฺชติฯ อยํ โข ภิกฺขุ เหตุ อยํ ปจฺจโย เยน มิเธกจฺโจ กายสฺส เภทา ปรํ มรณา โอปปาติกานํ สุปณฺณานํ สหพฺยตํ อุปปชฺชตีติฯ ฉฏฺฐํฯ>
  text <๗-๑๖ อณฺฑชทานูปการสุตฺตทสกํ>
    text <๓๙๘-๔๐๗>, <สาวตฺถินิทานํ ฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยน มิเธกจฺโจ กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชตีติ อิธ ภิกฺขุ เอกจฺโจ กาเยน ทฺวยการี โหติ วาจาย ทฺวยการี มนสา ทฺวยการีฯ ตสฺส สุตํ โหติ อณฺฑชา สุปณฺณา ทีฆายุกา วณฺณวนฺโต สุขพหุลาติฯ ตสฺส เอวํ โหติ อโห วตาหํ กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺเชยฺยนฺติฯ โส อนฺนํ เทติ…เป … ปานํ เทติ… วตฺถํ เทติ… ยานํ เทติ… มาลํ เทติ… คนฺธํ เทติ… วิเลปนํ เทติ… เสยฺยํ เทติ… อาวสถํ เทติ… ปทีเปยฺยํ เทติฯ โส กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชติฯ อยํ โข ภิกฺขุ เหตุ อยํ ปจฺจโย เยน มิเธกจฺโจ กายสฺส เภทา ปรํ มรณา อณฺฑชานํ สุปณฺณานํ สหพฺยตํ อุปปชฺชตีติฯ โสฬสมํฯ>
  text <๑๗-๔๖ ชลาพุชาทิทานูปการสุตฺตติํสกํ>
    text <๔๐๘-๔๓๗>, <สาวตฺถินิทานํ ฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยน มิเธกจฺโจ กายสฺส เภทา ปรํ มรณา ชลาพุชานํ สุปณฺณานํ…เป … สํเสทชานํ สุปณฺณานํ…เป … โอปปาติกานํ สุปณฺณานํ สหพฺยตํ อุปปชฺชตีติ อิธ ภิกฺขุ เอกจฺโจ กาเยน ทฺวยการี โหติ วาจาย ทฺวยการี มนสา ทฺวยการีฯ ตสฺส สุตํ โหติ โอปปาติกา สุปณฺณา ทีฆายุกา วณฺณวนฺโต สุขพหุลาติฯ ตสฺส เอวํ โหติ อโห วตาหํ กายสฺส เภทา ปรํ มรณา โอปปาติกานํ สุปณฺณานํ สหพฺยตํ อุปปชฺเชยฺยนฺติฯ โส อนฺนํ เทติ…เป … ปานํ เทติ…เป … ปทีเปยฺยํ เทติฯ โส กายสฺส เภทา ปรํ มรณา โอปปาติกานํ สุปณฺณานํ สหพฺยตํ อุปปชฺชติฯ อยํ โข ภิกฺขุ เหตุ อยํ ปจฺจโย เยน มิเธกจฺโจ กายสฺส เภทา ปรํ มรณา โอปปาติกานํ สุปณฺณานํ สหพฺยตํ อุปปชฺชตีติฯ ฉจตฺตาลีสมํฯ>
    text <เอวํ ปิณฺฑเกน ฉจตฺตาลีสํ สุตฺตนฺตา โหนฺติฯ>
    stand <สุปณฺณสํยุตฺตํ สมตฺตํฯ>
    text <ตสฺสุทฺทานํ>
    block
      text <สุทฺธิกํ หรนฺติ เจว ทฺวยการี จ จตุโร>
      text <ทานูปการา ตาลีสํ สุปณฺเณ สุปฺปกาสิตาติฯ>
