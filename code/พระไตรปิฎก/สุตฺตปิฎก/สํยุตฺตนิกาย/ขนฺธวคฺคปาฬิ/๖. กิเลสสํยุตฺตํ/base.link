text <๖ กิเลสสํยุตฺตํ>
  text <๑ จกฺขุสุตฺตํ>
    text <๓๒๒>, <สาวตฺถินิทานํ ฯ โย ภิกฺขเว จกฺขุสฺมิํ ฉนฺทราโค จิตฺตสฺเสโส อุปกฺกิเลโสฯ โย โสตสฺมิํ ฉนฺทราโค จิตฺตสฺเสโส อุปกฺกิเลโสฯ โย ฆานสฺมิํ ฉนฺทราโค จิตฺตสฺเสโส อุปกฺกิเลโสฯ โย ชิวฺหาย ฉนฺทราโค จิตฺตสฺเสโส อุปกฺกิเลโสฯ โย กายสฺมิํ ฉนฺทราโค จิตฺตสฺเสโส อุปกฺกิเลโสฯ โย มนสฺมิํ ฉนฺทราโค จิตฺตสฺเสโส อุปกฺกิเลโสฯ ยโต โข ภิกฺขเว ภิกฺขุโน อิเมสุ ฉสุ ฐาเนสุ เจตโส อุปกฺกิเลโส ปหีโน โหติ เนกฺขมฺมนินฺนญฺจสฺส จิตฺตํ โหติฯ เนกฺขมฺมปริภาวิตํ จิตฺตํ กมฺมนิยํ ขายติ อภิญฺญา สจฺฉิกรณีเยสุ ธมฺเมสูติฯ ปฐมํฯ>
  text <๒ รูปสุตฺตํ>
    text <๓๒๓>, <สาวตฺถินิทานํฯ โย ภิกฺขเว รูเปสุ ฉนฺทราโค จิตฺตสฺเสโส อุปกฺกิเลโสฯ โย สทฺเทสุ… โย คนฺเธสุ… โย รเสสุ… โย โผฏฺฐพฺเพสุ… โย ธมฺเมสุ ฉนฺทราโค จิตฺตสฺเสโส อุปกฺกิเลโสฯ ยโต โข ภิกฺขเว ภิกฺขุโน อิเมสุ ฉสุ ฐาเนสุ เจตโส อุปกฺกิเลโส ปหีโน โหติ เนกฺขมฺมนินฺนญฺจสฺส จิตฺตํ โหติฯ เนกฺขมฺมปริภาวิตํ จิตฺตํ กมฺมนิยํ ขายติ อภิญฺญา สจฺฉิกรณีเยสุ ธมฺเมสูติฯ ทุติยํฯ>
  text <๓ วิญฺญาณสุตฺตํ>
    text <๓๒๔>, <สาวตฺถินิทานํฯ โย ภิกฺขเว จกฺขุวิญฺญาณสฺมิํ ฉนฺทราโค จิตฺตสฺเสโส อุปกฺกิเลโสฯ โย โสตวิญฺญาณสฺมิํ… โย ฆานวิญฺญาณสฺมิํ… โย ชิวฺหาวิญฺญาณสฺมิํ… โย กายวิญฺญาณสฺมิํ… โย มโนวิญฺญาณสฺมิํ ฉนฺทราโค จิตฺตสฺเสโส อุปกฺกิเลโสฯ ยโต โข ภิกฺขเว ภิกฺขุโน อิเมสุ ฉสุ ฐาเนสุ เจตโส อุปกฺกิเลโส ปหีโน โหติ เนกฺขมฺมนินฺนญฺจสฺส จิตฺตํ โหติฯ เนกฺขมฺมปริภาวิตํ จิตฺตํ กมฺมนิยํ ขายติ อภิญฺญา สจฺฉิกรณีเยสุ ธมฺเมสูติฯ ตติยํฯ>
  text <๔ สมฺผสฺสสุตฺตํ>
    text <๓๒๕>, <สาวตฺถินิทานํ ฯ โย ภิกฺขเว จกฺขุสมฺผสฺสสฺมิํ ฉนฺทราโค จิตฺตสฺเสโส อุปกฺกิเลโสฯ โย โสตสมฺผสฺสสฺมิํ… โย ฆานสมฺผสฺสสฺมิํ… โย ชิวฺหาสมฺผสฺสสฺมิํ… โย กายสมฺผสฺสสฺมิํ… โย มโนสมฺผสฺสสฺมิํ ฉนฺทราโค จิตฺตสฺเสโส อุปกฺกิเลโสฯ ยโต โข ภิกฺขเว ภิกฺขุโน…เป … อภิญฺญา สจฺฉิกรณีเยสุ ธมฺเมสูติฯ จตุตฺถํฯ>
  text <๕ สมฺผสฺสชสุตฺตํ>
    text <๓๒๖>, <สาวตฺถินิทานํฯ โย ภิกฺขเว จกฺขุสมฺผสฺสชาย เวทนาย ฉนฺทราโค จิตฺตสฺเสโส อุปกฺกิเลโสฯ โย โสตสมฺผสฺสชาย เวทนาย… โย ฆานสมฺผสฺสชาย เวทนาย… โย ชิวฺหาสมฺผสฺสชาย เวทนาย… โย กายสมฺผสฺสชาย เวทนาย… โย มโนสมฺผสฺสชาย เวทนาย ฉนฺทราโค จิตฺตสฺเสโส อุปกฺกิเลโสฯ ยโต โข ภิกฺขเว ภิกฺขุโน…เป … อภิญฺญา สจฺฉิกรณีเยสุ ธมฺเมสูติฯ ปญฺจมํฯ>
  text <๖ สญฺญาสุตฺตํ>
    text <๓๒๗>, <สาวตฺถินิทานํฯ โย ภิกฺขเว รูปสญฺญาย ฉนฺทราโค จิตฺตสฺเสโส อุปกฺกิเลโสฯ โย สทฺทสญฺญาย… โย คนฺธสญฺญาย… โย รสสญฺญาย… โย โผฏฺฐพฺพสญฺญาย… โย ธมฺมสญฺญาย ฉนฺทราโค จิตฺตสฺเสโส อุปกฺกิเลโส ฯ ยโต โข ภิกฺขเว ภิกฺขุโน…เป … อภิญฺญา สจฺฉิกรณีเยสุ ธมฺเมสูติฯ ฉฏฺฐํฯ>
  text <๗ สญฺเจตนาสุตฺตํ>
    text <๓๒๘>, <สาวตฺถินิทานํฯ โย ภิกฺขเว รูปสญฺเจตนาย ฉนฺทราโค จิตฺตสฺเสโส อุปกฺกิเลโสฯ โย สทฺทสญฺเจตนาย… โย คนฺธสญฺเจตนาย… โย รสสญฺเจตนาย… โย โผฏฺฐพฺพสญฺเจตนาย… โย ธมฺมสญฺเจตนาย ฉนฺทราโค จิตฺตสฺเสโส อุปกฺกิเลโสฯ ยโต โข ภิกฺขเว ภิกฺขุโน…เป … อภิญฺญา สจฺฉิกรณีเยสุ ธมฺเมสูติฯ สตฺตมํฯ>
  text <๘ ตณฺหาสุตฺตํ>
    text <๓๒๙>, <สาวตฺถินิทานํ ฯ โย ภิกฺขเว รูปตณฺหาย ฉนฺทราโค จิตฺตสฺเสโส อุปกฺกิเลโสฯ โย สทฺทตณฺหาย… โย คนฺธตณฺหาย… โย รสตณฺหาย… โย โผฏฺฐพฺพตณฺหาย… โย ธมฺมตณฺหาย ฉนฺทราโค จิตฺตสฺเสโส อุปกฺกิเลโสฯ ยโต โข ภิกฺขเว ภิกฺขุโน…เป … อภิญฺญา สจฺฉิกรณีเยสุ ธมฺเมสูติฯ อฏฺฐมํฯ>
  text <๙ ธาตุสุตฺตํ>
    text <๓๓๐>, <สาวตฺถินิทานํฯ โย ภิกฺขเว ปถวีธาตุยา ฉนฺทราโค จิตฺตสฺเสโส อุปกฺกิเลโสฯ โย อาโปธาตุยา… โย เตโชธาตุยา… โย วาโยธาตุยา… โย อากาสธาตุยา… โย วิญฺญาณธาตุยา ฉนฺทราโค จิตฺตสฺเสโส อุปกฺกิเลโสฯ ยโต โข ภิกฺขเว ภิกฺขุโน อิเมสุ ฉสุ ฐาเนสุ เจตโส อุปกฺกิเลโส ปหีโน โหติ เนกฺขมฺมนินฺนญฺจสฺส จิตฺตํ โหติฯ เนกฺขมฺมปริภาวิตํ จิตฺตํ กมฺมนิยํ ขายติ อภิญฺญา สจฺฉิกรณีเยสุ ธมฺเมสูติฯ นวมํฯ>
  text <๑๐ ขนฺธสุตฺตํ>
    text <๓๓๑>, <สาวตฺถินิทานํฯ โย ภิกฺขเว รูปสฺมิํ ฉนฺทราโค จิตฺตสฺเสโส อุปกฺกิเลโส…เป … โย วิญฺญาณสฺมิํ ฉนฺทราโค จิตฺตสฺเสโส อุปกฺกิเลโสฯ ยโต โข ภิกฺขเว ภิกฺขุโน อิเมสุ ปญฺจสุ ฐาเนสุ เจตโส อุปกฺกิเลโส ปหีโน โหติ เนกฺขมฺมนินฺนญฺจสฺส จิตฺตํ โหติฯ เนกฺขมฺมปริภาวิตํ จิตฺตํ กมฺมนิยํ ขายติ อภิญฺญา สจฺฉิกรณีเยสุ ธมฺเมสูติฯ ทสมํฯ>
    stand <กิเลสสํยุตฺตํ สมตฺตํฯ>
    text <ตสฺสุทฺทานํ>
    block
      text <จกฺขุ รูปญฺจ วิญฺญาณํ ผสฺโส จ เวทนาย จ>
      text <สญฺญา จ เจตนา ตณฺหา ธาตุ ขนฺเธน เต ทสาติฯ>
