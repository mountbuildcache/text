text <๑๒ วจฺฉโคตฺตสํยุตฺตํ>
  text <๑ รูปอญฺญาณสุตฺตํ>
    text <๖๐๗>, <เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข วจฺฉโคตฺโต ปริพฺพาชโก เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ โก นุ โข โภ โคตม เหตุ โก ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา อนฺตวา โลโกติ วา อนนฺตวา โลโกติ วา ตํ ชีวํ ตํ สรีรนฺติ วา อญฺญํ ชีวํ อญฺญํ สรีรนฺติ วา โหติ ตถาคโต ปรํ มรณาติ วา น โหติ ตถาคโต ปรํ มรณาติ วา โหติ จ น จ โหติ ตถาคโต ปรํ มรณาติ วา เนว โหติ น น โหติ ตถาคโต ปรํ มรณาติ วาติ รูเป โข วจฺฉ อญฺญาณา รูปสมุทเย อญฺญาณา รูปนิโรเธ อญฺญาณา รูปนิโรธคามินิยา ปฏิปทาย อญฺญาณา เอวมิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ อยํ โข วจฺฉ เหตุ อยํ ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ ปฐมํฯ>
  text <๒ เวทนาอญฺญาณสุตฺตํ>
    text <๖๐๘>, <สาวตฺถินิทานํฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ โก นุ โข โภ โคตม เหตุ โก ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติ เวทนาย โข วจฺฉ อญฺญาณา เวทนาสมุทเย อญฺญาณา เวทนานิโรเธ อญฺญาณา เวทนานิโรธคามินิยา ปฏิปทาย อญฺญาณา เอวมิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ อยํ โข วจฺฉ เหตุ อยํ ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ ทุติยํฯ>
  text <๓ สญฺญาอญฺญาณสุตฺตํ>
    text <๖๐๙>, <สาวตฺถินิทานํฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ โก นุ โข โภ โคตม เหตุ โก ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติ สญฺญาย โข วจฺฉ อญฺญาณา สญฺญาสมุทเย อญฺญาณา สญฺญานิโรเธ อญฺญาณา สญฺญานิโรธคามินิยา ปฏิปทาย อญฺญาณา เอวมิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ อยํ โข วจฺฉ เหตุ อยํ ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ ตติยํฯ>
  text <๔ สงฺขารอญฺญาณสุตฺตํ>
    text <๖๑๐>, <สาวตฺถินิทานํฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ โก นุ โข โภ โคตม เหตุ โก ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติ สงฺขาเรสุ โข วจฺฉ อญฺญาณา สงฺขารสมุทเย อญฺญาณา สงฺขารนิโรเธ อญฺญาณา สงฺขารนิโรธคามินิยา ปฏิปทาย อญฺญาณา เอวมิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ อยํ โข วจฺฉ เหตุ อยํ ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ จตุตฺถํฯ>
  text <๕ วิญฺญาณอญฺญาณสุตฺตํ>
    text <๖๑๑>, <สาวตฺถินิทานํ ฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ โก นุ โข โภ โคตม เหตุ โก ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา …เป … เนว โหติ น น โหติ ตถาคโต ปรํ มรณาติ วาติ วิญฺญาเณ โข วจฺฉ อญฺญาณา วิญฺญาณสมุทเย อญฺญาณา วิญฺญาณนิโรเธ อญฺญาณา วิญฺญาณนิโรธคามินิยา ปฏิปทาย อญฺญาณา เอวมิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ อยํ โข วจฺฉ เหตุ อยํ ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ ปญฺจมํฯ>
  text <๖-๑๐ รูปอทสฺสนาทิสุตฺตปญฺจกํ>
    text <๖๑๒-๖๑๖>, <สาวตฺถินิทานํฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ โก นุ โข โภ โคตม เหตุ โก ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติ รูเป โข วจฺฉ อทสฺสนา…เป … รูปนิโรธคามินิยา ปฏิปทาย อทสฺสนา…เป … เวทนาย … สญฺญาย … สงฺขาเรสุ โข วจฺฉ อทสฺสนา…เป … วิญฺญาเณ โข วจฺฉ อทสฺสนา…เป … วิญฺญาณนิโรธคามินิยา ปฏิปทาย อทสฺสนา…เป …ฯ ทสมํฯ>
  text <๑๑-๑๕ รูปอนภิสมยาทิสุตฺตปญฺจกํ>
    text <๖๑๗-๖๒๑>, <สาวตฺถินิทานํ ฯ รูเป โข วจฺฉ อนภิสมยา…เป … รูปนิโรธคามินิยา ปฏิปทาย อนภิสมยา…เป …ฯ>
    text <สาวตฺถินิทานํฯ เวทนาย โข วจฺฉ อนภิสมยา…เป …ฯ>
    text <สาวตฺถินิทานํ ฯ สญฺญาย โข วจฺฉ อนภิสมยา…เป …ฯ>
    text <สาวตฺถินิทานํฯ สงฺขาเรสุ โข วจฺฉ อนภิสมยา…เป …ฯ>
    text <สาวตฺถินิทานํฯ วิญฺญาเณ โข วจฺฉ อนภิสมยา…เป …ฯ ปนฺนรสมํฯ>
  text <๑๖-๒๐ รูปอนนุโพธาทิสุตฺตปญฺจกํ>
    text <๖๒๒-๖๒๖>, <สาวตฺถินิทานํ ฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ โก นุ โข โภ โคตม เหตุ โก ปจฺจโย…เป … รูเป โข วจฺฉ อนนุโพธา…เป … รูปนิโรธคามินิยา ปฏิปทาย อนนุโพธา…เป …ฯ>
    text <สาวตฺถินิทานํฯ เวทนาย โข วจฺฉ…เป …ฯ>
    text <สาวตฺถินิทานํฯ สญฺญาย โข วจฺฉ…เป …ฯ>
    text <สาวตฺถินิทานํฯ สงฺขาเรสุ โข วจฺฉ…เป …ฯ>
    text <สาวตฺถินิทานํฯ วิญฺญาเณ โข วจฺฉ อนนุโพธา…เป … วิญฺญาณนิโรธคามินิยา ปฏิปทาย อนนุโพธาฯ วีสติมํฯ>
  text <๒๑-๒๕ รูปอปฺปฏิเวธาทิสุตฺตปญฺจกํ>
    text <๖๒๗-๖๓๑>, <สาวตฺถินิทานํฯ โก นุ โข โภ โคตม เหตุ โก ปจฺจโย…เป … ฯ รูเป โข วจฺฉ อปฺปฏิเวธา…เป … วิญฺญาเณ โข วจฺฉ อปฺปฏิเวธา…เป …ฯ ปญฺจวีสติมํฯ>
  text <๒๖-๓๐ รูปอสลฺลกฺขณาทิสุตฺตปญฺจกํ>
    text <๖๓๒-๖๓๖>, <สาวตฺถินิทานํฯ รูเป โข วจฺฉ อสลฺลกฺขณา…เป … วิญฺญาเณ โข วจฺฉ อสลฺลกฺขณา…เป …ฯ ติํสติมํฯ>
  text <๓๑-๓๕ รูปอนุปลกฺขณาทิสุตฺตปญฺจกํ>
    text <๖๓๗-๖๔๑>, <สาวตฺถินิทานํ ฯ รูเป โข วจฺฉ อนุปลกฺขณา…เป … วิญฺญาเณ โข วจฺฉ อนุปลกฺขณา…เป …ฯ ปญฺจติํสติมํฯ>
  text <๓๖-๔๐ รูปอปฺปจฺจุปลกฺขณาทิสุตฺตปญฺจกํ>
    text <๖๔๒-๖๔๖>, <สาวตฺถินิทานํ ฯ รูเป โข วจฺฉ อปฺปจฺจุปลกฺขณา…เป … วิญฺญาเณ โข วจฺฉ อปฺปจฺจุปลกฺขณา…เป …ฯ จตฺตาลีสมํฯ>
  text <๔๑-๔๕ รูปอสมเปกฺขณาทิสุตฺตปญฺจกํ>
    text <๖๔๗-๖๕๑>, <สาวตฺถินิทานํฯ รูเป โข วจฺฉ อสมเปกฺขณา…เป … วิญฺญาเณ โข วจฺฉ อสมเปกฺขณา…เป …ฯ ปญฺจจตฺตาลีสมํฯ>
  text <๔๖-๕๐ รูปอปฺปจฺจุเปกฺขณาทิสุตฺตปญฺจกํ>
    text <๖๕๒-๖๕๖>, <สาวตฺถินิทานํ ฯ รูเป โข วจฺฉ อปฺปจฺจุเปกฺขณา…เป … วิญฺญาเณ โข วจฺฉ อปฺปจฺจุเปกฺขณา…เป …ฯ ปญฺญาสมํฯ>
  text <๕๑-๕๔ รูปอปฺปจฺจกฺขกมฺมาทิสุตฺตจตุกฺกํ>
    text <๖๕๗-๖๖๐>, <สาวตฺถินิทานํฯ อถ โข วจฺฉโคตฺโต ปริพฺพาชโก เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข วจฺฉโคตฺโต ปริพฺพาชโก ภควนฺตํ เอตทโวจ โก นุ โข โภ โคตม เหตุ โก ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติ รูเป โข วจฺฉ อปฺปจฺจกฺขกมฺมา รูปสมุทเย อปฺปจฺจกฺขกมฺมา รูปนิโรเธ อปฺปจฺจกฺขกมฺมา รูปนิโรธคามินิยา ปฏิปทาย อปฺปจฺจกฺขกมฺมา…เป …ฯ>
    text <สาวตฺถินิทานํ ฯ เวทนาย โข วจฺฉ อปฺปจฺจกฺขกมฺมา…เป … เวทนานิโรธคามินิยา ปฏิปทาย อปฺปจฺจกฺขกมฺมา…เป …ฯ>
    text <สาวตฺถินิทานํฯ สญฺญาย โข วจฺฉ อปฺปจฺจกฺขกมฺมา…เป … สญฺญานิโรธคามินิยา ปฏิปทาย อปฺปจฺจกฺขกมฺมา…เป …ฯ>
    text <สาวตฺถินิทานํ ฯ สงฺขาเรสุ โข วจฺฉ อปฺปจฺจกฺขกมฺมา…เป … สงฺขารนิโรธคามินิยา ปฏิปทาย อปฺปจฺจกฺขกมฺมา…เป …ฯ จตุปญฺญาสมํฯ>
  text <๕๕ วิญฺญาณอปฺปจฺจกฺขกมฺมสุตฺตํ>
    text <๖๖๑>, <สาวตฺถินิทานํฯ วิญฺญาเณ โข วจฺฉ อปฺปจฺจกฺขกมฺมา วิญฺญาณสมุทเย อปฺปจฺจกฺขกมฺมา วิญฺญาณนิโรเธ อปฺปจฺจกฺขกมฺมา วิญฺญาณนิโรธคามินิยา ปฏิปทาย อปฺปจฺจกฺขกมฺมา เอวมิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา…เป … เนว โหติ น น โหติ ตถาคโต ปรํ มรณาติ วาติฯ อยํ โข วจฺฉ เหตุ อยํ ปจฺจโย ยานิมานิ อเนกวิหิตานิ ทิฏฺฐิคตานิ โลเก อุปฺปชฺชนฺติ สสฺสโต โลโกติ วา อสสฺสโต โลโกติ วา อนฺตวา โลโกติ วา อนนฺตวา โลโกติ วา ตํ ชีวํ ตํ สรีรนฺติ วา อญฺญํ ชีวํ อญฺญํ สรีรนฺติ วา โหติ ตถาคโต ปรํ มรณาติ วา น โหติ ตถาคโต ปรํ มรณาติ วา โหติ จ น จ โหติ ตถาคโต ปรํ มรณาติ วา เนว โหติ น น โหติ ตถาคโต ปรํ มรณาติ วาติฯ ปญฺจปญฺญาสมํฯ>
    text <วจฺฉโคตฺตสํยุตฺตํ สมตฺตํฯ>
    text <ตสฺสุทฺทานํ>
    block
      text <อญฺญาณา อทสฺสนา เจว อนภิสมยา อนนุโพธา>
      text <อปฺปฏิเวธา อสลฺลกฺขณา อนุปลกฺขเณน อปฺปจฺจุปลกฺขณา>
      text <อสมเปกฺขณา อปฺปจฺจุเปกฺขณา อปฺปจฺจกฺขกมฺมนฺติฯ>
