text <๔ โอกฺกนฺตสํยุตฺตํ>
  text <๑ จกฺขุสุตฺตํ>
    text <๓๐๒>, <สาวตฺถินิทานํ ฯ จกฺขุํ ภิกฺขเว อนิจฺจํ วิปริณามิ อญฺญถาภาวิ โสตํ อนิจฺจํ วิปริณามิ อญฺญถาภาวิ ฆานํ อนิจฺจํ วิปริณามิ อญฺญถาภาวิ ชิวฺหา อนิจฺจา วิปริณามี อญฺญถาภาวี กาโย อนิจฺโจ วิปริณามี อญฺญถาภาวี มโน อนิจฺโจ วิปริณามี อญฺญถาภาวีฯ โย ภิกฺขเว อิเม ธมฺเม เอวํ สทฺทหติ อธิมุจฺจติ อยํ วุจฺจติ สทฺธานุสารี โอกฺกนฺโต สมฺมตฺตนิยามํ สปฺปุริสภูมิํ โอกฺกนฺโต วีติวตฺโต ปุถุชฺชนภูมิํ อภพฺโพ ตํ กมฺมํ กาตุํ ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปชฺเชยฺย อภพฺโพ จ ตาว กาลํ กาตุํ ยาว น โสตาปตฺติผลํ สจฺฉิกโรติฯ>
    text <ยสฺส โข ภิกฺขเว อิเม ธมฺมา เอวํ ปญฺญาย มตฺตโส นิชฺฌานํ ขมนฺติ อยํ วุจฺจติ ธมฺมานุสารี โอกฺกนฺโต สมฺมตฺตนิยามํ สปฺปุริสภูมิํ โอกฺกนฺโต วีติวตฺโต ปุถุชฺชนภูมิํ อภพฺโพ ตํ กมฺมํ กาตุํ ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปชฺเชยฺย อภพฺโพ จ ตาว กาลํ กาตุํ ยาว น โสตาปตฺติผลํ สจฺฉิกโรติฯ โย ภิกฺขเว อิเม ธมฺเม เอวํ ปชานาติ เอวํ ปสฺสติ อยํ วุจฺจติ โสตาปนฺโน อวินิปาตธมฺโม นิยโต สมฺโพธิปรายโนติฯ ปฐมํฯ>
  text <๒ รูปสุตฺตํ>
    text <๓๐๓>, <สาวตฺถินิทานํฯ รูปา ภิกฺขเว อนิจฺจา วิปริณามิโน อญฺญถาภาวิโน สทฺทา อนิจฺจา วิปริณามิโน อญฺญถาภาวิโน คนฺธา อนิจฺจา วิปริณามิโน อญฺญถาภาวิโน รสา อนิจฺจา วิปริณามิโน อญฺญถาภาวิโน โผฏฺฐพฺพา อนิจฺจา วิปริณามิโน อญฺญถาภาวิโน ธมฺมา อนิจฺจา วิปริณามิโน อญฺญถาภาวิโนฯ โย ภิกฺขเว อิเม ธมฺเม เอวํ สทฺทหติ อธิมุจฺจติ อยํ วุจฺจติ สทฺธานุสารี โอกฺกนฺโต สมฺมตฺตนิยามํ สปฺปุริสภูมิํ โอกฺกนฺโต วีติวตฺโต ปุถุชฺชนภูมิํ อภพฺโพ ตํ กมฺมํ กาตุํ ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปชฺเชยฺย อภพฺโพ จ ตาว กาลํ กาตุํ ยาว น โสตาปตฺติผลํ สจฺฉิกโรติฯ>
    text <ยสฺส โข ภิกฺขเว อิเม ธมฺมา เอวํ ปญฺญาย มตฺตโส นิชฺฌานํ ขมนฺติ อยํ วุจฺจติ ธมฺมานุสารี โอกฺกนฺโต สมฺมตฺตนิยามํ สปฺปุริสภูมิํ โอกฺกนฺโต วีติวตฺโต ปุถุชฺชนภูมิํ อภพฺโพ ตํ กมฺมํ กาตุํ ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปชฺเชยฺย อภพฺโพ จ ตาว กาลํ กาตุํ ยาว น โสตาปตฺติผลํ สจฺฉิกโรติฯ โย ภิกฺขเว อิเม ธมฺเม เอวํ ปชานาติ เอวํ ปสฺสติ อยํ วุจฺจติ โสตาปนฺโน อวินิปาตธมฺโม นิยโต สมฺโพธิปรายโนติฯ ทุติยํฯ>
  text <๓ วิญฺญาณสุตฺตํ>
    text <๓๐๔>, <สาวตฺถินิทานํฯ จกฺขุวิญฺญาณํ ภิกฺขเว อนิจฺจํ วิปริณามิ อญฺญถาภาวิ โสตวิญฺญาณํ… ฆานวิญฺญาณํ… ชิวฺหาวิญฺญาณํ… กายวิญฺญาณํ… มโนวิญฺญาณํ อนิจฺจํ วิปริณามิ อญฺญถาภาวิฯ โย ภิกฺขเว…เป … สมฺโพธิปรายโนติฯ ตติยํฯ>
  text <๔ สมฺผสฺสสุตฺตํ>
    text <๓๐๕>, <สาวตฺถินิทานํฯ จกฺขุสมฺผสฺโส ภิกฺขเว อนิจฺโจ วิปริณามี อญฺญถาภาวี โสตสมฺผสฺโส… ฆานสมฺผสฺโส… ชิวฺหาสมฺผสฺโส… กายสมฺผสฺโส… มโนสมฺผสฺโส อนิจฺโจ วิปริณามี อญฺญถาภาวีฯ โย ภิกฺขเว อิเม ธมฺเม เอวํ สทฺทหติ อธิมุจฺจติ อยํ วุจฺจติ สทฺธานุสารี…เป … สมฺโพธิปรายโนติฯ จตุตฺถํฯ>
  text <๕ สมฺผสฺสชาสุตฺตํ>
    text <๓๐๖>, <สาวตฺถินิทานํ ฯ จกฺขุสมฺผสฺสชา ภิกฺขเว เวทนา อนิจฺจา วิปริณามี อญฺญถาภาวี โสตสมฺผสฺสชา เวทนา…เป … ฆานสมฺผสฺสชา เวทนา…เป … ชิวฺหาสมฺผสฺสชา เวทนา…เป … กายสมฺผสฺสชา เวทนา…เป … มโนสมฺผสฺสชา เวทนา อนิจฺจา วิปริณามี อญฺญถาภาวีฯ โย ภิกฺขเว อิเม ธมฺเม เอวํ สทฺทหติ อธิมุจฺจติ อยํ วุจฺจติ สทฺธานุสารี…เป … สมฺโพธิปรายโนติฯ ปญฺจมํฯ>
  text <๖ รูปสญฺญาสุตฺตํ>
    text <๓๐๗>, <สาวตฺถินิทานํ ฯ รูปสญฺญา ภิกฺขเว อนิจฺจา วิปริณามี อญฺญถาภาวี สทฺทสญฺญา… คนฺธสญฺญา… รสสญฺญา… โผฏฺฐพฺพสญฺญา… ธมฺมสญฺญา อนิจฺจา วิปริณามี อญฺญถาภาวีฯ โย ภิกฺขเว อิเม ธมฺเม เอวํ สทฺทหติ อธิมุจฺจติ อยํ วุจฺจติ สทฺธานุสารี…เป … สมฺโพธิปรายโนติฯ ฉฏฺฐํฯ>
  text <๗ รูปสญฺเจตนาสุตฺตํ>
    text <๓๐๘>, <สาวตฺถินิทานํฯ รูปสญฺเจตนา ภิกฺขเว อนิจฺจา วิปริณามี อญฺญถาภาวี สทฺทสญฺเจตนา… คนฺธสญฺเจตนา… รสสญฺเจตนา… โผฏฺฐพฺพสญฺเจตนา… ธมฺมสญฺเจตนา อนิจฺจา วิปริณามี อญฺญถาภาวีฯ โย ภิกฺขเว อิเม ธมฺเม เอวํ สทฺทหติ อธิมุจฺจติ อยํ วุจฺจติ สทฺธานุสารี…เป … สมฺโพธิปรายโนติฯ สตฺตมํฯ>
  text <๘ รูปตณฺหาสุตฺตํ>
    text <๓๐๙>, <สาวตฺถินิทานํ ฯ รูปตณฺหา ภิกฺขเว อนิจฺจา วิปริณามี อญฺญถาภาวี สทฺทตณฺหา… คนฺธตณฺหา… รสตณฺหา… โผฏฺฐพฺพตณฺหา… ธมฺมตณฺหา อนิจฺจา วิปริณามี อญฺญถาภาวี ฯ โย ภิกฺขเว อิเม ธมฺเม เอวํ สทฺทหติ อธิมุจฺจติ อยํ วุจฺจติ สทฺธานุสารี…เป … สมฺโพธิปรายโนติฯ อฏฺฐมํฯ>
  text <๙ ปถวีธาตุสุตฺตํ>
    text <๓๑๐>, <สาวตฺถินิทานํฯ ปถวีธาตุ ภิกฺขเว อนิจฺจา วิปริณามี อญฺญถาภาวี อาโปธาตุ… เตโชธาตุ… วาโยธาตุ… อากาสธาตุ… วิญฺญาณธาตุ อนิจฺจา วิปริณามี อญฺญถาภาวีฯ โย ภิกฺขเว อิเม ธมฺเม เอวํ สทฺทหติ อธิมุจฺจติ อยํ วุจฺจติ สทฺธานุสารี…เป … สมฺโพธิปรายโนติฯ นวมํฯ>
  text <๑๐ ขนฺธสุตฺตํ>
    text <๓๑๑>, <สาวตฺถินิทานํฯ รูปํ ภิกฺขเว อนิจฺจํ วิปริณามิ อญฺญถาภาวิ เวทนา อนิจฺจา วิปริณามี อญฺญถาภาวี สญฺญา… สงฺขารา อนิจฺจา วิปริณามิโน อญฺญถาภาวิโน วิญฺญาณํ อนิจฺจํ วิปริณามิ อญฺญถาภาวิ ฯ โย ภิกฺขเว อิเม ธมฺเม เอวํ สทฺทหติ อธิมุจฺจติ อยํ วุจฺจติ สทฺธานุสารี โอกฺกนฺโต สมฺมตฺตนิยามํ สปฺปุริสภูมิํ โอกฺกนฺโต วีติวตฺโต ปุถุชฺชนภูมิํ อภพฺโพ ตํ กมฺมํ กาตุํ ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปชฺเชยฺย อภพฺโพ จ ตาว กาลํ กาตุํ ยาว น โสตาปตฺติผลํ สจฺฉิกโรติฯ>
    text <ยสฺส โข ภิกฺขเว อิเม ธมฺมา เอวํ ปญฺญาย มตฺตโส นิชฺฌานํ ขมนฺติ อยํ วุจฺจติ ธมฺมานุสารี โอกฺกนฺโต สมฺมตฺตนิยามํ สปฺปุริสภูมิํ โอกฺกนฺโต วีติวตฺโต ปุถุชฺชนภูมิํ อภพฺโพ ตํ กมฺมํ กาตุํ ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปชฺเชยฺย อภพฺโพ จ ตาว กาลํ กาตุํ ยาว น โสตาปตฺติผลํ สจฺฉิกโรติฯ โย ภิกฺขเว อิเม ธมฺเม เอวํ ปชานาติ เอวํ ปสฺสติ อยํ วุจฺจติ โสตาปนฺโน อวินิปาตธมฺโม นิยโต สมฺโพธิปรายโนติฯ ทสมํฯ>
    stand <โอกฺกนฺตสํยุตฺตํ สมตฺตํฯ>
    text <ตสฺสุทฺทานํ>
    block
      text <จกฺขุ รูปญฺจ วิญฺญาณํ ผสฺโส จ เวทนาย จ>
      text <สญฺญา จ เจตนา ตณฺหา ธาตุ ขนฺเธน เต ทสาติฯ>
