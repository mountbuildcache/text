text <๑๑ วลาหกสํยุตฺตํ>
  text <๑ สุทฺธิกสุตฺตํ>
    text <๕๕๐>, <สาวตฺถินิทานํ ฯ วลาหกกายิเก โว ภิกฺขเว เทเว เทเสสฺสามิฯ ตํ สุณาถฯ กตเม จ ภิกฺขเว วลาหกกายิกา เทวา สนฺติ ภิกฺขเว สีตวลาหกา เทวา สนฺติ อุณฺหวลาหกา เทวา สนฺติ อพฺภวลาหกา เทวา สนฺติ วาตวลาหกา เทวา สนฺติ วสฺสวลาหกา เทวา อิเม วุจฺจนฺติ ภิกฺขเว วลาหกกายิกา เทวาติฯ ปฐมํฯ>
  text <๒ สุจริตสุตฺตํ>
    text <๕๕๑>, <สาวตฺถินิทานํฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยน มิเธกจฺโจ กายสฺส เภทา ปรํ มรณา วลาหกกายิกานํ เทวานํ สหพฺยตํ อุปปชฺชตีติ อิธ ภิกฺขุ เอกจฺโจ กาเยน สุจริตํ จรติ วาจาย สุจริตํ จรติ มนสา สุจริตํ จรติฯ ตสฺส สุตํ โหติ วลาหกกายิกา เทวา ทีฆายุกา วณฺณวนฺโต สุขพหุลาติฯ ตสฺส เอวํ โหติ อโห วตาหํ กายสฺส เภทา ปรํ มรณา วลาหกกายิกานํ เทวานํ สหพฺยตํ อุปปชฺเชยฺยนฺติฯ โส กายสฺส เภทา ปรํ มรณา วลาหกกายิกานํ เทวานํ สหพฺยตํ อุปปชฺชติฯ อยํ โข ภิกฺขุ เหตุ อยํ ปจฺจโย เยน มิเธกจฺโจ กายสฺส เภทา ปรํ มรณา วลาหกกายิกานํ เทวานํ สหพฺยตํ อุปปชฺชตีติฯ ทุติยํฯ>
  text <๓-๑๒ สีตวลาหกทานูปการสุตฺตทสกํ>
    text <๕๕๒-๕๖๑>, <สาวตฺถินิทานํฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยน มิเธกจฺโจ กายสฺส เภทา ปรํ มรณา สีตวลาหกานํ เทวานํ สหพฺยตํ อุปปชฺชตีติ อิธ ภิกฺขุ เอกจฺโจ กาเยน สุจริตํ จรติ วาจาย สุจริตํ จรติ มนสา สุจริตํ จรติฯ ตสฺส สุตํ โหติ สีตวลาหกา เทวา ทีฆายุกา วณฺณวนฺโต สุขพหุลาติฯ ตสฺส เอวํ โหติ อโห วตาหํ กายสฺส เภทา ปรํ มรณา สีตวลาหกานํ เทวานํ สหพฺยตํ อุปปชฺเชยฺยนฺติฯ โส อนฺนํ เทติ…เป … ปทีเปยฺยํ เทติฯ โส กายสฺส เภทา ปรํ มรณา สีตวลาหกานํ เทวานํ สหพฺยตํ อุปปชฺชติฯ อยํ โข ภิกฺขุ เหตุ อยํ ปจฺจโย เยน มิเธกจฺโจ กายสฺส เภทา ปรํ มรณา สีตวลาหกานํ เทวานํ สหพฺยตํ อุปปชฺชตีติฯ ทฺวาทสมํฯ>
  text <๑๓-๕๒ อุณฺหวลาหกทานูปการสุตฺตจาลีสกํ>
    text <๕๖๒-๖๐๑>, <สาวตฺถินิทานํฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยน มิเธกจฺโจ กายสฺส เภทา ปรํ มรณา อุณฺหวลาหกานํ เทวานํ…เป … อพฺภวลาหกานํ เทวานํ…เป … วาตวลาหกานํ เทวานํ…เป … วสฺสวลาหกานํ เทวานํ สหพฺยตํ อุปปชฺชตีติ อิธ ภิกฺขุ เอกจฺโจ กาเยน สุจริตํ จรติ วาจาย สุจริตํ จรติ มนสา สุจริตํ จรติฯ ตสฺส สุตํ โหติ วสฺสวลาหกา เทวา ทีฆายุกา วณฺณวนฺโต สุขพหุลาติฯ ตสฺส เอวํ โหติ อโห วตาหํ กายสฺส เภทา ปรํ มรณา วสฺสวลาหกานํ เทวานํ สหพฺยตํ อุปปชฺเชยฺยนฺติฯ โส อนฺนํ เทติ…เป … ปทีเปยฺยํ เทติฯ โส กายสฺส เภทา ปรํ มรณา วสฺสวลาหกานํ เทวานํ สหพฺยตํ อุปปชฺชติฯ อยํ โข ภิกฺขุ เหตุ อยํ ปจฺจโย เยน มิเธกจฺโจ กายสฺส เภทา ปรํ มรณา วสฺสวลาหกานํ เทวานํ สหพฺยตํ อุปปชฺชตีติฯ ทฺเวปญฺญาสมํฯ>
  text <๕๓ สีตวลาหกสุตฺตํ>
    text <๖๐๒>, <สาวตฺถินิทานํ ฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยเนกทา สีตํ โหตีติ สนฺติ ภิกฺขุ สีตวลาหกา นาม เทวาฯ เตสํ ยทา เอวํ โหติ ยํนูน มยํ สกาย รติยา วเสยฺยามาติ เตสํ ตํ เจโตปณิธิมนฺวาย สีตํ โหติฯ อยํ โข ภิกฺขุ เหตุ อยํ ปจฺจโย เยเนกทา สีตํ โหตีติฯ เตปญฺญาสมํฯ>
  text <๕๔ อุณฺหวลาหกสุตฺตํ>
    text <๖๐๓>, <สาวตฺถินิทานํ ฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยเนกทา อุณฺหํ โหตีติ สนฺติ ภิกฺขุ อุณฺหวลาหกา นาม เทวาฯ เตสํ ยทา เอวํ โหติ ยํนูน มยํ สกาย รติยา วเสยฺยามาติ เตสํ ตํ เจโตปณิธิมนฺวาย อุณฺหํ โหติฯ อยํ โข ภิกฺขุ เหตุ อยํ ปจฺจโย เยเนกทา อุณฺหํ โหตีติฯ จตุปญฺญาสมํฯ>
  text <๕๕ อพฺภวลาหกสุตฺตํ>
    text <๖๐๔>, <สาวตฺถินิทานํฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยเนกทา อพฺภํ โหตีติ สนฺติ ภิกฺขุ อพฺภวลาหกา นาม เทวาฯ เตสํ ยทา เอวํ โหติ ยํนูน มยํ สกาย รติยา วเสยฺยามาติ เตสํ ตํ เจโตปณิธิมนฺวาย อพฺภํ โหติฯ อยํ โข ภิกฺขุ เหตุ อยํ ปจฺจโย เยเนกทา อพฺภํ โหตีติฯ ปญฺจปญฺญาสมํฯ>
  text <๕๖ วาตวลาหกสุตฺตํ>
    text <๖๐๕>, <สาวตฺถินิทานํ ฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยเนกทา วาโต โหตีติ สนฺติ ภิกฺขุ วาตวลาหกา นาม เทวาฯ เตสํ ยทา เอวํ โหติ ยํนูน มยํ สกาย รติยา วเสยฺยามาติ เตสํ ตํ เจโตปณิธิมนฺวาย วาโต โหติฯ อยํ โข ภิกฺขุ เหตุ อยํ ปจฺจโย เยเนกทา วาโต โหตีติฯ ฉปฺปญฺญาสมํฯ>
  text <๕๗ วสฺสวลาหกสุตฺตํ>
    text <๖๐๖>, <สาวตฺถินิทานํฯ เอกมนฺตํ นิสินฺโน โข โส ภิกฺขุ ภควนฺตํ เอตทโวจ โก นุ โข ภนฺเต เหตุ โก ปจฺจโย เยเนกทา เทโว วสฺสตีติ สนฺติ ภิกฺขุ วสฺสวลาหกา นาม เทวาฯ เตสํ ยทา เอวํ โหติ ยํนูน มยํ สกาย รติยา วเสยฺยามาติ เตสํ ตํ เจโตปณิธิมนฺวาย เทโว วสฺสติฯ อยํ โข ภิกฺขุ เหตุ อยํ ปจฺจโย เยเนกทา เทโว วสฺสตีติฯ สตฺตปญฺญาสมํฯ>
    stand <สตฺตปญฺญาสสุตฺตนฺตํ นิฏฺฐิตํฯ>
    stand <วลาหกสํยุตฺตํ สมตฺตํฯ>
    text <ตสฺสุทฺทานํ>
    block
      text <สุทฺธิกํ สุจริตญฺจ ทานูปการปญฺญาสํ>
      text <สีตํ อุณฺหญฺจ อพฺภญฺจ วาตวสฺสวลาหกาติฯ>
