text <๓ ทิฏฺฐิสํยุตฺตํ>
  text <๑ โสตาปตฺติวคฺโค>
    text <๑ วาตสุตฺตํ>
      text <๒๐๖>, <เอกํ สมยํ ภควา สาวตฺถิยํ วิหรติ เชตวเนฯ ภควา เอตทโวจ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติ>
      text <ภควํมูลกา โน ภนฺเต ธมฺมา ภควํเนตฺติกา ภควํปฏิสรณาฯ สาธุ วต ภนฺเต ภควนฺตญฺเญว ปฏิภาตุ เอตสฺส ภาสิตสฺส อตฺโถฯ ภควโต สุตฺวา ภิกฺขู ธาเรสฺสนฺตีติฯ เตน หิ ภิกฺขเว สุณาถ สาธุกํ มนสิ กโรถ ภาสิสฺสามีติฯ เอวํ ภนฺเตติ โข เต ภิกฺขู ภควโต ปจฺจสฺโสสุํฯ ภควา เอตทโวจ>
      text <รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติฯ เวทนาย สติ…เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติฯ ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเต ฯ ยํ ปนานิจฺจํ ทุกฺขํ วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติ โน เหตํ ภนฺเตฯ>
      text <เวทนา นิจฺจา วา อนิจฺจา วาติ… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ ทุกฺขสมุทเยปิสฺส กงฺขา ปหีนา โหติ ทุกฺขนิโรเธปิสฺส กงฺขา ปหีนา โหติ ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ ปฐมํฯ>
    text <๒ เอตํมมสุตฺตํ>
      text <๒๐๗>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ เอตํ มม เอโสหมสฺมิ เอโส เม อตฺตาติ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ เอตํ มม เอโสหมสฺมิ เอโส เม อตฺตาติฯ เวทนาย สติ…เป … สญฺญาย สติ … สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ เอตํ มม เอโสหมสฺมิ เอโส เม อตฺตาติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ…เป … ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ ทุติยํฯ>
    text <๓ โสอตฺตาสุตฺตํ>
      text <๒๐๘>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ โส อตฺตา โส โลโก โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโมติ ภควํมูลกา โน ภนฺเต ธมฺมา…เป …ฯ>
      text <รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ โส อตฺตา โส โลโก โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโมติ ฯ เวทนาย สติ…เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ โส อตฺตา โส โลโก โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโมติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย โส อตฺตา…เป … อวิปริณามธมฺโมติ โน เหตํ ภนฺเตฯ เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย โส อตฺตา…เป … อวิปริณามธมฺโมติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย โส อตฺตา โส โลโก โส เปจฺจ ภวิสฺสามิ นิจฺโจ ธุโว สสฺสโต อวิปริณามธมฺโมติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ…เป … ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ ตติยํฯ>
    text <๔ โนจเมสิยาสุตฺตํ>
      text <๒๐๙>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ โน จสฺสํ โน จ เม สิยา นาภวิสฺส น เม ภวิสฺสตีติ ภควํมูลกา โน ภนฺเต ธมฺมา…เป …ฯ>
      text <รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ โน จสฺสํ โน จ เม สิยา นาภวิสฺส น เม ภวิสฺสตีติฯ เวทนาย สติ… สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ โน จสฺสํ โน จ เม สิยา นาภวิสฺส น เม ภวิสฺสตีติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย โน จสฺสํ โน จ เม สิยา นาภวิสฺส น เม ภวิสฺสตีติ โน เหตํ ภนฺเตฯ เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย โน จสฺสํ โน จ เม สิยา นาภวิสฺส น เม ภวิสฺสตีติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย โน จสฺสํ โน จ เม สิยา นาภวิสฺส น เม ภวิสฺสตีติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ…เป … ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ จตุตฺถํฯ>
    text <๕ นตฺถิทินฺนสุตฺตํ>
      text <๒๑๐>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ นตฺถิ ทินฺนํ นตฺถิ ยิฏฺฐํ นตฺถิ หุตํ นตฺถิ สุกตทุกฺกฏานํ กมฺมานํ ผลํ วิปาโก นตฺถิ อยํ โลโก นตฺถิ ปโร โลโก นตฺถิ มาตา นตฺถิ ปิตา นตฺถิ สตฺตา โอปปาติกา นตฺถิ โลเก สมณพฺราหฺมณา สมฺมคฺคตา สมฺมาปฏิปนฺนา เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺติฯ จาตุมหาภูติโก อยํ ปุริโส ยทา กาลงฺกโรติ ปถวี ปถวีกายํ อนุเปติ อนุปคจฺฉติ อาโป อาโปกายํ อนุเปติ อนุปคจฺฉติ เตโช เตโชกายํ อนุเปติ อนุปคจฺฉติ วาโย วาโยกายํ อนุเปติ อนุปคจฺฉติฯ อากาสํ อินฺทฺริยานิ สงฺกมนฺติฯ อาสนฺทิปญฺจมา ปุริสา มตํ อาทาย คจฺฉนฺติฯ ยาว อาฬาหนา ปทานิ ปญฺญายนฺติฯ กาโปตกานิ อฏฺฐีนิ ภวนฺติฯ ภสฺสนฺตา อาหุติโยฯ ทตฺตุปญฺญตฺตํ ยทิทํ ทานํ ฯ เตสํ ตุจฺฉํ มุสา วิลาโป เย เกจิ อตฺถิกวาทํ วทนฺติฯ พาเล จ ปณฺฑิเต จ กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณาติ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ นตฺถิ ทินฺนํ นตฺถิ ยิฏฺฐํ…เป … กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณาติฯ เวทนาย สติ…เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ นตฺถิ ทินฺนํ นตฺถิ ยิฏฺฐํ…เป … กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณาติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย นตฺถิ ทินฺนํ นตฺถิ ยิฏฺฐํ…เป … กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณาติ โน เหตํ ภนฺเตฯ เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย นตฺถิ ทินฺนํ นตฺถิ ยิฏฺฐํ…เป … กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณาติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย นตฺถิ ทินฺนํ นตฺถิ ยิฏฺฐํ…เป … เย เกจิ อตฺถิกวาทํ วทนฺติ พาเล จ ปณฺฑิเต จ กายสฺส เภทา อุจฺฉิชฺชนฺติ วินสฺสนฺติ น โหนฺติ ปรํ มรณาติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ…เป … ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ ปญฺจมํฯ>
    text <๖ กโรโตสุตฺตํ>
      text <๒๑๑>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ กโรโต การยโต ฉินฺทโต เฉทาปยโต ปจโต ปาจาปยโต โสจโต โสจาปยโต กิลมโต กิลมาปยโต ผนฺทโต ผนฺทาปยโต ปาณมติปาตยโต อทินฺนํ อาทิยโต สนฺธิํ ฉินฺทโต นิลฺโลปํ หรโต เอกาคาริกํ กโรโต ปริปนฺเถ ติฏฺฐโต ปรทารํ คจฺฉโต มุสา ภณโต กโรโต น กรียติ ปาปํฯ ขุรปริยนฺเตน เจปิ จกฺเกน โย อิมิสฺสา ปถวิยา ปาเณ เอกมํสขลํ เอกมํสปุญฺชํ กเรยฺย นตฺถิ ตโตนิทานํ ปาปํ นตฺถิ ปาปสฺส อาคโมฯ ทกฺขิณํ เจปิ คงฺคาย ตีรํ คจฺเฉยฺย หนนฺโต ฆาเตนฺโต ฉินฺทนฺโต เฉทาเปนฺโต ปจนฺโต ปาเจนฺโต นตฺถิ ตโตนิทานํ ปาปํ นตฺถิ ปาปสฺส อาคโมฯ อุตฺตรํ เจปิ คงฺคาย ตีรํ คจฺเฉยฺย ททนฺโต ทาเปนฺโต ยชนฺโต ยชาเปนฺโต นตฺถิ ตโตนิทานํ ปุญฺญํ นตฺถิ ปุญฺญสฺส อาคโมฯ ทาเนน ทเมน สํยเมน สจฺจวชฺเชน นตฺถิ ปุญฺญํ นตฺถิ ปุญฺญสฺส อาคโมติฯ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ กโรโต การยโต…เป … นตฺถิ ปุญฺญํ นตฺถิ ปุญฺญสฺส อาคโมติฯ เวทนาย สติ…เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ กโรโต การยโต…เป … นตฺถิ ปุญฺญํ นตฺถิ ปุญฺญสฺส อาคโมติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย กโรโต…เป … นตฺถิ ปุญฺญํ นตฺถิ ปุญฺญสฺส อาคโมติ โน เหตํ ภนฺเตฯ เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย กโรโต การยโต …เป … นตฺถิ ปุญฺญํ นตฺถิ ปุญฺญสฺส อาคโมติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย กโรโต การยโต…เป … นตฺถิ ปุญฺญํ นตฺถิ ปุญฺญสฺส อาคโมติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ…เป … ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ ฉฏฺฐํฯ>
    text <๗ เหตุสุตฺตํ>
      text <๒๑๒>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ นตฺถิ เหตุ นตฺถิ ปจฺจโย สตฺตานํ สํกิเลสายฯ อเหตู อปฺปจฺจยา สตฺตา สํกิลิสฺสนฺติฯ นตฺถิ เหตุ นตฺถิ ปจฺจโย สตฺตานํ วิสุทฺธิยาฯ อเหตู อปฺปจฺจยา สตฺตา วิสุชฺฌนฺติฯ นตฺถิ พลํ นตฺถิ วีริยํ นตฺถิ ปุริสถาโม นตฺถิ ปุริสปรกฺกโมฯ สพฺเพ สตฺตา สพฺเพ ปาณา สพฺเพ ภูตา สพฺเพ ชีวา อวสา อพลา อวีริยา นิยติสงฺคติภาวปริณตา ฉสฺเววาภิชาตีสุ สุขทุกฺขํ ปฏิสํเวเทนฺตีติ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ นตฺถิ เหตุ นตฺถิ ปจฺจโย…เป … สุขทุกฺขํ ปฏิสํเวเทนฺตีติ ฯ เวทนาย สติ…เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ นตฺถิ เหตุ นตฺถิ ปจฺจโย…เป … สุขทุกฺขํ ปฏิสํเวเทนฺตีติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย นตฺถิ เหตุ นตฺถิ ปจฺจโย…เป … สุขทุกฺขํ ปฏิสํเวเทนฺตีติ โน เหตํ ภนฺเตฯ เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย นตฺถิ เหตุ นตฺถิ ปจฺจโย…เป … สุขทุกฺขํ ปฏิสํเวเทนฺตีติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย นตฺถิ เหตุ นตฺถิ ปจฺจโย…เป … สุขทุกฺขํ ปฏิสํเวเทนฺตีติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ …เป … ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ สตฺตมํฯ>
    text <๘ มหาทิฏฺฐิสุตฺตํ>
      text <๒๑๓>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ สตฺติเม กายา อกฏา อกฏวิธา อนิมฺมิตา อนิมฺมาตา วญฺฌา กูฏฏฺฐา เอสิกฏฺฐายิฏฺฐิตา เต น อิญฺชนฺติ น วิปริณมนฺติ น อญฺญมญฺญํ พฺยาพาเธนฺติ นาลํ อญฺญมญฺญสฺส สุขาย วา ทุกฺขาย วา สุขทุกฺขาย วาฯ กตเม สตฺต ปถวีกาโย อาโปกาโย เตโชกาโย วาโยกาโย สุเข ทุกฺเข ชีเว สตฺตเมฯ อิเม สตฺต กายา อกฏา อกฏวิธา อนิมฺมิตา อนิมฺมาตา วญฺฌา กูฏฏฺฐา เอสิกฏฺฐายิฏฺฐิตา เต น อิญฺชนฺติ น วิปริณมนฺติ น อญฺญมญฺญํ พฺยาพาเธนฺติ นาลํ อญฺญมญฺญสฺส สุขาย วา ทุกฺขาย วา สุขทุกฺขาย วาฯ โยปิ ติณฺเหน สตฺเถน สีสํ ฉินฺทติ น โสปิ กญฺจิ ชีวิตา โวโรเปติ สตฺตนฺนํตฺเวว กายานมนฺตเรน สตฺถํ วิวรมนุปวิสติ ฯ จุทฺทส โข ปนิมานิ โยนิปมุขสตสหสฺสานิ สฏฺฐิ จ สตานิ ฉ จ สตานิ ปญฺจ จ กมฺมุโน สตานิ ปญฺจ จ กมฺมานิ ตีณิ จ กมฺมานิ กมฺเม จ อฑฺฒกมฺเม จ ทฺวฏฺฐิปฏิปทา ทฺวฏฺฐนฺตรกปฺปา ฉฬาภิชาติโย อฏฺฐปุริสภูมิโย เอกูนปญฺญาส อาชีวกสเต เอกูนปญฺญาส ปริพฺพาชกสเต เอกูนปญฺญาส นาควาสสเต วีเส อินฺทฺริยสเต ติํเส นิรยสเต ฉตฺติํสรโชธาตุโย สตฺต สญฺญีคพฺภา สตฺต อสญฺญีคพฺภา สตฺต นิคณฺฐิคพฺภา สตฺต เทวา สตฺต มานุสา สตฺต เปสาจา สตฺต สรา สตฺต ปวุฏา สตฺต ปปาตา สตฺต จ ปปาตสตานิ สตฺต สุปินา สตฺต สุปินสตานิ จุลฺลาสีติ มหากปฺปิโน สตสหสฺสานิ ยานิ พาเล จ ปณฺฑิเต จ สนฺธาวิตฺวา สํสริตฺวา ทุกฺขสฺสนฺตํ กริสฺสนฺติฯ ตตฺถ นตฺถิ อิมินาหํ สีเลน วา วเตน วา ตเปน วา พฺรหฺมจริเยน วา อปริปกฺกํ วา กมฺมํ ปริปาเจสฺสามิ ปริปกฺกํ วา กมฺมํ ผุสฺส ผุสฺส พฺยนฺตีกริสฺสามีติ เหวํ นตฺถิ โทณมิเต สุขทุกฺเข ปริยนฺตกเต สํสาเร นตฺถิ หายนวฑฺฒเน นตฺถิ อุกฺกํสาวกํเสฯ เสยฺยถาปิ นาม สุตฺตคุเฬ ขิตฺเต นิพฺเพฐิยมานเมว ปเลติ เอวเมว พาเล จ ปณฺฑิเต จ นิพฺเพฐิยมานา สุขทุกฺขํ ปเลนฺตีติ>
      text <ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ สตฺติเม กายา อกฏา อกฏวิธา…เป … สุขทุกฺขํ ปเลนฺตีติฯ เวทนาย สติ…เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ สตฺติเม กายา อกฏา อกฏวิธา…เป … สุขทุกฺขํ ปเลนฺตีติฯ ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … ยํ ปนานิจฺจํ ทุกฺขํ วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย สตฺติเม กายา อกฏา อกฏวิธา…เป … สุขทุกฺขํ ปเลนฺตีติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย สตฺติเม กายา อกฏา อกฏวิธา…เป … นิพฺเพฐิยมานา สุขทุกฺขํ ปเลนฺตีติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ…เป … ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ อฏฺฐมํฯ>
    text <๙ สสฺสตทิฏฺฐิสุตฺตํ>
      text <๒๑๔>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ สสฺสโต โลโกติ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ สสฺสโต โลโกติฯ เวทนาย สติ…เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ สสฺสโต โลโกติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย สสฺสโต โลโกติ โน เหตํ ภนฺเตฯ เวทนา … สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย สสฺสโต โลโกติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย สสฺสโต โลโกติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ…เป … ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ นวมํฯ>
    text <๑๐ อสสฺสตทิฏฺฐิสุตฺตํ>
      text <๒๑๕>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ อสสฺสโต โลโกติ ภควํมูลกา โน ภนฺเต ธมฺมา…เป … รูเป โข ภิกฺขเว สติ…เป … วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย อสสฺสโต โลโกติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเต…เป … อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย อสสฺสโต โลโกติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ…เป … ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ ทสมํฯ>
    text <๑๑ อนฺตวาสุตฺตํ>
      text <๒๑๖>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ อนฺตวา โลโกติ ภควํมูลกา โน ภนฺเต ธมฺมา…เป … นิยโต สมฺโพธิปรายโนติฯ เอกาทสมํฯ>
    text <๑๒ อนนฺตวาสุตฺตํ>
      text <๒๑๗>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ อนนฺตวา โลโกติ ภควํมูลกา โน ภนฺเต ธมฺมา…เป … นิยโต สมฺโพธิปรายโนติฯ ทฺวาทสมํฯ>
    text <๑๓ ตํชีวํตํสรีรํสุตฺตํ>
      text <๒๑๘>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ ตํ ชีวํ ตํ สรีรนฺติ ภควํมูลกา โน ภนฺเต ธมฺมา…เป … นิยโต สมฺโพธิปรายโนติฯ เตรสมํฯ>
    text <๑๔ อญฺญํชีวํอญฺญํสรีรํสุตฺตํ>
      text <๒๑๙>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ อญฺญํ ชีวํ อญฺญํ สรีรนฺติ ภควํมูลกา โน ภนฺเต ธมฺมา…เป … นิยโต สมฺโพธิปรายโนติฯ จุทฺทสมํฯ>
    text <๑๕ โหติตถาคโตสุตฺตํ>
      text <๒๒๐>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ โหติ ตถาคโต ปรํ มรณาติ ภควํมูลกา โน ภนฺเต ธมฺมา…เป … นิยโต สมฺโพธิปรายโนติฯ ปนฺนรสมํฯ>
    text <๑๖ นโหติตถาคโตสุตฺตํ>
      text <๒๒๑>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ น โหติ ตถาคโต ปรํ มรณาติ ภควํมูลกา โน ภนฺเต ธมฺมา…เป … นิยโต สมฺโพธิปรายโนติฯ โสฬสมํฯ>
    text <๑๗ โหติจนจโหติตถาคโตสุตฺตํ>
      text <๒๒๒>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ โหติ จ น จ โหติ ตถาคโต ปรํ มรณาติ ภควํมูลกา โน ภนฺเต ธมฺมา…เป … นิยโต สมฺโพธิปรายโนติฯ สตฺตรสมํฯ>
    text <๑๘ เนวโหตินนโหติตถาคโตสุตฺตํ>
      text <๒๒๓>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ เนว โหติ น น โหติ ตถาคโต ปรํ มรณาติ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ เนว โหติ น น โหติ ตถาคโต ปรํ มรณาติ…เป …ฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย เนว โหติ น น โหติ ตถาคโต ปรํ มรณาติ โน เหตํ ภนฺเตฯ ยมฺปิทํ ทิฏฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา ตมฺปิ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย เนว โหติ น น โหติ ตถาคโต ปรํ มรณาติ โน เหตํ ภนฺเตฯ>
      text <ยโต โข ภิกฺขเว อริยสาวกสฺส อิเมสุ จ ฐาเนสุ กงฺขา ปหีนา โหติ ทุกฺเขปิสฺส กงฺขา ปหีนา โหติ ทุกฺขสมุทเยปิสฺส กงฺขา ปหีนา โหติ ทุกฺขนิโรเธปิสฺส กงฺขา ปหีนา โหติ ทุกฺขนิโรธคามินิยา ปฏิปทายปิสฺส กงฺขา ปหีนา โหติ อยํ วุจฺจติ ภิกฺขเว อริยสาวโก โสตาปนฺโน อวินิปาตธมฺโม นิยโต สมฺโพธิปรายโนติฯ อฏฺฐารสมํ ฯ>
      stand <โสตาปตฺติวคฺโคฯ>
      stand <อฏฺฐารสเวยฺยากรณํ นิฏฺฐิตํฯ>
      text <ตสฺสุทฺทานํ>
      block
        text <วาตํ เอตํ มม โส อตฺตา โน จ เม สิยา>
        text <นตฺถิ กโรโต เหตุ จ มหาทิฏฺเฐน อฏฺฐมํฯ>
        text <สสฺสโต โลโก จ อสสฺสโต จ อนฺตวา จ>
        text <อนนฺตวา จ ตํ ชีวํ ตํ สรีรนฺติ>
        text <อญฺญํ ชีวํ อญฺญํ สรีรนฺติ จฯ>
        text <โหติ ตถาคโต ปรํ มรณาติ>
        text <น โหติ ตถาคโต ปรํ มรณาติ>
        text <เนว โหติ น น โหติ ตถาคโต ปรํ มรณาติฯ>
        text <วาตํ เอตํ มม โส อตฺตา โน จ เม สิยา>
        text <นตฺถิ กโรโต เหตุ จ มหาทิฏฺเฐน อฏฺฐมํฯ>
        text <สสฺสโต อสสฺสโต เจว อนฺตานนฺตวา จ วุจฺจติ>
        text <ตํ ชีวํ อญฺญํ ชีวญฺจ ตถาคเตน จตฺตาโรฯ>
        text <รูปี อตฺตา โหติ อรูปี จ อตฺตา โหติ>
        text <รูปี จ อรูปี จ อตฺตา โหติ>
        text <เนว รูปี นารูปี อตฺตา โหติ เอกนฺตสุขี อตฺตา โหติฯ>
        text <เอกนฺตทุกฺขี อตฺตา โหติ สุขทุกฺขี อตฺตา โหติ>
        text <อทุกฺขมสุขี อตฺตา โหติ อโรโค ปรํ มรณาติ>
        text <อิเม ฉพฺพีสติ สุตฺตา ทุติยวาเรน เทสิตาฯ>
        text <ปุริมคมเน อฏฺฐารส เวยฺยากรณา>
        text <ทุติยคมเน ฉพฺพีสํ วิตฺถาเรตพฺพานิฯ>
        text <ตติยคมเน ฉพฺพีสํ วิตฺถาเรตพฺพานิ>
        text <จตุตฺถคมเน ฉพฺพีสํ วิตฺถาเรตพฺพานิฯ>
  text <๒ ทุติยคมนวคฺโค>
    text <๑ วาตสุตฺตํ>
      text <๒๒๔>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ…เป … เอสิกฏฺฐายิฏฺฐิตาติฯ เวทนาย สติ…เป … สญฺญาย สติ…เป … สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ…เป … เอสิกฏฺฐายิฏฺฐิตาติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย น วาตา วายนฺติ…เป … เอสิกฏฺฐายิฏฺฐิตาติ โน เหตํ ภนฺเตฯ อิติ โข ภิกฺขเว ทุกฺเข สติ ทุกฺขํ อุปาทาย ทุกฺขํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ…เป … เอสิกฏฺฐายิฏฺฐิตาติฯ เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย น วาตา วายนฺติ…เป … เอสิกฏฺฐายิฏฺฐิตาติ โน เหตํ ภนฺเตฯ อิติ โข ภิกฺขเว ทุกฺเข สติ ทุกฺขํ อุปาทาย ทุกฺขํ อภินิวิสฺส เอวํ ทิฏฺฐิ อุปฺปชฺเชยฺย น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติฯ ปฐมํฯ>
      text <๒๒๕-๒๔๐>, <ปุริมวคฺเค วิย อฏฺฐารส เวยฺยากรณานิ วิตฺถาเรตพฺพานีติ ฯ สตฺตรสมํฯ>
    text <๑๘ เนวโหตินนโหติสุตฺตํ>
      text <๒๔๑>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ เนว โหติ น น โหติ ตถาคโต ปรํ มรณาติ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ เนว โหติ น น โหติ ตถาคโต ปรํ มรณาติฯ เวทนาย สติ… สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ เนว โหติ น น โหติ ตถาคโต ปรํ มรณาติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย เนว โหติ น น โหติ ตถาคโต ปรํ มรณาติ โน เหตํ ภนฺเตฯ อิติ โข ภิกฺขเว ทุกฺเข สติ ทุกฺขํ อุปาทาย ทุกฺขํ อภินิวิสฺส เอวํ ทิฏฺฐิ อุปฺปชฺชติ เนว โหติ น น โหติ ตถาคโต ปรํ มรณาติฯ เวทนา… สญฺญา … สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย เนว โหติ น น โหติ ตถาคโต ปรํ มรณาติ โน เหตํ ภนฺเตฯ อิติ โข ภิกฺขเว ทุกฺเข สติ ทุกฺขํ อุปาทาย ทุกฺขํ อภินิวิสฺส เอวํ ทิฏฺฐิ อุปฺปชฺชติ เนว โหติ น น โหติ ตถาคโต ปรํ มรณาติฯ อฏฺฐารสมํฯ>
    text <๑๙ รูปีอตฺตาสุตฺตํ>
      text <๒๔๒>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ รูปี อตฺตา โหติ อโรโค ปรํ มรณาติ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ รูปี อตฺตา โหติ อโรโค ปรํ มรณาติฯ เวทนาย สติ…เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ รูปี อตฺตา โหติ อโรโค ปรํ มรณาติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย รูปี อตฺตา โหติ อโรโค ปรํ มรณาติ โน เหตํ ภนฺเตฯ อิติ โข ภิกฺขเว ทุกฺเข สติ ทุกฺขํ อุปาทาย ทุกฺขํ อภินิวิสฺส เอวํ ทิฏฺฐิ อุปฺปชฺชติ รูปี อตฺตา โหติ อโรโค ปรํ มรณาติ เวทนา…เป … โน เหตํ ภนฺเตฯ อิติ โข ภิกฺขเว ทุกฺเข สติ ทุกฺขํ อุปาทาย ทุกฺขํ อภินิวิสฺส เอวํ ทิฏฺฐิ อุปฺปชฺชติ รูปี อตฺตา โหติ อโรโค ปรํ มรณาติฯ เอกูนวีสติมํฯ>
    text <๒๐ อรูปีอตฺตาสุตฺตํ>
      text <๒๔๓>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ อรูปี อตฺตา โหติ อโรโค ปรํ มรณาติ เปยฺยาโล วีสติมํฯ>
    text <๒๑ รูปีจอรูปีจอตฺตาสุตฺตํ>
      text <๒๔๔>, <สาวตฺถินิทานํฯ รูปี จ อรูปี จ อตฺตา โหติ อโรโค ปรํ มรณาติ…เป …ฯ เอกวีสติมํฯ>
    text <๒๒ เนวรูปีนารูปีอตฺตาสุตฺตํ>
      text <๒๔๕>, <เนว รูปี นารูปี อตฺตา โหติ อโรโค ปรํ มรณาติ…เป …ฯ พาวีสติมํฯ>
    text <๒๓ เอกนฺตสุขีสุตฺตํ>
      text <๒๔๖>, <เอกนฺตสุขี อตฺตา โหติ อโรโค ปรํ มรณาติ…เป …ฯ เตวีสติมํฯ>
    text <๒๔ เอกนฺตทุกฺขีสุตฺตํ>
      text <๒๔๗>, <เอกนฺตทุกฺขี อตฺตา โหติ อโรโค ปรํ มรณาติ…เป …ฯ จตุวีสติมํฯ>
    text <๒๕ สุขทุกฺขีสุตฺตํ>
      text <๒๔๘>, <สุขทุกฺขี อตฺตา โหติ อโรโค ปรํ มรณาติ…เป …ฯ ปญฺจวีสติมํฯ>
    text <๒๖ อทุกฺขมสุขีสุตฺตํ>
      text <๒๔๙>, <อทุกฺขมสุขี อตฺตา โหติ อโรโค ปรํ มรณาติ ภควํมูลกา โน ภนฺเต ธมฺมา…เป … รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ เวทนาย สติ… สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย อทุกฺขมสุขี อตฺตา โหติ อโรโค ปรํ มรณาติ โน เหตํ ภนฺเตฯ อิติ โข ภิกฺขเว ทุกฺเข สติ ทุกฺขํ อุปาทาย ทุกฺขํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย อทุกฺขมสุขี อตฺตา โหติ อโรโค ปรํ มรณาติ โน เหตํ ภนฺเตฯ อิติ โข ภิกฺขเว ทุกฺเข สติ ทุกฺขํ อุปาทาย ทุกฺขํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ ฉพฺพีสติมํฯ>
      stand <ทุติยเปยฺยาโลฯ>
      text <ตสฺสุทฺทานํ>
  text <๓ ตติยคมนวคฺโค>
    text <๑ นวาตสุตฺตํ>
      text <๒๕๐>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติ ภควํมูลกา โน ภนฺเต ธมฺมา…เป …ฯ>
      text <รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ…เป … เวทนาย สติ… สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ…เป … เอสิกฏฺฐายิฏฺฐิตาติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย น วาตา วายนฺติ…เป … เอสิกฏฺฐายิฏฺฐิตาติ โน เหตํ ภนฺเตฯ อิติ โข ภิกฺขเว ยทนิจฺจํ ตํ ทุกฺขํฯ ตสฺมิํ สติ ตทุปาทาย เอวํ ทิฏฺฐิ อุปฺปชฺชติ น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติฯ เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย น วาตา วายนฺติ…เป … เอสิกฏฺฐายิฏฺฐิตาติ โน เหตํ ภนฺเตฯ อิติ โข ภิกฺขเว ยทนิจฺจํ ตํ ทุกฺขํฯ ตสฺมิํ สติ ตทุปาทาย เอวํ ทิฏฺฐิ อุปฺปชฺชติ น วาตา วายนฺติ…เป … เอสิกฏฺฐายิฏฺฐิตาติฯ ปฐมํฯ>
      text <๒๕๑-๒๗๔>, <ทุติยวคฺเค วิย จตุวีสติ สุตฺตานิ ปูเรตพฺพานิฯ ปญฺจวีสติมํฯ>
    text <๒๖ อทุกฺขมสุขีสุตฺตํ>
      text <๒๗๕>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติ ภควํมูลกา โน ภนฺเต ธมฺมา…เป …ฯ>
      text <รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ เวทนาย สติ …เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย อทุกฺขมสุขี อตฺตา โหติ อโรโค ปรํ มรณาติ โน เหตํ ภนฺเตฯ อิติ โข ภิกฺขเว ยทนิจฺจํ ตํ ทุกฺขํฯ ตสฺมิํ สติ ตทุปาทาย เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ เวทนา…เป … สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเต…เป … วิปริณามธมฺมํ อปิ นุ ตํ อนุปาทาย เอวํ ทิฏฺฐิ อุปฺปชฺเชยฺย อทุกฺขมสุขี อตฺตา โหติ อโรโค ปรํ มรณาติ โน เหตํ ภนฺเตฯ อิติ โข ภิกฺขเว ยทนิจฺจํ ตํ ทุกฺขํฯ ตสฺมิํ สติ ตทุปาทาย เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ ฉพฺพีสติมํฯ>
      stand <ตติยเปยฺยาโลฯ>
  text <๔ จตุตฺถคมนวคฺโค>
    text <๑ นวาตสุตฺตํ>
      text <๒๗๖>, <สาวตฺถินิทานํ ฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ น นชฺโช สนฺทนฺติ น คพฺภินิโย วิชายนฺติ น จนฺทิมสูริยา อุเทนฺติ วา อเปนฺติ วา เอสิกฏฺฐายิฏฺฐิตาติ ภควํมูลกา โน ภนฺเต ธมฺมา…เป …ฯ>
      text <รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ…เป … เอสิกฏฺฐายิฏฺฐิตาติฯ เวทนาย สติ…เป … สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ น วาตา วายนฺติ…เป … เอสิกฏฺฐายิฏฺฐิตาติฯ ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ เวทนา … สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ>
      text <ตสฺมาติห ภิกฺขเว ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา สพฺพํ รูปํ เนตํ มม เนโสหมสฺมิ น เมโส อตฺตาติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ยา กาจิ เวทนา… ยา กาจิ สญฺญา… เย เกจิ สงฺขารา… ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา สพฺพํ วิญฺญาณํ เนตํ มม เนโสหมสฺมิ น เมโส อตฺตาติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ>
      text <เอวํ ปสฺสํ…เป … นาปรํ อิตฺถตฺตายาติ ปชานาตีติฯ ปฐมํฯ>
      text <๒๗๗-๓๐๐>, <ทุติยวคฺเค วิย จตุวีสติ สุตฺตานิ ปูเรตพฺพานิฯ ปญฺจวีสติมํฯ>
    text <๒๖ อทุกฺขมสุขีสุตฺตํ>
      text <๓๐๑>, <สาวตฺถินิทานํฯ กิสฺมิํ นุ โข ภิกฺขเว สติ กิํ อุปาทาย กิํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติ ภควํมูลกา โน ภนฺเต ธมฺมา…เป …ฯ>
      text <รูเป โข ภิกฺขเว สติ รูปํ อุปาทาย รูปํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ เวทนาย สติ… สญฺญาย สติ… สงฺขาเรสุ สติ… วิญฺญาเณ สติ วิญฺญาณํ อุปาทาย วิญฺญาณํ อภินิวิสฺส เอวํ ทิฏฺฐิ อุปฺปชฺชติ อทุกฺขมสุขี อตฺตา โหติ อโรโค ปรํ มรณาติฯ>
      text <ตํ กิํ มญฺญถ ภิกฺขเว รูปํ นิจฺจํ วา อนิจฺจํ วาติ อนิจฺจํ ภนฺเต ฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเต ฯ ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ เวทนา… สญฺญา… สงฺขารา… วิญฺญาณํ นิจฺจํ วา อนิจฺจํ วาติ อนิจฺจํ ภนฺเตฯ ยํ ปนานิจฺจํ ทุกฺขํ วา ตํ สุขํ วาติ ทุกฺขํ ภนฺเตฯ ยํ ปนานิจฺจํ ทุกฺขํ วิปริณามธมฺมํ กลฺลํ นุ ตํ สมนุปสฺสิตุํ เอตํ มม เอโสหมสฺมิ เอโส เม อตฺตาติ โน เหตํ ภนฺเตฯ>
      text <ตสฺมาติห ภิกฺขเว ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา สพฺพํ รูปํ เนตํ มม เนโสหมสฺมิ น เมโส อตฺตาติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ ยา กาจิ เวทนา… ยา กาจิ สญฺญา… เย เกจิ สงฺขารา… ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา สพฺพํ วิญฺญาณํ เนตํ มม เนโสหมสฺมิ น เมโส อตฺตาติ เอวเมตํ ยถาภูตํ สมฺมปฺปญฺญาย ทฏฺฐพฺพํฯ>
      text <เอวํ ปสฺสํ ภิกฺขเว สุตวา อริยสาวโก รูปสฺมิมฺปิ นิพฺพินฺทติ เวทนายปิ นิพฺพินฺทติ สญฺญายปิ นิพฺพินฺทติ สงฺขาเรสุปิ นิพฺพินฺทติ วิญฺญาณสฺมิมฺปิ นิพฺพินฺทติฯ นิพฺพินฺทํ วิรชฺชติ วิราคา วิมุจฺจติฯ วิมุตฺตสฺมิํ วิมุตฺตมิติ ญาณํ โหติฯ ขีณา ชาติ วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ ปชานาตีติฯ ฉพฺพีสติมํฯ>
      text <ตสฺสุทฺทานํ>
      stand <ทิฏฺฐิสํยุตฺตํ สมตฺตํฯ>
