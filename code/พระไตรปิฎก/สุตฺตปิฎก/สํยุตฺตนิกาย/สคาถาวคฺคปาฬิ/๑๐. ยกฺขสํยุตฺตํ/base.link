text <๑๐ ยกฺขสํยุตฺตํ>
  text <๑ อินฺทกสุตฺตํ>
    text <๒๓๕>, <เอวํ เม สุตํ เอกํ สมยํ ภควา ราชคเห วิหรติ อินฺทกูเฏ ปพฺพเต อินฺทกสฺส ยกฺขสฺส ภวเนฯ อถ โข อินฺทโก ยกฺโข เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
    block
      text <รูปํ น ชีวนฺติ วทนฺติ พุทฺธา กถํ นฺวยํ วินฺทติมํ สรีรํ>
      text <กุตสฺส อฏฺฐียกปิณฺฑเมติ กถํ นฺวยํ สชฺชติ คพฺภรสฺมินฺติฯ>
      text <ปฐมํ กลลํ โหติ กลลา โหติ อพฺพุทํ>
      text <อพฺพุทา ชายเต เปสิ เปสิ นิพฺพตฺตตี ฆโน>
      text <ฆนา ปสาขา ชายนฺติ เกสา โลมา นขาปิ จฯ>
      text <ยญฺจสฺส ภุญฺชตี มาตา อนฺนํ ปานญฺจ โภชนํ>
      text <เตน โส ตตฺถ ยาเปติ มาตุกุจฺฉิคโต นโรติฯ>
      text <สพฺพคนฺถปฺปหีนสฺส วิปฺปมุตฺตสฺส เต สโต>
      text <สมณสฺส น ตํ สาธุ ยทญฺญมนุสาสสีติ ฯ>
      text <เยน เกนจิ วณฺเณน สํวาโส สกฺก ชายติ>
      text <น ตํ อรหติ สปฺปญฺโญ มนสา อนุกมฺปิตุํฯ>
      text <มนสา เจ ปสนฺเนน ยทญฺญมนุสาสติ>
      text <น เตน โหติ สํยุตฺโต ยานุกมฺปา อนุทฺทยาติฯ>
      text <ราโค จ โทโส จ กุโตนิทานา>
      text <อรตี รตี โลมหํโส กุโตชา>
      text <กุโต สมุฏฺฐาย มโนวิตกฺกา>
      text <กุมารกา ธงฺกมิโวสฺสชนฺตีติฯ>
      text <ราโค จ โทโส จ อิโตนิทานา>
      text <อรตี รตี โลมหํโส อิโตชา>
      text <อิโต สมุฏฺฐาย มโนวิตกฺกา>
      text <กุมารกา ธงฺกมิโวสฺสชนฺติฯ>
      text <สฺเนหชา อตฺตสมฺภูตา นิคฺโรธสฺเสว ขนฺธชา>
      text <ปุถู วิสตฺตา กาเมสุ มาลุวาว วิตตา วเนฯ>
      text <เย นํ ปชานนฺติ ยโตนิทานํ>
      text <เต นํ วิโนเทนฺติ สุโณหิ ยกฺข>
      text <เต ทุตฺตรํ โอฆมิมํ ตรนฺติ>
      text <อติณฺณปุพฺพํ อปุนพฺภวายาติฯ>
      text <สตีมโต สทา ภทฺทํ สติมา สุขเมธติ>
      text <สตีมโต สุเว เสยฺโย เวรา จ ปริมุจฺจตีติฯ>
      text <สตีมโต สทา ภทฺทํ สติมา สุขเมธติ>
      text <สตีมโต สุเว เสยฺโย เวรา น ปริมุจฺจติฯ>
      text <ยสฺส สพฺพมโหรตฺตํ อหิํสาย รโต มโน>
      text <เมตฺตํ โส สพฺพภูเตสุ เวรํ ตสฺส น เกนจีติฯ>
      text <จาตุทฺทสิํ ปญฺจทสิํ ยา จ ปกฺขสฺส อฏฺฐมี>
      text <ปาฏิหาริยปกฺขญฺจ อฏฺฐงฺคสุสมาคตํฯ>
      text <อุโปสถํ อุปวสนฺติ พฺรหฺมจริยํ จรนฺติ เย>
      text <น เตหิ ยกฺขา กีฬนฺติ อิติ เม อรหตํ สุตํ>
      text <สา ทานิ อชฺช ปสฺสามิ ยกฺขา กีฬนฺติ สานุนาติฯ>
      text <จาตุทฺทสิํ ปญฺจทสิํ ยา จ ปกฺขสฺส อฏฺฐมี>
      text <ปาฏิหาริยปกฺขญฺจ อฏฺฐงฺคสุสมาคตํ>
      text <อุโปสถํ อุปวสนฺติ พฺรหฺมจริยํ จรนฺติ เยฯ>
      text <น เตหิ ยกฺขา กีฬนฺติ สาหุ เต อรหตํ สุตํ>
      text <สานุํ ปพุทฺธํ วชฺชาสิ ยกฺขานํ วจนํ อิทํ>
      text <มากาสิ ปาปกํ กมฺมํ อาวิ วา ยทิ วา รโหฯ>
      text <สเจ จ ปาปกํ กมฺมํ กริสฺสสิ กโรสิ วา>
      text <น เต ทุกฺขา ปมุตฺยตฺถิ อุปฺปจฺจาปิ ปลายโตติฯ>
      text <มตํ วา อมฺม โรทนฺติ โย วา ชีวํ น ทิสฺสติ>
      text <ชีวนฺตํ อมฺม ปสฺสนฺตี กสฺมา มํ อมฺม โรทสีติฯ>
      text <มตํ วา ปุตฺต โรทนฺติ โย วา ชีวํ น ทิสฺสติ>
      text <โย จ กาเม จชิตฺวาน ปุนราคจฺฉเต อิธ>
      text <ตํ วาปิ ปุตฺต โรทนฺติ ปุน ชีวํ มโต หิ โสฯ>
      text <กุกฺกุฬา อุพฺภโต ตาต กุกฺกุฬํ ปติตุมิจฺฉสิ>
      text <นรกา อุพฺภโต ตาต นรกํ ปติตุมิจฺฉสิฯ>
      text <อภิธาวถ ภทฺทนฺเต กสฺส อุชฺฌาปยามเส>
      text <อาทิตฺตา นีหตํ ภณฺฑํ ปุน ฑยฺหิตุมิจฺฉสีติฯ>
      text <มา สทฺทํ กริ ปิยงฺกร ภิกฺขุ ธมฺมปทานิ ภาสติ>
      text <อปิ จ ธมฺมปทํ วิชานิย ปฏิปชฺเชม หิตาย โน สิยาฯ>
      text <ปาเณสุ จ สํยมามเส สมฺปชานมุสา น ภณามเส>
      text <สิกฺเขม สุสีลฺยมตฺตโน อปิ มุจฺเจม ปิสาจโยนิยาติฯ>
      text <ตุณฺหี อุตฺตริเก โหหิ ตุณฺหี โหหิ ปุนพฺพสุ>
      text <ยาวาหํ พุทฺธเสฏฺฐสฺส ธมฺมํ โสสฺสามิ สตฺถุโนฯ>
      text <นิพฺพานํ ภควา อาห สพฺพคนฺถปฺปโมจนํ>
      text <อติเวลา จ เม โหติ อสฺมิํ ธมฺเม ปิยายนาฯ>
      text <ปิโย โลเก สโก ปุตฺโต ปิโย โลเก สโก ปติ>
      text <ตโต ปิยตรา มยฺหํ อสฺส ธมฺมสฺส มคฺคนาฯ>
      text <น หิ ปุตฺโต ปติ วาปิ ปิโย ทุกฺขา ปโมจเย>
      text <ยถา สทฺธมฺมสฺสวนํ ทุกฺขา โมเจติ ปาณินํฯ>
      text <โลเก ทุกฺขปเรตสฺมิํ ชรามรณสํยุเต>
      text <ชรามรณโมกฺขาย ยํ ธมฺมํ อภิสมฺพุธํ>
      text <ตํ ธมฺมํ โสตุมิจฺฉามิ ตุณฺหี โหหิ ปุนพฺพสูติฯ>
      text <อมฺมา น พฺยาหริสฺสามิ ตุณฺหีภูตายมุตฺตรา>
      text <ธมฺมเมว นิสาเมหิ สทฺธมฺมสฺสวนํ สุขํ>
      text <สทฺธมฺมสฺส อนญฺญาย อมฺมา ทุกฺขํ จรามเสฯ>
      text <เอส เทวมนุสฺสานํ สมฺมูฬฺหานํ ปภงฺกโร>
      text <พุทฺโธ อนฺติมสารีโร ธมฺมํ เทเสติ จกฺขุมาติฯ>
      text <สาธุ โข ปณฺฑิโต นาม ปุตฺโต ชาโต อุเรสโย>
      text <ปุตฺโต เม พุทฺธเสฏฺฐสฺส ธมฺมํ สุทฺธํ ปิยายติฯ>
      text <ปุนพฺพสุ สุขี โหหิ อชฺชาหมฺหิ สมุคฺคตา>
      text <ทิฏฺฐานิ อริยสจฺจานิ อุตฺตราปิ สุณาตุ เมติฯ>
      text <สตํ หตฺถี สตํ อสฺสา สตํ อสฺสตรีรถา>
      text <สตํ กญฺญาสหสฺสานิ อามุกฺกมณิกุณฺฑลา>
      text <เอกสฺส ปทวีติหารสฺส กลํ นาคฺฆนฺติ โสฬสิํฯ>
      text <อภิกฺกม คหปติ อภิกฺกม คหปติ>
      text <อภิกฺกมนํ เต เสยฺโย โน ปฏิกฺกมนนฺติฯ>
      text <สตํ หตฺถี สตํ อสฺสา…เป …>
      text <กลํ นาคฺฆนฺติ โสฬสิํฯ>
      text <อภิกฺกม คหปติ อภิกฺกม คหปติ>
      text <อภิกฺกมนํ เต เสยฺโย โน ปฏิกฺกมนนฺติฯ>
      text <สตํ หตฺถี สตํ อสฺสา…เป …>
      text <กลํ นาคฺฆนฺติ โสฬสิํฯ>
      text <อภิกฺกม คหปติ อภิกฺกม คหปติ>
      text <อภิกฺกมนํ เต เสยฺโย โน ปฏิกฺกมนนฺติฯ>
      text <สพฺพทา เว สุขํ เสติ พฺราหฺมโณ ปรินิพฺพุโต>
      text <โย น ลิมฺปติ กาเมสุ สีติภูโต นิรูปธิฯ>
      text <สพฺพา อาสตฺติโย เฉตฺวา วิเนยฺย หทเย ทรํ>
      text <อุปสนฺโต สุขํ เสติ สนฺติํ ปปฺปุยฺย เจตสาติ ฯ>
      text <กิํ เม กตา ราชคเห มนุสฺสา มธุปีตาว เสยเร>
      text <เย สุกฺกํ น ปยิรุปาสนฺติ เทเสนฺติํ อมตํ ปทํฯ>
      text <ตญฺจ ปน อปฺปฏิวานียํ อเสจนกโมชวํ>
      text <ปิวนฺติ มญฺเญ สปฺปญฺญา วลาหกมิว ปนฺถคูติ ฯ>
      text <ปุญฺญํ วต ปสวิ พหุํ สปฺปญฺโญ วตายํ อุปาสโก>
      text <โย สุกฺกาย อทาสิ โภชนํ สพฺพคนฺเถหิ วิปฺปมุตฺติยาติ ฯ>
      text <ปุญฺญํ วต ปสวิ พหุํ สปฺปญฺโญ วตายํ อุปาสโก>
      text <โย จีราย อทาสิ จีวรํ สพฺพโยเคหิ วิปฺปมุตฺติยาติ ฯ>
      text <กิํสูธ วิตฺตํ ปุริสสฺส เสฏฺฐํ กิํสุ สุจิณฺณํ สุขมาวหาติ>
      text <กิํสุ หเว สาทุตรํ รสานํ กถํชีวิํ ชีวิตมาหุ เสฏฺฐนฺติฯ>
      text <สทฺธีธ วิตฺตํ ปุริสฺส เสฏฺฐํ ธมฺโม สุจิณฺโณ สุขมาวหาติ>
      text <สจฺจํ หเว สาทุตรํ รสานํ ปญฺญาชีวิํ ชีวิตมาหุ เสฏฺฐนฺติฯ>
      text <กถํสุ ตรติ โอฆํ กถํสุ ตรติ อณฺณวํ>
      text <กถํสุ ทุกฺขมจฺเจติ กถํสุ ปริสุชฺฌตีติฯ>
      text <สทฺธาย ตรติ โอฆํ อปฺปมาเทน อณฺณวํ>
      text <วีริเยน ทุกฺขมจฺเจติ ปญฺญาย ปริสุชฺฌตีติฯ>
      text <กถํสุ ลภเต ปญฺญํ กถํสุ วินฺทเต ธนํ>
      text <กถํสุ กิตฺติํ ปปฺโปติ กถํ มิตฺตานิ คนฺถติ>
      text <อสฺมา โลกา ปรํ โลกํ กถํ เปจฺจ น โสจตีติฯ>
      text <สทฺทหาโน อรหตํ ธมฺมํ นิพฺพานปตฺติยา>
      text <สุสฺสูสํ ลภเต ปญฺญํ อปฺปมตฺโต วิจกฺขโณฯ>
      text <ปติรูปการี ธุรวา อุฏฺฐาตา วินฺทเต ธนํ>
      text <สจฺเจน กิตฺติํ ปปฺโปติ ททํ มิตฺตานิ คนฺถติ>
      text <อสฺมา โลกา ปรํ โลกํ เอวํ เปจฺจ น โสจติฯ>
      text <ยสฺเสเต จตุโร ธมฺมา สทฺธสฺส ฆรเมสิโน>
      text <สจฺจํ ทมฺโม ธิติ จาโค ส เว เปจฺจ น โสจติฯ>
      text <อิงฺฆ อญฺเญปิ ปุจฺฉสฺสุ ปุถู สมณพฺราหฺมเณ>
      text <ยทิ สจฺจา ทมฺมา จาคา ขนฺตฺยา ภิยฺโยธ วิชฺชตีติฯ>
      text <กถํ นุ ทานิ ปุจฺเฉยฺยํ ปุถู สมณพฺราหฺมเณ>
      text <โยหํ อชฺช ปชานามิ โย อตฺโถ สมฺปรายิโกฯ>
      text <อตฺถาย วต เม พุทฺโธ วาสายาฬวิมาคมา>
      text <โยหํ อชฺช ปชานามิ ยตฺถ ทินฺนํ มหปฺผลํฯ>
      text <โส อหํ วิจริสฺสามิ คามา คามํ ปุรา ปุรํ>
      text <นมสฺสมาโน สมฺพุทฺธํ ธมฺมสฺส จ สุธมฺมตนฺติฯ>
      text <อินฺทโก สกฺก สูจิ จ มณิภทฺโท จ สานุ จ>
      text <ปิยงฺกร ปุนพฺพสุ สุทตฺโต จ ทฺเว สุกฺกา จีรอาฬวีติ ทฺวาทสฯ>
  text <๒ สกฺกนามสุตฺตํ>
    text <๒๓๖>, <เอกํ สมยํ ภควา ราชคเห วิหรติ คิชฺฌกูเฏ ปพฺพเตฯ อถ โข สกฺกนามโก ยกฺโข เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
  text <๓ สูจิโลมสุตฺตํ>
    text <๒๓๗>, <เอกํ สมยํ ภควา คยายํ วิหรติ ฏงฺกิตมญฺเจ สูจิโลมสฺส ยกฺขสฺส ภวเนฯ เตน โข ปน สมเยน ขโร จ ยกฺโข สูจิโลโม จ ยกฺโข ภควโต อวิทูเร อติกฺกมนฺติฯ อถ โข ขโร ยกฺโข สูจิโลมํ ยกฺขํ เอตทโวจ เอโส สมโณติ เนโส สมโณ สมณโก เอโสฯ ยาว ชานามิ ยทิ วา โส สมโณ ยทิ วา ปน โส สมณโกติฯ>
    text <อถ โข สูจิโลโม ยกฺโข เยน ภควา เตนุปสงฺกมิ อุปสงฺกมิตฺวา ภควโต กายํ อุปนาเมสิฯ อถ โข ภควา กายํ อปนาเมสิฯ อถ โข สูจิโลโม ยกฺโข ภควนฺตํ เอตทโวจ ภายสิ มํ สมณาติ น ขฺวาหํ ตํ อาวุโส ภายามิ อปิ จ เต สมฺผสฺโส ปาปโกติฯ ปญฺหํ ตํ สมณ ปุจฺฉิสฺสามิฯ สเจ เม น พฺยากริสฺสสิ จิตฺตํ วา เต ขิปิสฺสามิ หทยํ วา เต ผาเลสฺสามิ ปาเทสุ วา คเหตฺวา ปารคงฺคาย ขิปิสฺสามีติฯ น ขฺวาหํ ตํ อาวุโส ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย โย เม จิตฺตํ วา ขิเปยฺย หทยํ วา ผาเลยฺย ปาเทสุ วา คเหตฺวา ปารคงฺคาย ขิเปยฺย อปิ จ ตฺวํ อาวุโส ปุจฺฉ ยทา กงฺขสีติฯ อถ โข สูจิโลโม ยกฺโข ภควนฺตํ คาถาย อชฺฌภาสิ>
  text <๔ มณิภทฺทสุตฺตํ>
    text <๒๓๘>, <เอกํ สมยํ ภควา มคเธสุ วิหรติ มณิมาลิเก เจติเย มณิภทฺทสฺส ยกฺขสฺส ภวเนฯ อถ โข มณิภทฺโท ยกฺโข เยน ภควา เตนุปสงฺกมิ อุปสงฺกมิตฺวา ภควโต สนฺติเก อิมํ คาถํ อภาสิ>
  text <๕ สานุสุตฺตํ>
    text <๒๓๙>, <เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน อญฺญตริสฺสา อุปาสิกาย สานุ นาม ปุตฺโต ยกฺเขน คหิโต โหติฯ อถ โข สา อุปาสิกา ปริเทวมานา ตายํ เวลายํ อิมา คาถาโย อภาสิ>
  text <๖ ปิยงฺกรสุตฺตํ>
    text <๒๔๐>, <เอกํ สมยํ อายสฺมา อนุรุทฺโธ สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน อายสฺมา อนุรุทฺโธ รตฺติยา ปจฺจูสสมยํ ปจฺจุฏฺฐาย ธมฺมปทานิ ภาสติฯ อถ โข ปิยงฺกรมาตา ยกฺขินี ปุตฺตกํ เอวํ โตเสสิ>
  text <๗ ปุนพฺพสุสุตฺตํ>
    text <๒๔๑>, <เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน ภควา ภิกฺขู นิพฺพานปฏิสํยุตฺตาย ธมฺมิยา กถาย สนฺทสฺเสติ สมาทเปติ สมุตฺเตเชติ สมฺปหํเสติฯ เต จ ภิกฺขู อฏฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ อถ โข ปุนพฺพสุมาตา ยกฺขินี ปุตฺตเก เอวํ โตเสสิ>
  text <๘ สุทตฺตสุตฺตํ>
    text <๒๔๒>, <เอกํ สมยํ ภควา ราชคเห วิหรติ สีตวเนฯ เตน โข ปน สมเยน อนาถปิณฺฑิโก คหปติ ราชคหํ อนุปฺปตฺโต โหติ เกนจิเทว กรณีเยนฯ อสฺโสสิ โข อนาถปิณฺฑิโก คหปติ พุทฺโธ กิร โลเก อุปฺปนฺโนติฯ ตาวเทว จ ปน ภควนฺตํ ทสฺสนาย อุปสงฺกมิตุกาโม โหติฯ อถสฺส อนาถปิณฺฑิกสฺส คหปติสฺส เอตทโหสิ อกาโล โข อชฺช ภควนฺตํ ทสฺสนาย อุปสงฺกมิตุํฯ สฺเว ทานาหํ กาเลน ภควนฺตํ ทสฺสนาย คมิสฺสามีติ พุทฺธคตาย สติยา นิปชฺชิฯ รตฺติยา สุทํ ติกฺขตฺตุํ วุฏฺฐาสิ ปภาตนฺติ มญฺญมาโนฯ อถ โข อนาถปิณฺฑิโก คหปติ เยน สิวถิกทฺวารํ เตนุปสงฺกมิฯ อมนุสฺสา ทฺวารํ วิวริํสุฯ อถ โข อนาถปิณฺฑิกสฺส คหปติสฺส นครมฺหา นิกฺขมนฺตสฺส อาโลโก อนฺตรธายิ อนฺธกาโร ปาตุรโหสิ ภยํ ฉมฺภิตตฺตํ โลมหํโส อุทปาทิ ตโตว ปุน นิวตฺติตุกาโม อโหสิฯ อถ โข สิวโก ยกฺโข อนฺตรหิโต สทฺทมนุสฺสาเวสิ>
    text <อถ โข อนาถปิณฺฑิกสฺส คหปติสฺส อนฺธกาโร อนฺตรธายิ อาโลโก ปาตุรโหสิ ยํ อโหสิ ภยํ ฉมฺภิตตฺตํ โลมหํโส โส ปฏิปฺปสฺสมฺภิฯ ทุติยมฺปิ โข อนาถปิณฺฑิกสฺส คหปติสฺส อาโลโก อนฺตรธายิ อนฺธกาโร ปาตุรโหสิ ภยํ ฉมฺภิตตฺตํ โลมหํโส อุทปาทิ ตโตว ปุน นิวตฺติตุกาโม อโหสิฯ ทุติยมฺปิ โข สิวโก ยกฺโข อนฺตรหิโต สทฺทมนุสฺสาเวสิ>
    text <อถ โข อนาถปิณฺฑิกสฺส คหปติสฺส อนฺธกาโร อนฺตรธายิ อาโลโก ปาตุรโหสิ ยํ อโหสิ ภยํ ฉมฺภิตตฺตํ โลมหํโส โส ปฏิปฺปสฺสมฺภิฯ ตติยมฺปิ โข อนาถปิณฺฑิกสฺส คหปติสฺส อาโลโก อนฺตรธายิ อนฺธกาโร ปาตุรโหสิ ภยํ ฉมฺภิตตฺตํ โลมหํโส อุทปาทิ ตโตว ปุน นิวตฺติตุกาโม อโหสิฯ ตติยมฺปิ โข สิวโก ยกฺโข อนฺตรหิโต สทฺทมนุสฺสาเวสิ>
    text <อถ โข อนาถปิณฺฑิกสฺส คหปติสฺส อนฺธกาโร อนฺตรธายิ อาโลโก ปาตุรโหสิ ยํ อโหสิ ภยํ ฉมฺภิตตฺตํ โลมหํโส โส ปฏิปฺปสฺสมฺภิฯ อถ โข อนาถปิณฺฑิโก คหปติ เยน สีตวนํ เยน ภควา เตนุปสงฺกมิฯ>
    text <เตน โข ปน สมเยน ภควา รตฺติยา ปจฺจูสสมยํ ปจฺจุฏฺฐาย อพฺโภกาเส จงฺกมติฯ อทฺทสา โข ภควา อนาถปิณฺฑิกํ คหปติํ ทูรโตว อาคจฺฉนฺตํฯ ทิสฺวาน จงฺกมา โอโรหิตฺวา ปญฺญตฺเต อาสเน นิสีทิฯ นิสชฺช โข ภควา อนาถปิณฺฑิกํ คหปติํ เอตทโวจ เอหิ สุทตฺตาติฯ อถ โข อนาถปิณฺฑิโก คหปติ นาเมน มํ ภควา อาลปตีติ หฏฺโฐ อุทคฺโค ตตฺเถว ภควโต ปาเทสุ สิรสา นิปติตฺวา ภควนฺตํ เอตทโวจ กจฺจิ ภนฺเต ภควา สุขมสยิตฺถาติ>
  text <๙ ปฐมสุกฺกาสุตฺตํ>
    text <๒๔๓>, <เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน สุกฺกา ภิกฺขุนี มหติยา ปริสาย ปริวุตา ธมฺมํ เทเสติฯ อถ โข สุกฺกาย ภิกฺขุนิยา อภิปฺปสนฺโน ยกฺโข ราชคเห รถิกาย รถิกํ สิงฺฆาฏเกน สิงฺฆาฏกํ อุปสงฺกมิตฺวา ตายํ เวลายํ อิมา คาถาโย อภาสิ>
  text <๑๐ ทุติยสุกฺกาสุตฺตํ>
    text <๒๔๔>, <เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน อญฺญตโร อุปาสโก สุกฺกาย ภิกฺขุนิยา โภชนํ อทาสิฯ อถ โข สุกฺกาย ภิกฺขุนิยา อภิปฺปสนฺโน ยกฺโข ราชคเห รถิกาย รถิกํ สิงฺฆาฏเกน สิงฺฆาฏกํ อุปสงฺกมิตฺวา ตายํ เวลายํ อิมํ คาถํ อภาสิ>
  text <๑๑ จีราสุตฺตํ>
    text <๒๔๕>, <เอวํ เม สุตํ เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน อญฺญตโร อุปาสโก จีราย ภิกฺขุนิยา จีวรํ อทาสิฯ อถ โข จีราย ภิกฺขุนิยา อภิปฺปสนฺโน ยกฺโข ราชคเห รถิกาย รถิกํ สิงฺฆาฏเกน สิงฺฆาฏกํ อุปสงฺกมิตฺวา ตายํ เวลายํ อิมํ คาถํ อภาสิ>
  text <๑๒ อาฬวกสุตฺตํ>
    text <๒๔๖>, <เอวํ เม สุตํ เอกํ สมยํ ภควา อาฬวิยํ วิหรติ อาฬวกสฺส ยกฺขสฺส ภวเนฯ อถ โข อาฬวโก ยกฺโข เยน ภควา เตนุปสงฺกมิ อุปสงฺกมิตฺวา ภควนฺตํ เอตทโวจ นิกฺขม สมณาติฯ สาธาวุโสติ ภควา นิกฺขมิฯ ปวิส สมณาติฯ สาธาวุโสติ ภควา ปาวิสิฯ ทุติยมฺปิ โข อาฬวโก ยกฺโข ภควนฺตํ เอตทโวจ นิกฺขม สมณาติฯ สาธาวุโสติ ภควา นิกฺขมิฯ ปวิส สมณาติฯ สาธาวุโสติ ภควา ปาวิสิฯ ตติยมฺปิ โข อาฬวโก ยกฺโข ภควนฺตํ เอตทโวจ นิกฺขม สมณาติฯ สาธาวุโสติ ภควา นิกฺขมิฯ ปวิส สมณาติฯ สาธาวุโสติ ภควา ปาวิสิฯ จตุตฺถมฺปิ โข อาฬวโก ยกฺโข ภควนฺตํ เอตทโวจ นิกฺขม สมณาติฯ น ขฺวาหํ ตํ อาวุโส นิกฺขมิสฺสามิฯ ยํ เต กรณียํ ตํ กโรหีติฯ ปญฺหํ ตํ สมณ ปุจฺฉิสฺสามิฯ สเจ เม น พฺยากริสฺสสิ จิตฺตํ วา เต ขิปิสฺสามิ หทยํ วา เต ผาเลสฺสามิ ปาเทสุ วา คเหตฺวา ปารคงฺคาย ขิปิสฺสามีติฯ น ขฺวาหํ ตํ อาวุโส ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย เย เม จิตฺตํ วา ขิเปยฺย หทยํ วา ผาเลยฺย ปาเทสุ วา คเหตฺวา ปารคงฺคาย ขิเปยฺยฯ อปิ จ ตฺวํ อาวุโส ปุจฺฉ ยทา กงฺขสีติ ฯ>
    stand <ยกฺขสํยุตฺตํ สมตฺตํฯ>
    text <ตสฺสุทฺทานํ>
