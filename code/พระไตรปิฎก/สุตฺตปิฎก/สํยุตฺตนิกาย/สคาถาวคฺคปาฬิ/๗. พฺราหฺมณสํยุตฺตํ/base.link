text <๗ พฺราหฺมณสํยุตฺตํ>
  text <๑ อรหนฺตวคฺโค>
    text <๑ ธนญฺชานีสุตฺตํ>
      text <๑๘๗>, <เอวํ เม สุตํ เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน อญฺญตรสฺส ภารทฺวาชโคตฺตสฺส พฺราหฺมณสฺส ธนญฺชานี นาม พฺราหฺมณี อภิปฺปสนฺนา โหติ พุทฺเธ จ ธมฺเม จ สงฺเฆ จฯ อถ โข ธนญฺชานี พฺราหฺมณี ภารทฺวาชโคตฺตสฺส พฺราหฺมณสฺส ภตฺตํ อุปสํหรนฺตี อุปกฺขลิตฺวา ติกฺขตฺตุํ อุทานํ อุทาเนสิ>
      block
        text <นโม ตสฺส ภควโต อรหโต สมฺมาสมฺพุทฺธสฺส>
        text <นโม ตสฺส ภควโต อรหโต สมฺมาสมฺพุทฺธสฺส>
        text <นโม ตสฺส ภควโต อรหโต สมฺมาสมฺพุทฺธสฺสาติฯ>
        text <กิํสุ เฉตฺวา สุขํ เสติ กิํสุ เฉตฺวา น โสจติ>
        text <กิสฺสสฺสุ เอกธมฺมสฺส วธํ โรเจสิ โคตมาติฯ>
        text <โกธํ เฉตฺวา สุขํ เสติ โกธํ เฉตฺวา น โสจติ>
        text <โกธสฺส วิสมูลสฺส มธุรคฺคสฺส พฺราหฺมณ>
        text <วธํ อริยา ปสํสนฺติ ตญฺหิ เฉตฺวา น โสจตีติฯ>
        text <อกฺโกธสฺส กุโต โกโธ ทนฺตสฺส สมชีวิโน>
        text <สมฺมทญฺญา วิมุตฺตสฺส อุปสนฺตสฺส ตาทิโนฯ>
        text <ตสฺเสว เตน ปาปิโย โย กุทฺธํ ปฏิกุชฺฌติ>
        text <กุทฺธํ อปฺปฏิกุชฺฌนฺโต สงฺคามํ เชติ ทุชฺชยํฯ>
        text <อุภินฺนมตฺถํ จรติ อตฺตโน จ ปรสฺส จ>
        text <ปรํ สงฺกุปิตํ ญตฺวา โย สโต อุปสมฺมติฯ>
        text <อุภินฺนํ ติกิจฺฉนฺตานํ อตฺตโน จ ปรสฺส จ>
        text <ชนา มญฺญนฺติ พาโลติ เย ธมฺมสฺส อโกวิทาติฯ>
        text <ชยํ เว มญฺญติ พาโล วาจาย ผรุสํ ภณํ>
        text <ชยญฺเจวสฺส ตํ โหติ ยา ติติกฺขา วิชานโตฯ>
        text <ตสฺเสว เตน ปาปิโย โย กุทฺธํ ปฏิกุชฺฌติ>
        text <กุทฺธํ อปฺปฏิกุชฺฌนฺโต สงฺคามํ เชติ ทุชฺชยํฯ>
        text <อุภินฺนมตฺถํ จรติ อตฺตโน จ ปรสฺส จ>
        text <ปรํ สงฺกุปิตํ ญตฺวา โย สโต อุปสมฺมติฯ>
        text <อุภินฺนํ ติกิจฺฉนฺตานํ อตฺตโน จ ปรสฺส จ>
        text <ชนา มญฺญนฺติ พาโลติ เย ธมฺมสฺส อโกวิทาติฯ>
        text <โย อปฺปทุฏฺฐสฺส นรสฺส ทุสฺสติ>
        text <สุทฺธสฺส โปสสฺส อนงฺคณสฺส>
        text <ตเมว พาลํ ปจฺเจติ ปาปํ>
        text <สุขุโม รโช ปฏิวาตํว ขิตฺโตติฯ>
        text <ยถา นามํ ตถา จสฺส สิยา โข ตฺวํ อหิํสโก>
        text <โย จ กาเยน วาจาย มนสา จ น หิํสติ>
        text <ส เว อหิํสโก โหติ โย ปรํ น วิหิํสตีติฯ>
        text <อนฺโตชฏา พหิชฏา ชฏาย ชฏิตา ปชา>
        text <ตํ ตํ โคตม ปุจฺฉามิ โก อิมํ วิชฏเย ชฏนฺติฯ>
        text <สีเล ปติฏฺฐาย นโร สปญฺโญ จิตฺตํ ปญฺญญฺจ ภาวยํ>
        text <อาตาปี นิปโก ภิกฺขุ โส อิมํ วิชฏเย ชฏํฯ>
        text <เยสํ ราโค จ โทโส จ อวิชฺชา จ วิราชิตา>
        text <ขีณาสวา อรหนฺโต เตสํ วิชฏิตา ชฏาฯ>
        text <ยตฺถ นามญฺจ รูปญฺจ อเสสํ อุปรุชฺฌติ>
        text <ปฏิฆํ รูปสญฺญา จ เอตฺเถสา ฉิชฺชเต ชฏาติฯ>
        text <น พฺราหฺมโณ สุชฺฌติ โกจิ โลเก สีลวาปิ ตโปกรํ>
        text <วิชฺชาจรณสมฺปนฺโน โส สุชฺฌติ น อญฺญา อิตรา ปชาติฯ>
        text <พหุมฺปิ ปลปํ ชปฺปํ น ชจฺจา โหติ พฺราหฺมโณ>
        text <อนฺโตกสมฺพุ สงฺกิลิฏฺโฐ กุหนํ อุปนิสฺสิโตฯ>
        text <ขตฺติโย พฺราหฺมโณ เวสฺโส สุทฺโท จณฺฑาลปุกฺกุโส>
        text <อารทฺธวีริโย ปหิตตฺโต นิจฺจํ ทฬฺหปรกฺกโม>
        text <ปปฺโปติ ปรมํ สุทฺธิํ เอวํ ชานาหิ พฺราหฺมณาติฯ>
        text <ตีหิ วิชฺชาหิ สมฺปนฺโน ชาติมา สุตวา พหู>
        text <วิชฺชาจรณสมฺปนฺโน โสมํ ภุญฺเชยฺย ปายสนฺติฯ>
        text <พหุมฺปิ ปลปํ ชปฺปํ น ชจฺจา โหติ พฺราหฺมโณ>
        text <อนฺโตกสมฺพุ สํกิลิฏฺโฐ กุหนาปริวาริโตฯ>
        text <ปุพฺเพนิวาสํ โย เวที สคฺคาปายญฺจ ปสฺสติ>
        text <อโถ ชาติกฺขยํ ปตฺโต อภิญฺญาโวสิโต มุนิฯ>
        text <เอตาหิ ตีหิ วิชฺชาหิ เตวิชฺโช โหติ พฺราหฺมโณ>
        text <วิชฺชาจรณสมฺปนฺโน โสมํ ภุญฺเชยฺย ปายสนฺติฯ>
        text <คาถาภิคีตํ เม อโภชเนยฺยํ>
        text <สมฺปสฺสตํ พฺราหฺมณ เนส ธมฺโม>
        text <คาถาภิคีตํ ปนุทนฺติ พุทฺธา>
        text <ธมฺเม สติ พฺราหฺมณ วุตฺติเรสาฯ>
        text <อญฺเญน จ เกวลินํ มเหสิํ>
        text <ขีณาสวํ กุกฺกุจฺจวูปสนฺตํ>
        text <อนฺเนน ปาเนน อุปฏฺฐหสฺสุ>
        text <เขตฺตญฺหิ ตํ ปุญฺญเปกฺขสฺส โหตีติฯ>
        text <มา ชาติํ ปุจฺฉ จรณญฺจ ปุจฺฉ>
        text <กฏฺฐา หเว ชายติ ชาตเวโท>
        text <นีจากุลีโนปิ มุนิ ธิติมา>
        text <อาชานีโย โหติ หิรีนิเสโธฯ>
        text <สจฺเจน ทนฺโต ทมสา อุเปโต>
        text <เวทนฺตคู วุสิตพฺรหฺมจริโย>
        text <ยญฺโญปนีโต ตมุปวฺหเยถ>
        text <กาเลน โส ชุหติ ทกฺขิเณยฺเยติฯ>
        text <อทฺธา สุยิฏฺฐํ สุหุตํ มม ยิทํ>
        text <ยํ ตาทิสํ เวทคุมทฺทสามิ>
        text <ตุมฺหาทิสานญฺหิ อทสฺสเนน>
        text <อญฺโญ ชโน ภุญฺชติ หพฺยเสสนฺติฯ>
        text <คาถาภิคีตํ เม อโภชเนยฺยํ>
        text <สมฺปสฺสตํ พฺราหฺมณ เนส ธมฺโม>
        text <คาถาภิคีตํ ปนุทนฺติ พุทฺธา>
        text <ธมฺเม สติ พฺราหฺมณ วุตฺติเรสาฯ>
        text <อญฺเญน จ เกวลินํ มเหสิํ>
        text <ขีณาสวํ กุกฺกุจฺจวูปสนฺตํ>
        text <อนฺเนน ปาเนน อุปฏฺฐหสฺสุ>
        text <เขตฺตญฺหิ ตํ ปุญฺญเปกฺขสฺส โหตีติฯ>
        text <มา พฺราหฺมณ ทารุ สมาทหาโน>
        text <สุทฺธิํ อมญฺญิ พหิทฺธา หิ เอตํ>
        text <น หิ เตน สุทฺธิํ กุสลา วทนฺติ>
        text <โย พาหิเรน ปริสุทฺธิมิจฺเฉฯ>
        text <หิตฺวา อหํ พฺราหฺมณ ทารุทาหํ>
        text <อชฺฌตฺตเมวุชฺชลยามิ โชติํ>
        text <นิจฺจคฺคินี นิจฺจสมาหิตตฺโต>
        text <อรหํ อหํ พฺรหฺมจริยํ จรามิฯ>
        text <มาโน หิ เต พฺราหฺมณ ขาริภาโร>
        text <โกโธ ธุโม ภสฺมนิ โมสวชฺชํ>
        text <ชิวฺหา สุชา หทยํ โชติฐานํ>
        text <อตฺตา สุทนฺโต ปุริสสฺส โชติฯ>
        text <ธมฺโม รหโท พฺราหฺมณ สีลติตฺโถ>
        text <อนาวิโล สพฺภิ สตํ ปสตฺโถ>
        text <ยตฺถ หเว เวทคุโน สินาตา>
        text <อนลฺลคตฺตาว ตรนฺติ ปารํฯ>
        text <สจฺจํ ธมฺโม สํยโม พฺรหฺมจริยํ>
        text <มชฺเฌ สิตา พฺราหฺมณ พฺรหฺมปตฺติ>
        text <ส ตุชฺชุภูเตสุ นโม กโรหิ>
        text <ตมหํ นรํ ธมฺมสารีติ พฺรูมีติฯ>
        text <น หิ นูนิมสฺส สมณสฺส พลีพทฺทา จตุทฺทส>
        text <อชฺชสฏฺฐิํ น ทิสฺสนฺติ เตนายํ สมโณ สุขีฯ>
        text <น หิ นูนิมสฺส สมณสฺส ติลาเขตฺตสฺมิ ปาปกา>
        text <เอกปณฺณา ทุปณฺณา จ เตนายํ สมโณ สุขีฯ>
        text <น หิ นูนิมสฺส สมณสฺส ตุจฺฉโกฏฺฐสฺมิ มูสิกา>
        text <อุสฺโสฬฺหิกาย นจฺจนฺติ เตนายํ สมโณ สุขีฯ>
        text <น หิ นูนิมสฺส สมณสฺส สนฺถาโร สตฺตมาสิโก>
        text <อุปฺปาฏเกหิ สญฺฉนฺโน เตนายํ สมโณ สุขีฯ>
        text <น หิ นูนิมสฺส สมณสฺส วิธวา สตฺต ธีตโร>
        text <เอกปุตฺตา ทุปุตฺตา จ เตนายํ สมโณ สุขีฯ>
        text <น หิ นูนิมสฺส สมณสฺส ปิงฺคลา ติลกาหตา>
        text <โสตฺตํ ปาเทน โพเธติ เตนายํ สมโณ สุขีฯ>
        text <น หิ นูนิมสฺส สมณสฺส ปจฺจูสมฺหิ อิณายิกา>
        text <เทถ เทถาติ โจเทนฺติ เตนายํ สมโณ สุขีติฯ>
        text <น หิ มยฺหํ พฺราหฺมณ พลีพทฺทา จตุทฺทส>
        text <อชฺชสฏฺฐิํ น ทิสฺสนฺติ เตนาหํ พฺราหฺมณา สุขีฯ>
        text <น หิ มยฺหํ พฺราหฺมณ ติลาเขตฺตสฺมิ ปาปกา>
        text <เอกปณฺณา ทุปณฺณา จ เตนาหํ พฺราหฺมณา สุขีฯ>
        text <น หิ มยฺหํ พฺราหฺมณ ตุจฺฉโกฏฺฐสฺมิ มูสิกา>
        text <อุสฺโสฬฺหิกาย นจฺจนฺติ เตนาหํ พฺราหฺมณา สุขีฯ>
        text <น หิ มยฺหํ พฺราหฺมณ สนฺถาโร สตฺตมาสิโก>
        text <อุปฺปาฏเกหิ สญฺฉนฺโน เตนาหํ พฺราหฺมณา สุขีฯ>
        text <น หิ มยฺหํ พฺราหฺมณ วิธวา สตฺต ธีตโร>
        text <เอกปุตฺตา ทุปุตฺตา จ เตนาหํ พฺราหฺมณา สุขีฯ>
        text <น หิ มยฺหํ พฺราหฺมณ ปิงฺคลา ติลกาหตา>
        text <โสตฺตํ ปาเทน โพเธติ เตนาหํ พฺราหฺมณา สุขีฯ>
        text <น หิ มยฺหํ พฺราหฺมณ ปจฺจูสมฺหิ อิณายิกา>
        text <เทถ เทถาติ โจเทนฺติ เตนาหํ พฺราหฺมณา สุขีติฯ>
        text <ธนญฺชานี จ อกฺโกสํ อสุรินฺทํ พิลงฺคิกํ>
        text <อหิํสกํ ชฏา เจว สุทฺธิกญฺเจว อคฺคิกา>
        text <สุนฺทริกํ พหุธีตเรน จ เต ทสาติฯ>
        text <กสฺสโก ปฏิชานาสิ น จ ปสฺสามิ เต กสิํ>
        text <กสฺสโก ปุจฺฉิโต พฺรูหิ กถํ ชาเนมุ ตํ กสินฺติฯ>
        text <สทฺธา พีชํ ตโป วุฏฺฐิ ปญฺญา เม ยุคนงฺคลํ>
        text <หิรี อีสา มโน โยตฺตํ สติ เม ผาลปาจนํฯ>
        text <กายคุตฺโต วจีคุตฺโต อาหาเร อุทเร ยโต>
        text <สจฺจํ กโรมิ นิทฺทานํ โสรจฺจํ เม ปโมจนํฯ>
        text <วีริยํ เม ธุรโธรยฺหํ โยคกฺเขมาธิวาหนํ>
        text <คจฺฉติ อนิวตฺตนฺตํ ยตฺถ คนฺตฺวา น โสจติฯ>
        text <เอวเมสา กสี กฏฺฐา สา โหติ อมตปฺผลา>
        text <เอตํ กสิํ กสิตฺวาน สพฺพทุกฺขา ปมุจฺจตีติฯ>
        text <คาถาภิคีตํ เม อโภชเนยฺยํ>
        text <สมฺปสฺสตํ พฺราหฺมณ เนส ธมฺโม>
        text <คาถาภิคีตํ ปนุทนฺติ พุทฺธา>
        text <ธมฺเม สติ พฺราหฺมณ วุตฺติเรสาฯ>
        text <อญฺเญน จ เกวลินํ มเหสิํ>
        text <ขีณาสวํ กุกฺกุจฺจวูปสนฺตํ>
        text <อนฺเนน ปาเนน อุปฏฺฐหสฺสุ>
        text <เขตฺตญฺหิ ตํ ปุญฺญเปกฺขสฺส โหตีติฯ>
        text <ปุนปฺปุนญฺเจว วปนฺติ พีชํ ปุนปฺปุนํ วสฺสติ เทวราชา>
        text <ปุนปฺปุนํ เขตฺตํ กสนฺติ กสฺสกา ปุนปฺปุนํ ธญฺญมุเปติ รฏฺฐํฯ>
        text <ปุนปฺปุนํ ยาจกา ยาจยนฺติ ปุนปฺปุนํ ทานปตี ททนฺติ>
        text <ปุนปฺปุนํ ทานปตี ททิตฺวา ปุนปฺปุนํ สคฺคมุเปนฺติ ฐานํฯ>
        text <ปุนปฺปุนํ ขีรนิกา ทุหนฺติ ปุนปฺปุนํ วจฺโฉ อุเปติ มาตรํ>
        text <ปุนปฺปุนํ กิลมติ ผนฺทติ จ ปุนปฺปุนํ คพฺภมุเปติ มนฺโทฯ>
        text <ปุนปฺปุนํ ชายติ มียติ จ ปุนปฺปุนํ สิวถิกํ หรนฺติ>
        text <มคฺคญฺจ ลทฺธา อปุนพฺภวาย น ปุนปฺปุนํ ชายติ ภูริปญฺโญติ ฯ>
        text <ตุณฺหีภูโต ภวํ ติฏฺฐํ มุณฺโฑ สงฺฆาฏิปารุโต>
        text <กิํ ปตฺถยาโน กิํ เอสํ กิํ นุ ยาจิตุมาคโตติฯ>
        text <อรหํ สุคโต โลเก วาเตหาพาธิโก มุนิ>
        text <สเจ อุณฺโหทกํ อตฺถิ มุนิโน เทหิ พฺราหฺมณฯ>
        text <ปูชิโต ปูชเนยฺยานํ สกฺกเรยฺยาน สกฺกโต>
        text <อปจิโต อปเจยฺยานํ ตสฺส อิจฺฉามิ หาตเวติฯ>
        text <กตฺถ ทชฺชา เทยฺยธมฺมํ กตฺถ ทินฺนํ มหปฺผลํ>
        text <กถญฺหิ ยชมานสฺส กถํ อิชฺฌติ ทกฺขิณาติฯ>
        text <ปุพฺเพนิวาสํ โย เวที สคฺคาปายญฺจ ปสฺสติ>
        text <อโถ ชาติกฺขยํ ปตฺโต อภิญฺญาโวสิโต มุนิฯ>
        text <เอตฺถ ทชฺชา เทยฺยธมฺมํ เอตฺถ ทินฺนํ มหปฺผลํ>
        text <เอวญฺหิ ยชมานสฺส เอวํ อิชฺฌติ ทกฺขิณาติฯ>
        text <เยหิ ชาเตหิ นนฺทิสฺสํ เยสญฺจ ภวมิจฺฉิสํ>
        text <เต มํ ทาเรหิ สํปุจฺฉ สาว วาเรนฺติ สูกรํฯ>
        text <อสนฺตา กิร มํ ชมฺมา ตาต ตาตาติ ภาสเร>
        text <รกฺขสา ปุตฺตรูเปน เต ชหนฺติ วโยคตํฯ>
        text <อสฺโสว ชิณฺโณ นิพฺโภโค ขาทนา อปนียติ>
        text <พาลกานํ ปิตา เถโร ปราคาเรสุ ภิกฺขติฯ>
        text <ทณฺโฑว กิร เม เสยฺโย ยญฺเจ ปุตฺตา อนสฺสวา>
        text <จณฺฑมฺปิ โคณํ วาเรติ อโถ จณฺฑมฺปิ กุกฺกุรํฯ>
        text <อนฺธกาเร ปุเร โหติ คมฺภีเร คาธเมธติ>
        text <ทณฺฑสฺส อานุภาเวน ขลิตฺวา ปติติฏฺฐตีติฯ>
        text <เยหิ ชาเตหิ นนฺทิสฺสํ เยสญฺจ ภวมิจฺฉิสํ>
        text <เต มํ ทาเรหิ สํปุจฺฉ สาว วาเรนฺติ สูกรํฯ>
        text <อสนฺตา กิร มํ ชมฺมา ตาต ตาตาติ ภาสเร>
        text <รกฺขสา ปุตฺตรูเปน เต ชหนฺติ วโยคตํฯ>
        text <อสฺโสว ชิณฺโณ นิพฺโภโค ขาทนา อปนียติ>
        text <พาลกานํ ปิตา เถโร ปราคาเรสุ ภิกฺขติฯ>
        text <ทณฺโฑว กิร เม เสยฺโย ยญฺเจ ปุตฺตา อนสฺสวา>
        text <จณฺฑมฺปิ โคณํ วาเรติ อโถ จณฺฑมฺปิ กุกฺกุรํฯ>
        text <อนฺธกาเร ปุเร โหติ คมฺภีเร คาธเมธติ>
        text <ทณฺฑสฺส อานุภาเวน ขลิตฺวา ปติติฏฺฐตีติฯ>
        text <น มานํ พฺราหฺมณ สาธุ อตฺถิกสฺสีธ พฺราหฺมณ>
        text <เยน อตฺเถน อาคจฺฉิ ตเมวมนุพฺรูหเยติฯ>
        text <เกสุ น มานํ กยิราถ เกสุ จสฺส สคารโว>
        text <กฺยสฺส อปจิตา อสฺสุ กฺยสฺสุ สาธุ สุปูชิตาติฯ>
        text <มาตริ ปิตริ จาปิ อโถ เชฏฺฐมฺหิ ภาตริ>
        text <อาจริเย จตุตฺถมฺหิ>
        text <เตสุ น มานํ กยิราถ>
        text <เตสุ อสฺส สคารโว>
        text <ตฺยสฺส อปจิตา อสฺสุ>
        text <ตฺยสฺสุ สาธุ สุปูชิตาฯ>
        text <อรหนฺเต สีตีภูเต กตกิจฺเจ อนาสเว>
        text <นิหจฺจ มานํ อถทฺโธ เต นมสฺเส อนุตฺตเรติฯ>
        text <น ปจฺจนีกสาเตน สุวิชานํ สุภาสิตํ>
        text <อุปกฺกิลิฏฺฐจิตฺเตน สารมฺภพหุเลน จฯ>
        text <โย จ วิเนยฺย สารมฺภํ อปฺปสาทญฺจ เจตโส>
        text <อาฆาตํ ปฏินิสฺสชฺช ส เว ชญฺญา สุภาสิตนฺติฯ>
        text <เก นุ กมฺมนฺตา กรียนฺติ ภิกฺขุ สาลวเน ตว>
        text <ยเทกโก อรญฺญสฺมิํ รติํ วินฺทติ โคตโมติฯ>
        text <น เม วนสฺมิํ กรณียมตฺถิ>
        text <อุจฺฉินฺนมูลํ เม วนํ วิสูกํ>
        text <สฺวาหํ วเน นิพฺพนโถ วิสลฺโล>
        text <เอโก รเม อรติํ วิปฺปหายาติฯ>
        text <คมฺภีรรูเป พหุเภรเว วเน>
        text <สุญฺญํ อรญฺญํ วิชนํ วิคาหิย>
        text <อนิญฺชมาเนน ฐิเตน วคฺคุนา>
        text <สุจารุรูปํ วต ภิกฺขุ ฌายสิฯ>
        text <น ยตฺถ คีตํ นปิ ยตฺถ วาทิตํ>
        text <เอโก อรญฺเญ วนวสฺสิโต มุนิ>
        text <อจฺเฉรรูปํ ปฏิภาติ มํ อิทํ>
        text <ยเทกโก ปีติมโน วเน วเสฯ>
        text <มญฺญามหํ โลกาธิปติสหพฺยตํ>
        text <อากงฺขมาโน ติทิวํ อนุตฺตรํ>
        text <กสฺมา ภวํ วิชนมรญฺญมสฺสิโต>
        text <ตโป อิธ กุพฺพสิ พฺรหฺมปตฺติยาติฯ>
        text <ยา กาจิ กงฺขา อภินนฺทนา วา>
        text <อเนกธาตูสุ ปุถู สทาสิตา>
        text <อญฺญาณมูลปฺปภวา ปชปฺปิตา>
        text <สพฺพา มยา พฺยนฺติกตา สมูลิกาฯ>
        text <สฺวาหํ อกงฺโข อสิโต อนูปโย>
        text <สพฺเพสุ ธมฺเมสุ วิสุทฺธทสฺสโน>
        text <ปปฺปุยฺย สมฺโพธิมนุตฺตรํ สิวํ>
        text <ฌายามหํ พฺรหฺม รโห วิสารโทติฯ>
        text <โย มาตรํ ปิตรํ วา มจฺโจ ธมฺเมน โปสติ>
        text <ตาย นํ ปาริจริยาย มาตาปิตูสุ ปณฺฑิตา>
        text <อิเธว นํ ปสํสนฺติ เปจฺจ สคฺเค ปโมทตีติฯ>
        text <น เตน ภิกฺขโก โหติ ยาวตา ภิกฺขเต ปเร>
        text <วิสฺสํ ธมฺมํ สมาทาย ภิกฺขุ โหติ น ตาวตาฯ>
        text <โยธ ปุญฺญญฺจ ปาปญฺจ พาหิตฺวา พฺรหฺมจริยํ>
        text <สงฺขาย โลเก จรติ ส เว ภิกฺขูติ วุจฺจตีติฯ>
        text <ธมฺโม รหโท พฺราหฺมณ สีลติตฺโถ>
        text <อนาวิโล สพฺภิ สตํ ปสตฺโถ>
        text <ยตฺถ หเว เวทคุโน สินาตา>
        text <อนลฺลคตฺตาว ตรนฺติ ปารนฺติฯ>
        text <เนสา สภา ยตฺถ น สนฺติ สนฺโต>
        text <สนฺโต น เต เย น วทนฺติ ธมฺมํ>
        text <ราคญฺจ โทสญฺจ ปหาย โมหํ>
        text <ธมฺมํ วทนฺตา จ ภวนฺติ สนฺโตติฯ>
        text <กสิ อุทโย เทวหิโต อญฺญตรมหาสาลํ>
        text <มานถทฺธํ ปจฺจนีกํ นวกมฺมิกกฏฺฐหารํ>
        text <มาตุโปสกํ ภิกฺขโก สงฺคารโว จ โขมทุสฺเสน ทฺวาทสาติฯ>
      text <เอวํ วุตฺเต ภารทฺวาชโคตฺโต พฺราหฺมโณ ธนญฺชานิํ พฺราหฺมณิํ เอตทโวจ เอวเมวํ ปนายํ วสลี ยสฺมิํ วา ตสฺมิํ วา ตสฺส มุณฺฑกสฺส สมณสฺส วณฺณํ ภาสติฯ อิทานิ ตฺยาหํ วสลิ ตสฺส สตฺถุโน วาทํ อาโรเปสฺสามีติฯ น ขฺวาหํ ตํ พฺราหฺมณ ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย โย ตสฺส ภควโต วาทํ อาโรเปยฺย อรหโต สมฺมาสมฺพุทฺธสฺสฯ อปิ จ ตฺวํ พฺราหฺมณ คจฺฉ คนฺตฺวา วิชานิสฺสสีติ ฯ>
      text <อถ โข ภารทฺวาชโคตฺโต พฺราหฺมโณ กุปิโต อนตฺตมโน เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข ภารทฺวาชโคตฺโต พฺราหฺมโณ ภควนฺตํ คาถาย อชฺฌภาสิ>
      text <เอวํ วุตฺเต ภารทฺวาชโคตฺโต พฺราหฺมโณ ภควนฺตํ เอตทโวจ อภิกฺกนฺตํ โภ โคตม อภิกฺกนฺตํ โภ โคตม เสยฺยถาปิ โภ โคตม นิกฺกุชฺชิตํ วา อุกฺกุชฺเชยฺย ปฏิจฺฉนฺนํ วา วิวเรยฺย มูฬฺหสฺส วา มคฺคํ อาจิกฺเขยฺย อนฺธกาเร วา เตลปชฺโชตํ ธาเรยฺย จกฺขุมนฺโต รูปานิ ทกฺขนฺตีติ เอวเมวํ โภตา โคตเมน อเนกปริยาเยน ธมฺโม ปกาสิโตฯ เอสาหํ ภนฺเต ภควนฺตํ โคตมํ สรณํ คจฺฉามิ ธมฺมญฺจ ภิกฺขุสงฺฆญฺจฯ ลเภยฺยาหํ โภโต โคตมสฺส สนฺติเก ปพฺพชฺชํ ลเภยฺยํ อุปสมฺปทนฺติฯ>
      text <อลตฺถ โข ภารทฺวาชโคตฺโต พฺราหฺมโณ ภควโต สนฺติเก ปพฺพชฺชํ อลตฺถ อุปสมฺปทํฯ อจิรูปสมฺปนฺโน โข ปนายสฺมา ภารทฺวาโช เอโก วูปกฏฺโฐ อปฺปมตฺโต อาตาปี ปหิตตฺโต วิหรนฺโต นจิรสฺเสว ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ ตทนุตฺตรํ พฺรหฺมจริยปริโยสานํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหาสิฯ ขีณา ชาติ วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสีติฯ>
    text <๒ อกฺโกสสุตฺตํ>
      text <๑๘๘>, <เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ อสฺโสสิ โข อกฺโกสกภารทฺวาโช พฺราหฺมโณ ภารทฺวาชโคตฺโต กิร พฺราหฺมโณ สมณสฺส โคตมสฺส สนฺติเก อคารสฺมา อนคาริยํ ปพฺพชิโตติ กุปิโต อนตฺตมโน เยน ภควา เตนุปสงฺกมิ อุปสงฺกมิตฺวา ภควนฺตํ อสพฺภาหิ ผรุสาหิ วาจาหิ อกฺโกสติ ปริภาสติฯ>
      text <เอวํ วุตฺเต ภควา อกฺโกสกภารทฺวาชํ พฺราหฺมณํ เอตทโวจ ตํ กิํ มญฺญสิ พฺราหฺมณ อปิ นุ โข เต อาคจฺฉนฺติ มิตฺตามจฺจา ญาติสาโลหิตา อติถิโย ติ อปฺเปกทา เม โภ โคตม อาคจฺฉนฺติ มิตฺตามจฺจา ญาติสาโลหิตา อติถิโยติฯ ตํ กิํ มญฺญสิ พฺราหฺมณ อปิ นุ เตสํ อนุปฺปเทสิ ขาทนียํ วา โภชนียํ วา สายนียํ วาติ อปฺเปกทา เนสาหํ โภ โคตม อนุปฺปเทมิ ขาทนียํ วา โภชนียํ วา สายนียํ วาติฯ สเจ โข ปน เต พฺราหฺมณ นปฺปฏิคฺคณฺหนฺติ กสฺส ตํ โหตีติ สเจ เต โภ โคตม นปฺปฏิคฺคณฺหนฺติ อมฺหากเมว ตํ โหตีติฯ เอวเมว โข พฺราหฺมณ ยํ ตฺวํ อมฺเห อนกฺโกสนฺเต อกฺโกสสิ อโรเสนฺเต โรเสสิ อภณฺฑนฺเต ภณฺฑสิ ตํ เต มยํ นปฺปฏิคฺคณฺหามฯ ตเวเวตํ พฺราหฺมณ โหติ ตเวเวตํ พฺราหฺมณ โหติฯ>
      text <โย โข พฺราหฺมณ อกฺโกสนฺตํ ปจฺจกฺโกสติ โรเสนฺตํ ปฏิโรเสติ ภณฺฑนฺตํ ปฏิภณฺฑติ อยํ วุจฺจติ พฺราหฺมณ สมฺภุญฺชติ วีติหรตีติฯ เต มยํ ตยา เนว สมฺภุญฺชาม น วีติหรามฯ ตเวเวตํ พฺราหฺมณ โหติ ตเวเวตํ พฺราหฺมณ โหตีติฯ ภวนฺตํ โข โคตมํ สราชิกา ปริสา เอวํ ชานาติ อรหํ สมโณ โคตโมติฯ อถ จ ปน ภวํ โคตโม กุชฺฌตีติฯ>
      text <เอวํ วุตฺเต อกฺโกสกภารทฺวาโช พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … เอสาหํ ภวนฺตํ โคตมํ สรณํ คจฺฉามิ ธมฺมญฺจ ภิกฺขุสงฺฆญฺจฯ ลเภยฺยาหํ ภนฺเต โภโต โคตมสฺส สนฺติเก ปพฺพชฺชํ ลเภยฺยํ อุปสมฺปทนฺติฯ>
      text <อลตฺถ โข อกฺโกสกภารทฺวาโช พฺราหฺมโณ ภควโต สนฺติเก ปพฺพชฺชํ อลตฺถ อุปสมฺปทํฯ อจิรูปสมฺปนฺโน โข ปนายสฺมา อกฺโกสกภารทฺวาโช เอโก วูปกฏฺโฐ อปฺปมตฺโต อาตาปี ปหิตตฺโต วิหรนฺโต นจิรสฺเสว ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ ตทนุตฺตรํ พฺรหฺมจริยปริโยสานํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหาสิฯ ขีณา ชาติ วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสีติฯ>
    text <๓ อสุรินฺทกสุตฺตํ>
      text <๑๘๙>, <เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ อสฺโสสิ โข อสุรินฺทกภารทฺวาโช พฺราหฺมโณ ภารทฺวาชโคตฺโต พฺราหฺมโณ กิร สมณสฺส โคตมสฺส สนฺติเก อคารสฺมา อนคาริยํ ปพฺพชิโตติ กุปิโต อนตฺตมโน เยน ภควา เตนุปสงฺกมิ อุปสงฺกมิตฺวา ภควนฺตํ อสพฺภาหิ ผรุสาหิ วาจาหิ อกฺโกสติ ปริภาสติฯ เอวํ วุตฺเต ภควา ตุณฺหี อโหสิฯ อถ โข อสุรินฺทกภารทฺวาโช พฺราหฺมโณ ภควนฺตํ เอตทโวจ ชิโตสิ สมณ ชิโตสิ สมณาติฯ>
      text <เอวํ วุตฺเต อสุรินฺทกภารทฺวาโช พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสีติฯ>
    text <๔ พิลงฺคิกสุตฺตํ>
      text <๑๙๐>, <เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ อสฺโสสิ โข พิลงฺคิกภารทฺวาโช พฺราหฺมโณ ภารทฺวาชโคตฺโต กิร พฺราหฺมโณ สมณสฺส โคตมสฺส สนฺติเก อคารสฺมา อนคาริยํ ปพฺพชิโตติ กุปิโต อนตฺตมโน เยน ภควา เตนุปสงฺกมิ อุปสงฺกมิตฺวา ตุณฺหีภูโต เอกมนฺตํ อฏฺฐาสิฯ อถ โข ภควา พิลงฺคิกสฺส ภารทฺวาชสฺส พฺราหฺมณสฺส เจตสา เจโตปริวิตกฺกมญฺญาย พิลงฺคิกํ ภารทฺวาชํ พฺราหฺมณํ คาถาย อชฺฌภาสิ>
      text <เอวํ วุตฺเต วิลงฺคิกภารทฺวาโช พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสีติฯ>
    text <๕ อหิํสกสุตฺตํ>
      text <๑๙๑>, <สาวตฺถินิทานํฯ อถ โข อหิํสกภารทฺวาโช พฺราหฺมโณ เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข อหิํสกภารทฺวาโช พฺราหฺมโณ ภควนฺตํ เอตทโวจ อหิํสกาหํ โภ โคตม อหิํสกาหํ โภ โคตมาติฯ>
      text <เอวํ วุตฺเต อหิํสกภารทฺวาโช พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อพฺภญฺญาสิฯ อญฺญตโร จ ปนายสฺมา อหิํสกภารทฺวาโช อรหตํ อโหสีติฯ>
    text <๖ ชฏาสุตฺตํ>
      text <๑๙๒>, <สาวตฺถินิทานํ ฯ อถ โข ชฏาภารทฺวาโช พฺราหฺมโณ เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข ชฏาภารทฺวาโช พฺราหฺมโณ ภควนฺตํ คาถาย อชฺฌภาสิ>
      text <เอวํ วุตฺเต ชฏาภารทฺวาโช ภควนฺตํ เอตทโวจ อภิกฺกนฺตํ โภ โคตม…เป … อญฺญตโร จ ปนายสฺมา ภารทฺวาโช อรหตํ อโหสีติฯ>
    text <๗ สุทฺธิกสุตฺตํ>
      text <๑๙๓>, <สาวตฺถินิทานํ ฯ อถ โข สุทฺธิกภารทฺวาโช พฺราหฺมโณ เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข สุทฺธิกภารทฺวาโช พฺราหฺมโณ ภควโต สนฺติเก อิมํ คาถํ อชฺฌภาสิ>
      text <เอวํ วุตฺเต สุทฺธิกภารทฺวาโช พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อญฺญตโร จ ปนายสฺมา ภารทฺวาโช อรหตํ อโหสีติฯ>
    text <๘ อคฺคิกสุตฺตํ>
      text <๑๙๔>, <เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน อคฺคิกภารทฺวาชสฺส พฺราหฺมณสฺส สปฺปินา ปายโส สนฺนิหิโต โหติ อคฺคิํ ชุหิสฺสามิ อคฺคิหุตฺตํ ปริจริสฺสามีติฯ>
      text <อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิฯ ราชคเห สปทานํ ปิณฺฑาย จรมาโน เยน อคฺคิกภารทฺวาชสฺส พฺราหฺมณสฺส นิเวสนํ เตนุปสงฺกมิ อุปสงฺกมิตฺวา เอกมนฺตํ อฏฺฐาสิฯ อทฺทสา โข อคฺคิกภารทฺวาโช พฺราหฺมโณ ภควนฺตํ ปิณฺฑาย ฐิตํฯ ทิสฺวาน ภควนฺตํ คาถาย อชฺฌภาสิ>
      text <ภุญฺชตุ ภวํ โคตโมฯ พฺราหฺมโณ ภวนฺติฯ>
      text <เอวํ วุตฺเต อคฺคิกภารทฺวาโช พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อญฺญตโร จ ปนายสฺมา อคฺคิกภารทฺวาโช อรหตํ อโหสีติฯ>
    text <๙ สุนฺทริกสุตฺตํ>
      text <๑๙๕>, <เอกํ สมยํ ภควา โกสเลสุ วิหรติ สุนฺทริกาย นทิยา ตีเรฯ เตน โข ปน สมเยน สุนฺทริกภารทฺวาโช พฺราหฺมโณ สุนฺทริกาย นทิยา ตีเร อคฺคิํ ชุหติ อคฺคิหุตฺตํ ปริจรติฯ อถ โข สุนฺทริกภารทฺวาโช พฺราหฺมโณ อคฺคิํ ชุหิตฺวา อคฺคิหุตฺตํ ปริจริตฺวา อุฏฺฐายาสนา สมนฺตา จตุทฺทิสา อนุวิโลเกสิ โก นุ โข อิมํ หพฺยเสสํ ภุญฺเชยฺยาติ อทฺทสา โข สุนฺทริกภารทฺวาโช พฺราหฺมโณ ภควนฺตํ อญฺญตรสฺมิํ รุกฺขมูเล สสีสํ ปารุตํ นิสินฺนํฯ ทิสฺวาน วาเมน หตฺเถน หพฺยเสสํ คเหตฺวา ทกฺขิเณน หตฺเถน กมณฺฑลุํ คเหตฺวา เยน ภควา เตนุปสงฺกมิฯ อถ โข ภควา สุนฺทริกภารทฺวาชสฺส พฺราหฺมณสฺส ปทสทฺเทน สีสํ วิวริฯ อถ โข สุนฺทริกภารทฺวาโช พฺราหฺมโณ มุณฺโฑ อยํ ภวํ มุณฺฑโก อยํ ภวนฺติ ตโตว ปุน นิวตฺติตุกาโม อโหสิฯ อถ โข สุนฺทริกภารทฺวาชสฺส พฺราหฺมณสฺส เอตทโหสิ มุณฺฑาปิ หิ อิเธกจฺเจ พฺราหฺมณา ภวนฺติ ยํนูนาหํ ตํ อุปสงฺกมิตฺวา ชาติํ ปุจฺเฉยฺยนฺติฯ>
      text <อถ โข สุนฺทริกภารทฺวาโช พฺราหฺมโณ เยน ภควา เตนุปสงฺกมิ อุปสงฺกมิตฺวา ภควนฺตํ เอตทโวจ กิํชจฺโจ ภวนฺติ>
      text <ภุญฺชตุ ภวํ โคตโมฯ พฺราหฺมโณ ภวนฺติฯ>
      text <อถ กสฺส จาหํ โภ โคตม อิมํ หพฺยเสสํ ทมฺมีติ น ขฺวาหํ พฺราหฺมณ ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ยสฺเสโส หพฺยเสโส ภุตฺโต สมฺมา ปริณามํ คจฺเฉยฺย อญฺญตฺร พฺราหฺมณ ตถาคตสฺส วา ตถาคตสาวกสฺส วาฯ เตน หิ ตฺวํ พฺราหฺมณ ตํ หพฺยเสสํ อปฺปหริเต วา ฉฑฺเฑหิ อปฺปาณเก วา อุทเก โอปิลาเปหีติฯ>
      text <อถ โข สุนฺทริกภารทฺวาโช พฺราหฺมโณ ตํ หพฺยเสสํ อปฺปาณเก อุทเก โอปิลาเปสิฯ อถ โข โส หพฺยเสโส อุทเก ปกฺขิตฺโต จิจฺจิฏายติ จิฏิจิฏายติ สนฺธูปายติ สมฺปธูปายติ ฯ เสยฺยถาปิ นาม ผาโล ทิวสํสนฺตตฺโต อุทเก ปกฺขิตฺโต จิจฺจิฏายติ จิฏิจิฏายติ สนฺธูปายติ สมฺปธูปายติ เอวเมว โส หพฺยเสโส อุทเก ปกฺขิตฺโต จิจฺจิฏายติ จิฏิจิฏายติ สนฺธูปายติ สมฺปธูปายติฯ>
      text <อถ โข สุนฺทริกภารทฺวาโช พฺราหฺมโณ สํวิคฺโค โลมหฏฺฐชาโต เยน ภควา เตนุปสงฺกมิ อุปสงฺกมิตฺวา เอกมนฺตํ อฏฺฐาสิฯ เอกมนฺตํ ฐิตํ โข สุนฺทริกภารทฺวาชํ พฺราหฺมณํ ภควา คาถาหิ อชฺฌภาสิ>
      text <เอวํ วุตฺเต สุนฺทริกภารทฺวาโช พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อญฺญตโร จ ปนายสฺมา ภารทฺวาโช อรหตํ อโหสีติฯ>
    text <๑๐ พหุธีตรสุตฺตํ>
      text <๑๙๖>, <เอกํ สมยํ ภควา โกสเลสุ วิหรติ อญฺญตรสฺมิํ วนสณฺเฑฯ เตน โข ปน สมเยน อญฺญตรสฺส ภารทฺวาชโคตฺตสฺส พฺราหฺมณสฺส จตุทฺทส พลีพทฺทา นฏฺฐา โหนฺติฯ อถ โข ภารทฺวาชโคตฺโต พฺราหฺมโณ เต พลีพทฺเท คเวสนฺโต เยน โส วนสณฺโฑ เตนุปสงฺกมิ อุปสงฺกมิตฺวา อทฺทส ภควนฺตํ ตสฺมิํ วนสณฺเฑ นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฏฺฐเปตฺวาฯ ทิสฺวาน เยน ภควา เตนุปสงฺกมิ อุปสงฺกมิตฺวา ภควโต สนฺติเก อิมา คาถาโย อภาสิ>
      text <เอวํ วุตฺเต ภารทฺวาชโคตฺโต พฺราหฺมโณ ภควนฺตํ เอตทโวจ อภิกฺกนฺตํ โภ โคตม อภิกฺกนฺตํ โภ โคตม เสยฺยถาปิ โภ โคตม นิกฺกุชฺชิตํ วา อุกฺกุชฺเชยฺย ปฏิจฺฉนฺนํ วา วิวเรยฺย มูฬฺหสฺส วา มคฺคํ อาจิกฺเขยฺย อนฺธกาเร วา เตลปชฺโชตํ ธาเรยฺย จกฺขุมนฺโต รูปานิ ทกฺขนฺตีติ เอวเมว โภตา โคตเมน อเนกปริยาเยน ธมฺโม ปกาสิโตฯ เอสาหํ ภวนฺตํ โคตมํ สรณํ คจฺฉามิ ธมฺมญฺจ ภิกฺขุสงฺฆญฺจฯ ลเภยฺยาหํ โภโต โคตมสฺส สนฺติเก ปพฺพชฺชํ ลเภยฺยํ อุปสมฺปทนฺติฯ>
      text <อลตฺถ โข ภารทฺวาชโคตฺโต พฺราหฺมโณ ภควโต สนฺติเก ปพฺพชฺชํ อลตฺถ อุปสมฺปทํฯ อจิรูปสมฺปนฺโน ปนายสฺมา ภารทฺวาโช เอโก วูปกฏฺโฐ อปฺปมตฺโต อาตาปี ปหิตตฺโต วิหรนฺโต นจิรสฺเสว ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ ตทนุตฺตรํ พฺรหฺมจริยปริโยสานํ ทิฏฺเฐว ธมฺเม สยํ อภิญฺญา สจฺฉิกตฺวา อุปสมฺปชฺช วิหาสิฯ ขีณา ชาติ วุสิตํ พฺรหฺมจริยํ กตํ กรณียํ นาปรํ อิตฺถตฺตายาติ อพฺภญฺญาสิฯ อญฺญตโร จ ปนายสฺมา ภารทฺวาโช อรหตํ อโหสีติฯ>
      stand <อรหนฺตวคฺโค ปฐโมฯ>
      text <ตสฺสุทฺทานํ>
  text <๒ อุปาสกวคฺโค>
    text <๑ กสิภารทฺวาชสุตฺตํ>
      text <๑๙๗>, <เอวํ เม สุตํ เอกํ สมยํ ภควา มคเธสุ วิหรติ ทกฺขิณาคิริสฺมิํ เอกนาฬายํ พฺราหฺมณคาเมฯ เตน โข ปน สมเยน กสิภารทฺวาชสฺส พฺราหฺมณสฺส ปญฺจมตฺตานิ นงฺคลสตานิ ปยุตฺตานิ โหนฺติ วปฺปกาเลฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน กสิภารทฺวาชสฺส พฺราหฺมณสฺส กมฺมนฺโต เตนุปสงฺกมิฯ>
      text <เตน โข ปน สมเยน กสิภารทฺวาชสฺส พฺราหฺมณสฺส ปริเวสนา วตฺตติฯ อถ โข ภควา เยน ปริเวสนา เตนุปสงฺกมิ อุปสงฺกมิตฺวา เอกมนฺตํ อฏฺฐาสิฯ อทฺทสา โข กสิภารทฺวาโช พฺราหฺมโณ ภควนฺตํ ปิณฺฑาย ฐิตํฯ ทิสฺวา ภควนฺตํ เอตทโวจ อหํ โข สมณ กสามิ จ วปามิ จ กสิตฺวา จ วปิตฺวา จ ภุญฺชามิฯ ตฺวมฺปิ สมณ กสสฺสุ จ วปสฺสุ จ กสิตฺวา จ วปิตฺวา จ ภุญฺชสฺสูติฯ อหมฺปิ โข พฺราหฺมณ กสามิ จ วปามิ จ กสิตฺวา จ วปิตฺวา จ ภุญฺชามีติฯ น โข มยํ ปสฺสาม โภโต โคตมสฺส ยุคํ วา นงฺคลํ วา ผาลํ วา ปาจนํ วา พลีพทฺเท วา อถ จ ปน ภวํ โคตโม เอวมาห อหมฺปิ โข พฺราหฺมณ กสามิ จ วปามิ จ กสิตฺวา จ วปิตฺวา จ ภุญฺชามีติ ฯ อถ โข กสิภารทฺวาโช พฺราหฺมโณ ภควนฺตํ คาถาย อชฺฌภาสิ>
      text <ภุญฺชตุ ภวํ โคตโมฯ กสฺสโก ภวํฯ ยญฺหิ ภวํ โคตโม อมตปฺผลมฺปิ กสิํ กสตีติ ฯ>
      text <เอวํ วุตฺเต กสิภารทฺวาโช พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อชฺชตคฺเค ปาณุเปตํ สรณํ คตนฺติฯ>
    text <๒ อุทยสุตฺตํ>
      text <๑๙๘>, <สาวตฺถินิทานํฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน อุทยสฺส พฺราหฺมณสฺส นิเวสนํ เตนุปสงฺกมิฯ อถ โข อุทโย พฺราหฺมโณ ภควโต ปตฺตํ โอทเนน ปูเรสิฯ ทุติยมฺปิ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน อุทยสฺส พฺราหฺมณสฺส นิเวสนํ เตนุปสงฺกมิ…เป … ตติยมฺปิ โข อุทโย พฺราหฺมโณ ภควโต ปตฺตํ โอทเนน ปูเรตฺวา ภควนฺตํ เอตทโวจ ปกฏฺฐโกยํ สมโณ โคตโม ปุนปฺปุนํ อาคจฺฉตีติฯ>
      text <เอวํ วุตฺเต อุทโย พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติฯ>
    text <๓ เทวหิตสุตฺตํ>
      text <๑๙๙>, <สาวตฺถินิทานํ ฯ เตน โข ปน สมเยน ภควา วาเตหาพาธิโก โหติ อายสฺมา จ อุปวาโณ ภควโต อุปฏฺฐาโก โหติฯ อถ โข ภควา อายสฺมนฺตํ อุปวาณํ อามนฺเตสิ อิงฺฆ เม ตฺวํ อุปวาณ อุณฺโหทกํ ชานาหีติฯ เอวํ ภนฺเตติ โข อายสฺมา อุปวาโณ ภควโต ปฏิสฺสุตฺวา นิวาเสตฺวา ปตฺตจีวรมาทาย เยน เทวหิตสฺส พฺราหฺมณสฺส นิเวสนํ เตนุปสงฺกมิ อุปสงฺกมิตฺวา ตุณฺหีภูโต เอกมนฺตํ อฏฺฐาสิฯ อทฺทสา โข เทวหิโต พฺราหฺมโณ อายสฺมนฺตํ อุปวาณํ ตุณฺหีภูตํ เอกมนฺตํ ฐิตํฯ ทิสฺวาน อายสฺมนฺตํ อุปวาณํ คาถาย อชฺฌภาสิ>
      text <อถ โข เทวหิโต พฺราหฺมโณ อุณฺโหทกสฺส กาชํ ปุริเสน คาหาเปตฺวา ผาณิตสฺส จ ปุฏํ อายสฺมโต อุปวาณสฺส ปาทาสิฯ อถ โข อายสฺมา อุปวาโณ เยน ภควา เตนุปสงฺกมิ อุปสงฺกมิตฺวา ภควนฺตํ อุณฺโหทเกน นฺหาเปตฺวา อุณฺโหทเกน ผาณิตํ อาโลเลตฺวา ภควโต ปาทาสิฯ อถ โข ภควโต อาพาโธ ปฏิปฺปสฺสมฺภิฯ>
      text <อถ โข เทวหิโต พฺราหฺมโณ เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข เทวหิโต พฺราหฺมโณ ภควนฺตํ คาถาย อชฺฌภาสิ>
      text <เอวํ วุตฺเต เทวหิโต พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติฯ>
    text <๔ มหาสาลสุตฺตํ>
      text <๒๐๐>, <สาวตฺถินิทานํ ฯ อถ โข อญฺญตโร พฺราหฺมณมหาสาโล ลูโข ลูขปาวุรโณ เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺนํ โข ตํ พฺราหฺมณมหาสาลํ ภควา เอตทโวจ กินฺนุ ตฺวํ พฺราหฺมณ ลูโข ลูขปาวุรโณติ อิธ เม โภ โคตม จตฺตาโร ปุตฺตาฯ เต มํ ทาเรหิ สํปุจฺฉ ฆรา นิกฺขาเมนฺตีติฯ เตน หิ ตฺวํ พฺราหฺมณ อิมา คาถาโย ปริยาปุณิตฺวา สภายํ มหาชนกาเย สนฺนิปติเต ปุตฺเตสุ จ สนฺนิสินฺเนสุ ภาสสฺสุ>
      text <อถ โข โส พฺราหฺมณมหาสาโล ภควโต สนฺติเก อิมา คาถาโย ปริยาปุณิตฺวา สภายํ มหาชนกาเย สนฺนิปติเต ปุตฺเตสุ จ สนฺนิสินฺเนสุ อภาสิ>
      text <อถ โข นํ พฺราหฺมณมหาสาลํ ปุตฺตา ฆรํ เนตฺวา นฺหาเปตฺวา ปจฺเจกํ ทุสฺสยุเคน อจฺฉาเทสุํฯ อถ โข โส พฺราหฺมณมหาสาโล เอกํ ทุสฺสยุคํ อาทาย เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข พฺราหฺมณมหาสาโล ภควนฺตํ เอตทโวจ มยํ โภ โคตม พฺราหฺมณา นาม อาจริยสฺส อาจริยธนํ ปริเยสามฯ ปฏิคฺคณฺหตุ เม ภวํ โคตโม อาจริยธนนฺติฯ ปฏิคฺคเหสิ ภควา อนุกมฺปํ อุปาทายฯ อถ โข โส พฺราหฺมณมหาสาโล ภควนฺตํ เอตทโวจ อภิกฺกนฺตํ โภ โคตม…เป … อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติฯ>
    text <๕ มานตฺถทฺธสุตฺตํ>
      text <๒๐๑>, <สาวตฺถินิทานํ ฯ เตน โข ปน สมเยน มานตฺถทฺโธ นาม พฺราหฺมโณ สาวตฺถิยํ ปฏิวสติฯ โส เนว มาตรํ อภิวาเทติ น ปิตรํ อภิวาเทติ น อาจริยํ อภิวาเทติ น เชฏฺฐภาตรํ อภิวาเทติฯ เตน โข ปน สมเยน ภควา มหติยา ปริสาย ปริวุโต ธมฺมํ เทเสติฯ อถ โข มานตฺถทฺธสฺส พฺราหฺมณสฺส เอตทโหสิ อยํ โข สมโณ โคตโม มหติยา ปริสาย ปริวุโต ธมฺมํ เทเสติฯ ยํนูนาหํ เยน สมโณ โคตโม เตนุปสงฺกเมยฺยํฯ สเจ มํ สมโณ โคตโม อาลปิสฺสติ อหมฺปิ ตํ อาลปิสฺสามิฯ โน เจ มํ สมโณ โคตโม อาลปิสฺสติ อหมฺปิ นาลปิสฺสามีติฯ อถ โข มานตฺถทฺโธ พฺราหฺมโณ เยน ภควา เตนุปสงฺกมิ อุปสงฺกมิตฺวา ตุณฺหีภูโต เอกมนฺตํ อฏฺฐาสิฯ อถ โข ภควา ตํ นาลปิฯ อถ โข มานตฺถทฺโธ พฺราหฺมโณ นายํ สมโณ โคตโม กิญฺจิ ชานาตีติ ตโตว ปุน นิวตฺติตุกาโม อโหสิฯ อถ โข ภควา มานตฺถทฺธสฺส พฺราหฺมณสฺส เจตสา เจโตปริวิตกฺกมญฺญาย มานตฺถทฺธํ พฺราหฺมณํ คาถาย อชฺฌภาสิ>
      text <อถ โข มานตฺถทฺโธ พฺราหฺมโณ จิตฺตํ เม สมโณ โคตโม ชานาตีติ ตตฺเถว ภควโต ปาเทสุ สิรสา นิปติตฺวา ภควโต ปาทานิ มุเขน จ ปริจุมฺพติ ปาณีหิ จ ปริสมฺพาหติ นามญฺจ สาเวติ มานตฺถทฺธาหํ โภ โคตม มานตฺถทฺธาหํ โภ โคตมาติฯ อถ โข สา ปริสา อพฺภุตจิตฺตชาตา อโหสิ อจฺฉริยํ วต โภ อพฺภุตํ วต โภ อยญฺหิ มานตฺถทฺโธ พฺราหฺมโณ เนว มาตรํ อภิวาเทติ น ปิตรํ อภิวาเทติ น อาจริยํ อภิวาเทติ น เชฏฺฐภาตรํ อภิวาเทติ อถ จ ปน สมเณ โคตเม เอวรูปํ ปรมนิปจฺจการํ กโรตีติฯ อถ โข ภควา มานตฺถทฺธํ พฺราหฺมณํ เอตทโวจ อลํ พฺราหฺมณ อุฏฺเฐหิ สเก อาสเน นิสีทฯ ยโต เต มยิ จิตฺตํ ปสนฺนนฺติฯ อถ โข มานตฺถทฺโธ พฺราหฺมโณ สเก อาสเน นิสีทิตฺวา ภควนฺตํ คาถาย อชฺฌภาสิ>
      text <เอวํ วุตฺเต มานตฺถทฺโธ พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติฯ>
    text <๖ ปจฺจนีกสุตฺตํ>
      text <๒๐๒>, <สาวตฺถินิทานํ ฯ เตน โข ปน สมเยน ปจฺจนีกสาโต นาม พฺราหฺมโณ สาวตฺถิยํ ปฏิวสติฯ อถ โข ปจฺจนีกสาตสฺส พฺราหฺมณสฺส เอตทโหสิ ยํนูนาหํ เยน สมโณ โคตโม เตนุปสงฺกเมยฺยํฯ ยํ ยเทว สมโณ โคตโม ภาสิสฺสติ ตํ ตเทวสฺสาหํ ปจฺจนีกาสฺสนฺติ ฯ เตน โข ปน สมเยน ภควา อพฺโภกาเส จงฺกมติฯ อถ โข ปจฺจนีกสาโต พฺราหฺมโณ เยน ภควา เตนุปสงฺกมิ อุปสงฺกมิตฺวา ภควนฺตํ จงฺกมนฺตํ เอตทโวจ ภณ สมณธมฺมนฺติฯ>
      text <เอวํ วุตฺเต ปจฺจนีกสาโต พฺราหฺมโณ ภควนฺตํ เอตทโวจ อภิกฺกนฺตํ โภ โคตม อภิกฺกนฺตํ โภ โคตม…เป … อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติฯ>
    text <๗ นวกมฺมิกสุตฺตํ>
      text <๒๐๓>, <เอกํ สมยํ ภควา โกสเลสุ วิหรติ อญฺญตรสฺมิํ วนสณฺเฑ ฯ เตน โข ปน สมเยน นวกมฺมิกภารทฺวาโช พฺราหฺมโณ ตสฺมิํ วนสณฺเฑ กมฺมนฺตํ การาเปติฯ อทฺทสา โข นวกมฺมิกภารทฺวาโช พฺราหฺมโณ ภควนฺตํ อญฺญตรสฺมิํ สาลรุกฺขมูเล นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฏฺฐเปตฺวาฯ ทิสฺวานสฺส เอตทโหสิ อหํ โข อิมสฺมิํ วนสณฺเฑ กมฺมนฺตํ การาเปนฺโต รมามิฯ อยํ สมโณ โคตโม กิํ การาเปนฺโต รมตีติ อถ โข นวกมฺมิกภารทฺวาโช พฺราหฺมโณ เยน ภควา เตนุปสงฺกมิฯ อุปสงฺกมิตฺวา ภควนฺตํ คาถาย อชฺฌภาสิ>
      text <เอวํ วุตฺเต นวกมฺมิกภารทฺวาโช พฺราหฺมโณ ภควนฺตํ เอตทโวจ อภิกฺกนฺตํ โภ โคตม…เป … อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติฯ>
    text <๘ กฏฺฐหารสุตฺตํ>
      text <๒๐๔>, <เอกํ สมยํ ภควา โกสเลสุ วิหรติ อญฺญตรสฺมิํ วนสณฺเฑฯ เตน โข ปน สมเยน อญฺญตรสฺส ภารทฺวาชโคตฺตสฺส พฺราหฺมณสฺส สมฺพหุลา อนฺเตวาสิกา กฏฺฐหารกา มาณวกา เยน วนสณฺโฑ เตนุปสงฺกมิํสุ อุปสงฺกมิตฺวา อทฺทสํสุ ภควนฺตํ ตสฺมิํ วนสณฺเฑ นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฏฺฐเปตฺวาฯ ทิสฺวาน เยน ภารทฺวาชโคตฺโต พฺราหฺมโณ เตนุปสงฺกมิํสุ อุปสงฺกมิตฺวา ภารทฺวาชโคตฺตํ พฺราหฺมณํ เอตทโวจุํ ยคฺเฆ ภวํ ชาเนยฺยาสิ อสุกสฺมิํ วนสณฺเฑ สมโณ นิสินฺโน ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฏฺฐเปตฺวาฯ อถ โข ภารทฺวาชโคตฺโต พฺราหฺมโณ เตหิ มาณวเกหิ สทฺธิํ เยน โส วนสณฺโฑ เตนุปสงฺกมิฯ อทฺทสา โข ภควนฺตํ ตสฺมิํ วนสณฺเฑ นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฏฺฐเปตฺวาฯ ทิสฺวาน เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <เอวํ วุตฺเต ภารทฺวาชโคตฺโต พฺราหฺมโณ ภควนฺตํ เอตทโวจ อภิกฺกนฺตํ โภ โคตม อภิกฺกนฺตํ โภ โคตม…เป … อชฺชตคฺเค ปาณุเปตํ สรณํ คตนฺติฯ>
    text <๙ มาตุโปสกสุตฺตํ>
      text <๒๐๕>, <สาวตฺถินิทานํฯ อถ โข มาตุโปสโก พฺราหฺมโณ เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข มาตุโปสโก พฺราหฺมโณ ภควนฺตํ เอตทโวจ อหญฺหิ โภ โคตม ธมฺเมน ภิกฺขํ ปริเยสามิ ธมฺเมน ภิกฺขํ ปริเยสิตฺวา มาตาปิตโร โปเสมิฯ กจฺจาหํ โภ โคตม เอวํการี กิจฺจการี โหมีติ ตคฺฆ ตฺวํ พฺราหฺมณ เอวํการี กิจฺจการี โหสิฯ โย โข พฺราหฺมณ ธมฺเมน ภิกฺขํ ปริเยสติ ธมฺเมน ภิกฺขํ ปริเยสิตฺวา มาตาปิตโร โปเสติ พหุํ โส ปุญฺญํ ปสวตีติฯ>
      text <เอวํ วุตฺเต มาตุโปสโก พฺราหฺมโณ ภควนฺตํ เอตทโวจ อภิกฺกนฺตํ โภ โคตม อภิกฺกนฺตํ โภ โคตม…เป … อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติฯ>
    text <๑๐ ภิกฺขกสุตฺตํ>
      text <๒๐๖>, <สาวตฺถินิทานํฯ อถ โข ภิกฺขโก พฺราหฺมโณ เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺโน โข ภิกฺขโก พฺราหฺมโณ ภควนฺตํ เอตทโวจ อหมฺปิ โข โภ โคตม ภิกฺขโก ภวมฺปิ ภิกฺขโก อิธ โน กิํ นานากรณนฺติ>
      text <เอวํ วุตฺเต ภิกฺขโก พฺราหฺมโณ ภควนฺตํ เอตทโวจ อภิกฺกนฺตํ โภ โคตม อภิกฺกนฺตํ โภ โคตม…เป … อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติฯ>
    text <๑๑ สงฺคารวสุตฺตํ>
      text <๒๐๗>, <สาวตฺถินิทานํฯ เตน โข ปน สมเยน สงฺคารโว นาม พฺราหฺมโณ สาวตฺถิยํ ปฏิวสติ อุทกสุทฺธิโก อุทเกน ปริสุทฺธิํ ปจฺเจติ สายํ ปาตํ อุทโกโรหนานุโยคมนุยุตฺโต วิหรติฯ อถ โข อายสฺมา อานนฺโท ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺโต เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข อายสฺมา อานนฺโท ภควนฺตํ เอตทโวจ อิธ ภนฺเต สงฺคารโว นาม พฺราหฺมโณ สาวตฺถิยํ ปฏิวสติ อุทกสุทฺธิโก อุทเกน สุทฺธิํ ปจฺเจติ สายํ ปาตํ อุทโกโรหนานุโยคมนุยุตฺโต วิหรติฯ สาธุ ภนฺเต ภควา เยน สงฺคารวสฺส พฺราหฺมณสฺส นิเวสนํ เตนุปสงฺกมตุ อนุกมฺปํ อุปาทายาติฯ อธิวาเสสิ ภควา ตุณฺหีภาเวนฯ>
      text <อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน สงฺคารวสฺส พฺราหฺมณสฺส นิเวสนํ เตนุปสงฺกมิ อุปสงฺกมิตฺวา ปญฺญตฺเต อาสเน นิสีทิฯ อถ โข สงฺคารโว พฺราหฺมโณ เยน ภควา เตนุปสงฺกมิ อุปสงฺกมิตฺวา ภควตา สทฺธิํ สมฺโมทิฯ สมฺโมทนียํ กถํ สารณียํ วีติสาเรตฺวา เอกมนฺตํ นิสีทิฯ เอกมนฺตํ นิสินฺนํ โข สงฺคารวํ พฺราหฺมณํ ภควา เอตทโวจ สจฺจํ กิร ตฺวํ พฺราหฺมณ อุทกสุทฺธิโก อุทเกน สุทฺธิํ ปจฺเจสิ สายํ ปาตํ อุทโกโรหนานุโยคมนุยุตฺโต วิหรสีติ เอวํ โภ โคตมฯ กิํ ปน ตฺวํ พฺราหฺมณ อตฺถวสํ สมฺปสฺสมาโน อุทกสุทฺธิโก อุทกสุทฺธิํ ปจฺเจสิ สายํ ปาตํ อุทโกโรหนานุโยคมนุยุตฺโต วิหรสีติ อิธ เม โภ โคตม ยํ ทิวา ปาปกมฺมํ กตํ โหติ ตํ สายํ นฺหาเนน ปวาเหมิ ยํ รตฺติํ ปาปกมฺมํ กตํ โหติ ตํ ปาตํ นฺหาเนน ปวาเหมิฯ อิมํ ขฺวาหํ โภ โคตม อตฺถวสํ สมฺปสฺสมาโน อุทกสุทฺธิโก อุทเกน สุทฺธิํ ปจฺเจมิ สายํ ปาตํ อุทโกโรหนานุโยคมนุยุตฺโต วิหรามีติฯ>
      text <เอวํ วุตฺเต สงฺคารโว พฺราหฺมโณ ภควนฺตํ เอตทโวจ อภิกฺกนฺตํ โภ โคตม อภิกฺกนฺตํ โภ โคตม…เป … อุปาสกํ มํ ภวํ โคตโม ธาเรตุ อชฺชตคฺเค ปาณุเปตํ สรณํ คตนฺติฯ>
    text <๑๒ โขมทุสฺสสุตฺตํ>
      text <๒๐๘>, <เอวํ เม สุตํ เอกํ สมยํ ภควา สกฺเกสุ วิหรติ โขมทุสฺสํ นามํ สกฺยานํ นิคโมฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย โขมทุสฺสํ นิคมํ ปิณฺฑาย ปาวิสิฯ เตน โข ปน สมเยน โขมทุสฺสกา พฺราหฺมณคหปติกา สภายํ สนฺนิปติตา โหนฺติ เกนจิเทว กรณีเยน เทโว จ เอกเมกํ ผุสายติฯ อถ โข ภควา เยน สา สภา เตนุปสงฺกมิฯ อทฺทสํสุ โขมทุสฺสกา พฺราหฺมณคหปติกา ภควนฺตํ ทูรโตว อาคจฺฉนฺตํฯ ทิสฺวาน เอตทโวจุํ เก จ มุณฺฑกา สมณกา เก จ สภาธมฺมํ ชานิสฺสนฺตีติ อถ โข ภควา โขมทุสฺสเก พฺราหฺมณคหปติเก คาถาย อชฺฌภาสิ>
      text <เอวํ วุตฺเต โขมทุสฺสกา พฺราหฺมณคหปติกา ภควนฺตํ เอตทโวจุํ อภิกฺกนฺตํ โภ โคตม อภิกฺกนฺตํ โภ โคตม เสยฺยถาปิ โภ โคตม นิกฺกุชฺชิตํ วา อุกฺกุชฺเชยฺย ปฏิจฺฉนฺนํ วา วิวเรยฺย มูฬฺหสฺส วา มคฺคํ อาจิกฺเขยฺย อนฺธกาเร วา เตลปชฺโชตํ ธาเรยฺย จกฺขุมนฺโต รูปานิ ทกฺขนฺตีติ เอวเมวํ โภตา โคตเมน อเนกปริยาเยน ธมฺโม ปกาสิโตฯ เอเต มยํ ภวนฺตํ โคตมํ สรณํ คจฺฉาม ธมฺมญฺจ ภิกฺขุสงฺฆญฺจฯ อุปาสเก โน ภวํ โคตโม ธาเรตุ อชฺชตคฺเค ปาณุเปเต สรณํ คเตติฯ>
      stand <อุปาสกวคฺโค ทุติโยฯ>
      text <ตสฺสุทฺทานํ>
      stand <พฺราหฺมณสํยุตฺตํ สมตฺตํฯ>
