text <๑๑ สกฺกสํยุตฺตํ>
  text <๑ ปฐมวคฺโค>
    text <๑ สุวีรสุตฺตํ>
      text <๒๔๗>, <เอวํ เม สุตํ เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <ภูตปุพฺพํ ภิกฺขเว อสุรา เทเว อภิยํสุฯ อถ โข ภิกฺขเว สกฺโก เทวานมินฺโท สุวีรํ เทวปุตฺตํ อามนฺเตสิ เอเต ตาต สุวีร อสุรา เทเว อภิยนฺติฯ คจฺฉ ตาต สุวีร อสุเร ปจฺจุยฺยาหีติฯ เอวํ ภทฺทนฺตวาติ โข ภิกฺขเว สุวีโร เทวปุตฺโต สกฺกสฺส เทวานมินฺทสฺส ปฏิสฺสุตฺวา ปมาทํ อาปาเทสิ ฯ ทุติยมฺปิ โข ภิกฺขเว สกฺโก เทวานมินฺโท สุวีรํ เทวปุตฺตํ อามนฺเตสิ เอเต ตาต สุวีร อสุรา เทเว อภิยนฺติฯ คจฺฉ ตาต สุวีร อสุเร ปจฺจุยฺยาหีติฯ เอวํ ภทฺทนฺตวาติ โข ภิกฺขเว สุวีโร เทวปุตฺโต สกฺกสฺส เทวานมินฺทสฺส ปฏิสฺสุตฺวา ทุติยมฺปิ ปมาทํ อาปาเทสิฯ ตติยมฺปิ โข ภิกฺขเว สกฺโก เทวานมินฺโท สุวีรํ เทวปุตฺตํ อามนฺเตสิ เอเต ตาต สุวีร อสุรา เทเว อภิยนฺติฯ คจฺฉ ตาต สุวีร อสุเร ปจฺจุยฺยาหีติ ฯ เอวํ ภทฺทนฺตวาติ โข ภิกฺขเว สุวีโร เทวปุตฺโต สกฺกสฺส เทวานมินฺทสฺส ปฏิสฺสุตฺวา ตติยมฺปิ ปมาทํ อาปาเทสิฯ อถ โข ภิกฺขเว สกฺโก เทวานมินฺโท สุวีรํ เทวปุตฺตํ คาถาย อชฺฌภาสิ>
      block
        text <อนุฏฺฐหํ อวายามํ สุขํ ยตฺราธิคจฺฉติ>
        text <สุวีร ตตฺถ คจฺฉาหิ มญฺจ ตตฺเถว ปาปยาติฯ>
        text <อลสฺวสฺส อนุฏฺฐาตา น จ กิจฺจานิ การเย>
        text <สพฺพกามสมิทฺธสฺส ตํ เม สกฺก วรํ ทิสาติฯ>
        text <ยตฺถาลโส อนุฏฺฐาตา อจฺจนฺตํ สุขเมธติ>
        text <สุวีร ตตฺถ คจฺฉาหิ มญฺจ ตตฺเถว ปาปยาติฯ>
        text <อกมฺมุนา เทวเสฏฺฐ สกฺก วินฺเทมุ ยํ สุขํ>
        text <อโสกํ อนุปายาสํ ตํ เม สกฺก วรํ ทิสาติฯ>
        text <สเจ อตฺถิ อกมฺเมน โกจิ กฺวจิ น ชีวติ>
        text <นิพฺพานสฺส หิ โส มคฺโค สุวีร ตตฺถ คจฺฉาหิ>
        text <มญฺจ ตตฺเถว ปาปยาติฯ>
        text <อนุฏฺฐหํ อวายามํ สุขํ ยตฺราธิคจฺฉติ>
        text <สุสีม ตตฺถ คจฺฉาหิ มญฺจ ตตฺเถว ปาปยาติฯ>
        text <อลสฺวสฺส อนุฏฺฐาตา น จ กิจฺจานิ การเย>
        text <สพฺพกามสมิทฺธสฺส ตํ เม สกฺก วรํ ทิสาติฯ>
        text <ยตฺถาลโส อนุฏฺฐาตา อจฺจนฺตํ สุขเมธติ>
        text <สุสีม ตตฺถ คจฺฉาหิ มญฺจ ตตฺเถว ปาปยาติฯ>
        text <อกมฺมุนา เทวเสฏฺฐ สกฺก วินฺเทมุ ยํ สุขํ>
        text <อโสกํ อนุปายาสํ ตํ เม สกฺก วรํ ทิสาติฯ>
        text <สเจ อตฺถิ อกมฺเมน โกจิ กฺวจิ น ชีวติ>
        text <นิพฺพานสฺส หิ โส มคฺโค สุสีม ตตฺถ คจฺฉาหิ>
        text <มญฺจ ตตฺเถว ปาปยาติฯ>
        text <อรญฺเญ รุกฺขมูเล วา สุญฺญาคาเรว ภิกฺขโว>
        text <อนุสฺสเรถ สมฺพุทฺธํ ภยํ ตุมฺหาก โน สิยาฯ>
        text <โน เจ พุทฺธํ สเรยฺยาถ โลกเชฏฺฐํ นราสภํ>
        text <อถ ธมฺมํ สเรยฺยาถ นิยฺยานิกํ สุเทสิตํฯ>
        text <โน เจ ธมฺมํ สเรยฺยาถ นิยฺยานิกํ สุเทสิตํ>
        text <อถ สงฺฆํ สเรยฺยาถ ปุญฺญกฺเขตฺตํ อนุตฺตรํฯ>
        text <เอวํ พุทฺธํ สรนฺตานํ ธมฺมํ สงฺฆญฺจ ภิกฺขโว>
        text <ภยํ วา ฉมฺภิตตฺตํ วา โลมหํโส น เหสฺสตีติฯ>
        text <ภยา นุ มฆวา สกฺก ทุพฺพลฺยา โน ติติกฺขสิ>
        text <สุณนฺโต ผรุสํ วาจํ สมฺมุขา เวปจิตฺติโนติฯ>
        text <นาหํ ภยา น ทุพฺพลฺยา ขมามิ เวปจิตฺติโน>
        text <กถญฺหิ มาทิโส วิญฺญู พาเลน ปฏิสํยุเชติฯ>
        text <ภิยฺโย พาลา ปภิชฺเชยฺยุํ โน จสฺส ปฏิเสธโก>
        text <ตสฺมา ภุเสน ทณฺเฑน ธีโร พาลํ นิเสธเยติฯ>
        text <เอตเทว อหํ มญฺเญ พาลสฺส ปฏิเสธนํ>
        text <ปรํ สงฺกุปิตํ ญตฺวา โย สโต อุปสมฺมตีติฯ>
        text <เอตเทว ติติกฺขาย วชฺชํ ปสฺสามิ วาสว>
        text <ยทา นํ มญฺญติ พาโล ภยา มฺยายํ ติติกฺขติ>
        text <อชฺฌารุหติ ทุมฺเมโธ โคว ภิยฺโย ปลายินนฺติฯ>
        text <กามํ มญฺญตุ วา มา วา ภยา มฺยายํ ติติกฺขติ>
        text <สทตฺถปรมา อตฺถา ขนฺตฺยา ภิยฺโย น วิชฺชติฯ>
        text <โย หเว พลวา สนฺโต ทุพฺพลสฺส ติติกฺขติ>
        text <ตมาหุ ปรมํ ขนฺติํ นิจฺจํ ขมติ ทุพฺพโลฯ>
        text <อพลํ ตํ พลํ อาหุ ยสฺส พาลพลํ พลํ>
        text <พลสฺส ธมฺมคุตฺตสฺส ปฏิวตฺตา น วิชฺชติฯ>
        text <ตสฺเสว เตน ปาปิโย โย กุทฺธํ ปฏิกุชฺฌติ>
        text <กุทฺธํ อปฺปฏิกุชฺฌนฺโต สงฺคามํ เชติ ทุชฺชยํฯ>
        text <อุภินฺนมตฺถํ จรติ อตฺตโน จ ปรสฺส จ>
        text <ปรํ สงฺกุปิตํ ญตฺวา โย สโต อุปสมฺมติฯ>
        text <อุภินฺนํ ติกิจฺฉนฺตานํ อตฺตโน จ ปรสฺส จ>
        text <ชนา มญฺญนฺติ พาโลติ เย ธมฺมสฺส อโกวิทาติฯ>
        text <ภิยฺโย พาลา ปภิชฺเชยฺยุํ โน จสฺส ปฏิเสธโก>
        text <ตสฺมา ภุเสน ทณฺเฑน ธีโร พาลํ นิเสธเยติฯ>
        text <เอตเทว อหํ มญฺเญ พาลสฺส ปฏิเสธนํ>
        text <ปรํ สงฺกุปิตํ ญตฺวา โย สโต อุปสมฺมตีติฯ>
        text <เอตเทว ติติกฺขาย วชฺชํ ปสฺสามิ วาสว>
        text <ยทา นํ มญฺญติ พาโล ภยา มฺยายํ ติติกฺขติ>
        text <อชฺฌารุหติ ทุมฺเมโธ โคว ภิยฺโย ปลายินนฺติฯ>
        text <กามํ มญฺญตุ วา มา วา ภยา มฺยายํ ติติกฺขติ>
        text <สทตฺถปรมา อตฺถา ขนฺตฺยา ภิยฺโย น วิชฺชติฯ>
        text <โย หเว พลวา สนฺโต ทุพฺพลสฺส ติติกฺขติ>
        text <ตมาหุ ปรมํ ขนฺติํ นิจฺจํ ขมติ ทุพฺพโลฯ>
        text <อพลํ ตํ พลํ อาหุ ยสฺส พาลพลํ พลํ>
        text <พลสฺส ธมฺมคุตฺตสฺส ปฏิวตฺตา น วิชฺชติฯ>
        text <ตสฺเสว เตน ปาปิโย โย กุทฺธํ ปฏิกุชฺฌติ>
        text <กุทฺธํ อปฺปฏิกุชฺฌนฺโต สงฺคามํ เชติ ทุชฺชยํฯ>
        text <อุภินฺนมตฺถํ จรติ อตฺตโน จ ปรสฺส จ>
        text <ปรํ สงฺกุปิตํ ญตฺวา โย สโต อุปสมฺมติฯ>
        text <อุภินฺนํ ติกิจฺฉนฺตานํ อตฺตโน จ ปรสฺส จ>
        text <ชนา มญฺญนฺติ พาโลติ เย ธมฺมสฺส อโกวิทาติฯ>
        text <กุลาวกา มาตลิ สิมฺพลิสฺมิํ>
        text <อีสามุเขน ปริวชฺชยสฺสุ>
        text <กามํ จชาม อสุเรสุ ปาณํ>
        text <มายิเม ทิชา วิกุลาวกา อเหสุนฺติฯ>
        text <ยํ มุสา ภณโต ปาปํ ยํ ปาปํ อริยูปวาทิโน>
        text <มิตฺตทฺทุโน จ ยํ ปาปํ ยํ ปาปํ อกตญฺญุโน>
        text <ตเมว ปาปํ ผุสตุ โย เต ทุพฺเภ สุชมฺปตีติฯ>
        text <วายเมเถว ปุริโส ยาว อตฺถสฺส นิปฺผทา>
        text <นิปฺผนฺนโสภโน อตฺโถ เวโรจนวโจ อิทนฺติฯ>
        text <วายเมเถว ปุริโส ยาว อตฺถสฺส นิปฺผทา>
        text <นิปฺผนฺนโสภโน อตฺโถ ขนฺตฺยา ภิยฺโย น วิชฺชตีติฯ>
        text <สพฺเพ สตฺตา อตฺถชาตา ตตฺถ ตตฺถ ยถารหํ>
        text <สํโยคปรมา ตฺเวว สมฺโภคา สพฺพปาณินํ>
        text <นิปฺผนฺนโสภโน อตฺโถ เวโรจนวโจ อิทนฺติฯ>
        text <สพฺเพ สตฺตา อตฺถชาตา ตตฺถ ตตฺถ ยถารหํ>
        text <สํโยคปรมา ตฺเวว สมฺโภคา สพฺพปาณินํ>
        text <นิปฺผนฺนโสภโน อตฺโถ ขนฺตฺยา ภิยฺโย น วิชฺชตีติฯ>
        text <คนฺโธ อิสีนํ จิรทิกฺขิตานํ>
        text <กายา จุโต คจฺฉติ มาลุเตน>
        text <อิโต ปฏิกฺกมฺม สหสฺสเนตฺต>
        text <คนฺโธ อิสีนํ อสุจิ เทวราชาติฯ>
        text <คนฺโธ อิสีนํ จิรทิกฺขิตานํ>
        text <กายา จุโต คจฺฉตุ มาลุเตน>
        text <สุจิตฺรปุปฺผํ สิรสฺมิํว มาลํ>
        text <คนฺธํ เอตํ ปฏิกงฺขาม ภนฺเต>
        text <น เหตฺถ เทวา ปฏิกูลสญฺญิโนติฯ>
        text <อิสโย สมฺพรํ ปตฺตา ยาจนฺติ อภยทกฺขิณํ>
        text <กามํกโร หิ เต ทาตุํ ภยสฺส อภยสฺส วาติฯ>
        text <อิสีนํ อภยํ นตฺถิ ทุฏฺฐานํ สกฺกเสวินํ>
        text <อภยํ ยาจมานานํ ภยเมว ททามิ โวติฯ>
        text <อภยํ ยาจมานานํ ภยเมว ททาสิ โน>
        text <ปฏิคฺคณฺหาม เต เอตํ อกฺขยํ โหตุ เต ภยํฯ>
        text <ยาทิสํ วปเต พีชํ ตาทิสํ หรเต ผลํ>
        text <กลฺยาณการี กลฺยาณํ ปาปการี จ ปาปกํ>
        text <ปวุตฺตํ ตาต เต พีชํ ผลํ ปจฺจนุโภสฺสสีติฯ>
        text <สุวีรํ สุสีมญฺเจว ธชคฺคํ เวปจิตฺติโน>
        text <สุภาสิตํ ชยญฺเจว กุลาวกํ นทุพฺภิยํ>
        text <เวโรจน อสุรินฺโท อิสโย อรญฺญกญฺเจว>
        text <อิสโย จ สมุทฺทกาติฯ>
        text <มาตาเปตฺติภรํ ชนฺตุํ กุเล เชฏฺฐาปจายินํ>
        text <สณฺหํ สขิลสมฺภาสํ เปสุเณยฺยปฺปหายินํฯ>
        text <มจฺเฉรวินเย ยุตฺตํ สจฺจํ โกธาภิภุํ นรํ>
        text <ตํ เว เทวา ตาวติํสา อาหุ สปฺปุริโส อิตีติฯ>
        text <มาตาเปตฺติภรํ ชนฺตุํ กุเล เชฏฺฐาปจายินํ>
        text <สณฺหํ สขิลสมฺภาสํ เปสุเณยฺยปฺปหายินํฯ>
        text <มจฺเฉรวินเย ยุตฺตํ สจฺจํ โกธาภิภุํ นรํ>
        text <ตํ เว เทวา ตาวติํสา อาหุ สปฺปุริโส อิตีติฯ>
        text <มาตาเปตฺติภรํ ชนฺตุํ กุเล เชฏฺฐาปจายินํ>
        text <สณฺหํ สขิลสมฺภาสํ เปสุเณยฺยปฺปหายินํฯ>
        text <มจฺเฉรวินเย ยุตฺตํ สจฺจํ โกธาภิภุํ นรํ>
        text <ตํ เว เทวา ตาวติํสา อาหุ สปฺปุริโส อิตีติฯ>
        text <ยสฺส สทฺธา ตถาคเต อจลา สุปฺปติฏฺฐิตา>
        text <สีลญฺจ ยสฺส กลฺยาณํ อริยกนฺตํ ปสํสิตํฯ>
        text <สงฺเฆ ปสาโท ยสฺสตฺถิ อุชุภูตญฺจ ทสฺสนํ>
        text <อทลิทฺโทติ ตํ อาหุ อโมฆํ ตสฺส ชีวิตํฯ>
        text <ตสฺมา สทฺธญฺจ สีลญฺจ ปสาทํ ธมฺมทสฺสนํ>
        text <อนุยุญฺเชถ เมธาวี สรํ พุทฺธาน สาสนนฺติฯ>
        text <อารามเจตฺยา วนเจตฺยา โปกฺขรญฺโญ สุนิมฺมิตา>
        text <มนุสฺสรามเณยฺยสฺส กลํ นาคฺฆนฺติ โสฬสิํฯ>
        text <คาเม วา ยทิ วารญฺเญ นินฺเน วา ยทิ วา ถเล>
        text <ยตฺถ อรหนฺโต วิหรนฺติ ตํ ภูมิรามเณยฺยกนฺติฯ>
        text <ยชมานานํ มนุสฺสานํ ปุญฺญเปกฺขาน ปาณินํ>
        text <กโรตํ โอปธิกํ ปุญฺญํ กตฺถ ทินฺนํ มหปฺผลนฺติฯ>
        text <จตฺตาโร จ ปฏิปนฺนา จตฺตาโร จ ผเล ฐิตา>
        text <เอส สงฺโฆ อุชุภูโต ปญฺญาสีลสมาหิโตฯ>
        text <ยชมานานํ มนุสฺสานํ ปุญฺญเปกฺขาน ปาณินํ>
        text <กโรตํ โอปธิกํ ปุญฺญํ สงฺเฆ ทินฺนํ มหปฺผลนฺติฯ>
        text <อุฏฺเฐหิ วีร วิชิตสงฺคาม>
        text <ปนฺนภาร อนณ วิจร โลเก>
        text <จิตฺตญฺจ เต สุวิมุตฺตํ>
        text <จนฺโท ยถา ปนฺนรสาย รตฺตินฺติฯ>
        text <อุฏฺเฐหิ วีร วิชิตสงฺคาม>
        text <สตฺถวาห อนณ วิจร โลเก>
        text <เทสสฺสุ ภควา ธมฺมํ>
        text <อญฺญาตาโร ภวิสฺสนฺตีติฯ>
        text <ตํ นมสฺสนฺติ เตวิชฺชา สพฺเพ ภุมฺมา จ ขตฺติยา>
        text <จตฺตาโร จ มหาราชา ติทสา จ ยสสฺสิโน>
        text <อถ โก นาม โส ยกฺโข ยํ ตฺวํ สกฺก นมสฺสสีติฯ>
        text <มํ นมสฺสนฺติ เตวิชฺชา สพฺเพ ภุมฺมา จ ขตฺติยา>
        text <จตฺตาโร จ มหาราชา ติทสา จ ยสสฺสิโนฯ>
        text <อหญฺจ สีลสมฺปนฺเน จิรรตฺตสมาหิเต>
        text <สมฺมาปพฺพชิเต วนฺเท พฺรหฺมจริยปรายเนฯ>
        text <เย คหฏฺฐา ปุญฺญกรา สีลวนฺโต อุปาสกา>
        text <ธมฺเมน ทารํ โปเสนฺติ เต นมสฺสามิ มาตลีติฯ>
        text <เสฏฺฐา หิ กิร โลกสฺมิํ เย ตฺวํ สกฺก นมสฺสสิ>
        text <อหมฺปิ เต นมสฺสามิ เย นมสฺสสิ วาสวาติฯ>
        text <อิทํ วตฺวาน มฆวา เทวราชา สุชมฺปติ>
        text <ปุถุทฺทิสา นมสฺสิตฺวา ปมุโข รถมารุหีติฯ>
        text <ยญฺหิ เทวา มนุสฺสา จ ตํ นมสฺสนฺติ วาสว>
        text <อถ โก นาม โส ยกฺโข ยํ ตฺวํ สกฺก นมสฺสสีติฯ>
        text <โย อิธ สมฺมาสมฺพุทฺโธ อสฺมิํ โลเก สเทวเก>
        text <อโนมนามํ สตฺถารํ ตํ นมสฺสามิ มาตลิฯ>
        text <เยสํ ราโค จ โทโส จ อวิชฺชา จ วิราชิตา>
        text <ขีณาสวา อรหนฺโต เต นมสฺสามิ มาตลิฯ>
        text <เย ราคโทสวินยา อวิชฺชาสมติกฺกมา>
        text <เสกฺขา อปจยารามา อปฺปมตฺตานุสิกฺขเร>
        text <เต นมสฺสามิ มาตลีติฯ>
        text <เสฏฺฐา หิ กิร โลกสฺมิํ เย ตฺวํ สกฺก นมสฺสสิ>
        text <อหมฺปิ เต นมสฺสามิ เย นมสฺสสิ วาสวาติฯ>
        text <อิทํ วตฺวาน มฆวา เทวราชา สุชมฺปติ>
        text <ภควนฺตํ นมสฺสิตฺวา ปมุโข รถมารุหีติฯ>
        text <ตญฺหิ เอเต นมสฺเสยฺยุํ ปูติเทหสยา นรา>
        text <นิมุคฺคา กุณปมฺเหเต ขุปฺปิปาสสมปฺปิตาฯ>
        text <กิํ นุ เตสํ ปิหยสิ อนาคาราน วาสว>
        text <อาจารํ อิสินํ พฺรูหิ ตํ สุโณม วโจ ตวาติฯ>
        text <เอตํ เตสํ ปิหยามิ อนาคาราน มาตลิ>
        text <ยมฺหา คามา ปกฺกมนฺติ อนเปกฺขา วชนฺติ เตฯ>
        text <น เตสํ โกฏฺเฐ โอเปนฺติ น กุมฺภิ น กโฬปิยํ>
        text <ปรนิฏฺฐิตเมสานา เตน ยาเปนฺติ สุพฺพตาฯ>
        text <สุมนฺตมนฺติโน ธีรา ตุณฺหีภูตา สมญฺจรา>
        text <เทวา วิรุทฺธา อสุเรหิ ปุถุ มจฺจา จ มาตลิฯ>
        text <อวิรุทฺธา วิรุทฺเธสุ อตฺตทณฺเฑสุ นิพฺพุตา>
        text <สาทาเนสุ อนาทานา เต นมสฺสามิ มาตลีติฯ>
        text <เสฏฺฐา หิ กิร โลกสฺมิํ เย ตฺวํ สกฺก นมสฺสสิ>
        text <อหมฺปิ เต นมสฺสามิ เย นมสฺสสิ วาสวาติฯ>
        text <อิทํ วตฺวาน มฆวา เทวราชา สุชมฺปติ>
        text <ภิกฺขุสงฺฆํ นมสฺสิตฺวา ปมุโข รถมารุหีติฯ>
        text <เทวา ปน ตโย วุตฺตา ทลิทฺทญฺจ รามเณยฺยกํ>
        text <ยชมานญฺจ วนฺทนา ตโย สกฺกนมสฺสนาติฯ>
        text <กิํสุ เฉตฺวา สุขํ เสติ กิํสุ เฉตฺวา น โสจติ>
        text <กิสฺสสฺสุ เอกธมฺมสฺส วธํ โรเจสิ โคตมาติฯ>
        text <โกธํ เฉตฺวา สุขํ เสติ โกธํ เฉตฺวา น โสจติ>
        text <โกธสฺส วิสมูลสฺส มธุรคฺคสฺส วาสว>
        text <วธํ อริยา ปสํสนฺติ ตญฺหิ เฉตฺวา น โสจตีติฯ>
        text <น สูปหตจิตฺโตมฺหิ นาวตฺเตน สุวานโย>
        text <น โว จิราหํ กุชฺฌามิ โกโธ มยิ นาวติฏฺฐติฯ>
        text <กุทฺธาหํ น ผรุสํ พฺรูมิ น จ ธมฺมานิ กิตฺตเย>
        text <สนฺนิคฺคณฺหามิ อตฺตานํ สมฺปสฺสํ อตฺถมตฺตโนติฯ>
        text <มายาวี มฆวา สกฺก เทวราช สุชมฺปติ>
        text <อุเปติ นิรยํ โฆรํ สมฺพโรว สตํ สมนฺติฯ>
        text <โกโธ โว วสมายาตุ มา จ มิตฺเตหิ โว ชรา>
        text <อครหิยํ มา ครหิตฺถ มา จ ภาสิตฺถ เปสุณํ>
        text <อถ ปาปชนํ โกโธ ปพฺพโตวาภิมทฺทตีติฯ>
        text <มา โว โกโธ อชฺฌภวิ มา จ กุชฺฌิตฺถ กุชฺฌตํ>
        text <อกฺโกโธ อวิหิํสา จ อริเยสุ จ ปฏิปทา>
        text <อถ ปาปชนํ โกโธ ปพฺพโตวาภิมทฺทตีติฯ>
        text <เฉตฺวา ทุพฺพณฺณิยมายา อจฺจเยน อโกธโน>
        text <เทสิตํ พุทฺธเสฏฺเฐน อิทญฺหิ สกฺกปญฺจกนฺติฯ>
        text <เทวตา เทวปุตฺโต จ ราชา มาโร จ ภิกฺขุนี>
        text <พฺรหฺมา พฺราหฺมณ วงฺคีโส วนยกฺเขน วาสโวติฯ>
      text <โส หิ นาม ภิกฺขเว สกฺโก เทวานมินฺโท สกํ ปุญฺญผลํ อุปชีวมาโน เทวานํ ตาวติํสานํ อิสฺสริยาธิปจฺจํ รชฺชํ กาเรนฺโต อุฏฺฐานวีริยสฺส วณฺณวาที ภวิสฺสติฯ อิธ โข ตํ ภิกฺขเว โสเภถ ยํ ตุมฺเห เอวํ สฺวากฺขาเต ธมฺมวินเย ปพฺพชิตา สมานา อุฏฺฐเหยฺยาถ ฆเฏยฺยาถ วายเมยฺยาถ อปฺปตฺตสฺส ปตฺติยา อนธิคตสฺส อธิคมาย อสจฺฉิกตสฺส สจฺฉิกิริยายาติฯ>
    text <๒ สุสีมสุตฺตํ>
      text <๒๔๘>, <สาวตฺถิยํฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <ภูตปุพฺพํ ภิกฺขเว อสุรา เทเว อภิยํสุฯ อถ โข ภิกฺขเว สกฺโก เทวานมินฺโท สุสีมํ เทวปุตฺตํ อามนฺเตสิ เอเต ตาต สุสีม อสุรา เทเว อภิยนฺติฯ คจฺฉ ตาต สุสีม อสุเร ปจฺจุยฺยาหีติฯ เอวํ ภทฺทนฺตวาติ โข ภิกฺขเว สุสีโม เทวปุตฺโต สกฺกสฺส เทวานมินฺทสฺส ปฏิสฺสุตฺวา ปมาทํ อาปาเทสิฯ ทุติยมฺปิ โข ภิกฺขเว สกฺโก เทวานมินฺโท สุสีมํ เทวปุตฺตํ อามนฺเตสิ…เป … ทุติยมฺปิ ปมาทํ อาปาเทสิฯ ตติยมฺปิ โข ภิกฺขเว สกฺโก เทวานมินฺโท สุสีมํ เทวปุตฺตํ อามนฺเตสิ…เป … ตติยมฺปิ ปมาทํ อาปาเทสิฯ อถ โข ภิกฺขเว สกฺโก เทวานมินฺโท สุสีมํ เทวปุตฺตํ คาถาย อชฺฌภาสิ>
      text <โส หิ นาม ภิกฺขเว สกฺโก เทวานมินฺโท สกํ ปุญฺญผลํ อุปชีวมาโน เทวานํ ตาวติํสานํ อิสฺสริยาธิปจฺจํ รชฺชํ กาเรนฺโต อุฏฺฐานวีริยสฺส วณฺณวาที ภวิสฺสติฯ อิธ โข ตํ ภิกฺขเว โสเภถ ยํ ตุมฺเห เอวํ สฺวากฺขาเต ธมฺมวินเย ปพฺพชิตา สมานา อุฏฺฐเหยฺยาถ ฆเฏยฺยาถ วายเมยฺยาถ อปฺปตฺตสฺส ปตฺติยา อนธิคตสฺส อธิคมาย อสจฺฉิกตสฺส สจฺฉิกิริยายาติฯ>
    text <๓ ธชคฺคสุตฺตํ>
      text <๒๔๙>, <สาวตฺถิยํ ฯ ตตฺร โข ภควา ภิกฺขู อามนฺเตสิ ภิกฺขโวติ ฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <ภูตปุพฺพํ ภิกฺขเว เทวาสุรสงฺคาโม สมุปพฺยูฬฺโห อโหสิฯ อถ โข ภิกฺขเว สกฺโก เทวานมินฺโท เทเว ตาวติํเส อามนฺเตสิ>
      text <สเจ มาริสา เทวานํ สงฺคามคตานํ อุปฺปชฺเชยฺย ภยํ วา ฉมฺภิตตฺตํ วา โลมหํโส วา มเมว ตสฺมิํ สมเย ธชคฺคํ อุลฺโลเกยฺยาถฯ มมญฺหิ โว ธชคฺคํ อุลฺโลกยตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา โส ปหียิสฺสติฯ>
      text <โน เจ เม ธชคฺคํ อุลฺโลเกยฺยาถ อถ ปชาปติสฺส เทวราชสฺส ธชคฺคํ อุลฺโลเกยฺยาถฯ ปชาปติสฺส หิ โว เทวราชสฺส ธชคฺคํ อุลฺโลกยตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา โส ปหียิสฺสติฯ>
      text <โน เจ ปชาปติสฺส เทวราชสฺส ธชคฺคํ อุลฺโลเกยฺยาถ อถ วรุณสฺส เทวราชสฺส ธชคฺคํ อุลฺโลเกยฺยาถฯ วรุณสฺส หิ โว เทวราชสฺส ธชคฺคํ อุลฺโลกยตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา โส ปหียิสฺสติฯ>
      text <โน เจ วรุณสฺส เทวราชสฺส ธชคฺคํ อุลฺโลเกยฺยาถ อถ อีสานสฺส เทวราชสฺส ธชคฺคํ อุลฺโลเกยฺยาถฯ อีสานสฺส หิ โว เทวราชสฺส ธชคฺคํ อุลฺโลกยตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา โส ปหียิสฺสตีติฯ>
      text <ตํ โข ปน ภิกฺขเว สกฺกสฺส วา เทวานมินฺทสฺส ธชคฺคํ อุลฺโลกยตํ ปชาปติสฺส วา เทวราชสฺส ธชคฺคํ อุลฺโลกยตํ วรุณสฺส วา เทวราชสฺส ธชคฺคํ อุลฺโลกยตํ อีสานสฺส วา เทวราชสฺส ธชคฺคํ อุลฺโลกยตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา โส ปหีเยถาปิ โนปิ ปหีเยถ ฯ>
      text <ตํ กิสฺส เหตุ สกฺโก หิ ภิกฺขเว เทวานมินฺโท อวีตราโค อวีตโทโส อวีตโมโห ภีรุ ฉมฺภี อุตฺราสี ปลายีติฯ>
      text <อหญฺจ โข ภิกฺขเว เอวํ วทามิ สเจ ตุมฺหากํ ภิกฺขเว อรญฺญคตานํ วา รุกฺขมูลคตานํ วา สุญฺญาคารคตานํ วา อุปฺปชฺเชยฺย ภยํ วา ฉมฺภิตตฺตํ วา โลมหํโส วา มเมว ตสฺมิํ สมเย อนุสฺสเรยฺยาถ อิติปิ โส ภควา อรหํ สมฺมาสมฺพุทฺโธ วิชฺชาจรณสมฺปนฺโน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุทฺโธ ภควาติฯ มมญฺหิ โว ภิกฺขเว อนุสฺสรตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา โส ปหียิสฺสติฯ>
      text <โน เจ มํ อนุสฺสเรยฺยาถ อถ ธมฺมํ อนุสฺสเรยฺยาถ สฺวากฺขาโต ภควตา ธมฺโม สนฺทิฏฺฐิโก อกาลิโก เอหิปสฺสิโก โอปเนยฺยิโก ปจฺจตฺตํ เวทิตพฺโพ วิญฺญูหีติฯ ธมฺมญฺหิ โว ภิกฺขเว อนุสฺสรตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา โส ปหียิสฺสติฯ>
      text <โน เจ ธมฺมํ อนุสฺสเรยฺยาถ อถ สงฺฆํ อนุสฺสเรยฺยาถ สุปฺปฏิปนฺโน ภควโต สาวกสงฺโฆ อุชุปฺปฏิปนฺโน ภควโต สาวกสงฺโฆ ญายปฺปฏิปนฺโน ภควโต สาวกสงฺโฆ สามีจิปฺปฏิปนฺโน ภควโต สาวกสงฺโฆ ยทิทํ จตฺตาริ ปุริสยุคานิ อฏฺฐ ปุริสปุคฺคลา เอส ภควโต สาวกสงฺโฆ อาหุเนยฺโย ปาหุเนยฺโย ทกฺขิเณยฺโย อญฺชลิกรณีโย อนุตฺตรํ ปุญฺญกฺเขตฺตํ โลกสฺสาติฯ สงฺฆญฺหิ โว ภิกฺขเว อนุสฺสรตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา โส ปหียิสฺสติฯ>
      text <ตํ กิสฺส เหตุ ตถาคโต หิ ภิกฺขเว อรหํ สมฺมาสมฺพุทฺโธ วีตราโค วีตโทโส วีตโมโห อภีรุ อจฺฉมฺภี อนุตฺราสี อปลายีติฯ อิทมโวจ ภควาฯ อิทํ วตฺวาน สุคโต อถาปรํ เอตทโวจ สตฺถา>
    text <๔ เวปจิตฺติสุตฺตํ>
      text <๒๕๐>, <สาวตฺถินิทานํฯ ภูตปุพฺพํ ภิกฺขเว เทวาสุรสงฺคาโม สมุปพฺยูฬฺโห อโหสิฯ อถ โข ภิกฺขเว เวปจิตฺติ อสุรินฺโท อสุเร อามนฺเตสิ สเจ มาริสา เทวานํ อสุรสงฺคาเม สมุปพฺยูฬฺเห อสุรา ชิเนยฺยุํ เทวา ปราชิเนยฺยุํ เยน นํ สกฺกํ เทวานมินฺทํ กณฺฐปญฺจเมหิ พนฺธเนหิ พนฺธิตฺวา มม สนฺติเก อาเนยฺยาถ อสุรปุรนฺติฯ สกฺโกปิ โข ภิกฺขเว เทวานมินฺโท เทเว ตาวติํเส อามนฺเตสิ สเจ มาริสา เทวานํ อสุรสงฺคาเม สมุปพฺยูฬฺเห เทวา ชิเนยฺยุํ อสุรา ปราชิเนยฺยุํ เยน นํ เวปจิตฺติํ อสุรินฺทํ กณฺฐปญฺจเมหิ พนฺธเนหิ พนฺธิตฺวา มม สนฺติเก อาเนยฺยาถ สุธมฺมสภนฺติฯ ตสฺมิํ โข ปน ภิกฺขเว สงฺคาเม เทวา ชินิํสุ อสุรา ปราชินิํสุ ฯ อถ โข ภิกฺขเว เทวา ตาวติํสา เวปจิตฺติํ อสุรินฺทํ กณฺฐปญฺจเมหิ พนฺธเนหิ พนฺธิตฺวา สกฺกสฺส เทวานมินฺทสฺส สนฺติเก อาเนสุํ สุธมฺมสภํฯ ตตฺร สุทํ ภิกฺขเว เวปจิตฺติ อสุรินฺโท กณฺฐปญฺจเมหิ พนฺธเนหิ พทฺโธ สกฺกํ เทวานมินฺทํ สุธมฺมสภํ ปวิสนฺตญฺจ นิกฺขมนฺตญฺจ อสพฺภาหิ ผรุสาหิ วาจาหิ อกฺโกสติ ปริภาสติฯ อถ โข ภิกฺขเว มาตลิ สงฺคาหโก สกฺกํ เทวานมินฺทํ คาถาหิ อชฺฌภาสิ>
      text <โส หิ นาม ภิกฺขเว สกฺโก เทวานมินฺโท สกํ ปุญฺญผลํ อุปชีวมาโน เทวานํ ตาวติํสานํ อิสฺสริยาธิปจฺจํ รชฺชํ กาเรนฺโต ขนฺติโสรจฺจสฺส วณฺณวาที ภวิสฺสติฯ อิธ โข ตํ ภิกฺขเว โสเภถ ยํ ตุมฺเห เอวํ สฺวากฺขาเต ธมฺมวินเย ปพฺพชิตา สมานา ขมา จ ภเวยฺยาถ โสรตา จาติฯ>
    text <๕ สุภาสิตชยสุตฺตํ>
      text <๒๕๑>, <สาวตฺถินิทานํฯ ภูตปุพฺพํ ภิกฺขเว เทวาสุรสงฺคาโม สมุปพฺยูฬฺโห อโหสิฯ อถ โข ภิกฺขเว เวปจิตฺติ อสุรินฺโท สกฺกํ เทวานมินฺทํ เอตทโวจ โหตุ เทวานมินฺท สุภาสิเตน ชโยติฯ โหตุ เวปจิตฺติ สุภาสิเตน ชโยติฯ อถ โข ภิกฺขเว เทวา จ อสุรา จ ปาริสชฺเช ฐเปสุํ อิเม โน สุภาสิตทุพฺภาสิตํ อาชานิสฺสนฺตีติฯ อถ โข ภิกฺขเว เวปจิตฺติํ อสุรินฺโท สกฺกํ เทวานมินฺทํ เอตทโวจ ภณ เทวานมินฺท คาถนฺติฯ เอวํ วุตฺเต ภิกฺขเว สกฺโก เทวานมินฺโท เวปจิตฺติ อสุรินฺทํ เอตทโวจ ตุมฺเห ขฺเวตฺถ เวปจิตฺติ ปุพฺพเทวาฯ ภณ เวปจิตฺติ คาถนฺติฯ เอวํ วุตฺเต ภิกฺขเว เวปจิตฺติ อสุรินฺโท อิมํ คาถํ อภาสิ>
      text <ภาสิตาย โข ปน ภิกฺขเว เวปจิตฺตินา อสุรินฺเทน คาถาย อสุรา อนุโมทิํสุ เทวา ตุณฺหี อเหสุํฯ อถ โข ภิกฺขเว เวปจิตฺติ อสุรินฺโท สกฺกํ เทวานมินฺทํ เอตทโวจ ภณ เทวานมินฺท คาถนฺติฯ เอวํ วุตฺเต ภิกฺขเว สกฺโก เทวานมินฺโท อิมํ คาถํ อภาสิ>
      text <ภาสิตาย โข ปน ภิกฺขเว สกฺเกน เทวานมินฺเทน คาถาย เทวา อนุโมทิํสุ อสุรา ตุณฺหี อเหสุํฯ อถ โข ภิกฺขเว สกฺโก เทวานมินฺโท เวปจิตฺติํ อสุรินฺทํ เอตทโวจ ภณ เวปจิตฺติ คาถนฺติฯ เอวํ วุตฺเต ภิกฺขเว เวปจิตฺติ อสุรินฺโท อิมํ คาถํ อภาสิ>
      text <ภาสิตาย โข ปน ภิกฺขเว เวปจิตฺตินา อสุรินฺเทน คาถาย อสุรา อนุโมทิํสุ เทวา ตุณฺหี อเหสุํฯ อถ โข ภิกฺขเว เวปจิตฺติ อสุรินฺโท สกฺกํ เทวานมินฺทํ เอตทโวจ ภณ เทวานมินฺท คาถนฺติฯ เอวํ วุตฺเต ภิกฺขเว สกฺโก เทวานมินฺโท อิมา คาถาโย อภาสิ>
      text <ภาสิตาสุ โข ปน ภิกฺขเว สกฺเกน เทวานมินฺเทน คาถาสุ เทวา อนุโมทิํสุ อสุรา ตุณฺหี อเหสุํฯ อถ โข ภิกฺขเว เทวานญฺจ อสุรานญฺจ ปาริสชฺชา เอตทโวจุํ ภาสิตา โข เวปจิตฺตินา อสุรินฺเทน คาถาโยฯ ตา จ โข สทณฺฑาวจรา สสตฺถาวจรา อิติ ภณฺฑนํ อิติ วิคฺคโห อิติ กลโหฯ ภาสิตา โข สกฺเกน เทวานมินฺเทน คาถาโยฯ ตา จ โข อทณฺฑาวจรา อสตฺถาวจรา อิติ อภณฺฑนํ อิติ อวิคฺคโห อิติ อกลโหฯ สกฺกสฺส เทวานมินฺทสฺส สุภาสิเตน ชโยติฯ อิติ โข ภิกฺขเว สกฺกสฺส เทวานมินฺทสฺส สุภาสิเตน ชโย อโหสีติฯ>
    text <๖ กุลาวกสุตฺตํ>
      text <๒๕๒>, <สาวตฺถิยํฯ ภูตปุพฺพํ ภิกฺขเว เทวาสุรสงฺคาโม สมุปพฺยูฬฺโห อโหสิฯ ตสฺมิํ โข ปน ภิกฺขเว สงฺคาเม อสุรา ชินิํสุ เทวา ปราชินิํสุฯ ปราชิตา จ โข ภิกฺขเว เทวา อปายํสฺเวว อุตฺตเรนมุขา อภิยํสฺเวว เน อสุราฯ อถ โข ภิกฺขเว สกฺโก เทวานมินฺโท มาตลิ สงฺคาหกํ คาถาย อชฺฌภาสิ>
      text <เอวํ ภทฺทนฺตวาติ โข ภิกฺขเว มาตลิ สงฺคาหโก สกฺกสฺส เทวานมินฺทสฺส ปฏิสฺสุตฺวา สหสฺสยุตฺตํ อาชญฺญรถํ ปจฺจุทาวตฺเตสิฯ อถ โข ภิกฺขเว อสุรานํ เอตทโหสิ ปจฺจุทาวตฺโต โข ทานิ สกฺกสฺส เทวานมินฺทสฺส สหสฺสยุตฺโต อาชญฺญรโถ ฯ ทุติยมฺปิ โข เทวา อสุเรหิ สงฺคาเมสฺสนฺตีติ ภีตา อสุรปุรเมว ปาวิสิํสุฯ อิติ โข ภิกฺขเว สกฺกสฺส เทวานมินฺทสฺส ธมฺเมน ชโย อโหสีติฯ>
    text <๗ นทุพฺภิยสุตฺตํ>
      text <๒๕๓>, <สาวตฺถิยํฯ ภูตปุพฺพํ ภิกฺขเว สกฺกสฺส เทวานมินฺทสฺส รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ โยปิ เม อสฺส สุปจฺจตฺถิโก ตสฺสปาหํ น ทุพฺเภยฺยนฺติฯ อถ โข ภิกฺขเว เวปจิตฺติ อสุรินฺโท สกฺกสฺส เทวานมินฺทสฺส เจตสา เจโตปริวิตกฺกมญฺญาย เยน สกฺโก เทวานมินฺโท เตนุปสงฺกมิฯ อทฺทสา โข ภิกฺขเว สกฺโก เทวานมินฺโท เวปจิตฺติํ อสุรินฺทํ ทูรโตว อาคจฺฉนฺตํฯ ทิสฺวาน เวปจิตฺติํ อสุรินฺทํ เอตทโวจ ติฏฺฐ เวปจิตฺติ คหิโตสีติฯ>
      text <ยเทว เต มาริส ปุพฺเพ จิตฺตํ ตเทว ตฺวํ มา ปชหาสีติ ฯ>
      text <สปสฺสุ จ เม เวปจิตฺติ อทุพฺภายาติ ฯ>
    text <๘ เวโรจนอสุรินฺทสุตฺตํ>
      text <๒๕๔>, <สาวตฺถิยํ เชตวเนฯ เตน โข ปน สมเยน ภควา ทิวาวิหารคโต โหติ ปฏิสลฺลีโนฯ อถ โข สกฺโก จ เทวานมินฺโท เวโรจโน จ อสุรินฺโท เยน ภควา เตนุปสงฺกมิํสุ อุปสงฺกมิตฺวา ปจฺเจกํ ทฺวารพาหํ นิสฺสาย อฏฺฐํสุฯ อถ โข เวโรจโน อสุรินฺโท ภควโต สนฺติเก อิมํ คาถํ อภาสิ>
    text <๙ อรญฺญายตนอิสิสุตฺตํ>
      text <๒๕๕>, <สาวตฺถิยํ ฯ ภูตปุพฺพํ ภิกฺขเว สมฺพหุลา อิสโย สีลวนฺโต กลฺยาณธมฺมา อรญฺญายตเน ปณฺณกุฏีสุ สมฺมนฺติฯ อถ โข ภิกฺขเว สกฺโก จ เทวานมินฺโท เวปจิตฺติ จ อสุรินฺโท เยน เต อิสโย สีลวนฺโต กลฺยาณธมฺมา เตนุปสงฺกมิํสุฯ อถ โข ภิกฺขเว เวปจิตฺติ อสุรินฺโท ปฏลิโย อุปาหนา อาโรหิตฺวา ขคฺคํ โอลคฺเคตฺวา ฉตฺเตน ธาริยมาเนน อคฺคทฺวาเรน อสฺสมํ ปวิสิตฺวา เต อิสโย สีลวนฺเต กลฺยาณธมฺเม อปพฺยามโต กริตฺวา อติกฺกมิฯ อถ โข ภิกฺขเว สกฺโก เทวานมินฺโท ปฏลิโย อุปาหนา โอโรหิตฺวา ขคฺคํ อญฺเญสํ ทตฺวา ฉตฺตํ อปนาเมตฺวา ทฺวาเรเนว อสฺสมํ ปวิสิตฺวา เต อิสโย สีลวนฺเต กลฺยาณธมฺเม อนุวาตํ ปญฺชลิโก นมสฺสมาโน อฏฺฐาสิฯ อถ โข ภิกฺขเว เต อิสโย สีลวนฺโต กลฺยาณธมฺมา สกฺกํ เทวานมินฺทํ คาถาย อชฺฌภาสิํสุ>
    text <๑๐ สมุทฺทกสุตฺตํ>
      text <๒๕๖>, <สาวตฺถิยํฯ ภูตปุพฺพํ ภิกฺขเว สมฺพหุลา อิสโย สีลวนฺโต กลฺยาณธมฺมา สมุทฺทตีเร ปณฺณกุฏีสุ สมฺมนฺติฯ เตน โข ปน สมเยน เทวาสุรสงฺคาโม สมุปพฺยูฬฺโห อโหสิฯ อถ โข ภิกฺขเว เตสํ อิสีนํ สีลวนฺตานํ กลฺยาณธมฺมานํ เอตทโหสิ ธมฺมิกา โข เทวา อธมฺมิกา อสุราฯ สิยาปิ โน อสุรโต ภยํฯ ยํนูน มยํ สมฺพรํ อสุรินฺทํ อุปสงฺกมิตฺวา อภยทกฺขิณํ ยาเจยฺยามาติฯ อถ โข ภิกฺขเว เต อิสโย สีลวนฺโต กลฺยาณธมฺมา เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย ปสาริตํ วา พาหํ สมิญฺเชยฺย เอวเมว สมุทฺทตีเร ปณฺณกุฏีสุ อนฺตรหิตา สมฺพรสฺส อสุรินฺทสฺส สมฺมุเข ปาตุรเหสุํฯ อถ โข ภิกฺขเว เต อิสโย สีลวนฺโต กลฺยาณธมฺมา สมฺพรํ อสุรินฺทํ คาถาย อชฺฌภาสิํสุ>
      text <อถ โข ภิกฺขเว เต อิสโย สีลวนฺโต กลฺยาณธมฺมา สมฺพรํ อสุรินฺทํ อภิสปิตฺวา เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย ปสาริตํ วา พาหํ สมิญฺเชยฺย เอวเมว สมฺพรสฺส อสุรินฺทสฺส สมฺมุเข อนฺตรหิตา สมุทฺทตีเร ปณฺณกุฏีสุ ปาตุรเหสุํฯ อถ โข ภิกฺขเว สมฺพโร อสุรินฺโท เตหิ อิสีหิ สีลวนฺเตหิ กลฺยาณธมฺเมหิ อภิสปิโต รตฺติยา สุทํ ติกฺขตฺตุํ อุพฺพิชฺชีติฯ>
      stand <ปฐโม วคฺโคฯ>
      text <ตสฺสุทฺทานํ>
  text <๒ ทุติยวคฺโค>
    text <๑ วตปทสุตฺตํ>
      text <๒๕๗>, <สาวตฺถิยํ ฯ สกฺกสฺส ภิกฺขเว เทวานมินฺทสฺส ปุพฺเพ มนุสฺสภูตสฺส สตฺต วตปทานิ สมตฺตานิ สมาทินฺนานิ อเหสุํ เยสํ สมาทินฺนตฺตา สกฺโก สกฺกตฺตํ อชฺฌคาฯ กตมานิ สตฺต วตปทานิ ยาวชีวํ มาตาเปตฺติภโร อสฺสํ ยาวชีวํ กุเล เชฏฺฐาปจายี อสฺสํ ยาวชีวํ สณฺหวาโจ อสฺสํ ยาวชีวํ อปิสุณวาโจ อสฺสํ ยาวชีวํ วิคตมลมจฺเฉเรน เจตสา อคารํ อชฺฌาวเสยฺยํ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโต ยาวชีวํ สจฺจวาโจ อสฺสํ ยาวชีวํ อกฺโกธโน อสฺสํ สเจปิ เม โกโธ อุปฺปชฺเชยฺย ขิปฺปเมว นํ ปฏิวิเนยฺยนฺติฯ สกฺกสฺส ภิกฺขเว เทวานมินฺทสฺส ปุพฺเพ มนุสฺสภูตสฺส อิมานิ สตฺต วตปทานิ สมตฺตานิ สมาทินฺนานิ อเหสุํ เยสํ สมาทินฺนตฺตา สกฺโก สกฺกตฺตํ อชฺฌคาติฯ>
    text <๒ สกฺกนามสุตฺตํ>
      text <๒๕๘>, <สาวตฺถิยํ เชตวเนฯ ตตฺร โข ภควา ภิกฺขู เอตทโวจ สกฺโก ภิกฺขเว เทวานมินฺโท ปุพฺเพ มนุสฺสภูโต สมาโน มโฆ นาม มาณโว อโหสิ ตสฺมา มฆวาติ วุจฺจติฯ>
      text <สกฺโก ภิกฺขเว เทวานมินฺโท ปุพฺเพ มนุสฺสภูโต สมาโน ปุเร ทานํ อทาสิ ตสฺมา ปุรินฺทโทติ วุจฺจติฯ>
      text <สกฺโก ภิกฺขเว เทวานมินฺโท ปุพฺเพ มนุสฺสภูโต สมาโน สกฺกจฺจํ ทานํ อทาสิ ตสฺมา สกฺโกติ วุจฺจติฯ>
      text <สกฺโก ภิกฺขเว เทวานมินฺโท ปุพฺเพ มนุสฺสภูโต สมาโน อาวสถํ อทาสิ ตสฺมา วาสโวติ วุจฺจติฯ>
      text <สกฺโก ภิกฺขเว เทวานมินฺโท สหสฺสมฺปิ อตฺถานํ มุหุตฺเตน จินฺเตติ ตสฺมา สหสฺสกฺโขติ วุจฺจติฯ>
      text <สกฺกสฺส ภิกฺขเว เทวานมินฺทสฺส สุชา นาม อสุรกญฺญา ปชาปติ ตสฺมา สุชมฺปตีติ วุจฺจติฯ>
      text <สกฺโก ภิกฺขเว เทวานมินฺโท เทวานํ ตาวติํสานํ อิสฺสริยาธิปจฺจํ รชฺชํ กาเรติ ตสฺมา เทวานมินฺโทติ วุจฺจติฯ>
      text <สกฺกสฺส ภิกฺขเว เทวานมินฺทสฺส ปุพฺเพ มนุสฺสภูตสฺส สตฺต วตปทานิ สมตฺตานิ สมาทินฺนานิ อเหสุํ เยสํ สมาทินฺนตฺตา สกฺโก สกฺกตฺตํ อชฺฌคาฯ กตมานิ สตฺต วตปทานิ ยาวชีวํ มาตาเปตฺติภโร อสฺสํ ยาวชีวํ กุเล เชฏฺฐาปจายี อสฺสํ ยาวชีวํ สณฺหวาโจ อสฺสํ ยาวชีวํ อปิสุณวาโจ อสฺสํ ยาวชีวํ วิคตมลมจฺเฉเรน เจตสา อคารํ อชฺฌาวเสยฺยํ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโต ยาวชีวํ สจฺจวาโจ อสฺสํ ยาวชีวํ อกฺโกธโน อสฺสํ สเจปิ เม โกโธ อุปฺปชฺเชยฺย ขิปฺปเมว นํ ปฏิวิเนยฺยนฺติฯ สกฺกสฺส ภิกฺขเว เทวานมินฺทสฺส ปุพฺเพ มนุสฺสภูตสฺส อิมานิ สตฺต วตปทานิ สมตฺตานิ สมาทินฺนานิ อเหสุํ เยสํ สมาทินฺนตฺตา สกฺโก สกฺกตฺตํ อชฺฌคาติฯ>
    text <๓ มหาลิสุตฺตํ>
      text <๒๕๙>, <เอวํ เม สุตํ เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ อถ โข มหาลิ ลิจฺฉวี เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน โข มหาลิ ลิจฺฉวี ภควนฺตํ เอตทโวจ>
      text <ทิฏฺโฐ โข ภนฺเต ภควตา สกฺโก เทวานมินฺโทติ>
      text <ทิฏฺโฐ โข เม มหาลิ สกฺโก เทวานมินฺโทติฯ>
      text <โส หิ นูน ภนฺเต สกฺกปติรูปโก ภวิสฺสติฯ ทุทฺทโส หิ ภนฺเต สกฺโก เทวานมินฺโทติฯ>
      text <สกฺกญฺจ ขฺวาหํ มหาลิ ปชานามิ สกฺกกรเณ จ ธมฺเม เยสํ ธมฺมานํ สมาทินฺนตฺตา สกฺโก สกฺกตฺตํ อชฺฌคา ตญฺจ ปชานามิฯ>
      text <สกฺโก มหาลิ เทวานมินฺโท ปุพฺเพ มนุสฺสภูโต สมาโน มโฆ นาม มาณโว อโหสิ ตสฺมา มฆวาติ วุจฺจติฯ>
      text <สกฺโก มหาลิ เทวานมินฺโท ปุพฺเพ มนุสฺสภูโต สมาโน สกฺกจฺจํ ทานํ อทาสิ ตสฺมา สกฺโกติ วุจฺจติฯ>
      text <สกฺโก มหาลิ เทวานมินฺโท ปุพฺเพ มนุสฺสภูโต สมาโน ปุเร ทานํ อทาสิ ตสฺมา ปุรินฺทโทติ วุจฺจติฯ>
      text <สกฺโก มหาลิ เทวานมินฺโท ปุพฺเพ มนุสฺสภูโต สมาโน อาวสถํ อทาสิ ตสฺมา วาสโวติ วุจฺจติฯ>
      text <สกฺโก มหาลิ เทวานมินฺโท สหสฺสมฺปิ อตฺถานํ มุหุตฺเตน จินฺเตติ ตสฺมา สหสฺสกฺโขติ วุจฺจติฯ>
      text <สกฺกสฺส มหาลิ เทวานมินฺทสฺส สุชา นาม อสุรกญฺญา ปชาปติ ตสฺมา สุชมฺปตีติ วุจฺจติฯ>
      text <สกฺโก มหาลิ เทวานมินฺโท เทวานํ ตาวติํสานํ อิสฺสริยาธิปจฺจํ รชฺชํ กาเรติ ตสฺมา เทวานมินฺโทติ วุจฺจติฯ>
      text <สกฺกสฺส มหาลิ เทวานมินฺทสฺส ปุพฺเพ มนุสฺสภูตสฺส สตฺต วตปทานิ สมตฺตานิ สมาทินฺนานิ อเหสุํ เยสํ สมาทินฺนตฺตา สกฺโก สกฺกตฺตํ อชฺฌคาฯ กตมานิ สตฺต วตปทานิ ยาวชีวํ มาตาเปตฺติภโร อสฺสํ ยาวชีวํ กุเล เชฏฺฐาปจายี อสฺสํ ยาวชีวํ สณฺหวาโจ อสฺสํ ยาวชีวํ อปิสุณวาโจ อสฺสํ ยาวชีวํ วิคตมลมจฺเฉเรน เจตสา อคารํ อชฺฌาวเสยฺยํ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโต ยาวชีวํ สจฺจวาโจ อสฺสํ ยาวชีวํ อกฺโกธโน อสฺสํ สเจปิ เม โกโธ อุปฺปเชยฺย ขิปฺปเมว นํ ปฏิวิเนยฺยนฺติฯ สกฺกสฺส มหาลิ เทวานมินฺทสฺส ปุพฺเพ มนุสฺสภูตสฺส อิมานิ สตฺต วตปทานิ สมตฺตานิ สมาทินฺนานิ อเหสุํ เยสํ สมาทินฺนตฺตา สกฺโก สกฺกตฺตํ อชฺฌคาติฯ>
    text <๔ ทลิทฺทสุตฺตํ>
      text <๒๖๐>, <เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <ภูตปุพฺพํ ภิกฺขเว อญฺญตโร ปุริโส อิมสฺมิํเยว ราชคเห มนุสฺสทลิทฺโท อโหสิ มนุสฺสกปโณ มนุสฺสวราโกฯ โส ตถาคตปฺปเวทิเต ธมฺมวินเย สทฺธํ สมาทิยิ สีลํ สมาทิยิ สุตํ สมาทิยิ จาคํ สมาทิยิ ปญฺญํ สมาทิยิฯ โส ตถาคตปฺปเวทิเต ธมฺมวินเย สทฺธํ สมาทิยิตฺวา สีลํ สมาทิยิตฺวา สุตํ สมาทิยิตฺวา จาคํ สมาทิยิตฺวา ปญฺญํ สมาทิยิตฺวา กายสฺส เภทา ปรํ มรณา สุคติํ สคฺคํ โลกํ อุปปชฺชิ เทวานํ ตาวติํสานํ สหพฺยตํฯ โส อญฺเญ เทเว อติโรจติ วณฺเณน เจว ยสสา จฯ ตตฺร สุทํ ภิกฺขเว เทวา ตาวติํสา อุชฺฌายนฺติ ขิยฺยนฺติ วิปาเจนฺติ อจฺฉริยํ วต โภ อพฺภุตํ วต โภ อยญฺหิ เทวปุตฺโต ปุพฺเพ มนุสฺสภูโต สมาโน มนุสฺสทลิทฺโท อโหสิ มนุสฺสกปโณ มนุสฺสวราโก โส กายสฺส เภทา ปรํ มรณา สุคติํ สคฺคํ โลกํ อุปปนฺโน เทวานํ ตาวติํสานํ สหพฺยตํฯ โส อญฺเญ เทเว อติโรจติ วณฺเณน เจว ยสสา จาติฯ>
      text <อถ โข ภิกฺขเว สกฺโก เทวานมินฺโท เทเว ตาวติํเส อามนฺเตสิ มา โข ตุมฺเห มาริสา เอตสฺส เทวปุตฺตสฺส อุชฺฌายิตฺถฯ เอโส โข มาริสา เทวปุตฺโต ปุพฺเพ มนุสฺสภูโต สมาโน ตถาคตปฺปเวทิเต ธมฺมวินเย สทฺธํ สมาทิยิ สีลํ สมาทิยิ สุตํ สมาทิยิ จาคํ สมาทิยิ ปญฺญํ สมาทิยิฯ โส ตถาคตปฺปเวทิเต ธมฺมวินเย สทฺธํ สมาทิยิตฺวา สีลํ สมาทิยิตฺวา สุตํ สมาทิยิตฺวา จาคํ สมาทิยิตฺวา ปญฺญํ สมาทิยิตฺวา กายสฺส เภทา ปรํ มรณา สุคติํ สคฺคํ โลกํ อุปปนฺโน เทวานํ ตาวติํสานํ สหพฺยตํ ฯ โส อญฺเญ เทเว อติโรจติ วณฺเณน เจว ยสสา จาติฯ อถ โข ภิกฺขเว สกฺโก เทวานมินฺโท เทเว ตาวติํเส อนุนยมาโน ตายํ เวลายํ อิมา คาถาโย อภาสิ>
    text <๕ รามเณยฺยกสุตฺตํ>
      text <๒๖๑>, <สาวตฺถิยํ เชตวเนฯ อถ โข สกฺโก เทวานมินฺโท เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข สกฺโก เทวานมินฺโท ภควนฺตํ เอตทโวจ กิํ นุ โข ภนฺเต ภูมิรามเณยฺยกนฺติ>
    text <๖ ยชมานสุตฺตํ>
      text <๒๖๒>, <เอกํ สมยํ ภควา ราชคเห วิหรติ คิชฺฌกูเฏ ปพฺพเตฯ อถ โข สกฺโก เทวานมินฺโท เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข สกฺโก เทวานมินฺโท ภควนฺตํ คาถาย อชฺฌภาสิ>
    text <๗ พุทฺธวนฺทนาสุตฺตํ>
      text <๒๖๓>, <สาวตฺถิยํ เชตวเนฯ เตน โข ปน สมเยน ภควา ทิวาวิหารคโต โหติ ปฏิสลฺลีโนฯ อถ โข สกฺโก จ เทวานมินฺโท พฺรหฺมา จ สหมฺปติ เยน ภควา เตนุปสงฺกมิํสุ อุปสงฺกมิตฺวา ปจฺเจกํ ทฺวารพาหํ นิสฺสาย อฏฺฐํสุฯ อถ โข สกฺโก เทวานมินฺโท ภควโต สนฺติเก อิมํ คาถํ อภาสิ>
      text <น โข เทวานมินฺท ตถาคตา เอวํ วนฺทิตพฺพาฯ เอวญฺจ โข เทวานมินฺท ตถาคตา วนฺทิตพฺพา>
    text <๘ คหฏฺฐวนฺทนาสุตฺตํ>
      text <๒๖๔>, <สาวตฺถิยํฯ ตตฺร…เป … เอตทโวจ ภูตปุพฺพํ ภิกฺขเว สกฺโก เทวานมินฺโท มาตลิํ สงฺคาหกํ อามนฺเตสิ โยเชหิ สมฺม มาตลิ สหสฺสยุตฺตํ อาชญฺญรถํฯ อุยฺยานภูมิํ คจฺฉาม สุภูมิํ ทสฺสนายาติฯ เอวํ ภทฺทนฺตวาติ โข ภิกฺขเว มาตลิ สงฺคาหโก สกฺกสฺส เทวานมินฺทสฺส ปฏิสฺสุตฺวา สหสฺสยุตฺตํ อาชญฺญรถํ โยเชตฺวา สกฺกสฺส เทวานมินฺทสฺส ปฏิเวเทสิ ยุตฺโต โข เต มาริส สหสฺสยุตฺโต อาชญฺญรโถฯ ยสฺส ทานิ กาลํ มญฺญสีติฯ อถ โข ภิกฺขเว สกฺโก เทวานมินฺโท เวชยนฺตปาสาทา โอโรหนฺโต อญฺชลิํ กตฺวา สุทํ ปุถุทฺทิสา นมสฺสติฯ อถ โข ภิกฺขเว มาตลิ สงฺคาหโก สกฺกํ เทวานมินฺทํ คาถาย อชฺฌภาสิ>
    text <๙ สตฺถารวนฺทนาสุตฺตํ>
      text <๒๖๕>, <สาวตฺถิยํ เชตวเนฯ ภูตปุพฺพํ ภิกฺขเว สกฺโก เทวานมินฺโท มาตลิํ สงฺคาหกํ อามนฺเตสิ โยเชหิ สมฺม มาตลิ สหสฺสยุตฺตํ อาชญฺญรถํ อุยฺยานภูมิํ คจฺฉาม สุภูมิํ ทสฺสนายาติฯ เอวํ ภทฺทนฺตวาติ โข ภิกฺขเว มาตลิ สงฺคาหโก สกฺกสฺส เทวานมินฺทสฺส ปฏิสฺสุตฺวา สหสฺสยุตฺตํ อาชญฺญรถํ โยเชตฺวา สกฺกสฺส เทวานมินฺทสฺส ปฏิเวเทสิ ยุตฺโต โข เต มาริส สหสฺสยุตฺโต อาชญฺญรโถฯ ยสฺส ทานิ กาลํ มญฺญสีติฯ อถ โข ภิกฺขเว สกฺโก เทวานมินฺโท เวชยนฺตปาสาทา โอโรหนฺโต อญฺชลิํ กตฺวา สุทํ ภควนฺตํ นมสฺสติฯ อถ โข ภิกฺขเว มาตลิ สงฺคาหโก สกฺกํ เทวานมินฺทํ คาถาย อชฺฌภาสิ>
    text <๑๐ สงฺฆวนฺทนาสุตฺตํ>
      text <๒๖๖>, <สาวตฺถิยํ เชตวเนฯ ตตฺร โข…เป … เอตทโวจ ภูตปุพฺพํ ภิกฺขเว สกฺโก เทวานมินฺโท มาตลิํ สงฺคาหกํ อามนฺเตสิ โยเชหิ สมฺม มาตลิ สหสฺสยุตฺตํ อาชญฺญรถํ อุยฺยานภูมิํ คจฺฉาม สุภูมิํ ทสฺสนายาติฯ เอวํ ภทฺทนฺตวาติ โข ภิกฺขเว มาตลิ สงฺคาหโก สกฺกสฺส เทวานมินฺทสฺส ปฏิสฺสุตฺวา สหสฺสยุตฺตํ อาชญฺญรถํ โยเชตฺวา สกฺกสฺส เทวานมินฺทสฺส ปฏิเวเทสิ ยุตฺโต โข เต มาริส สหสฺสยุตฺโต อาชญฺญรโถ ยสฺส ทานิ กาลํ มญฺญสีติฯ อถ โข ภิกฺขเว สกฺโก เทวานมินฺโท เวชยนฺตปาสาทา โอโรหนฺโต อญฺชลิํ กตฺวา สุทํ ภิกฺขุสงฺฆํ นมสฺสติฯ อถ โข ภิกฺขเว มาตลิ สงฺคาหโก สกฺกํ เทวานมินฺทํ คาถาย อชฺฌภาสิ>
      stand <ทุติโย วคฺโคฯ>
      text <ตสฺสุทฺทานํ>
  text <๓ ตติยวคฺโค>
    text <๑ เฉตฺวาสุตฺตํ>
      text <๒๖๗>, <สาวตฺถิยํ เชตวเนฯ อถ โข สกฺโก เทวานมินฺโท เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ อฏฺฐาสิฯ เอกมนฺตํ ฐิโต โข สกฺโก เทวานมินฺโท ภควนฺตํ คาถาย อชฺฌภาสิ>
    text <๒ ทุพฺพณฺณิยสุตฺตํ>
      text <๒๖๘>, <สาวตฺถิยํ เชตวเนฯ ตตฺร โข…เป … เอตทโวจ ภูตปุพฺพํ ภิกฺขเว อญฺญตโร ยกฺโข ทุพฺพณฺโณ โอโกฏิมโก สกฺกสฺส เทวานมินฺทสฺส อาสเน นิสินฺโน อโหสิฯ ตตฺร สุทํ ภิกฺขเว เทวา ตาวติํสา อุชฺฌายนฺติ ขิยฺยนฺติ วิปาเจนฺติ อจฺฉริยํ วต โภ อพฺภุตํ วต โภ อยํ ยกฺโข ทุพฺพณฺโณ โอโกฏิมโก สกฺกสฺส เทวานมินฺทสฺส อาสเน นิสินฺโนติ ยถา ยถา โข ภิกฺขเว เทวา ตาวติํสา อุชฺฌายนฺติ ขิยฺยนฺติ วิปาเจนฺติ ตถา ตถา โส ยกฺโข อภิรูปตโร เจว โหติ ทสฺสนียตโร จ ปาสาทิกตโร จฯ>
      text <อถ โข ภิกฺขเว เทวา ตาวติํสา เยน สกฺโก เทวานมินฺโท เตนุปสงฺกมิํสุ อุปสงฺกมิตฺวา สกฺกํ เทวานมินฺทํ เอตทโวจุํ อิธ เต มาริส อญฺญตโร ยกฺโข ทุพฺพณฺโณ โอโกฏิมโก สกฺกสฺส เทวานมินฺทสฺส อาสเน นิสินฺโนฯ ตตฺร สุทํ มาริส เทวา ตาวติํสา อุชฺฌายนฺติ ขิยฺยนฺติ วิปาเจนฺติ อจฺฉริยํ วต โภ อพฺภุตํ วต โภ อยํ ยกฺโข ทุพฺพณฺโณ โอโกฏิมโก สกฺกสฺส เทวานมินฺทสฺส อาสเน นิสินฺโนติฯ ยถา ยถา โข มาริส เทวา อุชฺฌายนฺติ ขิยฺยนฺติ วิปาเจนฺติ ตถา ตถา โส ยกฺโข อภิรูปตโร เจว โหติ ทสฺสนียตโร จ ปาสาทิกตโร จาติฯ โส หิ นูน มาริส โกธภกฺโข ยกฺโข ภวิสฺสตีติฯ>
      text <อถ โข ภิกฺขเว สกฺโก เทวานมินฺโท เยน โส โกธภกฺโข ยกฺโข เตนุปสงฺกมิ อุปสงฺกมิตฺวา เอกํสํ อุตฺตราสงฺคํ กริตฺวา ทกฺขิณชาณุมณฺฑลํ ปถวิยํ นิหนฺตฺวา เยน โส โกธภกฺโข ยกฺโข เตนญฺชลิํ ปณาเมตฺวา ติกฺขตฺตุํ นามํ สาเวติ สกฺโกหํ มาริส เทวานมินฺโท สกฺโกหํ มาริส เทวานมินฺโทติฯ ยถา ยถา โข ภิกฺขเว สกฺโก เทวานมินฺโท นามํ สาเวสิ ตถา ตถา โส ยกฺโข ทุพฺพณฺณตโร เจว อโหสิ โอโกฏิมกตโร จฯ ทุพฺพณฺณตโร เจว หุตฺวา โอโกฏิมกตโร จ ตตฺเถวนฺตรธายีติฯ อถ โข ภิกฺขเว สกฺโก เทวานมินฺโท สเก อาสเน นิสีทิตฺวา เทเว ตาวติํเส อนุนยมาโน ตายํ เวลายํ อิมา คาถาโย อภาสิ>
    text <๓ สมฺพริมายาสุตฺตํ>
      text <๒๖๙>, <สาวตฺถิยํ…เป … ภควา เอตทโวจ ภูตปุพฺพํ ภิกฺขเว เวปจิตฺติ อสุรินฺโท อาพาธิโก อโหสิ ทุกฺขิโต พาฬฺหคิลาโนฯ อถ โข ภิกฺขเว สกฺโก เทวานมินฺโท เยน เวปจิตฺติ อสุรินฺโท เตนุปสงฺกมิ คิลานปุจฺฉโกฯ อทฺทสา โข ภิกฺขเว เวปจิตฺติ อสุรินฺโท สกฺกํ เทวานมินฺทํ ทูรโตว อาคจฺฉนฺตํฯ ทิสฺวาน สกฺกํ เทวานมินฺทํ เอตทโวจ ติกิจฺฉ มํ เทวานมินฺทาติฯ วาเจหิ มํ เวปจิตฺติ สมฺพริมายนฺติฯ น ตาวาหํ วาเจมิ ยาวาหํ มาริส อสุเร ปฏิปุจฺฉามีติฯ อถ โข ภิกฺขเว เวปจิตฺติ อสุรินฺโท อสุเร ปฏิปุจฺฉิ วาเจมหํ มาริสา สกฺกํ เทวานมินฺทํ สมฺพริมายนฺติ มา โข ตฺวํ มาริส วาเจสิ สกฺกํ เทวานมินฺทํ สมฺพริมายนฺติฯ อถ โข ภิกฺขเว เวปจิตฺติ อสุรินฺโท สกฺกํ เทวานมินฺทํ คาถาย อชฺฌภาสิ>
    text <๔ อจฺจยสุตฺตํ>
      text <๒๗๐>, <สาวตฺถิยํ…เป … อาราเมฯ เตน โข ปน สมเยน ทฺเว ภิกฺขู สมฺปโยเชสุํฯ ตตฺเรโก ภิกฺขุ อจฺจสราฯ อถ โข โส ภิกฺขุ ตสฺส ภิกฺขุโน สนฺติเก อจฺจยํ อจฺจยโต เทเสติ โส ภิกฺขุ นปฺปฏิคฺคณฺหาติฯ อถ โข สมฺพหุลา ภิกฺขู เยน ภควา เตนุปสงฺกมิํสุ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ อิธ ภนฺเต ทฺเว ภิกฺขู สมฺปโยเชสุํ ตตฺเรโก ภิกฺขุ อจฺจสรา ฯ อถ โข โส ภนฺเต ภิกฺขุ ตสฺส ภิกฺขุโน สนฺติเก อจฺจยํ อจฺจยโต เทเสติ โส ภิกฺขุ นปฺปฏิคฺคณฺหาตีติฯ>
      text <ทฺเวเม ภิกฺขเว พาลาฯ โย จ อจฺจยํ อจฺจยโต น ปสฺสติ โย จ อจฺจยํ เทเสนฺตสฺส ยถาธมฺมํ นปฺปฏิคฺคณฺหาติ อิเม โข ภิกฺขเว ทฺเว พาลาฯ ทฺเวเม ภิกฺขเว ปณฺฑิตาฯ โย จ อจฺจยํ อจฺจยโต ปสฺสติ โย จ อจฺจยํ เทเสนฺตสฺส ยถาธมฺมํ ปฏิคฺคณฺหาติ อิเม โข ภิกฺขเว ทฺเว ปณฺฑิตาฯ>
      text <ภูตปุพฺพํ ภิกฺขเว สกฺโก เทวานมินฺโท สุธมฺมายํ สภายํ เทเว ตาวติํเส อนุนยมาโน ตายํ เวลายํ อิมํ คาถํ อภาสิ>
    text <๕ อกฺโกธสุตฺตํ>
      text <๒๗๑>, <เอวํ เม สุตํ เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ตตฺร โข ภควา ภิกฺขู…เป … ภควา เอตทโวจ ภูตปุพฺพํ ภิกฺขเว สกฺโก เทวานมินฺโท สุธมฺมายํ สภายํ เทเว ตาวติํเส อนุนยมาโน ตายํ เวลายํ อิมํ คาถํ อภาสิ>
      stand <ตติโย วคฺโคฯ>
      text <ตสฺสุทฺทานํ>
      stand <สกฺกสํยุตฺตํ สมตฺตํฯ>
    text <สคาถาวคฺโค ปฐโมฯ>
      text <ตสฺสุทฺทานํ>
      stand <สคาถาวคฺคสํยุตฺตปาฬิ นิฏฺฐิตาฯ>
