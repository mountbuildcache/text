text <๔ มารสํยุตฺตํ>
  text <๑ ปฐมวคฺโค>
    text <๑ ตโปกมฺมสุตฺตํ>
      text <๑๓๗>, <เอวํ เม สุตํ เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิคฺโรธมูเล ปฐมาภิสมฺพุทฺโธฯ อถ โข ภควโต รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ มุตฺโต วตมฺหิ ตาย ทุกฺกรการิกายฯ สาธุ มุตฺโต วตมฺหิ ตาย อนตฺถสํหิตาย ทุกฺกรการิกายฯ สาธุ วตมฺหิ มุตฺโต โพธิํ สมชฺฌคนฺติ ฯ>
      text <อถ โข มาโร ปาปิมา ภควโต เจตสา เจโตปริวิตกฺกมญฺญาย เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      block
        text <ตโปกมฺมา อปกฺกมฺม เยน น สุชฺฌนฺติ มาณวา>
        text <อสุทฺโธ มญฺญสิ สุทฺโธ สุทฺธิมคฺคา อปรทฺโธ ติฯ>
        text <อนตฺถสํหิตํ ญตฺวา ยํ กิญฺจิ อมรํ ตปํ>
        text <สพฺพํ นตฺถาวหํ โหติ ผิยาริตฺตํว ธมฺมนิ ฯ>
        text <สีลํ สมาธิ ปญฺญญฺจ มคฺคํ โพธาย ภาวยํ>
        text <ปตฺโตสฺมิ ปรมํ สุทฺธิํ นิหโต ตฺวมสิ อนฺตกาติฯ>
        text <สํสรํ ทีฆมทฺธานํ วณฺณํ กตฺวา สุภาสุภํ>
        text <อลํ เต เตน ปาปิม นิหโต ตฺวมสิ อนฺตกาติฯ>
        text <สํสรํ ทีฆมทฺธานํ วณฺณํ กตฺวา สุภาสุภํ>
        text <อลํ เต เตน ปาปิม นิหโต ตฺวมสิ อนฺตกฯ>
        text <เย จ กาเยน วาจาย มนสา จ สุสํวุตา>
        text <น เต มารวสานุคา น เต มารสฺส พทฺธคู ติฯ>
        text <พทฺโธสิ มารปาเสน เย ทิพฺพา เย จ มานุสา>
        text <มารพนฺธนพทฺโธสิ น เม สมณ โมกฺขสีติฯ>
        text <มุตฺตาหํ มารปาเสน เย ทิพฺพา เย จ มานุสา>
        text <มารพนฺธนมุตฺโตมฺหิ นิหโต ตฺวมสิ อนฺตกาติฯ>
        text <พทฺโธสิ สพฺพปาเสหิ เย ทิพฺพา เย จ มานุสา>
        text <มหาพนฺธนพทฺโธสิ น เม สมณ โมกฺขสีติฯ>
        text <มุตฺตาหํ สพฺพปาเสหิ เย ทิพฺพา เย จ มานุสา>
        text <มหาพนฺธนมุตฺโตมฺหิ นิหโต ตฺวมสิ อนฺตกาติฯ>
        text <โย สุญฺญเคหานิ เสวติ>
        text <เสยฺโย โส มุนิ อตฺตสญฺญโต>
        text <โวสฺสชฺช จเรยฺย ตตฺถ โส>
        text <ปติรูปญฺหิ ตถาวิธสฺส ตํฯ>
        text <จรกา พหู เภรวา พหู>
        text <อโถ ฑํสสรีสปา พหู>
        text <โลมมฺปิ น ตตฺถ อิญฺชเย>
        text <สุญฺญาคารคโต มหามุนิฯ>
        text <นภํ ผเลยฺย ปถวี จเลยฺย>
        text <สพฺเพปิ ปาณา อุท สนฺตเสยฺยุํ>
        text <สลฺลมฺปิ เจ อุรสิ ปกปฺปเยยฺยุํ>
        text <อุปธีสุ ตาณํ น กโรนฺติ พุทฺธาติฯ>
        text <กิํ โสปฺปสิ กิํ นุ โสปฺปสิ>
        text <กิมิทํ โสปฺปสิ ทุพฺภโค วิย>
        text <สุญฺญมคารนฺติ โสปฺปสิ>
        text <กิมิทํ โสปฺปสิ สูริเย อุคฺคเตติฯ>
        text <ยสฺส ชาลินี วิสตฺติกา>
        text <ตณฺหา นตฺถิ กุหิญฺจิ เนตเว>
        text <สพฺพูปธิปริกฺขยา พุทฺโธ>
        text <โสปฺปติ กิํ ตเวตฺถ มาราติฯ>
        text <นนฺทติ ปุตฺเตหิ ปุตฺติมา โคมา โคภิ ตเถว นนฺทติ>
        text <อุปธีหิ นรสฺส นนฺทนา น หิ โส นนฺทติ โย นิรูปธีติฯ>
        text <โสจติ ปุตฺเตหิ ปุตฺติมา โคมา โคภิ ตเถว โสจติ>
        text <อุปธีหิ นรสฺส โสจนา น หิ โส โสจติ โย นิรูปธีติฯ>
        text <ทีฆมายุ มนุสฺสานํ น นํ หีเฬ สุโปริโส>
        text <จเรยฺย ขีรมตฺโตว นตฺถิ มจฺจุสฺส อาคโมติฯ>
        text <อปฺปมายุ มนุสฺสานํ หีเฬยฺย นํ สุโปริโส>
        text <จเรยฺยาทิตฺตสีโสว นตฺถิ มจฺจุสฺส นาคโมติฯ>
        text <นาจฺจยนฺติ อโหรตฺตา ชีวิตํ นูปรุชฺฌติ>
        text <อายุ อนุปริยายติ มจฺจานํ เนมีว รถกุพฺพรนฺติฯ>
        text <อจฺจยนฺติ อโหรตฺตา ชีวิตํ อุปรุชฺฌติ>
        text <อายุ ขียติ มจฺจานํ กุนฺนทีนํว โอทกนฺติฯ>
        text <ตโปกมฺมญฺจ นาโค จ สุภํ ปาเสน เต ทุเว>
        text <สปฺโป สุปติ นนฺทนํ อายุนา อปเร ทุเวติฯ>
        text <สเจปิ เกวลํ สพฺพํ คิชฺฌกูฏํ จเลสฺสสิ>
        text <เนว สมฺมาวิมุตฺตานํ พุทฺธานํ อตฺถิ อิญฺชิตนฺติฯ>
        text <กินฺนุ สีโหว นทสิ ปริสายํ วิสารโท>
        text <ปฏิมลฺโล หิ เต อตฺถิ วิชิตาวี นุ มญฺญสีติฯ>
        text <นทนฺติ เว มหาวีรา ปริสาสุ วิสารทา>
        text <ตถาคตา พลปฺปตฺตา ติณฺณา โลเก วิสตฺติกนฺติฯ>
        text <มนฺทิยา นุ โข เสสิ อุทาหุ กาเวยฺยมตฺโต>
        text <อตฺถา นุ เต สมฺปจุรา น สนฺติ>
        text <เอโก วิวิตฺเต สยนาสนมฺหิ>
        text <นิทฺทามุโข กิมิทํ โสปฺปเส วาติฯ>
        text <น มนฺทิยา สยามิ นาปิ กาเวยฺยมตฺโต>
        text <อตฺถํ สเมจฺจาหมเปตโสโก>
        text <เอโก วิวิตฺเต สยนาสนมฺหิ>
        text <สยามหํ สพฺพภูตานุกมฺปีฯ>
        text <เยสมฺปิ สลฺลํ อุรสิ ปวิฏฺฐํ>
        text <มุหุํ มุหุํ หทยํ เวธมานํ>
        text <เตปีธ โสปฺปํ ลภเร สสลฺลา>
        text <ตสฺมา อหํ น สุเป วีตสลฺโลฯ>
        text <ชคฺคํ น สงฺเก นปิ เภมิ โสตฺตุํ>
        text <รตฺตินฺทิวา นานุตปนฺติ มามํ>
        text <หานิํ น ปสฺสามิ กุหิญฺจิ โลเก>
        text <ตสฺมา สุเป สพฺพภูตานุกมฺปีติฯ>
        text <เนตํ ตว ปติรูปํ ยทญฺญมนุสาสสิ>
        text <อนุโรธวิโรเธสุ มา สชฺชิตฺโถ ตทาจรนฺติฯ>
        text <หิตานุกมฺปี สมฺพุทฺโธ ยทญฺญมนุสาสติ>
        text <อนุโรธวิโรเธหิ วิปฺปมุตฺโต ตถาคโตติฯ>
        text <อนฺตลิกฺขจโร ปาโส ยฺวายํ จรติ มานโส>
        text <เตน ตํ พาธยิสฺสามิ น เม สมณ โมกฺขสีติฯ>
        text <รูปา สทฺทา รสา คนฺธา โผฏฺฐพฺพา จ มโนรมา>
        text <เอตฺถ เม วิคโต ฉนฺโท นิหโต ตฺวมสิ อนฺตกาติฯ>
        text <รูปํ เวทยิตํ สญฺญา วิญฺญาณํ ยญฺจ สงฺขตํ>
        text <เนโสหมสฺมิ เนตํ เม เอวํ ตตฺถ วิรชฺชติฯ>
        text <เอวํ วิรตฺตํ เขมตฺตํ สพฺพสํโยชนาติคํ>
        text <อนฺเวสํ สพฺพฏฺฐาเนสุ มารเสนาปิ นาชฺฌคาติฯ>
        text <รูปา สทฺทา รสา คนฺธา ผสฺสา ธมฺมา จ เกวลา>
        text <เอตํ โลกามิสํ โฆรํ เอตฺถ โลโก วิมุจฺฉิโตฯ>
        text <เอตญฺจ สมติกฺกมฺม สโต พุทฺธสฺส สาวโก>
        text <มารเธยฺยํ อติกฺกมฺม อาทิจฺโจว วิโรจตีติฯ>
        text <อปุญฺญํ ปสวิ มาโร อาสชฺช นํ ตถาคตํ>
        text <กิํ นุ มญฺญสิ ปาปิม น เม ปาปํ วิปจฺจติฯ>
        text <สุสุขํ วต ชีวาม เยสํ โน นตฺถิ กิญฺจนํ>
        text <ปีติภกฺขา ภวิสฺสาม เทวา อาภสฺสรา ยถาติฯ>
        text <ยํ วทนฺติ มม ยิทนฺติ เย วทนฺติ มมนฺติ จ>
        text <เอตฺถ เจ เต มโน อตฺถิ น เม สมณ โมกฺขสีติฯ>
        text <ยํ วทนฺติ น ตํ มยฺหํ เย วทนฺติ น เต อหํ>
        text <เอวํ ปาปิม ชานาหิ น เม มคฺคมฺปิ ทกฺขสีติฯ>
        text <ปพฺพตสฺส สุวณฺณสฺส ชาตรูปสฺส เกวโล>
        text <ทฺวิตฺตาว นาลเมกสฺส อิติ วิทฺวา สมญฺจเรฯ>
        text <โย ทุกฺขมทฺทกฺขิ ยโตนิทานํ>
        text <กาเมสุ โส ชนฺตุ กถํ นเมยฺย>
        text <อุปธิํ วิทิตฺวา สงฺโคติ โลเก>
        text <ตสฺเสว ชนฺตุ วินยาย สิกฺเขติฯ>
        text <ปาสาโณ สีโห สกลิกํ ปติรูปญฺจ มานสํ>
        text <ปตฺตํ อายตนํ ปิณฺฑํ กสฺสกํ รชฺเชน เต ทสาติฯ>
        text <โย ทุกฺขมทฺทกฺขิ ยโตนิทานํ>
        text <กาเมสุ โส ชนฺตุ กถํ นเมยฺย>
        text <อุปธิํ วิทิตฺวา สงฺโคติ โลเก>
        text <ตสฺเสว ชนฺตุ วินยาย สิกฺเขติฯ>
        text <สทฺธายาหํ ปพฺพชิโต อคารสฺมา อนคาริยํ>
        text <สติ ปญฺญา จ เม พุทฺธา จิตฺตญฺจ สุสมาหิตํ>
        text <กามํ กรสฺสุ รูปานิ เนว มํ พฺยาธยิสฺสสีติฯ>
        text <มหาวีร มหาปญฺญ อิทฺธิยา ยสสา ชล>
        text <สพฺพเวรภยาตีต ปาเท วนฺทามิ จกฺขุมฯ>
        text <สาวโก เต มหาวีร มรณํ มรณาภิภู>
        text <อากงฺขติ เจตยติ ตํ นิเสธ ชุตินฺธรฯ>
        text <กถญฺหิ ภควา ตุยฺหํ สาวโก สาสเน รโต>
        text <อปฺปตฺตมานโส เสกฺโข กาลํ กยิรา ชเนสุตาติฯ>
        text <เอวญฺหิ ธีรา กุพฺพนฺติ นาวกงฺขนฺติ ชีวิตํ>
        text <สมูลํ ตณฺหมพฺพุยฺห โคธิโก ปรินิพฺพุโตติฯ>
        text <อุทฺธํ อโธ จ ติริยํ ทิสา อนุทิสา สฺวหํ>
        text <อนฺเวสํ นาธิคจฺฉามิ โคธิโก โส กุหิํ คโตติฯ>
        text <โย ธีโร ธิติสมฺปนฺโน ฌายี ฌานรโต สทา>
        text <อโหรตฺตํ อนุยุญฺชํ ชีวิตํ อนิกามยํฯ>
        text <เชตฺวาน มจฺจุโน เสนํ อนาคนฺตฺวา ปุนพฺภวํ>
        text <สมูลํ ตณฺหมพฺพุยฺห โคธิโก ปรินิพฺพุโตติฯ>
        text <ตสฺส โสกปเรตสฺส วีณา กจฺฉา อภสฺสถ>
        text <ตโต โส ทุมฺมโน ยกฺโข ตตฺเถวนฺตรธายถาติ ฯ>
        text <โสกาวติณฺโณ นุ วนมฺหิ ฌายสิ>
        text <วิตฺตํ นุ ชีโน อุท ปตฺถยาโน>
        text <อาคุํ นุ คามสฺมิมกาสิ กิญฺจิ>
        text <กสฺมา ชเนน น กโรสิ สกฺขิํ>
        text <สกฺขี น สมฺปชฺชติ เกนจิ เตติฯ>
        text <โสกสฺส มูลํ ปลิขาย สพฺพํ>
        text <อนาคุ ฌายามิ อโสจมาโน>
        text <เฉตฺวาน สพฺพํ ภวโลภชปฺปํ>
        text <อนาสโว ฌายามิ ปมตฺตพนฺธูติฯ>
        text <ยํ วทนฺติ มม ยิทนฺติ เย วทนฺติ มมนฺติ จ>
        text <เอตฺถ เจ เต มโน อตฺถิ น เม สมณ โมกฺขสีติฯ>
        text <ยํ วทนฺติ น ตํ มยฺหํ เย วทนฺติ น เต อหํ>
        text <เอวํ ปาปิม ชานาหิ น เม มคฺคมฺปิ ทกฺขสีติฯ>
        text <สเจ มคฺคํ อนุพุทฺธํ เขมํ อมตคามินํ>
        text <อเปหิ คจฺฉ ตฺวเมเวโก กิมญฺญมนุสาสสีติฯ>
        text <อมจฺจุเธยฺยํ ปุจฺฉนฺติ เย ชนา ปารคามิโน>
        text <เตสาหํ ปุฏฺโฐ อกฺขามิ ยํ สจฺจํ ตํ นิรูปธินฺติฯ>
        text <เมทวณฺณญฺจ ปาสาณํ วายโส อนุปริยคา>
        text <อเปตฺถ มุทุํ วินฺเทม อปิ อสฺสาทนา สิยาฯ>
        text <อลทฺธา ตตฺถ อสฺสาทํ วายเสตฺโต อปกฺกเม>
        text <กาโกว เสลมาสชฺช นิพฺพิชฺชาเปม โคตมาติฯ>
        text <เกนาสิ ทุมฺมโน ตาต ปุริสํ กํ นุ โสจสิ>
        text <มยํ ตํ ราคปาเสน อารญฺญมิว กุญฺชรํ>
        text <พนฺธิตฺวา อานยิสฺสาม วสโค เต ภวิสฺสตีติฯ>
        text <อรหํ สุคโต โลเก น ราเคน สุวานโย>
        text <มารเธยฺยํ อติกฺกนฺโต ตสฺมา โสจามหํ ภุสนฺติฯ>
        text <อรหํ สุคโต โลเก น ราเคน สุวานโย>
        text <มารเธยฺยํ อติกฺกนฺโต ตสฺมา โสจามหํ ภุสนฺติฯ>
        text <โสกาวติณฺโณ นุ วนมฺหิ ฌายสิ>
        text <วิตฺตํ นุ ชีโน อุท ปตฺถยาโน>
        text <อาคุํ นุ คามสฺมิมกาสิ กิญฺจิ>
        text <กสฺมา ชเนน น กโรสิ สกฺขิํ>
        text <สกฺขี น สมฺปชฺชติ เกนจิ เตติฯ>
        text <อตฺถสฺส ปตฺติํ หทยสฺส สนฺติํ>
        text <เชตฺวาน เสนํ ปิยสาตรูปํ>
        text <เอโกหํ ฌายํ สุขมนุโพธิํ>
        text <ตสฺมา ชเนน น กโรมิ สกฺขิํ>
        text <สกฺขี น สมฺปชฺชติ เกนจิ เมติฯ>
        text <กถํ วิหารีพหุโลธ ภิกฺขุ>
        text <ปญฺโจฆติณฺโณ อตรีธ ฉฏฺฐํ>
        text <กถํ ฌายิํ พหุลํ กามสญฺญา>
        text <ปริพาหิรา โหนฺติ อลทฺธ โย ตนฺติฯ>
        text <ปสฺสทฺธกาโย สุวิมุตฺตจิตฺโต>
        text <อสงฺขราโน สติมา อโนโก>
        text <อญฺญาย ธมฺมํ อวิตกฺกฌายี>
        text <น กุปฺปติ น สรติ น ถิโน ฯ>
        text <เอวํวิหารีพหุโลธ ภิกฺขุ>
        text <ปญฺโจฆติณฺโณ อตรีธ ฉฏฺฐํ>
        text <เอวํ ฌายิํ พหุลํ กามสญฺญา>
        text <ปริพาหิรา โหนฺติ อลทฺธ โย ตนฺติฯ>
        text <อจฺเฉชฺช ตณฺหํ คณสงฺฆจารี>
        text <อทฺธา จริสฺสนฺติ พหู จ สทฺธา>
        text <พหุํ วตายํ ชนตํ อโนโก>
        text <อจฺเฉชฺช เนสฺสติ มจฺจุราชสฺส ปารนฺติฯ>
        text <นยนฺติ เว มหาวีรา สทฺธมฺเมน ตถาคตา>
        text <ธมฺเมน นยมานานํ กา อุสูยา วิชานตนฺติฯ>
        text <พาลา กุมุทนาเฬหิ ปพฺพตํ อภิมตฺถถ>
        text <คิริํ นเขน ขนถ อโย ทนฺเตหิ ขาทถฯ>
        text <เสลํว สิรสูหจฺจ ปาตาเล คาธเมสถ>
        text <ขาณุํว อุรสาสชฺช นิพฺพิชฺชาเปถ โคตมาติฯ>
        text <ททฺทลฺลมานา อาคญฺฉุํ ตณฺหา จ อรตี รคา>
        text <ตา ตตฺถ ปนุที สตฺถา ตูลํ ภฏฺฐํว มาลุโตติฯ>
        text <สมฺพหุลา สมิทฺธิ จ โคธิกํ สตฺตวสฺสานิ>
        text <ธีตรํ เทสิตํ พุทฺธ เสฏฺเฐน อิมํ มารปญฺจกนฺติฯ>
      text <อถ โข ภควา มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ อชฺฌภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๒ หตฺถิราชวณฺณสุตฺตํ>
      text <๑๓๘>, <เอวํ เม สุตํ เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิคฺโรธมูเล ปฐมาภิสมฺพุทฺโธ ฯ เตน โข ปน สมเยน ภควา รตฺตนฺธการติมิสายํ อพฺโภกาเส นิสินฺโน โหติ เทโว จ เอกเมกํ ผุสายติฯ อถ โข มาโร ปาปิมา ภควโต ภยํ ฉมฺภิตตฺตํ โลมหํสํ อุปฺปาเทตุกาโม มหนฺตํ หตฺถิราชวณฺณํ อภินิมฺมินิตฺวา เยน ภควา เตนุปสงฺกมิฯ เสยฺยถาปิ นาม มหาอริฏฺฐโก มณิ เอวมสฺส สีสํ โหติฯ เสยฺยถาปิ นาม สุทฺธํ รูปิยํ เอวมสฺส ทนฺตา โหนฺติฯ เสยฺยถาปิ นาม มหตี นงฺคลีสา เอวมสฺส โสณฺโฑ โหติฯ อถ โข ภควา มาโร อยํ ปาปิมา อิติ วิทิตฺวา มารํ ปาปิมนฺตํ คาถาย อชฺฌภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๓ สุภสุตฺตํ>
      text <๑๓๙>, <เอวํ เม สุตํ เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิคฺโรธมูเล ปฐมาภิสมฺพุทฺโธฯ เตน โข ปน สมเยน ภควา รตฺตนฺธการติมิสายํ อพฺโภกาเส นิสินฺโน โหติ เทโว จ เอกเมกํ ผุสายติฯ อถ โข มาโร ปาปิมา ภควโต ภยํ ฉมฺภิตตฺตํ โลมหํสํ อุปฺปาเทตุกาโม เยน ภควา เตนุปสงฺกมิ อุปสงฺกมิตฺวา ภควโต อวิทูเร อุจฺจาวจา วณฺณนิภา อุปทํเสติ สุภา เจว อสุภา จฯ อถ โข ภควา มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ อชฺฌภาสิ>
      text <อถ โข มาโร…เป … ตตฺเถวนฺตรธายีติฯ>
    text <๔ ปฐมมารปาสสุตฺตํ>
      text <๑๔๐>, <เอวํ เม สุตํ เอกํ สมยํ ภควา พาราณสิยํ วิหรติ อิสิปตเน มิคทาเยฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <มยฺหํ โข ภิกฺขเว โยนิโส มนสิการา โยนิโส สมฺมปฺปธานา อนุตฺตรา วิมุตฺติ อนุปฺปตฺตา อนุตฺตรา วิมุตฺติ สจฺฉิกตาฯ ตุมฺเหปิ ภิกฺขเว โยนิโส มนสิการา โยนิโส สมฺมปฺปธานา อนุตฺตรํ วิมุตฺติํ อนุปาปุณาถ อนุตฺตรํ วิมุตฺติํ สจฺฉิกโรถาติฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <อถ โข มาโร ปาปิมา…เป … ตตฺเถวนฺตรธายีติฯ>
    text <๕ ทุติยมารปาสสุตฺตํ>
      text <๑๔๑>, <เอกํ สมยํ ภควา พาราณสิยํ วิหรติ อิสิปตเน มิคทาเยฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <มุตฺตาหํ ภิกฺขเว สพฺพปาเสหิ เย ทิพฺพา เย จ มานุสาฯ ตุมฺเหปิ ภิกฺขเว มุตฺตา สพฺพปาเสหิ เย ทิพฺพา เย จ มานุสาฯ จรถ ภิกฺขเว จาริกํ พหุชนหิตาย พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานํฯ มา เอเกน ทฺเว อคมิตฺถฯ เทเสถ ภิกฺขเว ธมฺมํ อาทิกลฺยาณํ มชฺเฌกลฺยาณํ ปริโยสานกลฺยาณํ สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ ปกาเสถฯ สนฺติ สตฺตา อปฺปรชกฺขชาติกา อสฺสวนตา ธมฺมสฺส ปริหายนฺติฯ ภวิสฺสนฺติ ธมฺมสฺส อญฺญาตาโรฯ อหมฺปิ ภิกฺขเว เยน อุรุเวลา เสนานิคโม เตนุปสงฺกมิสฺสามิ ธมฺมเทสนายาติฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <อถ โข มาโร ปาปิมา…เป … ตตฺเถวนฺตรธายีติฯ>
    text <๖ สปฺปสุตฺตํ>
      text <๑๔๒>, <เอวํ เม สุตํ เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน ภควา รตฺตนฺธการติมิสายํ อพฺโภกาเส นิสินฺโน โหติ เทโว จ เอกเมกํ ผุสายติฯ>
      text <อถ โข มาโร ปาปิมา ภควโต ภยํ ฉมฺภิตตฺตํ โลมหํสํ อุปฺปาเทตุกาโม มหนฺตํ สปฺปราชวณฺณํ อภินิมฺมินิตฺวา เยน ภควา เตนุปสงฺกมิฯ เสยฺยถาปิ นาม มหตี เอกรุกฺขิกา นาวา เอวมสฺส กาโย โหติฯ เสยฺยถาปิ นาม มหนฺตํ โสณฺฑิกากิฬญฺชํ เอวมสฺส ผโณ โหติฯ เสยฺยถาปิ นาม มหตี โกสลิกา กํสปาติ เอวมสฺส อกฺขีนิ ภวนฺติฯ เสยฺยถาปิ นาม เทเว คฬคฬายนฺเต วิชฺชุลฺลตา นิจฺฉรนฺติ เอวมสฺส มุขโต ชิวฺหา นิจฺฉรติฯ เสยฺยถาปิ นาม กมฺมารคคฺคริยา ธมมานาย สทฺโท โหติ เอวมสฺส อสฺสาสปสฺสาสานํ สทฺโท โหติฯ>
      text <อถ โข ภควา มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ อชฺฌภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๗ สุปติสุตฺตํ>
      text <๑๔๓>, <เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ อถ โข ภควา พหุเทวรตฺติํ อพฺโภกาเส จงฺกมิตฺวา รตฺติยา ปจฺจูสสมยํ ปาเท ปกฺขาเลตฺวา วิหารํ ปวิสิตฺวา ทกฺขิเณน ปสฺเสน สีหเสยฺยํ กปฺเปสิ ปาเท ปาทํ อจฺจาธาย สโต สมฺปชาโน อุฏฺฐานสญฺญํ มนสิ กริตฺวาฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <อถ โข มาโร ปาปิมา…เป … ตตฺเถวนฺตรธายีติฯ>
    text <๘ นนฺทติสุตฺตํ>
      text <๑๔๔>, <เอวํ เม สุตํ เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควโต สนฺติเก อิมํ คาถํ อภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๙ ปฐมอายุสุตฺตํ>
      text <๑๔๕>, <เอวํ เม สุตํ เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ตตฺร โข ภควา ภิกฺขู อามนฺเตสิ ภิกฺขโวติฯ ภทนฺเตติ เต ภิกฺขู ภควโต ปจฺจสฺโสสุํฯ ภควา เอตทโวจ>
      text <อปฺปมิทํ ภิกฺขเว มนุสฺสานํ อายุฯ คมนีโย สมฺปราโย กตฺตพฺพํ กุสลํ จริตพฺพํ พฺรหฺมจริยํฯ นตฺถิ ชาตสฺส อมรณํฯ โย ภิกฺขเว จิรํ ชีวติ โส วสฺสสตํ อปฺปํ วา ภิยฺโยติฯ>
      text <อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <อถ โข มาโร…เป … ตตฺเถวนฺตรธายีติฯ>
    text <๑๐ ทุติยอายุสุตฺตํ>
      text <๑๔๖>, <เอวํ เม สุตํ เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ตตฺร โข ภควา…เป … เอตทโวจ>
      text <อปฺปมิทํ ภิกฺขเว มนุสฺสานํ อายุฯ คมนีโย สมฺปราโย กตฺตพฺพํ กุสลํ จริตพฺพํ พฺรหฺมจริยํฯ นตฺถิ ชาตสฺส อมรณํฯ โย ภิกฺขเว จิรํ ชีวติ โส วสฺสสตํ อปฺปํ วา ภิยฺโยติฯ>
      text <อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
      stand <ปฐโม วคฺโคฯ>
      text <ตสฺสุทฺทานํ>
  text <๒ ทุติยวคฺโค>
    text <๑ ปาสาณสุตฺตํ>
      text <๑๔๗>, <เอกํ สมยํ ภควา ราชคเห วิหรติ คิชฺฌกูเฏ ปพฺพเตฯ เตน โข ปน สมเยน ภควา รตฺตนฺธการติมิสายํ อพฺโภกาเส นิสินฺโน โหติ เทโว จ เอกเมกํ ผุสายติฯ อถ โข มาโร ปาปิมา ภควโต ภยํ ฉมฺภิตตฺตํ โลมหํสํ อุปฺปาเทตุกาโม เยน ภควา เตนุปสงฺกมิ อุปสงฺกมิตฺวา ภควโต อวิทูเร มหนฺเต ปาสาเณ ปทาเลสิฯ>
      text <อถ โข ภควา มาโร อยํ ปาปิมา อิติ วิทิตฺวา มารํ ปาปิมนฺตํ คาถาย อชฺฌภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๒ กินฺนุสีหสุตฺตํ>
      text <๑๔๘>, <เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน ภควา มหติยา ปริสาย ปริวุโต ธมฺมํ เทเสติฯ>
      text <อถ โข มารสฺส ปาปิมโต เอตทโหสิ อยํ โข สมโณ โคตโม มหติยา ปริสาย ปริวุโต ธมฺมํ เทเสติฯ ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายาติฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๓ สกลิกสุตฺตํ>
      text <๑๔๙>, <เอวํ เม สุตํ เอกํ สมยํ ภควา ราชคเห วิหรติ มทฺทกุจฺฉิสฺมิํ มิคทาเยฯ เตน โข ปน สมเยน ภควโต ปาโท สกลิกาย ขโต โหติ ภุสา สุทํ ภควโต เวทนา วตฺตนฺติ สารีริกา ทุกฺขา ติพฺพา ขรา กฏุกา อสาตา อมนาปาฯ ตา สุทํ ภควา สโต สมฺปชาโน อธิวาเสติ อวิหญฺญมาโนฯ อถ โข ภควา จตุคฺคุณํ สงฺฆาฏิํ ปญฺญเปตฺวา ทกฺขิเณน ปสฺเสน สีหเสยฺยํ กปฺเปสิ ปาเท ปาทํ อจฺจาธาย สโต สมฺปชาโนฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๔ ปติรูปสุตฺตํ>
      text <๑๕๐>, <เอกํ สมยํ ภควา โกสเลสุ วิหรติ เอกสาลายํ พฺราหฺมณคาเมฯ เตน โข ปน สมเยน ภควา มหติยา คิหิปริสาย ปริวุโต ธมฺมํ เทเสติฯ>
      text <อถ โข มารสฺส ปาปิมโต เอตทโหสิ อยํ โข สมโณ โคตโม มหติยา คิหิปริสาย ปริวุโต ธมฺมํ เทเสติฯ ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายาติฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๕ มานสสุตฺตํ>
      text <๑๕๑>, <เอวํ เม สุตํ เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๖ ปตฺตสุตฺตํ>
      text <๑๕๒>, <สาวตฺถินิทานํ ฯ เตน โข ปน สมเยน ภควา ปญฺจนฺนํ อุปาทานกฺขนฺธานํ อุปาทาย ภิกฺขูนํ ธมฺมิยา กถาย สนฺทสฺเสติ สมาทเปติ สมุตฺเตเชติ สมฺปหํเสติฯ เต จ ภิกฺขู อฏฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ>
      text <อถ โข มารสฺส ปาปิมโต เอตทโหสิ อยํ โข สมโณ โคตโม ปญฺจนฺนํ อุปาทานกฺขนฺธานํ อุปาทาย ภิกฺขูนํ ธมฺมิยา กถาย สนฺทสฺเสติ สมาทเปติ สมุตฺเตเชติ สมฺปหํเสติฯ เต จ ภิกฺขู อฏฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายาติฯ>
      text <เตน โข ปน สมเยน สมฺพหุลา ปตฺตา อพฺโภกาเส นิกฺขิตฺตา โหนฺติฯ อถ โข มาโร ปาปิมา พลีพทฺทวณฺณํ อภินิมฺมินิตฺวา เยน เต ปตฺตา เตนุปสงฺกมิฯ อถ โข อญฺญตโร ภิกฺขุ อญฺญตรํ ภิกฺขุํ เอตทโวจ ภิกฺขุ ภิกฺขุ เอโส พลีพทฺโท ปตฺเต ภินฺเทยฺยาติฯ เอวํ วุตฺเต ภควา ตํ ภิกฺขุํ เอตทโวจ น โส ภิกฺขุ พลีพทฺโทฯ มาโร เอโส ปาปิมา ตุมฺหากํ วิจกฺขุกมฺมาย อาคโตติฯ อถ โข ภควา มาโร อยํ ปาปิมา อิติ วิทิตฺวา มารํ ปาปิมนฺตํ คาถาย อชฺฌภาสิ>
      text <อถ โข มาโร ปาปิมา…เป … ตตฺเถวนฺตรธายีติฯ>
    text <๗ ฉผสฺสายตนสุตฺตํ>
      text <๑๕๓>, <เอกํ สมยํ ภควา เวสาลิยํ วิหรติ มหาวเน กูฏาคารสาลายํฯ เตน โข ปน สมเยน ภควา ฉนฺนํ ผสฺสายตนานํ อุปาทาย ภิกฺขูนํ ธมฺมิยา กถาย สนฺทสฺเสติ สมาทเปติ สมุตฺเตเชติ สมฺปหํเสติฯ เต จ ภิกฺขู อฏฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ>
      text <อถ โข มารสฺส ปาปิมโต เอตทโหสิ อยํ โข สมโณ โคตโม ฉนฺนํ ผสฺสายตนานํ อุปาทาย ภิกฺขูนํ ธมฺมิยา กถาย สนฺทสฺเสติ สมาทเปติ สมุตฺเตเชติ สปฺปหํเสติ ฯ เต จ ภิกฺขู อฏฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายาติฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควโต อวิทูเร มหนฺตํ ภยเภรวํ สทฺทมกาสิ อปิสฺสุทํ ปถวี มญฺเญ อุนฺทฺรียติ ฯ อถ โข อญฺญตโร ภิกฺขุ อญฺญตรํ ภิกฺขุํ เอตทโวจ ภิกฺขุ ภิกฺขุ เอสา ปถวี มญฺเญ อุนฺทฺรียตีติฯ เอวํ วุตฺเต ภควา ตํ ภิกฺขุํ เอตทโวจ เนสา ภิกฺขุ ปถวี อุนฺทฺรียติฯ มาโร เอโส ปาปิมา ตุมฺหากํ วิจกฺขุกมฺมาย อาคโตติฯ อถ โข ภควา มาโร อยํ ปาปิมา อิติ วิทิตฺวา มารํ ปาปิมนฺตํ คาถาย อชฺฌภาสิ>
      text <อถ โข มาโร ปาปิมา…เป … ตตฺเถวนฺตรธายีติฯ>
    text <๘ ปิณฺฑสุตฺตํ>
      text <๑๕๔>, <เอกํ สมยํ ภควา มคเธสุ วิหรติ ปญฺจสาลายํ พฺราหฺมณคาเมฯ เตน โข ปน สมเยน ปญฺจสาลายํ พฺราหฺมณคาเม กุมาริกานํ ปาหุนกานิ ภวนฺติฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย ปญฺจสาลํ พฺราหฺมณคามํ ปิณฺฑาย ปาวิสิฯ เตน โข ปน สมเยน ปญฺจสาเลยฺยกา พฺราหฺมณคหปติกา มาเรน ปาปิมตา อนฺวาวิฏฺฐา ภวนฺติ มา สมโณ โคตโม ปิณฺฑมลตฺถาติฯ>
      text <อถ โข ภควา ยถาโธเตน ปตฺเตน ปญฺจสาลํ พฺราหฺมณคามํ ปิณฺฑาย ปาวิสิ ตถาโธเตน ปตฺเตน ปฏิกฺกมิฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ เอตทโวจ อปิ ตฺวํ สมณ ปิณฺฑมลตฺถาติ ตถา นุ ตฺวํ ปาปิม อกาสิ ยถาหํ ปิณฺฑํ น ลเภยฺยนฺติฯ เตน หิ ภนฺเต ภควา ทุติยมฺปิ ปญฺจสาลํ พฺราหฺมณคามํ ปิณฺฑาย ปวิสตุฯ ตถาหํ กริสฺสามิ ยถา ภควา ปิณฺฑํ ลจฺฉตีติฯ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
    text <๙ กสฺสกสุตฺตํ>
      text <๑๕๕>, <สาวตฺถินิทานํฯ เตน โข ปน สมเยน ภควา ภิกฺขูนํ นิพฺพานปฏิสํยุตฺตาย ธมฺมิยา กถาย สนฺทสฺเสติ สมาทเปติ สมุตฺเตเชติ สมฺปหํเสติ ฯ เต จ ภิกฺขู อฏฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ>
      text <อถ โข มารสฺส ปาปิมโต เอตทโหสิ อยํ โข สมโณ โคตโม ภิกฺขูนํ นิพฺพานปฏิสํยุตฺตาย ธมฺมิยา กถาย…เป … ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายาติฯ อถ โข มาโร ปาปิมา กสฺสกวณฺณํ อภินิมฺมินิตฺวา มหนฺตํ นงฺคลํ ขนฺเธ กริตฺวา ทีฆปาจนยฏฺฐิํ คเหตฺวา หฏหฏเกโส สาณสาฏินิวตฺโถ กทฺทมมกฺขิเตหิ ปาเทหิ เยน ภควา เตนุปสงฺกมิ อุปสงฺกมิตฺวา ภควนฺตํ เอตทโวจ อปิ สมณ พลีพทฺเท อทฺทสาติ กิํ ปน ปาปิม เต พลีพทฺเทหีติ มเมว สมณ จกฺขุ มม รูปา มม จกฺขุสมฺผสฺสวิญฺญาณายตนํฯ กุหิํ เม สมณ คนฺตฺวา โมกฺขสิ มเมว สมณ โสตํ มม สทฺทา…เป … มเมว สมณ ฆานํ มม คนฺธา มเมว สมณ ชิวฺหา มม รสา มเมว สมณ กาโย มม โผฏฺฐพฺพา มเมว สมณ มโน มม ธมฺมา มม มโนสมฺผสฺสวิญฺญาณายตนํฯ กุหิํ เม สมณ คนฺตฺวา โมกฺขสีติ>
      text <ตเวว ปาปิม จกฺขุ ตว รูปา ตว จกฺขุสมฺผสฺสวิญฺญาณายตนํฯ ยตฺถ จ โข ปาปิม นตฺถิ จกฺขุ นตฺถิ รูปา นตฺถิ จกฺขุสมฺผสฺสวิญฺญาณายตนํ อคติ ตว ตตฺถ ปาปิมฯ ตเวว ปาปิม โสตํ ตว สทฺทา ตว โสตสมฺผสฺสวิญฺญาณายตนํฯ ยตฺถ จ โข ปาปิม นตฺถิ โสตํ นตฺถิ สทฺทา นตฺถิ โสตสมฺผสฺสวิญฺญาณายตนํ อคติ ตว ตตฺถ ปาปิมฯ ตเวว ปาปิม ฆานํ ตว คนฺธา ตว ฆานสมฺผสฺสวิญฺญาณายตนํฯ ยตฺถ จ โข ปาปิม นตฺถิ ฆานํ นตฺถิ คนฺธา นตฺถิ ฆานสมฺผสฺสวิญฺญาณายตนํ อคติ ตว ตตฺถ ปาปิมฯ ตเวว ปาปิม ชิวฺหา ตว รสา ตว ชิวฺหาสมฺผสฺสวิญฺญาณายตนํ…เป … ตเวว ปาปิม กาโย ตว โผฏฺฐพฺพา ตว กายสมฺผสฺสวิญฺญาณายตนํ…เป … ตเวว ปาปิม มโน ตว ธมฺมา ตว มโนสมฺผสฺสวิญฺญาณายตนํฯ ยตฺถ จ โข ปาปิม นตฺถิ มโน นตฺถิ ธมฺมา นตฺถิ มโนสมฺผสฺสวิญฺญาณายตนํ อคติ ตว ตตฺถ ปาปิมาติฯ>
      text <อถ โข มาโร ปาปิมา…เป … ตตฺเถวนฺตรธายีติฯ>
    text <๑๐ รชฺชสุตฺตํ>
      text <๑๕๖>, <เอกํ สมยํ ภควา โกสเลสุ วิหรติ หิมวนฺตปเทเส อรญฺญกุฏิกายํฯ อถ โข ภควโต รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ สกฺกา นุ โข รชฺชํ กาเรตุํ อหนํ อฆาตยํ อชินํ อชาปยํ อโสจํ อโสจาปยํ ธมฺเมนาติ>
      text <อถ โข มาโร ปาปิมา ภควโต เจตสา เจโตปริวิตกฺกมญฺญาย เยน ภควา เตนุปสงฺกมิ อุปสงฺกมิตฺวา ภควนฺตํ เอตทโวจ กาเรตุ ภนฺเต ภควา รชฺชํ กาเรตุ สุคโต รชฺชํ อหนํ อฆาตยํ อชินํ อชาปยํ อโสจํ อโสจาปยํ ธมฺเมนาติฯ กิํ ปน เม ตฺวํ ปาปิม ปสฺสสิ ยํ มํ ตฺวํ เอวํ วเทสิ กาเรตุ ภนฺเต ภควา รชฺชํ กาเรตุ สุคโต รชฺชํ อหนํ อฆาตยํ อชินํ อชาปยํ อโสจํ อโสจาปยํ ธมฺเมนาติ ภควตา โข ภนฺเต จตฺตาโร อิทฺธิปาทา ภาวิตา พหุลีกตา ยานีกตา วตฺถุกตา อนุฏฺฐิตา ปริจิตา สุสมารทฺธาฯ อากงฺขมาโน จ ภนฺเต ภควา หิมวนฺตํ ปพฺพตราชํ สุวณฺณํ ตฺเวว อธิมุจฺเจยฺย สุวณฺณญฺจ ปนสฺสาติ ฯ>
      text <อถ โข มาโร ปาปิมา ชานาติ มํ ภควา ชานาติ มํ สุคโตติ ทุกฺขี ทุมฺมโน ตตฺเถวนฺตรธายีติฯ>
      stand <ทุติโย วคฺโคฯ>
      text <ตสฺสุทฺทานํ>
  text <๓ ตติยวคฺโค>
    text <๑ สมฺพหุลสุตฺตํ>
      text <๑๕๗>, <เอวํ เม สุตํ เอกํ สมยํ ภควา สกฺเกสุ วิหรติ สิลาวติยํฯ เตน โข ปน สมเยน สมฺพหุลา ภิกฺขู ภควโต อวิทูเร อปฺปมตฺตา อาตาปิโน ปหิตตฺตา วิหรนฺติฯ อถ โข มาโร ปาปิมา พฺราหฺมณวณฺณํ อภินิมฺมินิตฺวา มหนฺเตน ชฏณฺฑุเวน อชินกฺขิปนิวตฺโถ ชิณฺโณ โคปานสิวงฺโก ฆุรุฆุรุปสฺสาสี อุทุมฺพรทณฺฑํ คเหตฺวา เยน เต ภิกฺขู เตนุปสงฺกมิ อุปสงฺกมิตฺวา เต ภิกฺขู เอตทโวจ ทหรา ภวนฺโต ปพฺพชิตา สุสู กาฬเกสา ภทฺเรน โยพฺพเนน สมนฺนาคตา ปฐเมน วยสา อนิกฺกีฬิตาวิโน กาเมสุฯ ภุญฺชนฺตุ ภวนฺโต มานุสเก กาเมฯ มา สนฺทิฏฺฐิกํ หิตฺวา กาลิกํ อนุธาวิตฺถาติฯ น โข มยํ พฺราหฺมณ สนฺทิฏฺฐิกํ หิตฺวา กาลิกํ อนุธาวามฯ กาลิกญฺจ โข มยํ พฺราหฺมณ หิตฺวา สนฺทิฏฺฐิกํ อนุธาวามฯ กาลิกา หิ พฺราหฺมณ กามา วุตฺตา ภควตา พหุทุกฺขา พหุปายาสา อาทีนโว เอตฺถ ภิยฺโยฯ สนฺทิฏฺฐิโก อยํ ธมฺโม อกาลิโก เอหิปสฺสิโก โอปเนยฺยิโก ปจฺจตฺตํ เวทิตพฺโพ วิญฺญูหีติฯ เอวํ วุตฺเต มาโร ปาปิมา สีสํ โอกมฺเปตฺวา ชิวฺหํ นิลฺลาเลตฺวา ติวิสาขํ นลาเฏ นลาฏิกํ วุฏฺฐาเปตฺวา ทณฺฑโมลุพฺภ ปกฺกามิฯ>
      text <อถ โข เต ภิกฺขู เยน ภควา เตนุปสงฺกมิํสุ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ อิธ มยํ ภนฺเต ภควโต อวิทูเร อปฺปมตฺตา อาตาปิโน ปหิตตฺตา วิหรามฯ อถ โข ภนฺเต อญฺญตโร พฺราหฺมโณ มหนฺเตน ชฏณฺฑุเวน อชินกฺขิปนิวตฺโถ ชิณฺโณ โคปานสิวงฺโก ฆุรุฆุรุปสฺสาสี อุทุมฺพรทณฺฑํ คเหตฺวา เยน มยํ เตนุปสงฺกมิ อุปสงฺกมิตฺวา อมฺเห เอตทโวจ ทหรา ภวนฺโต ปพฺพชิตา สุสู กาฬเกสา ภทฺเรน โยพฺพเนน สมนฺนาคตา ปฐเมน วยสา อนิกฺกีฬิตาวิโน กาเมสุฯ ภุญฺชนฺตุ ภวนฺโต มานุสเก กาเมฯ มา สนฺทิฏฺฐิกํ หิตฺวา กาลิกํ อนุธาวิตฺถาติฯ เอวํ วุตฺเต มยํ ภนฺเต ตํ พฺราหฺมณํ เอตทโวจุมฺห น โข มยํ พฺราหฺมณ สนฺทิฏฺฐิกํ หิตฺวา กาลิกํ อนุธาวามฯ กาลิกญฺจ โข มยํ พฺราหฺมณ หิตฺวา สนฺทิฏฺฐิกํ อนุธาวามฯ กาลิกา หิ พฺราหฺมณ กามา วุตฺตา ภควตา พหุทุกฺขา พหุปายาสา อาทีนโว เอตฺถ ภิยฺโยฯ สนฺทิฏฺฐิโก อยํ ธมฺโม อกาลิโก เอหิปสฺสิโก โอปเนยฺยิโก ปจฺจตฺตํ เวทิตพฺโพ วิญฺญูหีติฯ เอวํ วุตฺเต ภนฺเต โส พฺราหฺมโณ สีสํ โอกมฺเปตฺวา ชิวฺหํ นิลฺลาเลตฺวา ติวิสาขํ นลาเฏ นลาฏิกํ วุฏฺฐาเปตฺวา ทณฺฑโมลุพฺภ ปกฺกนฺโตติฯ>
      text <เนโส ภิกฺขเว พฺราหฺมโณฯ มาโร เอโส ปาปิมา ตุมฺหากํ วิจกฺขุกมฺมาย อาคโตติฯ อถ โข ภควา เอตมตฺถํ วิทิตฺวา ตายํ เวลายํ อิมํ คาถํ อภาสิ>
    text <๒ สมิทฺธิสุตฺตํ>
      text <๑๕๘>, <เอกํ สมยํ ภควา สกฺเกสุ วิหรติ สิลาวติยํฯ เตน โข ปน สมเยน อายสฺมา สมิทฺธิ ภควโต อวิทูเร อปฺปมตฺโต อาตาปี ปหิตตฺโต วิหรติฯ อถ โข อายสฺมโต สมิทฺธิสฺส รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ ลาภา วต เม สุลทฺธํ วต เม ยสฺส เม สตฺถา อรหํ สมฺมาสมฺพุทฺโธฯ ลาภา วต เม สุลทฺธํ วต เม ยฺวาหํ เอวํ สฺวากฺขาเต ธมฺมวินเย ปพฺพชิโตฯ ลาภา วต เม สุลทฺธํ วต เม ยสฺส เม สพฺรหฺมจาริโน สีลวนฺโต กลฺยาณธมฺมาติฯ อถ โข มาโร ปาปิมา อายสฺมโต สมิทฺธิสฺส เจตสา เจโตปริวิตกฺกมญฺญาย เยนายสฺมา สมิทฺธิ เตนุปสงฺกมิ อุปสงฺกมิตฺวา อายสฺมโต สมิทฺธิสฺส อวิทูเร มหนฺตํ ภยเภรวํ สทฺทมกาสิ อปิสฺสุทํ ปถวี มญฺเญ อุนฺทฺรียติฯ>
      text <อถ โข อายสฺมา สมิทฺธิ เยน ภควา เตนุปสงฺกมิ อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺโน อายสฺมา สมิทฺธิ ภควนฺตํ เอตทโวจ อิธาหํ ภนฺเต ภควโต อวิทูเร อปฺปมตฺโต อาตาปี ปหิตตฺโต วิหรามิฯ ตสฺส มยฺหํ ภนฺเต รโหคตสฺส ปฏิสลฺลีนสฺส เอวํ เจตโส ปริวิตกฺโก อุทปาทิ ลาภา วต เม สุลทฺธํ วต เม ยสฺส เม สตฺถา อรหํ สมฺมาสมฺพุทฺโธฯ ลาภา วต เม สุลทฺธํ วต เม ยฺวาหํ เอวํ สฺวากฺขาเต ธมฺมวินเย ปพฺพชิโตฯ ลาภา วต เม สุลทฺธํ วต เม ยสฺส เม สพฺรหฺมจาริโน สีลวนฺโต กลฺยาณธมฺมาติฯ ตสฺส มยฺหํ ภนฺเต อวิทูเร มหาภยเภรวสทฺโท อโหสิ อปิสฺสุทํ ปถวี มญฺเญ อุนฺทฺรียตีติฯ>
      text <เนสา สมิทฺธิ ปถวี อุนฺทฺรียติฯ มาโร เอโส ปาปิมา ตุยฺหํ วิจกฺขุกมฺมาย อาคโตฯ คจฺฉ ตฺวํ สมิทฺธิ ตตฺเถว อปฺปมตฺโต อาตาปี ปหิตตฺโต วิหราหีติฯ เอวํ ภนฺเตติ โข อายสฺมา สมิทฺธิ ภควโต ปฏิสฺสุตฺวา อุฏฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ทุติยมฺปิ โข อายสฺมา สมิทฺธิ ตตฺเถว อปฺปมตฺโต อาตาปี ปหิตตฺโต วิหาสิฯ ทุติยมฺปิ โข อายสฺมโต สมิทฺธิสฺส รโหคตสฺส ปฏิสลฺลีนสฺส…เป … ทุติยมฺปิ โข มาโร ปาปิมา อายสฺมโต สมิทฺธิสฺส เจตสา เจโตปริวิตกฺกมญฺญาย…เป … อปิสฺสุทํ ปถวี มญฺเญ อุนฺทฺรียติฯ อถ โข อายสฺมา สมิทฺธิ มารํ ปาปิมนฺตํ คาถาย อชฺฌภาสิ>
      text <อถ โข มาโร ปาปิมา ชานาติ มํ สมิทฺธิ ภิกฺขูติ ทุกฺขี ทุมฺมโน ตตฺเถวนฺตรธายีติฯ>
    text <๓ โคธิกสุตฺตํ>
      text <๑๕๙>, <เอวํ เม สุตํ เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน อายสฺมา โคธิโก อิสิคิลิปสฺเส วิหรติ กาฬสิลายํฯ อถ โข อายสฺมา โคธิโก อปฺปมตฺโต อาตาปี ปหิตตฺโต วิหรนฺโต สามยิกํ เจโตวิมุตฺติํ ผุสิฯ อถ โข อายสฺมา โคธิโก ตมฺหา สามยิกาย เจโตวิมุตฺติยา ปริหายิ ฯ ทุติยมฺปิ โข อายสฺมา โคธิโก อปฺปมตฺโต อาตาปี ปหิตตฺโต วิหรนฺโต สามยิกํ เจโตวิมุตฺติํ ผุสิฯ ทุติยมฺปิ โข อายสฺมา โคธิโก ตมฺหา สามยิกาย เจโตวิมุตฺติยา ปริหายิฯ ตติยมฺปิ โข อายสฺมา โคธิโก อปฺปมตฺโต อาตาปี ปหิตตฺโต วิหรนฺโต สามยิกํ เจโตวิมุตฺติํ ผุสิฯ ตติยมฺปิ โข อายสฺมา โคธิโก ตมฺหา…เป … ปริหายิฯ จตุตฺถมฺปิ โข อายสฺมา โคธิโก อปฺปมตฺโต…เป … วิมุตฺติํ ผุสิ ฯ จตุตฺถมฺปิ โข อายสฺมา โคธิโก ตมฺหา…เป … ปริหายิฯ ปญฺจมมฺปิ โข อายสฺมา โคธิโก…เป … เจโตวิมุตฺติํ ผุสิฯ ปญฺจมมฺปิ โข อายสฺมา…เป … วิมุตฺติยา ปริหายิฯ ฉฏฺฐมฺปิ โข อายสฺมา โคธิโก อปฺปมตฺโต อาตาปี ปหิตตฺโต วิหรนฺโต สามยิกํ เจโตวิมุตฺติํ ผุสิฯ ฉฏฺฐมฺปิ โข อายสฺมา โคธิโก ตมฺหา สามยิกาย เจโตวิมุตฺติยา ปริหายิฯ สตฺตมมฺปิ โข อายสฺมา โคธิโก อปฺปมตฺโต อาตาปี ปหิตตฺโต วิหรนฺโต สามยิกํ เจโตวิมุตฺติํ ผุสิฯ>
      text <อถ โข อายสฺมโต โคธิกสฺส เอตทโหสิ ยาว ฉฏฺฐํ ขฺวาหํ สามยิกาย เจโตวิมุตฺติยา ปริหีโนฯ ยํนูนาหํ สตฺถํ อาหเรยฺยนฺติฯ อถ โข มาโร ปาปิมา อายสฺมโต โคธิกสฺส เจตสา เจโตปริวิตกฺกมญฺญาย เยน ภควา เตนุปสงฺกมิ อุปสงฺกมิตฺวา ภควนฺตํ คาถาหิ อชฺฌภาสิ>
      text <เตน โข ปน สมเยน อายสฺมโต โคธิเกน สตฺถํ อาหริตํ โหติฯ อถ โข ภควา มาโร อยํ ปาปิมา อิติ วิทิตฺวา มารํ ปาปิมนฺตํ คาถาย อชฺฌภาสิ>
      text <อถ โข ภควา ภิกฺขู อามนฺเตสิ อายาม ภิกฺขเว เยน อิสิคิลิปสฺสํ กาฬสิลา เตนุปสงฺกมิสฺสาม ยตฺถ โคธิเกน กุลปุตฺเตน สตฺถํ อาหริตนฺติฯ เอวํ ภนฺเตติ โข เต ภิกฺขู ภควโต ปจฺจสฺโสสุํฯ>
      text <อถ โข ภควา สมฺพหุเลหิ ภิกฺขูหิ สทฺธิํ เยน อิสิคิลิปสฺสํ กาฬสิลา เตนุปสงฺกมิฯ อทฺทสา โข ภควา อายสฺมนฺตํ โคธิกํ ทูรโตว มญฺจเก วิวตฺตกฺขนฺธํ เสมานํ ฯ เตน โข ปน สมเยน ธูมายิตตฺตํ ติมิรายิตตฺตํ คจฺฉเตว ปุริมํ ทิสํ คจฺฉติ ปจฺฉิมํ ทิสํ คจฺฉติ อุตฺตรํ ทิสํ คจฺฉติ ทกฺขิณํ ทิสํ คจฺฉติ อุทฺธํ คจฺฉติ อโธ คจฺฉติ อนุทิสํฯ>
      text <อถ โข ภควา ภิกฺขู อามนฺเตสิ ปสฺสถ โน ตุมฺเห ภิกฺขเว เอตํ ธูมายิตตฺตํ ติมิรายิตตฺตํ คจฺฉเตว ปุริมํ ทิสํ คจฺฉติ ปจฺฉิมํ ทิสํ คจฺฉติ อุตฺตรํ ทิสํ คจฺฉติ ทกฺขิณํ ทิสํ คจฺฉติ อุทฺธํ คจฺฉติ อโธ คจฺฉติ อนุทิสนฺติ เอวํ ภนฺเตฯ เอโส โข ภิกฺขเว มาโร ปาปิมา โคธิกสฺส กุลปุตฺตสฺส วิญฺญาณํ สมนฺเวสติ กตฺถ โคธิกสฺส กุลปุตฺตสฺส วิญฺญาณํ ปติฏฺฐิตนฺติ อปฺปติฏฺฐิเตน จ ภิกฺขเว วิญฺญาเณน โคธิโก กุลปุตฺโต ปรินิพฺพุโตติฯ อถ โข มาโร ปาปิมา เพลุวปณฺฑุวีณํ อาทาย เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
    text <๔ สตฺตวสฺสานุพนฺธสุตฺตํ>
      text <๑๖๐>, <เอวํ เม สุตํ เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิคฺโรเธฯ เตน โข ปน สมเยน มาโร ปาปิมา สตฺตวสฺสานิ ภควนฺตํ อนุพนฺโธ โหติ โอตาราเปกฺโข โอตารํ อลภมาโนฯ อถ โข มาโร ปาปิมา เยน ภควา เตนุปสงฺกมิ อุปสงฺกมิตฺวา ภควนฺตํ คาถาย อชฺฌภาสิ>
      text <เสยฺยถาปิ ภนฺเต คามสฺส วา นิคมสฺส วา อวิทูเร โปกฺขรณีฯ ตตฺรสฺส กกฺกฏโกฯ อถ โข ภนฺเต สมฺพหุลา กุมารกา วา กุมาริกาโย วา ตมฺหา คามา วา นิคมา วา นิกฺขมิตฺวา เยน สา โปกฺขรณี เตนุปสงฺกเมยฺยุํ อุปสงฺกมิตฺวา ตํ กกฺกฏกํ อุทกา อุทฺธริตฺวา ถเล ปติฏฺฐเปยฺยุํฯ ยํ ยเทว หิ โส ภนฺเต กกฺกฏโก อฬํ อภินินฺนาเมยฺย ตํ ตเทว เต กุมารกา วา กุมาริกาโย วา กฏฺเฐน วา กถลาย วา สญฺฉินฺเทยฺยุํ สมฺภญฺเชยฺยุํ สมฺปลิภญฺเชยฺยุํฯ เอวญฺหิ โส ภนฺเต กกฺกฏโก สพฺเพหิ อเฬหิ สญฺฉินฺเนหิ สมฺภคฺเคหิ สมฺปลิภคฺเคหิ อภพฺโพ ตํ โปกฺขรณิํ โอตริตุํฯ เอวเมว โข ภนฺเต ยานิ กานิจิ วิสูกายิกานิ วิเสวิตานิ วิปฺผนฺทิตานิ สพฺพานิ ตานิ ภควตา สญฺฉินฺนานิ สมฺภคฺคานิ สมฺปลิภคฺคานิฯ อภพฺโพ ทานาหํ ภนฺเต ปุน ภควนฺตํ อุปสงฺกมิตุํ ยทิทํ โอตาราเปกฺโขติฯ อถ โข มาโร ปาปิมา ภควโต สนฺติเก อิมา นิพฺเพชนียา คาถาโย อภาสิ>
    text <๕ มารธีตุสุตฺตํ>
      text <๑๖๑>, <อถ โข มาโร ปาปิมา ภควโต สนฺติเก อิมา นิพฺเพชนียา คาถาโย อภาสิตฺวา ตมฺหา ฐานา อปกฺกมฺม ภควโต อวิทูเร ปถวิยํ ปลฺลงฺเกน นิสีทิ ตุณฺหีภูโต มงฺกุภูโต ปตฺตกฺขนฺโธ อโธมุโข ปชฺฌายนฺโต อปฺปฏิภาโน กฏฺเฐน ภูมิํ วิลิขนฺโตฯ อถ โข ตณฺหา จ อรติ จ รคา จ มารธีตโร เยน มาโร ปาปิมา เตนุปสงฺกมิํสุ อุปสงฺกมิตฺวา มารํ ปาปิมนฺตํ คาถาย อชฺฌภาสิํสุ>
      text <อถ โข ตณฺหา จ อรติ จ รคา จ มารธีตโร เยน ภควา เตนุปสงฺกมิํสุ อุปสงฺกมิตฺวา ภควนฺตํ เอตทโวจุํ ปาเท เต สมณ ปริจาเรมาติฯ อถ โข ภควา น มนสากาสิ ยถา ตํ อนุตฺตเร อุปธิสงฺขเย วิมุตฺโตฯ>
      text <อถ โข ตณฺหา จ อรติ จ รคา จ มารธีตโร เอกมนฺตํ อปกฺกมฺม เอวํ สมจินฺเตสุํ อุจฺจาวจา โข ปุริสานํ อธิปฺปายาฯ ยํนูน มยํ เอกสตํ เอกสตํ กุมาริวณฺณสตํ อภินิมฺมิเนยฺยามาติฯ อถ โข ตณฺหา จ อรติ จ รคา จ มารธีตโร เอกสตํ เอกสตํ กุมาริวณฺณสตํ อภินิมฺมินิตฺวา เยน ภควา เตนุปสงฺกมิํสุ อุปสงฺกมิตฺวา ภควนฺตํ เอตทโวจุํ ปาเท เต สมณ ปริจาเรมาติฯ ตมฺปิ ภควา น มนสากาสิ ยถา ตํ อนุตฺตเร อุปธิสงฺขเย วิมุตฺโตฯ>
      text <อถ โข ตณฺหา จ อรติ จ รคา จ มารธีตโร เอกมนฺตํ อปกฺกมฺม เอวํ สมจินฺเตสุํ อุจฺจาวจา โข ปุริสานํ อธิปฺปายา ฯ ยํนูน มยํ เอกสตํ เอกสตํ อวิชาตวณฺณสตํ อภินิมฺมิเนยฺยามาติฯ อถ โข ตณฺหา จ อรติ จ รคา จ มารธีตโร เอกสตํ เอกสตํ อวิชาตวณฺณสตํ อภินิมฺมินิตฺวา เยน ภควา เตนุปสงฺกมิํสุ อุปสงฺกมิตฺวา ภควนฺตํ เอตทโวจุํ ปาเท เต สมณ ปริจาเรมาติฯ ตมฺปิ ภควา น มนสากาสิ ยถา ตํ อนุตฺตเร อุปธิสงฺขเย วิมุตฺโตฯ>
      text <อถ โข ตณฺหา จ…เป … ยํนูน มยํ เอกสตํ เอกสตํ สกิํ วิชาตวณฺณสตํ อภินิมฺมิเนยฺยามาติฯ อถ โข ตณฺหา จ…เป … สกิํ วิชาตวณฺณสตํ อภินิมฺมินิตฺวา เยน ภควา เตนุปสงฺกมิํสุ อุปสงฺกมิตฺวา ภควนฺตํ เอตทโวจุํ ปาเท เต สมณ ปริจาเรมาติฯ ตมฺปิ ภควา น มนสากาสิ ยถา ตํ อนุตฺตเร อุปธิสงฺขเย วิมุตฺโตฯ>
      text <อถ โข ตณฺหา จ…เป … ยํนูน มยํ เอกสตํ เอกสตํ ทุวิชาตวณฺณสตํ อภินิมฺมิเนยฺยามาติฯ อถ โข ตณฺหา จ…เป … ทุวิชาตวณฺณสตํ อภินิมฺมินิตฺวา เยน ภควา…เป … ยถา ตํ อนุตฺตเร อุปธิสงฺขเย วิมุตฺโตฯ อถ โข ตณฺหา จ…เป … มชฺฌิมิตฺถิวณฺณสตํ อภินิมฺมิเนยฺยามาติฯ อถ โข ตณฺหา จ…เป … มชฺฌิมิตฺถิวณฺณสตํ อภินิมฺมินิตฺวา…เป … อนุตฺตเร อุปธิสงฺขเย วิมุตฺโตฯ>
      text <อถ โข ตณฺหา จ…เป … มหิตฺถิวณฺณสตํ อภินิมฺมิเนยฺยามาติ ฯ อถ โข ตณฺหา จ…เป … มหิตฺถิวณฺณสตํ อภินิมฺมินิตฺวา เยน ภควา…เป … อนุตฺตเร อุปธิสงฺขเย วิมุตฺโตฯ อถ โข ตณฺหา จ อรติ จ รคา จ มารธีตโร เอกมนฺตํ อปกฺกมฺม เอตทโวจุํ สจฺจํ กิร โน ปิตา อโวจ>
      text <ยญฺหิ มยํ สมณํ วา พฺราหฺมณํ วา อวีตราคํ อิมินา อุปกฺกเมน อุปกฺกเมยฺยาม หทยํ วาสฺส ผเลยฺย อุณฺหํ โลหิตํ วา มุขโต อุคฺคจฺเฉยฺย อุมฺมาทํ วา ปาปุเณยฺย จิตฺตกฺเขปํ วาฯ เสยฺยถา วา ปน นโฬ หริโต ลุโต อุสฺสุสฺสติ วิสุสฺสติ มิลายติ เอวเมว อุสฺสุสฺเสยฺย วิสุสฺเสยฺย มิลาเยยฺยาติฯ>
      text <อถ โข ตณฺหา จ อรติ จ รคา จ มารธีตโร เยน ภควา เตนุปสงฺกมิํสุ อุปสงฺกมิตฺวา เอกมนฺตํ อฏฺฐํสุฯ เอกมนฺตํ ฐิตา โข ตณฺหา มารธีตา ภควนฺตํ คาถาย อชฺฌภาสิ>
      text <อถ โข อรติ มารธีตา ภควนฺตํ คาถาย อชฺฌภาสิ>
      text <อถ โข รคา มารธีตา ภควโต สนฺติเก คาถาย อชฺฌภาสิ>
      text <อถ โข ตณฺหา จ อรติ จ รคา จ มารธีตโร เยน มาโร ปาปิมา เตนุปสงฺกมิํสุฯ อทฺทสา โข มาโร ปาปิมา ตณฺหญฺจ อรติญฺจ รคญฺจ มารธีตโร ทูรโตว อาคจฺฉนฺติโยฯ ทิสฺวาน คาถาหิ อชฺฌภาสิ>
      stand <ตติโย วคฺโคฯ>
      text <ตสฺสุทฺทานํ>
      stand <มารสํยุตฺตํ สมตฺตํฯ>
