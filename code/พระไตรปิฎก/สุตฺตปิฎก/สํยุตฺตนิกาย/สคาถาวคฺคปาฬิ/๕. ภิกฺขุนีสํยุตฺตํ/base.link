text <๕ ภิกฺขุนีสํยุตฺตํ>
  text <๑ อาฬวิกาสุตฺตํ>
    text <๑๖๒>, <เอวํ เม สุตํ เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข อาฬวิกา ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺตา เยน อนฺธวนํ เตนุปสงฺกมิ วิเวกตฺถินีฯ อถ โข มาโร ปาปิมา อาฬวิกาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม วิเวกมฺหา จาเวตุกาโม เยน อาฬวิกา ภิกฺขุนี เตนุปสงฺกมิ อุปสงฺกมิตฺวา อาฬวิกํ ภิกฺขุนิํ คาถาย อชฺฌภาสิ>
    block
      text <นตฺถิ นิสฺสรณํ โลเก กิํ วิเวเกน กาหสิ>
      text <ภุญฺชสฺสุ กามรติโย มาหุ ปจฺฉานุตาปินีติฯ>
      text <อตฺถิ นิสฺสรณํ โลเก ปญฺญาย เม สุผุสฺสิตํ>
      text <ปมตฺตพนฺธุ ปาปิม น ตฺวํ ชานาสิ ตํ ปทํฯ>
      text <สตฺติสูลูปมา กามา ขนฺธาสํ อธิกุฏฺฏนา>
      text <ยํ ตฺวํ กามรติํ พฺรูสิ อรติ มยฺห สา อหูติฯ>
      text <ยํ ตํ อิสีหิ ปตฺตพฺพํ ฐานํ ทุรภิสมฺภวํ>
      text <น ตํ ทฺวงฺคุลปญฺญาย สกฺกา ปปฺโปตุมิตฺถิยาติฯ>
      text <อิตฺถิภาโว กิํ กยิรา จิตฺตมฺหิ สุสมาหิเต>
      text <ญาณมฺหิ วตฺตมานมฺหิ สมฺมา ธมฺมํ วิปสฺสโตฯ>
      text <ยสฺส นูน สิยา เอวํ อิตฺถาหํ ปุริโสติ วา>
      text <กิญฺจิ วา ปน อญฺญสฺมิ ตํ มาโร วตฺตุมรหตีติฯ>
      text <กิํ นุ ตฺวํ มตปุตฺตาว เอกมาสิ รุทมฺมุขี>
      text <วนมชฺฌคตา เอกา ปุริสํ นุ คเวสสีติฯ>
      text <อจฺจนฺตํ มตปุตฺตามฺหิ ปุริสา เอตทนฺติกา>
      text <น โสจามิ น โรทามิ น ตํ ภายามิ อาวุโสฯ>
      text <สพฺพตฺถ วิหตา นนฺที ตโมกฺขนฺโธ ปทาลิโต>
      text <เชตฺวาน มจฺจุโน เสนํ วิหรามิ อนาสวาติฯ>
      text <ทหรา ตฺวํ รูปวตี อหญฺจ ทหโร สุสุ>
      text <ปญฺจงฺคิเกน ตุริเยน เอหยฺเยภิรมามเสติ ฯ>
      text <รูปา สทฺทา รสา คนฺธา โผฏฺฐพฺพา จ มโนรมา>
      text <นิยฺยาตยามิ ตุยฺเหว มาร นาหํ เตนตฺถิกาฯ>
      text <อิมินา ปูติกาเยน ภินฺทเนน ปภงฺคุนา>
      text <อฏฺฏียามิ หรายามิ กามตณฺหา สมูหตาฯ>
      text <เย จ รูปูปคา สตฺตา เย จ อรูปฏฺฐายิโน>
      text <ยา จ สนฺตา สมาปตฺติ สพฺพตฺถ วิหโต ตโมติฯ>
      text <สุปุปฺผิตคฺคํ อุปคมฺม ภิกฺขุนิ>
      text <เอกา ตุวํ ติฏฺฐสิ สาลมูเล>
      text <น จตฺถิ เต ทุติยา วณฺณธาตุ>
      text <พาเล น ตฺวํ ภายสิ ธุตฺตกานนฺติฯ>
      text <สตํ สหสฺสานิปิ ธุตฺตกานํ>
      text <อิธาคตา ตาทิสกา ภเวยฺยุํ>
      text <โลมํ น อิญฺชามิ น สนฺตสามิ>
      text <น มาร ภายามิ ตเมกิกาปิฯ>
      text <เอสา อนฺตรธายามิ กุจฺฉิํ วา ปวิสามิ เต>
      text <ปขุมนฺตริกายมฺปิ ติฏฺฐนฺติํ มํ น ทกฺขสิฯ>
      text <จิตฺตสฺมิํ วสีภูตามฺหิ อิทฺธิปาทา สุภาวิตา>
      text <สพฺพพนฺธนมุตฺตามฺหิ น ตํ ภายามิ อาวุโสติฯ>
      text <กิํ นุ ชาติํ น โรเจสิ ชาโต กามานิ ภุญฺชติ>
      text <โก นุ ตํ อิทมาทปยิ ชาติํ มา โรจ ภิกฺขุนีติฯ>
      text <ชาตสฺส มรณํ โหติ ชาโต ทุกฺขานิ ผุสฺสติ>
      text <พนฺธํ วธํ ปริกฺเลสํ ตสฺมา ชาติํ น โรจเยฯ>
      text <พุทฺโธ ธมฺมมเทเสสิ ชาติยา สมติกฺกมํ>
      text <สพฺพทุกฺขปฺปหานาย โส มํ สจฺเจ นิเวสยิฯ>
      text <เย จ รูปูปคา สตฺตา เย จ อรูปฏฺฐายิโน>
      text <นิโรธํ อปฺปชานนฺตา อาคนฺตาโร ปุนพฺภวนฺติฯ>
      text <ตาวติํสา จ ยามา จ ตุสิตา จาปิ เทวตา>
      text <นิมฺมานรติโน เทวา เย เทวา วสวตฺติโน>
      text <ตตฺถ จิตฺตํ ปณิเธหิ รติํ ปจฺจนุโภสฺสสีติฯ>
      text <ตาวติํสา จ ยามา จ ตุสิตา จาปิ เทวตา>
      text <นิมฺมานรติโน เทวา เย เทวา วสวตฺติโน>
      text <กามพนฺธนพทฺธา เต เอนฺติ มารวสํ ปุนฯ>
      text <สพฺโพ อาทีปิโต โลโก สพฺโพ โลโก ปธูปิโต>
      text <สพฺโพ ปชฺชลิโต โลโก สพฺโพ โลโก ปกมฺปิโตฯ>
      text <อกมฺปิตํ อปชฺชลิตํ อปุถุชฺชนเสวิตํ>
      text <อคติ ยตฺถ มารสฺส ตตฺถ เม นิรโต มโนติฯ>
      text <กํ นุ อุทฺทิสฺส มุณฺฑาสิ สมณี วิย ทิสฺสสิ>
      text <น จ โรเจสิ ปาสณฺฑํ กิมิว จรสิ โมมูหาติฯ>
      text <อิโต พหิทฺธา ปาสณฺฑา ทิฏฺฐีสุ ปสีทนฺติ เต>
      text <น เตสํ ธมฺมํ โรเจมิ เต ธมฺมสฺส อโกวิทาฯ>
      text <อตฺถิ สกฺยกุเล ชาโต พุทฺโธ อปฺปฏิปุคฺคโล>
      text <สพฺพาภิภู มารนุโท สพฺพตฺถมปราชิโตฯ>
      text <สพฺพตฺถ มุตฺโต อสิโต สพฺพํ ปสฺสติ จกฺขุมา>
      text <สพฺพกมฺมกฺขยํ ปตฺโต วิมุตฺโต อุปธิสงฺขเย>
      text <โส มยฺหํ ภควา สตฺถา ตสฺส โรเจมิ สาสนนฺติฯ>
      text <เกนิทํ ปกตํ พิมฺพํ กฺวนุ พิมฺพสฺส การโก>
      text <กฺวนุ พิมฺพํ สมุปฺปนฺนํ กฺวนุ พิมฺพํ นิรุชฺฌตีติฯ>
      text <นยิทํ อตฺตกตํ พิมฺพํ นยิทํ ปรกตํ อฆํ>
      text <เหตุํ ปฏิจฺจ สมฺภูตํ เหตุภงฺคา นิรุชฺฌติฯ>
      text <ยถา อญฺญตรํ พีชํ เขตฺเต วุตฺตํ วิรูหติ>
      text <ปถวีรสญฺจาคมฺม สิเนหญฺจ ตทูภยํฯ>
      text <เอวํ ขนฺธา จ ธาตุโย ฉ จ อายตนา อิเม>
      text <เหตุํ ปฏิจฺจ สมฺภูตา เหตุภงฺคา นิรุชฺฌเรติฯ>
      text <เกนายํ ปกโต สตฺโต กุวํ สตฺตสฺส การโก>
      text <กุวํ สตฺโต สมุปฺปนฺโน กุวํ สตฺโต นิรุชฺฌตีติฯ>
      text <กิํ นุ สตฺโตติ ปจฺเจสิ มาร ทิฏฺฐิคตํ นุ เต>
      text <สุทฺธสงฺขารปุญฺโชยํ นยิธ สตฺตุปลพฺภติฯ>
      text <ยถา หิ องฺคสมฺภารา โหติ สทฺโท รโถ อิติ>
      text <เอวํ ขนฺเธสุ สนฺเตสุ โหติ สตฺโตติ สมฺมุติ ฯ>
      text <ทุกฺขเมว หิ สมฺโภติ ทุกฺขํ ติฏฺฐติ เวติ จ>
      text <นาญฺญตฺร ทุกฺขา สมฺโภติ นาญฺญํ ทุกฺขา นิรุชฺฌตีติฯ>
      text <อาฬวิกา จ โสมา จ โคตมี วิชยา สห>
      text <อุปฺปลวณฺณา จ จาลา อุปจาลา สีสุปจาลา จ>
      text <เสลา วชิราย เต ทสาติฯ>
    text <อถ โข อาฬวิกาย ภิกฺขุนิยา เอตทโหสิ โก นุ ขฺวายํ มนุสฺโส วา อมนุสฺโส วา คาถํ ภาสตีติ อถ โข อาฬวิกาย ภิกฺขุนิยา เอตทโหสิ มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม วิเวกมฺหา จาเวตุกาโม คาถํ ภาสตีติฯ อถ โข อาฬวิกา ภิกฺขุนี มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ ปจฺจภาสิ>
    text <อถ โข มาโร ปาปิมา ชานาติ มํ อาฬวิกา ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
  text <๒ โสมาสุตฺตํ>
    text <๑๖๓>, <สาวตฺถินิทานํ ฯ อถ โข โสมา ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺตา เยน อนฺธวนํ เตนุปสงฺกมิ ทิวาวิหารายฯ อนฺธวนํ อชฺโฌคาเหตฺวา อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา โสมาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน โสมา ภิกฺขุนี เตนุปสงฺกมิ อุปสงฺกมิตฺวา โสมํ ภิกฺขุนิํ คาถาย อชฺฌภาสิ>
    text <อถ โข โสมาย ภิกฺขุนิยา เอตทโหสิ โก นุ ขฺวายํ มนุสฺโส วา อมนุสฺโส วา คาถํ ภาสตีติ อถ โข โสมาย ภิกฺขุนิยา เอตทโหสิ มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตีติฯ อถ โข โสมา ภิกฺขุนี มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ ปจฺจภาสิ>
    text <อถ โข มาโร ปาปิมา ชานาติ มํ โสมา ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
  text <๓ กิสาโคตมีสุตฺตํ>
    text <๑๖๔>, <สาวตฺถินิทานํฯ อถ โข กิสาโคตมี ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺตา เยน อนฺธวนํ เตนุปสงฺกมิ ทิวาวิหารายฯ อนฺธวนํ อชฺโฌคาเหตฺวา อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา กิสาโคตมิยา ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน กิสาโคตมี ภิกฺขุนี เตนุปสงฺกมิ อุปสงฺกมิตฺวา กิสาโคตมิํ ภิกฺขุนิํ คาถาย อชฺฌภาสิ>
    text <อถ โข กิสาโคตมิยา ภิกฺขุนิยา เอตทโหสิ โก นุ ขฺวายํ มนุสฺโส วา อมนุสฺโส วา คาถํ ภาสตีติ อถ โข กิสาโคตมิยา ภิกฺขุนิยา เอตทโหสิ มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตีติฯ>
    text <อถ โข กิสาโคตมี ภิกฺขุนี มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ ปจฺจภาสิ>
    text <อถ โข มาโร ปาปิมา ชานาติ มํ กิสาโคตมี ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
  text <๔ วิชยาสุตฺตํ>
    text <๑๖๕>, <สาวตฺถินิทานํฯ อถ โข วิชยา ภิกฺขุนี ปุพฺพณฺหสมยํ นิวาเสตฺวา…เป … อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา วิชยาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน วิชยา ภิกฺขุนี เตนุปสงฺกมิ อุปสงฺกมิตฺวา วิชยํ ภิกฺขุนิํ คาถาย อชฺฌภาสิ>
    text <อถ โข วิชยาย ภิกฺขุนิยา เอตทโหสิ โก นุ ขฺวายํ มนุสฺโส วา อมนุสฺโส วา คาถํ ภาสตีติ อถ โข วิชยาย ภิกฺขุนิยา เอตทโหสิ มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตีติฯ อถ โข วิชยา ภิกฺขุนี มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ ปจฺจภาสิ>
    text <อถ โข มาโร ปาปิมา ชานาติ มํ วิชยา ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
  text <๕ อุปฺปลวณฺณาสุตฺตํ>
    text <๑๖๖>, <สาวตฺถินิทานํฯ อถ โข อุปฺปลวณฺณา ภิกฺขุนี ปุพฺพณฺหสมยํ นิวาเสตฺวา…เป … อญฺญตรสฺมิํ สุปุปฺผิตสาลรุกฺขมูเล อฏฺฐาสิฯ อถ โข มาโร ปาปิมา อุปฺปลวณฺณาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน อุปฺปลวณฺณา ภิกฺขุนี เตนุปสงฺกมิ อุปสงฺกมิตฺวา อุปฺปลวณฺณํ ภิกฺขุนิํ คาถาย อชฺฌภาสิ>
    text <อถ โข อุปฺปลวณฺณาย ภิกฺขุนิยา เอตทโหสิ โก นุ ขฺวายํ มนุสฺโส วา อมนุสฺโส วา คาถํ ภาสตีติ อถ โข อุปฺปลวณฺณาย ภิกฺขุนิยา เอตทโหสิ มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตีติฯ อถ โข อุปฺปลวณฺณา ภิกฺขุนี มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ ปจฺจภาสิ>
    text <อถ โข มาโร ปาปิมา ชานาติ มํ อุปฺปลวณฺณา ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
  text <๖ จาลาสุตฺตํ>
    text <๑๖๗>, <สาวตฺถินิทานํฯ อถ โข จาลา ภิกฺขุนี ปุพฺพณฺหสมยํ นิวาเสตฺวา…เป … อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา เยน จาลา ภิกฺขุนี เตนุปสงฺกมิ อุปสงฺกมิตฺวา จาลํ ภิกฺขุนิํ เอตทโวจ กิํ นุ ตฺวํ ภิกฺขุนิ น โรเจสีติ ชาติํ ขฺวาหํ อาวุโส น โรเจมีติฯ>
    text <อถ โข มาโร ปาปิมา ชานาติ มํ จาลา ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
  text <๗ อุปจาลาสุตฺตํ>
    text <๑๖๘>, <สาวตฺถินิทานํ ฯ อถ โข อุปจาลา ภิกฺขุนี ปุพฺพณฺหสมยํ นิวาเสตฺวา…เป … อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา เยน อุปจาลา ภิกฺขุนี เตนุปสงฺกมิ อุปสงฺกมิตฺวา อุปจาลํ ภิกฺขุนิํ เอตทโวจ กตฺถ นุ ตฺวํ ภิกฺขุนิ อุปฺปชฺชิตุกามาติ น ขฺวาหํ อาวุโส กตฺถจิ อุปฺปชฺชิตุกามาติฯ>
    text <อถ โข มาโร ปาปิมา ชานาติ มํ อุปจาลา ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
  text <๘ สีสุปจาลาสุตฺตํ>
    text <๑๖๙>, <สาวตฺถินิทานํ ฯ อถ โข สีสุปจาลา ภิกฺขุนี ปุพฺพณฺหสมยํ นิวาเสตฺวา …เป … อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา เยน สีสุปจาลา ภิกฺขุนี เตนุปสงฺกมิ อุปสงฺกมิตฺวา สีสุปจาลํ ภิกฺขุนิํ เอตทโวจ กสฺส นุ ตฺวํ ภิกฺขุนิ ปาสณฺฑํ โรเจสีติ น ขฺวาหํ อาวุโส กสฺสจิ ปาสณฺฑํ โรเจมีติฯ>
    text <อถ โข มาโร ปาปิมา ชานาติ มํ สีสุปจาลา ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
  text <๙ เสลาสุตฺตํ>
    text <๑๗๐>, <สาวตฺถินิทานํ ฯ อถ โข เสลา ภิกฺขุนี ปุพฺพณฺหสมยํ นิวาเสตฺวา…เป … อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา เสลาย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม…เป … เสลํ ภิกฺขุนิํ คาถาย อชฺฌภาสิ>
    text <อถ โข เสลาย ภิกฺขุนิยา เอตทโหสิ โก นุ ขฺวายํ มนุสฺโส วา อมนุสฺโส วา คาถํ ภาสตีติ อถ โข เสลาย ภิกฺขุนิยา เอตทโหสิ มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตีติฯ อถ โข เสลา ภิกฺขุนี มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ ปจฺจภาสิ>
    text <อถ โข มาโร ปาปิมา ชานาติ มํ เสลา ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
  text <๑๐ วชิราสุตฺตํ>
    text <๑๗๑>, <สาวตฺถินิทานํ ฯ อถ โข วชิรา ภิกฺขุนี ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฏิกฺกนฺตา เยน อนฺธวนํ เตนุปสงฺกมิ ทิวาวิหารายฯ อนฺธวนํ อชฺโฌคาเหตฺวา อญฺญตรสฺมิํ รุกฺขมูเล ทิวาวิหารํ นิสีทิฯ อถ โข มาโร ปาปิมา วชิราย ภิกฺขุนิยา ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม เยน วชิรา ภิกฺขุนี เตนุปสงฺกมิ อุปสงฺกมิตฺวา วชิรํ ภิกฺขุนิํ คาถาย อชฺฌภาสิ>
    text <อถ โข วชิราย ภิกฺขุนิยา เอตทโหสิ โก นุ ขฺวายํ มนุสฺโส วา อมนุสฺโส วา คาถํ ภาสตีติ อถ โข วชิราย ภิกฺขุนิยา เอตทโหสิ มาโร โข อยํ ปาปิมา มม ภยํ ฉมฺภิตตฺตํ โลมหํสํ อุปฺปาเทตุกาโม สมาธิมฺหา จาเวตุกาโม คาถํ ภาสตีติฯ อถ โข วชิรา ภิกฺขุนี มาโร อยํ ปาปิมา อิติ วิทิตฺวา มารํ ปาปิมนฺตํ คาถาหิ ปจฺจภาสิ>
    text <อถ โข มาโร ปาปิมา ชานาติ มํ วชิรา ภิกฺขุนีติ ทุกฺขี ทุมฺมโน ตตฺเถวนฺตรธายีติฯ>
    stand <ภิกฺขุนีสํยุตฺตํ สมตฺตํฯ>
    text <ตสฺสุทฺทานํ>
