
text <ای نهاده بر سر زانو تو سر>
  block
    text <ای نهاده بر سر زانو تو سر>
    text <وز درون جان جمله باخبر>
  block
    text <پیش چشمت سرکش روپوش نیست>
    text <آفرین‌ها بر صفای آن بصر>
  block
    text <بحر خونست ای صنم آن چشم نیست>
    text <الحذر ای دل ز زخم آن نظر>
  block
    text <در مژه او گر چه دل را مژده‌هاست>
    text <الحذر ای عاشقان از وی حذر>
  block
    text <او به زیر کاه آب خفته‌ست>
    text <پا منه گستاخ ور نی رفت سر>
  block
    text <خفته شکلی اصل هر بیدادیی>
    text <تا ز خوابش تو نخسپی ای پسر>
  block
    text <پاره خواهم کرد من جامه ز تو>
    text <ای برادر پاره‌ای زین گرمتر>
  block
    text <سرکه آشامی و گویی شهد کو>
    text <دست تو در زهر و گویی کو شکر>
  block
    text <روح را عمریست صابون می‌زنی>
    text <یا تو را خود جان نبودست ای مگر>
  block
    text <تا به کی صیقل زنی آیینه را>
    text <شرم بادت آخر از آیینه گر>
  block
    text <سوی بحر شمس تبریزی گریز>
    text <تا برآرد ز آینه جانت گهر>
