
text <ایا دلی چو صبا ذوق صبح‌ها دیده>
  block
    text <ایا دلی چو صبا ذوق صبح‌ها دیده>
    text <ز دیده مست شدی یا ز ذوق نادیده>
  block
    text <گهی به بحر تحیر گهی به دامن کوه>
    text <کمر ببسته و در کوه کهربا دیده>
  block
    text <ورای دیده و دل صد دریچه بگشاده>
    text <برون ز چرخ و زمین رفته صد سما دیده>
  block
    text <چو جوششی و بخاری فتاد در دریا>
    text <ز لذت نظرش رست در قفا دیده>
  block
    text <چو موج موج درآمیخت چشم با دریا>
    text <عجب عجب که همه بحر گشت یا دیده>
  block
    text <به پیش دیده دو عالم چو دانه پیش خروس>
    text <چنین بود نظر پاک کبریادیده>
  block
    text <نه طالب است و نه مطلوب آن که در توحید>
    text <صفات طالب و مطلوب را جدا دیده>
  block
    text <اله را کی شناسد کسی که رست ز لا>
    text <ز لا کی رست بگو عاشق بلادیده>
  block
    text <رموز لیس و فی جبتی بدانسته>
    text <هزار بار من این جبه را قبا دیده>
  block
    text <دهان گشاد ضمیر و صلاح دین را گفت>
    text <تویی حیات من ای دیده خدادیده>
