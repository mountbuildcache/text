
text <باز به بط گفت که صحرا خوشست>
  block
    text <باز به بط گفت که صحرا خوشست>
    text <گفت شبت خوش که مرا جا خوشست>
  block
    text <سر بنهم من که مرا سر خوشست>
    text <راه تو پیما که سرت ناخوشست>
  block
    text <گر چه که تاریک بود مسکنم>
    text <در نظر یوسف زیبا خوشست>
  block
    text <دوست چو در چاه بود چه خوشست>
    text <دوست چو بالاست به بالا خوشست>
  block
    text <در بن دریا به تک آب تلخ>
    text <در طلب گوهر رعنا خوشست>
  block
    text <بلبل نالنده به گلشن به دشت>
    text <طوطی گوینده شکرخا خوشست>
  block
    text <تابش تسبیح فرشته‌ست و روح>
    text <کاین فلک نادره مینا خوشست>
  block
    text <چونک خدا روفت دلت را ز حرص>
    text <رو به دل آور دل یکتا خوشست>
  block
    text <از تو چو انداخت خدا رنج کار>
    text <رو به تماشا که تماشا خوشست>
  block
    text <گفت تماشای جهان عکس ماست>
    text <هم بر ما باش که با ما خوشست>
  block
    text <عکس در آیینه اگر چه نکوست>
    text <لیک خود آن صورت احیا خوشست>
  block
    text <زردی رو عکس رخ احمرست>
    text <بگذر از این عکس که حمرا خوشست>
  block
    text <نور خدایی‌ست که ذرات را>
    text <رقص کنان بی‌سر و بی‌پا خوشست>
  block
    text <رقص در این نور خرد کن کز او>
    text <تحت ثری تا به ثریا خوشست>
  block
    text <ذره شدی بازمرو که مشو>
    text <صبر و وفا کن که وفاها خوشست>
  block
    text <بس کن چون دیده ببین و مگو>
    text <دیده مجو دیده بینا خوشست>
  block
    text <مفخر تبریز شهم شمس دین>
    text <با همه فرخنده و تنها خوشست>
