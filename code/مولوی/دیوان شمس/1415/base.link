
text <ز فرزین بند آن رخ من چه شهماتم چه شهماتم>
  block
    text <ز فرزین بند آن رخ من چه شهماتم چه شهماتم>
    text <مکن ای شه مکافاتم مکن ای شه مکافاتم>
  block
    text <دلم پر گشت از مهری که بر چشمت از او مهری>
    text <اگر در پیش محرابم وگر کنج خراباتم>
  block
    text <به لخت این دل پاره مگر رحمت شد آواره>
    text <مرا فریاد رس آخر که در دریای آفاتم>
  block
    text <چو شاه خوش خرام آمد جز او بر من حرام آمد>
    text <چه بی‌برگم ز هجرانش اگر در باغ و جناتم>
  block
    text <مرا رخسار او باید چه سود از ماه و پروینم>
    text <چو شام زلف او خواهم چه سود از شام و شاماتم>
  block
    text <چو از دستش خورم باده منم آزاد و آزاده>
    text <چو پیش او زمین بوسم به بالای سماواتم>
  block
    text <سعادت‌ها که من دارم ز شمس الدین تبریزی>
    text <سعادت‌ها سجود آرد به پیش این سعاداتم>
