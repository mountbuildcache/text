
text <چنان مستم چنان مستم من این دم>
  block
    text <چنان مستم چنان مستم من این دم>
    text <که حوا را بنشناسم ز آدم>
  block
    text <ز شور من بشوریده‌ست دریا>
    text <ز سرمستی من مست است عالم>
  block
    text <زهی سر ده که سر ببریده جلاد>
    text <که تا دنیا نبیند هیچ ماتم>
  block
    text <حلال اندر حلال اندر حلال است>
    text <می خنب خدا نبود محرم>
  block
    text <از این باده جوان گر خورده بودی>
    text <نبودی پشت پیر چرخ را خم>
  block
    text <زمین ار خورده بودی فارغستی>
    text <از آن که ابر تر بارد بر او نم>
  block
    text <دل بی‌عقل شرح این بگفتی>
    text <اگر بودی به عالم نیم محرم>
  block
    text <ز آب و گل برون بردی شما را>
    text <اگر بودی شما را پای محکم>
