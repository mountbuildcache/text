
text <جانا سر تو یارا مگذار چنین ما را>
  block
    text <جانا سر تو یارا مگذار چنین ما را>
    text <ای سرو روان بنما آن قامت بالا را>
  block
    text <خرم کن و روشن کن این مفرش خاکی را>
    text <خورشید دگر بنما این گنبد خضرا را>
  block
    text <رهبر کن جان‌ها را پرزر کن کان‌ها را>
    text <در جوش و خروش آور از زلزله دریا را>
  block
    text <خورشید پناه آرد در سایه اقبالت>
    text <آری چه توان کردن آن سایه عنقا را>
  block
    text <مغزی که بد اندیشد آن نقص بسست ای جان>
    text <سودای بپوسیده پوسیده سودا را>
  block
    text <هم رحمت رحمانی هم مرهم و درمانی>
    text <درده تو طبیبانه آن دافع صفرا را>
  block
    text <تو بلبل گلزاری تو ساقی ابراری>
    text <تو سرده اسراری هم بی‌سر و بی‌پا را>
  block
    text <یا رب که چه داری تو کز لطف بهاری تو>
    text <در کار درآری تو سنگ و که خارا را>
  block
    text <افروخته نوری انگیخته شوری>
    text <ننشاند صد طوفان آن فتنه و غوغا را>
