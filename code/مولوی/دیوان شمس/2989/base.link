
text <رویش ندیده پس مکنیدم ملامتی>
  block
    text <رویش ندیده پس مکنیدم ملامتی>
    text <نادیده حکم کردن باشد غرامتی>
  block
    text <پروانه چون نسوزد چون شمع او بود>
    text <چون خم نیاورم ز چنان سروقامتی>
  block
    text <آن مه اگر برآید در روز رستخیز>
    text <برخیزد از میان قیامت قیامتی>
  block
    text <زان رو که زهره نیست فلک را که دم زند>
    text <در خود همی‌بسوزد دارد علامتی>
  block
    text <گر حسن حسن او است کجا عافیت کجا>
    text <با غمزه‌های آتش او کو سلامتی>
  block
    text <هر دم دلم به عشق وی اندر حریصتر>
    text <هر دم ز عشق او دل من با سمتی>
  block
    text <یا هجر لم تقل لی بالله ربنا>
    text <هذا الصدود منک علینا الی متی>
  block
    text <می‌ترسم از فراق دراز تو سنگ دل>
    text <تا نشکند سبوی امیدم ز آفتی>
  block
    text <ای آنک جبرئیل ز تو راه گم کند>
    text <با صبر تو ندارد این چرخ طاقتی>
  block
    text <دل را ببرد عشق که تا سود دل کند>
    text <حاشا که او کند طمعی یا تجارتی>
  block
    text <عشق آن توانگری است که از بس توانگری>
    text <داردهمی ز ریش فراغت فراغتی>
  block
    text <از من مپرس این و ز عقل کمال پرس>
    text <کو راست در عیار گهرها مهارتی>
  block
    text <او نیز خود چه گوید لیکن به قدر خویش>
    text <کو در قدم بود حدثی نوطهارتی>
  block
    text <عقل از امید وصل چو مجنون روان شود>
    text <در عشق می‌رود به امید زیارتی>
  block
    text <ور ز آنک درنیابد در ره کمال عشق>
    text <از پرتو شرارش یابد حرارتی>
  block
    text <بادا ز نور عشق من و عقل کل را>
    text <زان شکر شگرف شفای مرارتی>
  block
    text <تا طعم آن حلاوت بر عاشقان زند>
    text <وز عاشقان برآید مستانه حالتی>
  block
    text <تبریز شمس دین که بصیرت از او بود>
    text <چون بر دلم رسید سپاهش به غارتی>
