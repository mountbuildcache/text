
text <باز درآمد طبیب از در رنجور خویش>
  block
    text <باز درآمد طبیب از در رنجور خویش>
    text <دست عنایت نهاد بر سر مهجور خویش>
  block
    text <بار دگر آن حبیب رفت بر آن غریب>
    text <تا جگر او کشید شربت موفور خویش>
  block
    text <شربت او چون ربود گشت فنا از وجود>
    text <ساقی وحدت بماند ناظر و منظور خویش>
  block
    text <نوش ورا نیش نیست ور بودش راضیم>
    text <نیست عسل خواره را چاره ز زنبور خویش>
  block
    text <این شب هجران دراز با تو بگویم چراست>
    text <فتنه شد آن آفتاب بر رخ مستور خویش>
  block
    text <غفلت هر دلبری از رخ خود رحمتست>
    text <ور نه ببستی نقاب بر رخ مشهور خویش>
  block
    text <عاشق حسن خودی لیک تو پنهان ز خود>
    text <خلعت وصلت بپوش بر تن این عور خویش>
  block
    text <شکر که خورشید عشق رفت به برج حمل>
    text <در دل و جان‌ها فکند پرورش نور خویش>
  block
    text <شکر که موسی برست از همه فرعونیان>
    text <باز به میقات وصل آمد بر طور خویش>
  block
    text <عیسی جان دررسید بر سر عازر دمید>
    text <عازر از افسون او حشر شد از گور خویش>
  block
    text <باز سلیمان رسید دیو و پری جمع شد>
    text <بر همه شان عرضه کرد خاتم و منشور خویش>
  block
    text <ساقی اگر بایدت تا کنم این را تمام>
    text <باده گویا بنه بر لب مخمور خویش>
