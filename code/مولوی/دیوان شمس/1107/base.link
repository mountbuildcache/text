
text <در چمن آیید و بربندید دید>
  block
    text <در چمن آیید و بربندید دید>
    text <تا نیفتد بر جماعت هر نظر>
  block
    text <من زیان‌ها کرده‌ام من دیده‌ام>
    text <زخم‌ها از چشم هر بی‌پا و سر>
  block
    text <چشم بد دیدیم ما کز زخم او>
    text <روسیه گردد عیان شمس و قمر>
  block
    text <دور باد از رزم شیران چشم سگ>
    text <دور باد از مهد عیسی کون خر>
  block
    text <تیر پرانست از چشم بدان>
    text <خلوت آمد تیر ایشان را سپر>
  block
    text <لیک چشم نیک و بد آمیخته‌ست>
    text <قلب را هر کس بنشناسد ز زر>
  block
    text <زاهدانش آه‌ها پنهان کنند>
    text <خلوتی جویند در وقت سحر>
  block
    text <لیک این مستان به حکم خود نیند>
    text <نیستشان جز حفظ حق حصنی دگر>
  block
    text <باد کم پران مزن لاف خوشی>
    text <باد آرد خاک و خس را در بصر>
