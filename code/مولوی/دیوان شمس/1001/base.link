
text <آه در آن شمع منور چه بود>
  block
    text <آه در آن شمع منور چه بود>
    text <کآتش زد در دل و دل را ربود>
  block
    text <ای زده اندر دل من آتشی>
    text <سوختم ای دوست بیا زود زود>
  block
    text <صورت دل صورت مخلوق نیست>
    text <کز رخ دل حسن خدا رو نمود>
  block
    text <جز شکرش نیست مرا چاره‌ای>
    text <جز لب او نیست مرا هیچ سود>
  block
    text <یاد کن آن را که یکی صبحدم>
    text <این دلم از زلف تو بندی گشود>
  block
    text <جان من اول که بدیدم تو را>
    text <جان من از جان تو چیزی شنود>
  block
    text <چون دلم از چشمه تو آب خورد>
    text <غرقه شد اندر تو و سیلم ربود>
