
text <ای دهان آلوده جانی از کجا می خورده‌ای>
  block
    text <ای دهان آلوده جانی از کجا می خورده‌ای>
    text <و آن طرف کاین باده بودت از کجا ره برده‌ای>
  block
    text <با کدامین چشم تو از ظلمتی بگذشته‌ای>
    text <با کدامین پای راه بی‌رهی بسپرده‌ای>
  block
    text <با کدامین دست بردی حادثات دهر را>
    text <از جمال دلربایی آینه بسترده‌ای>
  block
    text <نی هزاران بار خون خویشتن را ریختی>
    text <نی هزاران بار تو در زندگی خود مرده‌ای>
  block
    text <نی هزاران بار اندر کوره‌های امتحان>
    text <درگدازیدی چو مس و همچو مس بفسرده‌ای>
  block
    text <نی تو بر دریای آتش بال و پر را سوختی>
    text <نی تو بر پشت فلک پاهای خود افشرده‌ای>
  block
    text <چون از این ره هیچ گردی نیست بر نعلین تو>
    text <از ورای این همه تو چونک اهل پرده‌ای>
  block
    text <چشم بگشا سوی ما آخر جوابی بازگو>
    text <کز درون بحر دانش صافیی نی درده‌ای>
  block
    text <گفت جانم کز عنایت‌های مخدوم زمان>
    text <صدر شمس الدین تبریزی تو ره گم کرده‌ای>
  block
    text <گر یکی غمزه رساند مر تو را ای سنگ دل>
    text <از ورای این نشان‌ها که به گفت آورده‌ای>
  block
    text <بی علاج و حیله‌ها گر سنگ باشی در زمان>
    text <گوهری گردی از آن جنسی که تو نشمرده‌ای>
