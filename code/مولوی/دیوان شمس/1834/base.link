
text <عید نمای عید را ای تو هلال عید من>
  block
    text <عید نمای عید را ای تو هلال عید من>
    text <گوش بمال ماه را ای مه ناپدید من>
  block
    text <بود من و فنای من خشم من و رضای من>
    text <صدق من و ریای من قفل من و کلید من>
  block
    text <اصل من و سرشت من مسجد من کنشت من>
    text <دوزخ من بهشت من تازه من قدید من>
  block
    text <جور کنی وفا بود درد دهی دوا بود>
    text <لایق تو کجا بود دیده جان و دید من>
  block
    text <پیشتر از نهاد جان لطف تو داد داد جان>
    text <ای همگی مراد جان پس تو بدی مرید من>
  block
    text <ای مه عید روی تو ای شب قدر موی تو>
    text <چون برسم بجوی تو پاک شود پلید من>
  block
    text <جسم چو خانقاه جان فکرت‌ها چو صوفیان>
    text <حلقه زدند و در میان دل چو ابایزید من>
  block
    text <دم نزم خمش کنم با همه رو ترش کنم>
    text <تا که بگوییم تویی حاضر و مستفید من>
