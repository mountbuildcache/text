
text <شدم به سوی چه آب همچو سقایی>
  block
    text <شدم به سوی چه آب همچو سقایی>
    text <برآمد از تک چه یوسفی معلایی>
  block
    text <سبک به دامن پیراهنش زدم من دست>
    text <ز بوی پیرهنش دیده گشت بینایی>
  block
    text <به چاه در نظری کردم از تعجب من>
    text <چه از ملاحت او گشته بود صحرایی>
  block
    text <کلیم روح به هر جا رسید میقاتش>
    text <اگر چه کور بود گشت طور سینایی>
  block
    text <زنخ ز دست رقیبی که گفت از چه دور>
    text <از این سپس منم و چاه و چون تو زیبایی>
  block
    text <کسی که زنده شود صد هزار مرده از او>
    text <عجب نباشد اگر پیر گشت برنایی>
  block
    text <هزار گنج گدای چنین عجب کانی>
    text <هزار سیم نثار لطیف سیمایی>
  block
    text <جهان چو آینه پرنقش توست اما کو>
    text <به روی خوب تو بی‌آینه تماشایی>
  block
    text <سخن تو گو که مرا از حلاوت لب تو>
    text <نه عقل ماند و نه اندیشه‌ای و نی رایی>
