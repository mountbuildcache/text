
text <کجایید ای شهیدان خدایی>
  block
    text <کجایید ای شهیدان خدایی>
    text <بلاجویان دشت کربلایی>
  block
    text <کجایید ای سبک روحان عاشق>
    text <پرنده‌تر ز مرغان هوایی>
  block
    text <کجایید ای شهان آسمانی>
    text <بدانسته فلک را درگشایی>
  block
    text <کجایید ای ز جان و جا رهیده>
    text <کسی مر عقل را گوید کجایی>
  block
    text <کجایید ای در زندان شکسته>
    text <بداده وام داران را رهایی>
  block
    text <کجایید ای در مخزن گشاده>
    text <کجایید ای نوای بی‌نوایی>
  block
    text <در آن بحرید کاین عالم کف او است>
    text <زمانی بیش دارید آشنایی>
  block
    text <کف دریاست صورت‌های عالم>
    text <ز کف بگذر اگر اهل صفایی>
  block
    text <دلم کف کرد کاین نقش سخن شد>
    text <بهل نقش و به دل رو گر ز مایی>
  block
    text <برآ ای شمس تبریزی ز مشرق>
    text <که اصل اصل اصل هر ضیایی>
