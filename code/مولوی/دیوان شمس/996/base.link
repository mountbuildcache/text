
text <گفت کسی خواجه سنایی بمرد>
  block
    text <گفت کسی خواجه سنایی بمرد>
    text <مرگ چنین خواجه نه کاریست خرد>
  block
    text <کاه نبود او که به بادی پرید>
    text <آب نبود او که به سرما فسرد>
  block
    text <شانه نبود او که به مویی شکست>
    text <دانه نبود او که زمینش فشرد>
  block
    text <گنج زری بود در این خاکدان>
    text <کو دو جهان را بجوی می‌شمرد>
  block
    text <قالب خاکی سوی خاکی فکند>
    text <جان خرد سوی سماوات برد>
  block
    text <جان دوم را که ندانند خلق>
    text <مغلطه گوییم به جانان سپرد>
  block
    text <صاف درآمیخت به دردی می>
    text <بر سر خم رفت جدا شد ز درد>
  block
    text <در سفر افتند به هم ای عزیز>
    text <مرغزی و رازی و رومی و کرد>
  block
    text <خانه خود بازرود هر یکی>
    text <اطلس کی باشد همتای برد>
  block
    text <خامش کن چون نقط ایرا ملک>
    text <نام تو از دفتر گفتن سترد>
