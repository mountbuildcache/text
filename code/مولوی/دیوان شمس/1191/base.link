
text <ماییم فداییان جانباز>
  block
    text <ماییم فداییان جانباز>
    text <گستاخ و دلیر و جسم پرداز>
  block
    text <حیفست که جان پاک ما را>
    text <باشد تن خاکسار انباز>
  block
    text <ز آغاز همه به آخر آیند>
    text <ز آخر برویم ما به آغاز>
  block
    text <هین باز پرید جمله یاران>
    text <شه باز بکوفت طبل شهباز>
  block
    text <شش سوی مپر بپر از آن سو>
    text <کاندر دل تو رسید آواز>
  block
    text <هان ای دل خسته نقل ما را>
    text <روزی دو سه ماندست می‌ساز>
  block
    text <گر خواری وگر عزیزی این جا>
    text <زان سوست بقا و ملک و اعزاز>
  block
    text <مگشای پر سخن کز آن سو>
    text <بی‌پر باشد همیشه پرواز>
  block
    text <پوست سخنست اینچ گفتم>
    text <از پوست کی یافت مغز آن راز>
