
text <ای ز مقدارت هزاران فخر بی‌مقدار را>
  block
    text <ای ز مقدارت هزاران فخر بی‌مقدار را>
    text <داد گلزار جمالت جان شیرین خار را>
  block
    text <ای ملوکان جهان روح بر درگاه تو>
    text <در سجودافتادگان و منتظر مر بار را>
  block
    text <عقل از عقلی رود هم روح روحی گم کند>
    text <چونک طنبوری ز عشقت برنوازد تار را>
  block
    text <گر ز آب لطف تو نم یافتی گلزارها>
    text <کس ندیدی خالی از گل سال‌ها گلزار را>
  block
    text <محو می‌گردد دلم در پرتو دلدار من>
    text <می‌نتانم فرق کردن از دلم دلدار را>
  block
    text <دایما فخرست جان را از هوای او چنان>
    text <کو ز مستی می‌نداند فخر را و عار را>
  block
    text <هست غاری جان رهبانان عشقت معتکف>
    text <کرده رهبان مبارک پر ز نور این غار را>
  block
    text <گر شود عالم چو قیر از غصه هجران تو>
    text <نخوتی دارد که اندرننگرد مر قار را>
  block
    text <چون عصای موسی بود آن وصل اکنون مار شد>
    text <ای وصال موسی وش اندرربا این مار را>
  block
    text <ای خداوند شمس دین از آتش هجران تو>
    text <رشک نور باقی‌ست صد آفرین این نار را>
