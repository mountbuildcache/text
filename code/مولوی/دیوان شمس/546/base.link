
text <هین سخن تازه بگو تا دو جهان تازه شود>
  block
    text <هین سخن تازه بگو تا دو جهان تازه شود>
    text <وارهد از حد جهان بی‌حد و اندازه شود>
  block
    text <خاک سیه بر سر او کز دم تو تازه نشد>
    text <یا همگی رنگ شود یا همه آوازه شود>
  block
    text <هر که شدت حلقهٔ در زود برد حقه زر>
    text <خاصه که در باز کنی محرم دروازه شود>
  block
    text <آب چه دانست که او گوهر گوینده شود>
    text <خاک چه دانست که او غمزه غمازه شود>
  block
    text <روی کسی سرخ نشد بی‌مدد لعل لبت>
    text <بی تو اگر سرخ بود از اثر غازه شود>
  block
    text <ناقه صالح چو ز که زاد یقین گشت مرا>
    text <کوه پی مژده تو اشتر جمازه شود>
  block
    text <راز نهان دار و خمش ور خمشی تلخ بود>
    text <آنچ جگرسوزه بود باز جگرسازه شود>
