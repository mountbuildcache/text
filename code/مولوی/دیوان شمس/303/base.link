
text <مجلس خوش کن از آن دو پاره چوب>
  block
    text <مجلس خوش کن از آن دو پاره چوب>
    text <عود را درسوز و بربط را بکوب>
  block
    text <این ننالد تا نکوبی بر رگش>
    text <وان دگر در نفی و در سوزست خوب>
  block
    text <مجلسی پرگرد بر خاشاک فکر>
    text <خیز ای فراش فرش جان بروب>
  block
    text <تا نسوزی بوی ندهد آن بخور>
    text <تا نکوبی نفع ندهد این حبوب>
  block
    text <نیر اعظم بدان شد آفتاب>
    text <کو در آتش خانه دارد بی‌لغوب>
  block
    text <ماه از آن پیک و محاسب می‌شود>
    text <کو نیاساید ز سیران و رکوب>
  block
    text <عود خلقانند این پیغامبران>
    text <تا رسدشان بوی علام الغیوب>
  block
    text <گر به بو قانع نه‌ای تو هم بسوز>
    text <تا که معدن گردی ای کان عیوب>
  block
    text <چون بسوزی پر شود چرخ از بخور>
    text <چون بسوزد دل رسد وحی القلوب>
  block
    text <حد ندارد این سخن کوتاه کن>
    text <گر چه جان گلستان آمد جنوب>
  block
    text <صاحب العودین لا تهملهما>
    text <حرقن ذا حرکن ذا للکروب>
  block
    text <من یلج بین السکاری لا یفق>
    text <من یذق من راح روح لا یتوب>
  block
    text <اغتنم بالراح عجل و استعد>
    text <من خمار دونه شق الجیوب>
  block
    text <این تنجو ان سلطان الهوی>
    text <جاذب العشاق جبار طلوب>
