
text <ای خاک کف پایت رشک فلکی بوده>
  block
    text <ای خاک کف پایت رشک فلکی بوده>
    text <جان من و جان تو در اصل یکی بوده>
  block
    text <در خانه نقشینی دیدم صنم چینی>
    text <خون خواره صد آدم جان ملکی بوده>
  block
    text <صد ماه یقینم شد اندر دل شب پنهان>
    text <صد نور یقین دیدم مشتاق شکی بوده>
  block
    text <گفتم به ایاز ای حر محمود شدی آخر>
    text <در شاه چه جا کردی ای آیبکی بوده>
  block
    text <ای سگ که ز اصحابی در کهف تو در خوابی>
    text <چون شیر خدا گشتی اول سگکی بوده>
  block
    text <ای ماهی در آتش تو جانب دریا کش>
    text <ای پیشتر از عالم در وی سمکی بوده>
  block
    text <شمس الحق تبریزم همرنگ تو می‌خیزم>
    text <من مرده تو گرد من بحر نمکی بوده>
