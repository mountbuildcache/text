
text <تو جان مایی، ماه سمایی>
  block
    text <تو جان مایی، ماه سمایی>
    text <فارغ ز جمله اندیشهایی>
  block
    text <جویی ز فکرت، داروی علت>
    text <فکرست اصل علت فزایی>
  block
    text <فکرت برون کن، حیرت فزون کن>
    text <نی مرد فکری مرد صفایی>
  block
    text <فکرت درین ره شد ژاژ خایی>
    text <مجنون شو ای جان، عاقل چرایی؟!>
  block
    text <بد نام مجنون رست از کشاکش>
    text <باهوش کرمی، مست اژدهایی>
  block
    text <کرم بریشم، اندیشه دارد>
    text <زیرا که جوید صنعت نمایی>
  block
    text <صنعت نماید، چیزی بزاید>
    text <از خود برآید زان خیره‌رایی>
  block
    text <صنعت رها کن، صانع بست استت>
    text <شاهد همو بس، کم ده گوایی>
  block
    text <او نیستها را دادست هستی>
    text <او قلبها را بخشد روایی>
  block
    text <داد او فلک را دوران دایم>
    text <نامد زیانش بی‌دست و پایی>
  block
    text <خامش! برآن باش که پر نگویی>
    text <هرچند با خود بر می‌نیایی>
