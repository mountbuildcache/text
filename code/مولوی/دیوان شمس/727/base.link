
text <از دلبر ما نشان کی دارد>
  block
    text <از دلبر ما نشان کی دارد>
    text <در خانه مهی نهان کی دارد>
  block
    text <بی دیده جمال او کی بیند>
    text <بیرون ز جهان جهان کی دارد>
  block
    text <آن تیر که جان شکار آنست>
    text <بنمای که آن کمان کی دارد>
  block
    text <در هر طرفی یکی نگاریست>
    text <صوفی تو نگر که آن کی دارد>
  block
    text <این صورت خلق جمله نقش اند>
    text <هم جان داند که جان کی دارد>
  block
    text <این جمله گدا و خوشه چین اند>
    text <آن دست گهرفشان کی دارد>
  block
    text <قلاب شدند جمله عالم>
    text <آخر خبری ز کان کی دارد>
  block
    text <شادست زمان به شمس تبریز>
    text <آخر بنگر زمان کی دارد>
