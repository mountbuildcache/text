
text <نام شتر به ترکی چه بود بگو دوا>
  block
    text <نام شتر به ترکی چه بود بگو دوا>
    text <نام بچه ش چه باشد او خود پیش دوا>
  block
    text <ما زاده قضا و قضا مادر همه‌ست>
    text <چون کودکان دوان شده‌ایم از پی قضا>
  block
    text <ما شیر از او خوریم و همه در پیش پریم>
    text <گر شرق و غرب تازد ور جانب سما>
  block
    text <طبل سفر ز دست قدم در سفر نهیم>
    text <در حفظ و در حمایت و در عصمت خدا>
  block
    text <در شهر و در بیابان همراه آن مهیم>
    text <ای جان غلام و بنده آن ماه خوش لقا>
  block
    text <آن جاست شهر کان شه ارواح می‌کشد>
    text <آن جاست خان و مان که بگوید خدا بیا>
  block
    text <کوته شود بیابان چون قبله او بود>
    text <پیش و سپس چمن بود و سرو دلربا>
  block
    text <کوهی که در ره آید هم پشت خم دهد>
    text <کای قاصدان معدن اجلال مرحبا>
  block
    text <همچون حریر نرم شود سنگلاخ راه>
    text <چون او بود قلاوز آن راه و پیشوا>
  block
    text <ما سایه وار در پی آن مه دوان شدیم>
    text <ای دوستان همدل و همراه الصلا>
  block
    text <دل را رفیق ما کند آن کس که عذر هست>
    text <زیرا که دل سبک بود و چست و تیزپا>
  block
    text <دل مصر می‌رود که به کشتیش وهم نیست>
    text <دل مکه می‌رود که نجوید مهاره را>
  block
    text <از لنگی تنست و ز چالاکی دلست>
    text <کز تن نجست حق و ز دل جست آن وفا>
  block
    text <اما کجاست آن تن همرنگ جان شده>
    text <آب و گلی شده‌ست بر ارواح پادشا>
  block
    text <ارواح خیره مانده که این شوره خاک بین>
    text <از حد ما گذشت و ملک گشت و مقتدا>
  block
    text <چه جای مقتدا که بدان جا که او رسید>
    text <گر پا نهیم پیش بسوزیم در شقا>
  block
    text <این در گمان نبود در او طعن می‌زدیم>
    text <در هیچ آدمی منگر خوار ای کیا>
  block
    text <ما همچو آب در گل و ریحان روان شویم>
    text <تا خاک‌های تشنه ز ما بر دهد گیا>
  block
    text <بی دست و پاست خاک جگرگرم بهر آب>
    text <زین رو دوان دوان رود آن آب جوی‌ها>
  block
    text <پستان آب می خلد ایرا که دایه اوست>
    text <طفل نبات را طلبد دایه جا به جا>
  block
    text <ما را ز شهر روح چنین جذب‌ها کشید>
    text <در صد هزار منزل تا عالم فنا>
  block
    text <باز از جهان روح رسولان همی‌رسند>
    text <پنهان و آشکار بازآ به اقربا>
  block
    text <یاران نو گرفتی و ما را گذاشتی>
    text <ما بی‌تو ناخوشیم اگر تو خوشی ز ما>
  block
    text <ای خواجه این ملالت تو ز آه اقرباست>
    text <با هر کی جفت گردی آنت کند جدا>
  block
    text <خاموش کن که همت ایشان پی توست>
    text <تأثیر همت‌ست تصاریف ابتلا>
