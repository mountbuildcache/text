
text <ای نفس کل صورت مکن وی عقل کل بشکن قلم>
  block
    text <ای نفس کل صورت مکن وی عقل کل بشکن قلم>
    text <ای مرد طالب کم طلب بر آب جو نقش قدم>
  block
    text <ای عاشق صافی روان رو صاف چون آب روان>
    text <کاین آب صافی بی‌گره جان می فزاید دم به دم>
  block
    text <از باد آب بی‌گره گر ساعتی پوشد زره>
    text <بر آب جو تهمت منه کو را نه ترس است و نه غم>
  block
    text <در نقش بی‌نقشی ببین هر نقش را صد رنگ و بو>
    text <در برگ بی‌برگی نگر هر شاخ را باغ ارم>
  block
    text <زان صورت صورت گسل کو منبع جان است و دل>
    text <تن ریخته از شرم او بگریخته جان در حرم>
  block
    text <از باده و از باد او بس بنده و آزاد او>
    text <چون کان فروبر نفس چون که برآورده شکم>
  block
    text <از بحر گویم یا ز در یا از نفاذ حکم مر>
    text <نی از مقالت هم ببر می تاز تا پای علم>
  block
    text <چپ راست دان این راه را در چاه دان این چاه را>
    text <چون سوی موج خون روی در خون بود خوان کرم>
  block
    text <در آتش آبی تعبیه در آب آتش تعبیه>
    text <در آتشش جان در طرب در آب او دل در ندم>
  block
    text <یا من ولی انعامنا ثبت لنا اقدامنا>
    text <ای بی‌تو راحت‌ها عنا ای بی‌تو صحت‌ها سقم>
