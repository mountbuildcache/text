
text <آن سرخ قبایی که چو مه پار برآمد>
  block
    text <آن سرخ قبایی که چو مه پار برآمد>
    text <امسال در این خرقه زنگار برآمد>
  block
    text <آن ترک که آن سال به یغماش بدیدی>
    text <آنست که امسال عرب وار برآمد>
  block
    text <آن یار همانست اگر جامه دگر شد>
    text <آن جامه بدل کرد و دگربار برآمد>
  block
    text <آن باده همانست اگر شیشه بدل شد>
    text <بنگر که چه خوش بر سر خمار برآمد>
  block
    text <شب رفت حریفان صبوحی به کجایید>
    text <کان مشعله از روزن اسرار برآمد>
  block
    text <رومی پنهان گشت چو دوران حبش دید>
    text <امروز در این لشکر جرار برآمد>
  block
    text <شمس الحق تبریز رسیدست بگویید>
    text <کز چرخ صفا آن مه انوار برآمد>
