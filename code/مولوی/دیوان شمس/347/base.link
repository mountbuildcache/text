
text <قرار زندگانی آن نگارست>
  block
    text <قرار زندگانی آن نگارست>
    text <کز او آن بی‌قراری برقرارست>
  block
    text <مرا سودای تو دامن گرفته‌ست>
    text <که این سودا نه آن سودای پارست>
  block
    text <منم سوزان در آتش‌های نو نو>
    text <مرا با یارکان اکنون چه کارست>
  block
    text <همی‌نالد درون از بی‌قراری>
    text <بدان ماند که آن جان نگارست>
  block
    text <چو از یاری تو را جان خسته گردد>
    text <نمی‌داند که اندر جانش خارست>
  block
    text <تو در جویی و خارت می‌خراشد>
    text <نمی‌دانی که خاری در سرا رست>
  block
    text <گریزان شو از آن خار و به گل رو>
    text <که شمس الدین تبریزی بهارست>
