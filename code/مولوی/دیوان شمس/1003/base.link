
text <شاخ گلی باغ ز تو سبز و شاد>
  block
    text <شاخ گلی باغ ز تو سبز و شاد>
    text <هست حریف تو در این رقص باد>
  block
    text <باد چو جبریل و تو چون مریمی>
    text <عیسی گلروی از این هر دو زاد>
  block
    text <رقص شما هر دو کلید بقاست>
    text <رحمت بسیار بر این رقص باد>
  block
    text <تختگه نسل شما شد دماغ>
    text <تخت بود جایگه کیقباد>
  block
    text <میوه هر شاخ به معده رود>
    text <زانک برستست ز کون و فساد>
  block
    text <نعمت ما چو ز مکون بود>
    text <خلط نگردد بخور و ارتقاد>
  block
    text <روزی هر قوم ز باغ دگر>
    text <خوان بزرگست تو را ای جواد>
  block
    text <قسمت بختست برو بخت جو>
    text <بخت به از رخت بود المراد>
  block
    text <بس که نسیمی به دل اندردمید>
    text <زان مدد نور که آرد ولاد>
