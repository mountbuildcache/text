
text <آتش عشق تو قلاووز شد>
  block
    text <آتش عشق تو قلاووز شد>
    text <دوش دلم سوی دل افروز شد>
  block
    text <چون به سخن داشت مرا دوش یار>
    text <چون به دم گرم جگرسوز شد>
  block
    text <من چه زنم با دم و با مکر او>
    text <کو به دغل بر همه پیروز شد>
  block
    text <این دل من ساده و بی‌مکر بود>
    text <دید دغل‌هاش بدآموز شد>
  block
    text <هر چه به عالم خوشی شهوتست>
    text <همچو پنیر آفت هر یوز شد>
  block
    text <آه که شب جمله در این وعده رفت>
    text <بوسه دهم بوسه دهم روز شد>
  block
    text <یار برهنه به قبا میل کرد>
    text <عقل دگربار کمردوز شد>
