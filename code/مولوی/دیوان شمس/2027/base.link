
text <ای امتان باطل بر نان زنید بر نان>
  block
    text <ای امتان باطل بر نان زنید بر نان>
    text <وی امتان مقبل بر جان زنید بر جان>
  block
    text <حیوان علف کشاند غیر علف نداند>
    text <آن آدمی بود کو جوید عقیق و مرجان>
  block
    text <آن باغ‌ها بخفته وین باغ‌ها شکفته>
    text <وین قسمتی است رفته در بارگاه سلطان>
  block
    text <جان‌هاست نارسیده در دام‌ها خزیده>
    text <جان‌هاست برپریده ره برده تا به جانان>
  block
    text <جانی ز شرح افزون بالای چرخ گردون>
    text <چست و لطیف و موزون چون مه به برج میزان>
  block
    text <جانی دگر چو آتش تند و حرون و سرکش>
    text <کوتاه عمر و ناخوش همچون خیال شیطان>
  block
    text <ای خواجه تو کدامی یا پخته یا که خامی>
    text <سرمست نقل و جامی یا شهسوار میدان>
  block
    text <روزی به سوی صحرا دیدم یکی معلا>
    text <اندر هوا به بالا می‌کرد رقص و جولان>
  block
    text <هر سو از او خروشی او ساکن و خموشی>
    text <سرسبز و سبزپوشی جانم بماند حیران>
  block
    text <گفتم که در چه شوری کز وهم خلق دوری>
    text <تو نور نور نوری یا آفتاب تابان>
  block
    text <گفتا دلم تنگ شد تن نیز هم سبک شد>
    text <تا پاگشاده گشتم از چارمیخ ارکان>
  block
    text <گفتم که ای امیرم شادت کنار گیرم>
    text <بسیار لابه کردم گفتا که نیست امکان>
  block
    text <گفتم بیا وفا کن وین ناز را رها کن>
    text <شاخی شکر سخا کن چه کم شود از آن کان>
  block
    text <گفتا که من فنایم اندر کنار نایم>
    text <نقشی همی‌نمایم از بهر درد و درمان>
  block
    text <گفتم تو را نباید خود دفع کم نیاید>
    text <پنجه بهانه زاید از طبعت ای سخندان>
  block
    text <گفتا ز سر یک تو باور کجا کنی تو>
    text <طفلی و درست ابجد برگیر لوح و می‌خوان>
  block
    text <گفتم همین سیاست می‌کن حلال بادت>
    text <صد گونه دفع می‌ده می‌کش مرا به هجران>
  block
    text <زود از زبان دیگر صد پاسخ چو شکر>
    text <برخواند بر من از بر گشتم خراب و سکران>
  block
    text <بسیار اشک راندم تا دیر مست ماندم>
    text <تا که برون شد آن شه چون جان ز نقش انسان>
  block
    text <داغی بماند حاصل زان صحبت اندر این دل>
    text <داغی که از لذیذی ارزد هزار احسان>
  block
    text <فرمود مشکلاتی در وی عجب عظاتی>
    text <خامش در زبان‌ها آن می نیاید آسان>
