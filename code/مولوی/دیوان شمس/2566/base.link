
text <آورد طبیب جان یک طبله ره آوردی>
  block
    text <آورد طبیب جان یک طبله ره آوردی>
    text <گر پیر خرف باشی تو خوب و جوان گردی>
  block
    text <تن را بدهد هستی جان را بدهد مستی>
    text <از دل ببرد سستی وز رخ ببرد زردی>
  block
    text <آن طبله عیسی بد میراث طبیبان شد>
    text <تریاق در او یابی گر زهر اجل خوردی>
  block
    text <ای طالب آن طبله روی آر بدین قبله>
    text <چون روی بدو آری مه روی جهان گردی>
  block
    text <حبیب است در او پنهان کان ناید در دندان>
    text <نی تری و نی خشکی نی گرمی و نی سردی>
  block
    text <زان حب کم از حبه آیی بر آن قبه>
    text <کان مسکن عیسی شد و آن حبه بدان خردی>
  block
    text <شد محرز و شد محرز از داد تو هر عاجز>
    text <لاغر نشود هرگز آن را که تو پروردی>
  block
    text <گفتم به طبیب جان امروز هزاران سان>
    text <صدق قدمی باشد چون تو قدم افشردی>
  block
    text <از جا نبرد چیزی آن را که تو جا دادی>
    text <غم نسترد آن دل را کو را ز غم استردی>
  block
    text <خامش کن و دم درکش چون تجربه افتادت>
    text <ترک گروان برگو تو زان گروان فردی>
