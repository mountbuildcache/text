
text <ای نقد تو را زکات نسیه>
  block
    text <ای نقد تو را زکات نسیه>
    text <بازآ ز خدا جزات نسیه>
  block
    text <آید ز خدا جزای خیرت>
    text <در نقد بلا نجات نسیه>
  block
    text <پیش از تو جهات نقد بوده‌ست>
    text <از شومی تو جهات نسیه>
  block
    text <این دولت تازه بی‌تو بادا>
    text <ای طلعت تو بیات نسیه>
  block
    text <زیرا که به فال نحس هستت>
    text <مرگ نقد و حیات نسیه>
  block
    text <بر تو همه چیز نسیه بادا>
    text <الا نبود ممات نسیه>
  block
    text <چون جرم تو نقد و توبه نسیه‌ست>
    text <دادت امشب برات نسیه>
