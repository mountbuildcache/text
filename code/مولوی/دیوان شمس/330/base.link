
text <بار دگر آن دلبر عیار مرا یافت>
  block
    text <بار دگر آن دلبر عیار مرا یافت>
    text <سرمست همی‌گشت به بازار مرا یافت>
  block
    text <پنهان شدم از نرگس مخمور مرا دید>
    text <بگریختم از خانه خمار مرا یافت>
  block
    text <بگریختنم چیست کز او جان نبرد کس>
    text <پنهان شدنم چیست چو صد بار مرا یافت>
  block
    text <گفتم که در انبوهی شهرم کی بیابد>
    text <آن کس که در انبوهی اسرار مرا یافت>
  block
    text <ای مژده که آن غمزه غماز مرا جست>
    text <وی بخت که آن طره طرار مرا یافت>
  block
    text <دستار ربود از سر مستان به گروگان>
    text <دستار برو گوشه دستار مرا یافت>
  block
    text <من از کف پا خار همی‌کردم بیرون>
    text <آن سرو دو صد گلشن و گلزار مرا یافت>
  block
    text <از گلشن خود بر سر من یار گل افشاند>
    text <وان بلبل وان نادره تکرار مرا یافت>
  block
    text <من گم شدم از خرمن آن ماه چو کیله>
    text <امروز مه اندر بن انبار مرا یافت>
  block
    text <از خون من آثار به هر راه چکیدست>
    text <اندر پی من بود به آثار مرا یافت>
  block
    text <چون آهو از آن شیر رمیدم به بیابان>
    text <آن شیر گه صید به کهسار مرا یافت>
  block
    text <آن کس که به گردون رود و گیرد آهو>
    text <با صبر و تأنی و به هنجار مرا یافت>
  block
    text <در کام من این شست و من اندر تک دریا>
    text <صاید به سررشته جرار مرا یافت>
  block
    text <جامی که برد از دلم آزار به من داد>
    text <آن لحظه که آن یار کم آزار مرا یافت>
  block
    text <این جان گران جان سبکی یافت و بپرید>
    text <کان رطل گران سنگ سبکسار مرا یافت>
  block
    text <امروز نه هوش است و نه گوش است و نه گفتار>
    text <کان اصل هر اندیشه و گفتار مرا یافت>
