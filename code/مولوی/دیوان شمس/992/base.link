
text <خسروانی که فتنه‌ای چینید>
  block
    text <خسروانی که فتنه‌ای چینید>
    text <فتنه برخاست هیچ ننشینید>
  block
    text <هم شما هم شما که زیبایید>
    text <هم شما هم شما که شیرینید>
  block
    text <همچو عنبر حمایلیم همه>
    text <بر بر سیمتان که مشکینید>
  block
    text <لذتی هست با شما گفتن>
    text <هم شما داد جان مسکینید>
  block
    text <نشوم شاد اگر گمان دارم>
    text <که گهی شاد و گاه غمگینید>
  block
    text <بل که بر اسب ذوق و شیرینی>
    text <تا ابد خوش نشسته در زینید>
  block
    text <شاهدان فانی و شما جمله>
    text <با لب لعل و جان سنگینید>
  block
    text <در صفای می شهان دیدیم>
    text <که شما چون کدوی رنگینید>
  block
    text <در بهشتی که هر زمان بکریست>
    text <مرد آیید اگر نه عنینید>
  block
    text <تبریزی شوید اگر در عشق>
    text <بنده شمس ملت و دینید>
