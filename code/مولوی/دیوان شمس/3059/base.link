
text <چه باک دارد عاشق ز ننگ و بدنامی>
  block
    text <چه باک دارد عاشق ز ننگ و بدنامی>
    text <که عشق سلطنت است و کمال و خودکامی>
  block
    text <پلنگ عشق چه ترسد ز رنگ و بوی جهان>
    text <نهنگ فقر چه ترسد ز دوزخ آشامی>
  block
    text <چگونه باشد عاشق ز مستی آن می>
    text <که جام نیز ز تیزیش گم کند جامی>
  block
    text <چه جای خاک که بر کوه جرعه‌ای برریخت>
    text <هزار عربده آورد و شورش و خامی>
  block
    text <تو جام عشق چه دانی چه شیشه دل باشی>
    text <تو دام عشق چه دانی چو مرغ این دامی>
  block
    text <ز صاف بحر نگویم اگر کفش بینی>
    text <مثال زیبق بر هیچ کف نیارامی>
  block
    text <ملول و تیره شدی مر صفاش را چه گنه>
    text <نبات را چه جنایت چو سرکه آشامی>
  block
    text <که خاک بر سر سرکا و مرد سرکه فروش>
    text <که شهد صاف ننوشد ز تیره ایامی>
  block
    text <به من نگر که در این بزم کمترین عامم>
    text <ز بیخودی نشناسم ز خاص تا عامی>
