
text <این طرفه آتشی که دمی برقرار نیست>
  block
    text <این طرفه آتشی که دمی برقرار نیست>
    text <گر نزد یار باشد وگر نزد یار نیست>
  block
    text <صورت چه پای دارد کو را ثبات نیست>
    text <معنی چه دست گیرد چون آشکار نیست>
  block
    text <عالم شکارگاه و خلایق همه شکار>
    text <غیر نشانه‌ای ز امیر شکار نیست>
  block
    text <هر سوی کار و بار که ما میر و مهتریم>
    text <وان سو که بارگاه امیرست بار نیست>
  block
    text <ای روح دست برکن و بنمای رنگ خوش>
    text <کاین‌ها همه به جز کف و نقش و نگار نیست>
  block
    text <هر جا غبار خیزد آن جای لشکرست>
    text <کآتش همیشه بی‌تف و دود و بخار نیست>
  block
    text <تو مرد را ز گرد ندانی چه مردیست>
    text <در گرد مرد جوی که با گرد کار نیست>
  block
    text <ای نیکبخت اگر تو نجویی بجویدت>
    text <جوینده‌ای که رحمت وی را شمار نیست>
  block
    text <سیلت چو دررباید دانی که در رهش>
    text <هست اختیار خلق ولیک اختیار نیست>
  block
    text <در فقر عهد کردم تا حرف کم کنم>
    text <اما گلی که دید که پهلویش خار نیست>
  block
    text <ما خار این گلیم برادر گواه باش>
    text <این جنس خار بودن فخرست عار نیست>
