
text <بنه ای سبز خنگ من فراز آسمان‌ها سم>
  block
    text <بنه ای سبز خنگ من فراز آسمان‌ها سم>
    text <که بنشست آن مه زیبا چو صد تنگ شکر پیشم>
  block
    text <روان شد سوی ما کوثر پر از شیر و پر از شکر>
    text <بدران مشک سقا را بزن سنگی و بشکن خم>
  block
    text <یکی آهوی جان پرور برآمد از بیابانی>
    text <که شیر نر ز بیم او زند بر ریگ سوزان دم>
  block
    text <همه مستیم ای خواجه به روز عید می ماند>
    text <دهل مست و دهلزن مست و بیخود می زند لم لم>
  block
    text <درآمد عقل در میدان سر انگشت در دندان>
    text <که با سرمست و با حیران چه گفتم من که الهاکم>
  block
    text <یکی عاقل میان ما به دارو هم نمی‌یابد>
    text <در این زنجیر مجنونان چه مجنون می شود مردم>
  block
    text <به نزد من یکی ساغر به از صد خانه پرزر>
    text <بریزم بر تن لاغر از آن باده یکی قمقم>
  block
    text <میان روزه داران خوش شراب عید در می کش>
    text <نه آن مستی که شب آیی ز ترس خلق چون کزدم>
  block
    text <بخور بی‌رطل و بی‌کوزه میی کو بشکند روزه>
    text <نه ز انگورست و نی شیره نی از طزغو نی از گندم>
  block
    text <شرابی نی که درریزی سحر مخمور برخیزی>
    text <دروغین است آن باده از آن افتاده کوته دم>
  block
    text <دهان بربند و محرم شو به کعبه خامشان می رو>
    text <پیاپی اندر این مستی نی اشتر جو و نی جم جم>
