
text <پیمانه ایست این جان پیمانه این چه داند>
  block
    text <پیمانه ایست این جان پیمانه این چه داند>
    text <از پاک می‌پذیرد در خاک می‌رساند>
  block
    text <در عشق بی‌قرارش بنمودنست کارش>
    text <از عرش می‌ستاند بر فرش می‌فشاند>
  block
    text <باری نبود آگه زین سو که می‌رساند>
    text <ای کاش آگهستی زان سو که می‌ستاند>
  block
    text <خاک از نثار جان‌ها تابان شده چو کان‌ها>
    text <کو خاک را زبان‌ها تا نکته‌ای جهاند>
  block
    text <تا دم زند ز بیشه زان بیشه همیشه>
    text <کان بیشه جان ما را پنهان چه می‌چراند>
  block
    text <این جا پلنگ و آهو نعره زنان که یا هو>
    text <ای آه را پناه او ما را که می‌کشاند>
  block
    text <شیری که خویش ما را جز شیر خویش ندهد>
    text <شیری که خویش ما را از خویش می‌رهاند>
  block
    text <آن شیر خویش بر ما جلوه کند چو آهو>
    text <ما را به این فریب او تا بیشه می‌دواند>
  block
    text <چون فاتحه دهدمان گاهی فتوح و گه گه>
    text <گر فاتحه شویم او از ناز برنخواند>
