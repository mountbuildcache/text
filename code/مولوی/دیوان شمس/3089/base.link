
text <به اهل پرده اسرارها ببر خبری>
  block
    text <به اهل پرده اسرارها ببر خبری>
    text <که پرده‌های شما بردرید از قمری>
  block
    text <نشسته بودند یک شب نجوم و سیارات>
    text <برای طلعت آن آفتاب در سمری>
  block
    text <برید غیرت شمشیر برکشید و برفت>
    text <که در چه‌اید بگفتند نیستمان خبری>
  block
    text <برید غیرت واگشت و هر یکی می‌گفت>
    text <به ناله‌های پرآتش که آه واحذری>
  block
    text <شبانگهانی عقرب چو کزدمک می‌رفت>
    text <به گوش‌های سراپرده‌هاش بر خطری>
  block
    text <که پاسبان سراپرده جلالت او>
    text <به نفط قهر بزد تا بسوخت از شرری>
  block
    text <دریغ دیده بختم به کحل خاک درش>
    text <ز بهر روشنی چشم یافتی نظری>
  block
    text <که تا به قوت آن یک نظر بدو کردی>
    text <که مهر و ماه نیابند اندر او اثری>
  block
    text <که نسر طایر بگذشت از هوس آن سو>
    text <به اعتماد که او راست بسته بال و پری>
  block
    text <یکی مگس ز شکرهای بی‌کرانه او>
    text <پرید در پی آن نسر و برسکست سری>
  block
    text <چو بوی خمر رحیقش برون زند ز جهان>
    text <خراب و مست ببینی به هر طرف عمری>
  block
    text <به بر و بحر فتادست ولوله شادی>
    text <که بحر رحمت پوشید قالب بشری>
  block
    text <فکند ایمن و ساکن حذرکنان بلا>
    text <سلاح‌ها بفراغت ز تیغ یا سپری>
  block
    text <که ذره‌های هواها و قطره‌های بحار>
    text <به گوش حلقه او کرد و بر میان کمری>
  block
    text <چو حق خدمت او ماجرا کند آغاز>
    text <یقین شود همه را زانک نیستشان هنری>
  block
    text <نگارگر بگه نقش شهرها می‌کرد>
    text <گشاد هندسه را پس مهندسانه دری>
  block
    text <چو دررسید به تبریز و نقش او ناگاه>
    text <برو فتاد شعاعات روح سیمبری>
  block
    text <قلم شکست و بیفتاد بی‌خبر بر جای>
    text <چو مستیان شبانه ز خوردن سکری>
  block
    text <تمام چون کنم این را که خاطر از آتش>
    text <همی‌گدازد در آب شکر چون شکری>
