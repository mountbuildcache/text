
text <آتشی از تو در دهان دارم>
  block
    text <آتشی از تو در دهان دارم>
    text <لیک صد مهر بر زبان دارم>
  block
    text <دو جهان را کند یکی لقمه>
    text <شعله‌هایی که در نهان دارم>
  block
    text <گر جهان جملگی فنا گردد>
    text <بی‌جهان ملک صد جهان دارم>
  block
    text <کاروان‌ها که بار آن شکر است>
    text <من ز مصر عدم روان دارم>
  block
    text <من ز مستی عشق بی‌خبرم>
    text <که از آن سود یا زیان دارم>
  block
    text <چشم تن بود درفشان از عشق>
    text <تا کنون جان درفشان دارم>
  block
    text <بند خانه نیم که چون عیسی>
    text <خانه بر چارم آسمان دارم>
  block
    text <شکر آن را که جان دهد تن را>
    text <گر بشد جان جان جان دارم>
  block
    text <آنچ داده‌ست شمس تبریزی>
    text <ز من آن جو که من همان دارم>
