
text <صنما چونک فریبی همه عیار فریبی>
  block
    text <صنما چونک فریبی همه عیار فریبی>
    text <صنما چون همه جانی دل هشیار فریبی>
  block
    text <سحری چون قمر آیی به خرابات درآیی>
    text <بت و بتخانه بسوزی دل و دلدار فریبی>
  block
    text <دل آشفته نگیری خرد خفته نگیری>
    text <تو بدان نرگس خفته همه بیدار فریبی>
  block
    text <ز غمت سنگ گدازد رمه با گرگ بسازد>
    text <رمه و گرگ و شبان را تو به یک بار فریبی>
  block
    text <چه کنم جان و بدن را چه کنم قوت تن را>
    text <که تو جبار جهانی همه بیمار فریبی>
  block
    text <قمر زنگی شب را تو کنی رومی مه رو>
    text <همه کوران سیه را تو به انوار فریبی>
  block
    text <همه را گوش بگیری شنوایی برسانی>
    text <همه را چشم گشایی و به دیدار فریبی>
  block
    text <تو نه آنی که فریبی ز کسی صرفه بجویی>
    text <تو همه لطف و عطایی تو به ایثار فریبی>
  block
    text <تو صلاح دل و دینی تو در این لطف چنینی>
    text <که کمین خار فنا را سوی گلزار فریبی>
