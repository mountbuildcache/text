
text <چون روی آتشین را یک دم تو می‌نپوشی>
  block
    text <چون روی آتشین را یک دم تو می‌نپوشی>
    text <ای دوست چند جوشم گویی که چند جوشی>
  block
    text <ای جان و عقل مسکین کی یابد از تو تسکین>
    text <زین سان که تو نهادی قانون می فروشی>
  block
    text <سرنای جان‌ها را در می دمی تو دم دم>
    text <نی را چه جرم باشد چون تو همی‌خروشی>
  block
    text <روپوش برنتابد گر تاب روی این است>
    text <پنهان نگردد این رو گر صد هزار پوشی>
  block
    text <بر گرد شید گردی ای جان عشق ساده>
    text <یا نیک سرخ چشمی یا خود سیاه گوشی>
  block
    text <گر ز آنک عقل داری دیوانه چون نگشتی>
    text <ور نه از اصل عشقی با عشق چند کوشی>
  block
    text <اجزای خویش دیدم اندر حضور خامش>
    text <بس نعره‌ها شنیدم در زیر هر خموشی>
  block
    text <گفتم به شمس تبریز کاین خامشان کیانند>
    text <گفتا چو وقت آید تو نیز هم نپوشی>
