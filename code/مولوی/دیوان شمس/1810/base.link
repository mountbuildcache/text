
text <من دزد دیدم کو برد مال و متاع مردمان>
  block
    text <من دزد دیدم کو برد مال و متاع مردمان>
    text <این دزد ما خود دزد را چون می بدزدد از میان>
  block
    text <خواهند از سلطان امان چون دزد افزونی کند>
    text <دزدی چو سلطان می کند پس از کجا خواهند امان>
  block
    text <عشق است آن سلطان که او از جمله دزدان دل برد>
    text <تا پیش آن سرکش برد حق سرکشان را موکشان>
  block
    text <عشق است آن دزدی که او از شحنگان دل می برد>
    text <در خدمت آن دزد بین تو شحنگان بی‌کران>
  block
    text <آواز دادم دوش من کای خفتگان دزد آمده‌ست>
    text <دزدید او از چابکی در حین زبانم از دهان>
  block
    text <گفتم ببندم دست او خود بست او دستان من>
    text <گفتم به زندانش کنم او می نگنجد در جهان>
  block
    text <از لذت دزدی او هر پاسبان دزدی شده>
    text <از حیله و دستان او هر زیرکی گشته نهان>
  block
    text <خلقی ببینی نیم شب جمع آمده کان دزد کو>
    text <او نیز می پرسد که کو آن دزد او خود در میان>
  block
    text <ای مایه هر گفت و گو ای دشمن و ای دوست رو>
    text <ای هم حیات جاودان ای هم بلای ناگهان>
  block
    text <ای رفته اندر خون دل ای دل تو را کرده بحل>
    text <بر من بزن زخم و مهل حقا نمی‌خواهم امان>
  block
    text <سخته کمانی خوش بکش بر من بزن آن تیر خوش>
    text <ای من فدای تیر تو ای من غلام آن کمان>
  block
    text <زخم تو در رگ‌های من جان است و جان افزای من>
    text <شمشیر تو بر نای من حیف است ای شاه جهان>
  block
    text <کو حلق اسماعیل تا از خنجرت شکری کند>
    text <جرجیس کو کز زخم تو جانی سپارد هر زمان>
  block
    text <شه شمس تبریزی مگر چون بازآید از سفر>
    text <یک چند بود اندر بشر شد همچو عنقا بی‌نشان>
