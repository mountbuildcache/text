
text <ای ز هندستان زلفت رهزنان برخاسته>
  block
    text <ای ز هندستان زلفت رهزنان برخاسته>
    text <نعره از مردان مرد و از زنان برخاسته>
  block
    text <آتش رخسار تو در بیشه جان‌ها زده>
    text <دود جان‌ها برشده هفت آسمان برخاسته>
  block
    text <جوی‌های شیر و می پنهان روان کرده ز جان>
    text <وز معانی ساقیان همچو جان برخاسته>
  block
    text <کفر را سرمه کشیده تا بدیده کفر نیز>
    text <شاهد دین را میان مؤمنان برخاسته>
  block
    text <تن چو دیوار و پس دیوار افتاده دلی>
    text <در بیان حال آن دل این زبان برخاسته>
  block
    text <رو خرابی‌ها نگر در خانه هستی ز عشق>
    text <سقف خانه درشکسته آستان برخاسته>
  block
    text <گر چه گوید فارغم از عاشقان لیکن از او>
    text <بر سر هر عاشقی صد مهربان برخاسته>
  block
    text <شمس تبریزی چو کان عشق باقی را نمود>
    text <خون دل یاقوت وار از عکس آن برخاسته>
