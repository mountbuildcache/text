
text <رو ترش کردی مگر دی باده‌ات گیرا نبود>
  block
    text <رو ترش کردی مگر دی باده‌ات گیرا نبود>
    text <ساقیت بیگانه بود و آن شه زیبا نبود>
  block
    text <یا به قاصد رو ترش کردی ز بیم چشم بد>
    text <بر کدامین یوسف از چشم بدان غوغا نبود>
  block
    text <چشم بد خستش ولیکن عاقبت محمود بود>
    text <چشم بد با حفظ حق جز باطل و سودا نبود>
  block
    text <هین مترس از چشم بد وان ماه را پنهان مکن>
    text <آن مه نادر که او در خانه جوزا نبود>
  block
    text <در دل مردان شیرین جمله تلخی‌های عشق>
    text <جز شراب و جز کباب و شکر و حلوا نبود>
  block
    text <این شراب و نقل و حلوا هم خیال احولست>
    text <اندر آن دریای بی‌پایان به جز دریا نبود>
  block
    text <یک زمان گرمی به کاری یک زمان سردی در آن>
    text <جز به فرمان حق این گرما و این سرما نبود>
  block
    text <هین خمش کن در خموشی نعره می‌زن روح وار>
    text <تو کی دیدی زین خموشان کو به جان گویا نبود>
