
text <چو دررسید ز تبریز شمس دین چو قمر>
  block
    text <چو دررسید ز تبریز شمس دین چو قمر>
    text <ببست شمس و قمر پیش بندگیش کمر>
  block
    text <چو روی انور او گشت دیده دیده>
    text <مقام دیدن حق یافت دیده‌های بشر>
  block
    text <فرشته نعره زنان پیش او چو چاوشان>
    text <فلک سجودکنان پیش او به چشم و به سر>
  block
    text <به چشم نفس نشد روی ماه او دیدن>
    text <که نفس می‌نگشاید به سوی شاه نظر>
  block
    text <که لعل آن مه خاصیت زمرد داشت>
    text <از آن ببست از او اژدهای نفس به صبر>
  block
    text <درخت هر که بدو سر کشید جان نبرد>
    text <ز اره‌های فنا و ز زخمه‌های تبر>
  block
    text <کنون که ماه نهان شد ز ابر این هجران>
    text <ز ابرهای دو دیده فرودوید مطر>
  block
    text <ز قطره‌های دو دیده زمین شدی سرسبز>
    text <اگر نه قطره برآمیختی به خون جگر>
  block
    text <جگر چو آلت رحمست رحم از او خیزد>
    text <از این سبب مدد دیده‌ها بکرد مگر>
  block
    text <ز عشق جمله اجزای خانه باخبرند>
    text <چو کدخدای بود از جمال شه مخبر>
  block
    text <تو طالب خبری کم نشین به بی‌خبران>
    text <گروه بی‌خبران را به هیچ سگ مشمر>
  block
    text <که جفت مرده تو را مرده شوی گرداند>
    text <که شوی مرده بود خود ز مرده شوی بتر>
  block
    text <به چشم درد به عیسی نگر اگر نگری>
    text <سرک مپیچ بدان چشم و در خرش منگر>
  block
    text <چو همنشین شود انگور با خم سرکه>
    text <شراب او ترشی شد حریف اوست کبر>
  block
    text <به حیله حیله تو سوراخ کن خم ترشی>
    text <برون گریز و بو سوی بحر شهد و شکر>
  block
    text <کدام بحر خداوند شمس دین به حق>
    text <به ذات پاک خدا اوست خسرو اکبر>
