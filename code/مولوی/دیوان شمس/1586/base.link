
text <خویش را چون خار دیدم سوی گل بگریختم>
  block
    text <خویش را چون خار دیدم سوی گل بگریختم>
    text <خویش را چون سرکه دیدم در شکر آمیختم>
  block
    text <کاسه پرزهر بودم سوی تریاق آمدم>
    text <ساغری دردی بدم در آب حیوان ریختم>
  block
    text <دیده پردرد بودم دست در عیسی زدم>
    text <خام دیدم خویش را در پخته‌ای آویختم>
  block
    text <خاک کوی عشق را من سرمه جان یافتم>
    text <شعر گشتم در لطافت سرمه را می بیختم>
  block
    text <عشق گوید راست می گویی ولی از خود مبین>
    text <من چو بادم تو چو آتش من تو را انگیختم>
