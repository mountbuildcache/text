
text <طبیبیم حکیمیم طبیبان قدیمیم>
  block
    text <طبیبیم حکیمیم طبیبان قدیمیم>
    text <شرابیم و کبابیم و سهیلیم و ادیمیم>
  block
    text <چو رنجور تن آید چو معجون نجاحیم>
    text <چو بیمار دل آید نگاریم و ندیمیم>
  block
    text <طبیبان بگریزند چو رنجور بمیرد>
    text <ولی ما نگریزیم که ما یار کریمیم>
  block
    text <شتابید شتابید که ما بر سر راهیم>
    text <جهان درخور ما نیست که ما ناز و نعیمیم>
  block
    text <غلط رفت غلط رفت که این نقش نه ماییم>
    text <که تن شاخ درختی است و ما باد نسیمیم>
  block
    text <ولی جنبش این شاخ هم از فعل نسیم است>
    text <خمش باش خمش باش هم آنیم و هم اینیم>
