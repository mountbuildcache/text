
text <من پار بخورده‌ام شرابی>
  block
    text <من پار بخورده‌ام شرابی>
    text <امسال چه مستم و خرابی>
  block
    text <من پار ز آتشی گذشتم>
    text <امسال چرا شدم کبابی>
  block
    text <من تشنه به آب جوی رفتم>
    text <ماهی دیدم میان آبی>
  block
    text <شیران همه ماهتاب جویند>
    text <من شیرم و یار ماهتابی>
  block
    text <از درد مپرس رنگ رخ بین>
    text <تا رنگ بگویدت جوابی>
  block
    text <جانم مست است و تن خراب است>
    text <مستی است نشسته در خرابی>
  block
    text <این هر دو چنین و دل چنینتر>
    text <کز غم چو خری است در خلابی>
  block
    text <یک لحظه مشو ملول بشنو>
    text <تا باشدت از خدا ثوابی>
