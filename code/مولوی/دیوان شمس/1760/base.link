
text <به خدایی که در ازل بوده‌ست>
  block
    text <به خدایی که در ازل بوده‌ست>
    text <حی و دانا و قادر و قیوم>
  block
    text <نور او شمع‌های عشق فروخت>
    text <تا بشد صد هزار سر معلوم>
  block
    text <از یکی حکم او جهان پر شد>
    text <عاشق و عشق و حاکم و محکوم>
  block
    text <در طلسمات شمس تبریزی>
    text <گشت گنج عجایبش مکتوم>
  block
    text <که از آن دم که تو سفر کردی>
    text <از حلاوت جدا شدیم چو موم>
  block
    text <همه شب همچو شمع می سوزیم>
    text <ز آتشش جفت وز انگبین محروم>
  block
    text <در فراق جمال او ما را>
    text <جسم ویران و جان در او چون بوم>
  block
    text <آن عنان را بدین طرف برتاب>
    text <زفت کن پیل عیش را خرطوم>
  block
    text <بی‌حضورت سماع نیست حلال>
    text <همچو شیطان طرب شده مرحوم>
  block
    text <یک غزل بی‌تو هیچ گفته نشد>
    text <تا رسید آن مشرفه مفهوم>
  block
    text <بس به ذوق سماع نامه تو>
    text <غزلی پنج شش بشد منظوم>
  block
    text <شام ما از تو صبح روشن باد>
    text <ای به تو فخر شام و ارمن و روم>
