
text <مرغ خانه با هما پر وا مکن>
  block
    text <مرغ خانه با هما پر وا مکن>
    text <پر نداری نیت صحرا مکن>
  block
    text <چون سمندر در دل آتش مرو>
    text <وز مری تو خویش را رسوا مکن>
  block
    text <درزیا آهنگری کار تو نیست>
    text <تو ندانی فعل آتش‌ها مکن>
  block
    text <اول از آهنگران تعلیم گیر>
    text <ور نه بی‌تعلیم تو آن را مکن>
  block
    text <چون نه‌ای بحری تو بحر اندرمشو>
    text <قصد موج و غره دریا مکن>
  block
    text <ور کنی پس گوشه کشتی بگیر>
    text <دست خود را تو ز کشتی وا مکن>
  block
    text <گر بیفتی هم در آتش کشتی بیفت>
    text <تکیه تو بر پنجه و بر پا مکن>
  block
    text <چرخ خواهی صحبت عیسی گزین>
    text <ور نه قصد گنبد خضرا مکن>
  block
    text <میوه خامی مقیم شاخ باش>
    text <بی‌معانی ترک این اسما مکن>
  block
    text <شمس تبریزی مقیم حضرت است>
    text <تو مقام خویش جز آن جا مکن>
