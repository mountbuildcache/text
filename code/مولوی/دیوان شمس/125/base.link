
text <گفتی که گزیده‌ای تو بر ما>
  block
    text <گفتی که گزیده‌ای تو بر ما>
    text <هرگز نبدست این مفرما>
  block
    text <حاجت بنگر مگیر حجت>
    text <بر نقد بزن مگو که فردا>
  block
    text <بگذار مرا که خوش بخسپم>
    text <در سایه‌ات ای درخت خرما>
  block
    text <ای عشق تو در دلم سرشته>
    text <چون قند و شکر درون حلوا>
  block
    text <وی صورت تو درون چشمم>
    text <مانند گهر میان دریا>
  block
    text <داری سر ما سری بجنبان>
    text <تو نیز بگو زهی تماشا>
  block
    text <آن وعده که کرده‌ای مرا دوش>
    text <کو زهره که تا کنم تقاضا>
  block
    text <گر دست نمی‌رسد به خورشید>
    text <از دور همی‌کنم تمنا>
  block
    text <خورشید و هزار همچو خورشید>
    text <در حسرت تست ای معلا>
