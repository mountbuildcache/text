
text <آن مه چو در دل آید او را عجب شناسی>
  block
    text <آن مه چو در دل آید او را عجب شناسی>
    text <در دل چگونه آید از راه بی‌قیاسی>
  block
    text <گر گویی می‌شناسم لاف بزرگ و دعوی>
    text <ور گویی من چه دانم کفر است و ناسپاسی>
  block
    text <بردانم و ندانم گردان شده‌ست خلقی>
    text <گردان و چشم بسته چون استر خراسی>
  block
    text <می‌گرد چون خراسی خواهی و گر نخواهی>
    text <گردن مپیچ زیرا دربند احتباسی>
  block
    text <یوسف خرید کوری با هیجده قلب آری>
    text <از کوری خرنده وز حاسدی نخاسی>
  block
    text <تو هم ز یوسفانی در چاه تن فتاده>
    text <اینک رسن برون آ تا در زمین نتاسی>
  block
    text <ای نفس مطمئنه اندر صفات حق رو>
    text <اینک قبای اطلس تا کی در این پلاسی>
  block
    text <گر من غزل نخوانم بشکافد او دهانم>
    text <گوید طرب بیفزا آخر حریف کاسی>
  block
    text <از بانگ طاس ماه بگرفته می‌گشاید>
    text <ماهت منم گرفته بانگی زن ار تو طاسی>
  block
    text <آدم ز سنبلی خورد کان عاقبت بریزد>
    text <تو سنبل وصالی ایمن ز زخم داسی>
