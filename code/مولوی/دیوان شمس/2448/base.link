
text <ای داده جان را لطف تو خوشتر ز مستی حالتی>
  block
    text <ای داده جان را لطف تو خوشتر ز مستی حالتی>
    text <خوشتر ز مستی ابد بی‌باده و بی‌آلتی>
  block
    text <یک ساعتی تشریف ده جان را چنان تلطیف ده>
    text <آن ساعتی پاک از کی و تا کی عجایب ساعتی>
  block
    text <شاهنشه یغماییی کز دولت یغمای تو>
    text <یاغی به شادی منتظر تا کی کنی تو غارتی>
  block
    text <جان چون نداند نقش خود یا عالم جان بخش خود>
    text <پا می نداند کفش خود کان لایق است و بابتی>
  block
    text <پا را ز کفش دیگری هر لحظه تنگی و شری>
    text <وز کفش خود شد خوشتری پا را در آن جا راحتی>
  block
    text <جان نیز داند جفت خود وز غیب داند نیک و بد>
    text <کز غیب هر جان را بود درخورد هر جان ساحتی>
  block
    text <جانی که او را هست آن محبوس از آن شد در جهان>
    text <چون نیست او را این زمان از بهر آن دم طاقتی>
  block
    text <چون شاه زاده طفل بد پس مخزنش بر قفل بد>
    text <خلعت نهاده بهر او تا برکشد او قامتی>
  block
    text <تو قفل دل را باز کن قصد خزینه راز کن>
    text <در مشکلات دو جهان نبود سؤالت حاجتی>
  block
    text <خمخانه مردان دل است وز وی چه مستی حاصل است>
    text <طفلی و پایت در گل است پس صبر کن تا غایتی>
  block
    text <تا غایتی کز گوشه‌ای دولت برآرد جوشه‌ای>
    text <از دور گردی خاسته تابان شده یک رایتی>
  block
    text <بنوشته بر رایت که این نقش خداوند شمس دین>
    text <از مفخر تبریز و چین اندر بصیرت آیتی>
