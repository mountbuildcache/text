
text <گر تو تنگ آیی ز ما زوتر برون رو ای حریف>
  block
    text <گر تو تنگ آیی ز ما زوتر برون رو ای حریف>
    text <کز ترش رویی همی‌رنجد دلارام ظریف>
  block
    text <گر همی انکار خود پنهان کنی بر روی تو>
    text <می‌نماید دشمنی‌ها بر رخ تو لیف لیف>
  block
    text <روز گردک بر رخ داماد می‌باشد نشان>
    text <از جمال او که نامش کرد رومی نیف نیف>
  block
    text <چون خداوند شمس دین چوگان زند یارش کجاست>
    text <ور بر اسب فضل بنشیند کجا دارد ردیف>
  block
    text <خوان و بزم هر دو عالم نزد بزم شمس دین>
    text <چون یکی کاسه پرآش و بر سر او یک رغیف>
  block
    text <وان رغیف و آش و کاسه صدقه تبریز دان>
    text <از کمال و حرمت شهر شهنشاه شریف>
