
text <رخ‌ها بنگر تو زعفرانی>
  block
    text <رخ‌ها بنگر تو زعفرانی>
    text <کز درد همی‌دهد نشانی>
  block
    text <شهری بنگر ز درد رنجور>
    text <چون باغ به موسم خزانی>
  block
    text <این درد ز غصه فراق است>
    text <از هیبت حکم آسمانی>
  block
    text <بیم است فلک سیاه گردد>
    text <از آتش و ناله نهانی>
  block
    text <دوزخ بنگر که سر برآورد>
    text <ناگه ز میان شادمانی>
  block
    text <برخاست غریو جان ز هر سو>
    text <هان ای کس بی‌کسان تو دانی>
  block
    text <فرمود که این فراق فانی است>
    text <افغان ز فراق جاودانی>
  block
    text <یا رب چه شود اگر تو ما را>
    text <از هر دو فراق وارهانی>
  block
    text <این گفته و بسته شد دهانم>
    text <باقی تو بگو اگر توانی>
