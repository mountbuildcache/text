
text <جفا از سر گرفتی یاد می‌دار>
  block
    text <جفا از سر گرفتی یاد می‌دار>
    text <نکردی آن چه گفتی یاد می‌دار>
  block
    text <نگفتی تا قیامت با تو جفتم>
    text <کنون با جور جفتی یاد می‌دار>
  block
    text <مرا بیدار در شب‌های تاریک>
    text <رها کردی و خفتی یاد می‌دار>
  block
    text <به گوش خصم می‌گفتی سخن‌ها>
    text <مرا دیدی نهفتی یاد می‌دار>
  block
    text <نگفتی خار باشم پیش دشمن>
    text <چو گل با او شکفتی یاد می‌دار>
  block
    text <گرفتم دامنت از من کشیدی>
    text <چنین کردی و رفتی یاد می‌دار>
  block
    text <همی‌گویم عتابی من به نرمی>
    text <تو می‌گویی به زفتی یاد می‌دار>
  block
    text <فتادی بارها دستت گرفتم>
    text <دگرباره بیفتی یاد می‌دار>
