
text <عقل از کف عشق خورد افیون>
  block
    text <عقل از کف عشق خورد افیون>
    text <هش دار جنون عقل اکنون>
  block
    text <عشق مجنون و عقل عاقل>
    text <امروز شدند هر دو مجنون>
  block
    text <جیحون که به عشق بحر می رفت>
    text <دریا شد و محو گشت جیحون>
  block
    text <در عشق رسید بحر خون دید>
    text <بنشست خرد میانه خون>
  block
    text <بر فرق گرفت موج خونش>
    text <می برد ز هر سوی به بی‌سون>
  block
    text <تا گم کردش تمام از خود>
    text <تا گشت به عشق چست و موزون>
  block
    text <در گم شدگی رسید جایی>
    text <کان جا نه زمین بود نه گردون>
  block
    text <گر پیش رود قدم ندارد>
    text <ور بنشیند پس او است مغبون>
  block
    text <ناگاه بدید زان سوی محو>
    text <زان سوی جهان نور بی‌چون>
  block
    text <یک سنجق و صد هزار نیزه>
    text <از نور لطیف گشت مفتون>
  block
    text <آن پای گرفته‌اش روان شد>
    text <می رفت در آن عجیب‌هامون>
  block
    text <تا بو که رسد قدم بدان جا>
    text <تا رسته شود ز خویش و مادون>
  block
    text <پیش آمد در رهش دو وادی>
    text <یک آتش بد یکیش گلگون>
  block
    text <آواز آمد که رو در آتش>
    text <تا یافت شوی به گلستان هون>
  block
    text <ور زانک به گلستان درآیی>
    text <خود را بینی در آتش و تون>
  block
    text <بر پشت فلک پری چو عیسی>
    text <و اندر بالا فرو چو قارون>
  block
    text <بگریز و امان شاه جان جو>
    text <از جمله عقیله‌ها تو بیرون>
  block
    text <آن شمس الدین و فخر تبریز>
    text <کز هر چه صفت کنیش افزون>
