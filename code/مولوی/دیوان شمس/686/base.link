
text <ای مطرب جان چو دف به دست آمد>
  block
    text <ای مطرب جان چو دف به دست آمد>
    text <این پرده بزن که یار مست آمد>
  block
    text <چون چهره نمود آن بت زیبا>
    text <ماه از سوی چرخ بت پرست آمد>
  block
    text <ذرات جهان به عشق آن خورشید>
    text <رقصان ز عدم به سوی هست آمد>
  block
    text <غمگین ز چیی مگر تو را غولی>
    text <از راه ببرد و همنشست آمد>
  block
    text <زان غول ببر بگیر سغراقی>
    text <کان بر کف عشق از الست آمد>
  block
    text <این پرده بزن که مشتری از چرخ>
    text <از بهر شکستگان به پست آمد>
  block
    text <در حلقه این شکستگان گردید>
    text <کان دولت و بخت در شکست آمد>
  block
    text <این عشرت و عیش چون نماز آمد>
    text <وین دردی درد آبدست آمد>
  block
    text <خامش کن و در خمش تماشا کن>
    text <بلبل از گفت پای بست آمد>
