
text <هر کی ز حور پرسدت رخ بنما که همچنین>
  block
    text <هر کی ز حور پرسدت رخ بنما که همچنین>
    text <هر کی ز ماه گویدت بام برآ که همچنین>
  block
    text <هر کی پری طلب کند چهره خود بدو نما>
    text <هر کی ز مشک دم زند زلف گشا که همچنین>
  block
    text <هر کی بگویدت ز مه ابر چگونه وا شود>
    text <باز گشا گره گره بند قبا که همچنین>
  block
    text <گر ز مسیح پرسدت مرده چگونه زنده کرد>
    text <بوسه بده به پیش او جان مرا که همچنین>
  block
    text <هر کی بگویدت بگو کشته عشق چون بود>
    text <عرضه بده به پیش او جان مرا که همچنین>
  block
    text <هر کی ز روی مرحمت از قد من بپرسدت>
    text <ابروی خویش عرضه ده گشته دوتا که همچنین>
  block
    text <جان ز بدن جدا شود باز درآید اندرون>
    text <هین بنما به منکران خانه درآ که همچنین>
  block
    text <هر طرفی که بشنوی ناله عاشقانه‌ای>
    text <قصه ماست آن همه حق خدا که همچنین>
  block
    text <خانه هر فرشته‌ام سینه کبود گشته‌ام>
    text <چشم برآر و خوش نگر سوی سما که همچنین>
  block
    text <سر وصال دوست را جز به صبا نگفته‌ام>
    text <تا به صفای سر خود گفت صبا که همچنین>
  block
    text <کوری آنک گوید او بنده به حق کجا رسد>
    text <در کف هر یکی بنه شمع صفا که همچنین>
  block
    text <گفتم بوی یوسفی شهر به شهر کی رود>
    text <بوی حق از جهان هو داد هوا که همچنین>
  block
    text <گفتم بوی یوسفی چشم چگونه وادهد>
    text <چشم مرا نسیم تو داد ضیا که همچنین>
  block
    text <از تبریز شمس دین بوک مگر کرم کند>
    text <وز سر لطف برزند سر ز وفا که همچنین>
