
text <دلی کز تو سوزد چه باشد دوایش>
  block
    text <دلی کز تو سوزد چه باشد دوایش>
    text <چو تشنه تو باشد که باشد سقایش>
  block
    text <چو بیمار گردد به بازار گردد>
    text <دکان تو جوید لب قندخایش>
  block
    text <تویی باغ و گلشن تویی روز روشن>
    text <مکن دل چو آهن مران از لقایش>
  block
    text <به درد و به زاری به اندوه و خواری>
    text <عجب چند داری برون سرایش>
  block
    text <مها از سر او چو تو سایه بردی>
    text <چه سود و چه راحت ز سایه همایش>
  block
    text <چو یک دم نبیند جمال و جلالت>
    text <بگیرد ملالی ز جان و ز جایش>
  block
    text <جهان از بهارش چو فردوس گردد>
    text <چمن بی‌زبانی بگوید ثنایش>
  block
    text <جواهر که بخشد کف بحر خویش>
    text <فزایش که بخشد رخ جان فزایش>
  block
    text <جهان سایه توست روش از تو دارد>
    text <ز نور تو باشد بقا و فنایش>
  block
    text <منم مهره تو فتاده ز دستت>
    text <از این طاس غربت بیا درربایش>
  block
    text <بگیرم ادب را ببندم دو لب را>
    text <که تا راز گوید لب دلگشایش>
