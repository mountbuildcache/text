
text <ببستی چشم یعنی وقت خواب است>
  block
    text <ببستی چشم یعنی وقت خواب است>
    text <نه خوابت آن حریفان را جواب است>
  block
    text <تو می‌دانی که ما چندان نپاییم>
    text <ولیکن چشم مستت را شتاب است>
  block
    text <جفا می‌کن جفاات جمله لطف است>
    text <خطا می‌کن خطای تو صواب است>
  block
    text <تو چشم آتشین در خواب می‌کن>
    text <که ما را چشم و دل باری کباب است>
  block
    text <بسی سرها ربوده چشم ساقی>
    text <به شمشیری که آن یک قطره آب است>
  block
    text <یکی گوید که این از عشق ساقیست>
    text <یکی گوید که این فعل شراب است>
  block
    text <می و ساقی چه باشد نیست جز حق>
    text <خدا داند که این عشق از چه باب است>
