
text <مجلس چو چراغ و تو چو آبی>
  block
    text <مجلس چو چراغ و تو چو آبی>
    text <وز آب چراغ را خرابی>
  block
    text <خورشید بتافته‌ست بر جمع>
    text <رو تو ز میان که چون سحابی>
  block
    text <بر خوان منشین که نیک خامی>
    text <کو بوی کباب اگر کبابی>
  block
    text <در پیش شدی که حاجبم من>
    text <والله که نه حاجبی حجابی>
  block
    text <چون حاجب باب را نشان‌هاست>
    text <دانند تو را که از چه بابی>
  block
    text <گشتی تو سوار اسب چوبین>
    text <از جهل به حمله می‌شتابی>
  block
    text <یا عشق گزین که هر سه نقد است>
    text <یا زهد چو طالب ثوابی>
  block
    text <با بیداران نشین و برخیز>
    text <کاین قافله رفت تو به خوابی>
  block
    text <از شمس الدین رسی به منزل>
    text <و اندر تبریز راه یابی>
