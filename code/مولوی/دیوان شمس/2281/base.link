
text <ای از تو خاکی تن شده تن فکرت و گفتن شده>
  block
    text <ای از تو خاکی تن شده تن فکرت و گفتن شده>
    text <وز گفت و فکرت بس صور در غیب آبستن شده>
  block
    text <هر صورتی پرورده‌ای معنی است لیک افسرده‌ای>
    text <صورت چو معنی شد کنون آغاز را روشن شده>
  block
    text <یخ را اگر بیند کسی و آن کس نداند اصل یخ>
    text <چون دید کآخر آب شد در اصل یخ بی‌ظن شده>
  block
    text <اندیشه جز زیبا مکن کو تار و پود صورت است>
    text <ز اندیشه‌ای احسن تند هر صورتی احسن شده>
  block
    text <زان سوی کاندازی نظر آن جنس می‌آید صور>
    text <پس از نظر آید صور اشکال مرد و زن شده>
  block
    text <با آن نشین کو روشن است کز دل سوی دل روزن است>
    text <خاک از چه ورد و سوسن است کش آب هم مسکن شده>
  block
    text <ور همنشین حق شوی جان خوش مطلق شوی>
    text <یا رب چه بارونق شوی ای جان جان من شده>
  block
    text <از جا به بی‌جا آمده اه رفته هیهای آمده>
    text <بی‌دست و بی‌پای آمده چون ماه خوش خرمن شده>
  block
    text <یا رب که چون می‌بینمش ای بنده جان و دینمش>
    text <خود چیست این تمکینمش ای عقل از این امکن شده>
  block
    text <هر ذره‌ای را محرم او هر خوش دمی را همدم او>
    text <نادیده زو زاهد شده زو دیده تردامن شده>
  block
    text <ای عشق حق سودای او آن او است او جویای او>
    text <وی می‌دمد در وای او ای طالب معدن شده>
  block
    text <هم طالب و مطلوب او هم عاشق و معشوق او>
    text <هم یوسف و یعقوب او هم طوق و هم گردن شده>
  block
    text <اوصافت ای کس کم چو تو پایان ندارد همچو تو>
    text <چند آب و روغن می‌کنم ای آب من روغن شده>
