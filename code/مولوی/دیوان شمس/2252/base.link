
text <بی‌دل شده‌ام بهر دل تو>
  block
    text <بی‌دل شده‌ام بهر دل تو>
    text <ساکن شده‌ام در منزل تو>
  block
    text <صرفه چه کنم در معدن تو>
    text <زر را چه کنم با حاصل تو>
  block
    text <شد جمله جهان سبز از دم تو>
    text <قبله دل و جان هر قابل تو>
  block
    text <شد عقل و خرد دیوانه تو>
    text <بی‌علم و عمل شد عامل تو>
  block
    text <مرغان فلک پربسته تو>
    text <هر عاقل جان ناعاقل تو>
  block
    text <هاروت هنر ماروت ادب>
    text <گشتند نگون در بابل تو>
  block
    text <گردن بکشد جان همچو شتر>
    text <تا زنده شوم از بسمل تو>
  block
    text <حل گشت ز تو هر مشکل جان>
    text <ماندم به جهان من مشکل تو>
  block
    text <بنویس برات این مزد مرا>
    text <تا نقد کنم از عامل تو>
  block
    text <از روز به است اکنون شب ما>
    text <از تاب مه بس کامل تو>
  block
    text <تا شب شتران هموار روند>
    text <تا منزل خود با محمل تو>
  block
    text <در منزل خود آزاد شوند>
    text <از ظالم تو وز عادل تو>
  block
    text <خامش کن و خود در یک دمه‌ای>
    text <خامش نکند این قایل تو>
