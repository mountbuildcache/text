
text <خواجه بیا خواجه بیا خواجه دگربار بیا>
  block
    text <خواجه بیا خواجه بیا خواجه دگربار بیا>
    text <دفع مده دفع مده ای مه عیار بیا>
  block
    text <عاشق مهجور نگر عالم پرشور نگر>
    text <تشنه مخمور نگر ای شه خمار بیا>
  block
    text <پای تویی دست تویی هستی هر هست تویی>
    text <بلبل سرمست تویی جانب گلزار بیا>
  block
    text <گوش تویی دیده تویی وز همه بگزیده تویی>
    text <یوسف دزدیده تویی بر سر بازار بیا>
  block
    text <از نظر گشته نهان ای همه را جان و جهان>
    text <بار دگر رقص کنان بی‌دل و دستار بیا>
  block
    text <روشنی روز تویی شادی غم سوز تویی>
    text <ماه شب افروز تویی ابر شکربار بیا>
  block
    text <ای علم عالم نو پیش تو هر عقل گرو>
    text <گاه میا گاه مرو خیز به یک بار بیا>
  block
    text <ای دل آغشته به خون چند بود شور و جنون>
    text <پخته شد انگور کنون غوره میفشار بیا>
  block
    text <ای شب آشفته برو وی غم ناگفته برو>
    text <ای خرد خفته برو دولت بیدار بیا>
  block
    text <ای دل آواره بیا وی جگر پاره بیا>
    text <ور ره در بسته بود از ره دیوار بیا>
  block
    text <ای نفس نوح بیا وی هوس روح بیا>
    text <مرهم مجروح بیا صحت بیمار بیا>
  block
    text <ای مه افروخته رو آب روان در دل جو>
    text <شادی عشاق بجو کوری اغیار بیا>
  block
    text <بس بود ای ناطق جان چند از این گفت زبان>
    text <چند زنی طبل بیان بی‌دم و گفتار بیا>
