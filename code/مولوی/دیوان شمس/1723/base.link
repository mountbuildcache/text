
text <نیم ز کار تو فارغ همیشه در کارم>
  block
    text <نیم ز کار تو فارغ همیشه در کارم>
    text <که لحظه لحظه تو را من عزیزتر دارم>
  block
    text <به ذات پاک من و آفتاب سلطنتم>
    text <که من تو را نگذارم به لطف بردارم>
  block
    text <رخ تو را ز شعاعات خویش نور دهم>
    text <سر تو را به ده انگشت مغفرت خارم>
  block
    text <هزار ابر عنایت بر آسمان رضاست>
    text <اگر ببارم از آن ابر بر سرت بارم>
  block
    text <ببسته‌ست میان لطف من به تیمارت>
    text <که دیده برکات وصال و تیمارم>
  block
    text <هزار شربت شافی به مهر می جوشد>
    text <از آن شبی که بگفتی به من که بیمارم>
  block
    text <بیا به پیش که تا سرمه نوت بکشم>
    text <که چشم روشن باشی به فهم اسرارم>
  block
    text <ز خاص خاص خودم لطف کی دریغ آید>
    text <که از کمال کرم دستگیر اغیارم>
  block
    text <تو را که دزد گرفتم سپردمت به عوان>
    text <که یافت شد به جوال تو صاع انبارم>
  block
    text <تو خیره در سبب قهر و گفت ممکن نی>
    text <هزار لطف در آن بود اگر چه قهارم>
  block
    text <نه ابن یامین زان زخم یافت یوسف خویش>
    text <به چشم لطف نظر کن به جمله آثارم>
  block
    text <به خلوتش همه تأویل آن بیان فرمود>
    text <که من گزاف کسی را به غم نیازارم>
  block
    text <خموش کردم تا وقت خلوت تو رسد>
    text <ولی مبر تو گمان بد ای گرفتارم>
