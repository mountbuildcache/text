
text <دیدن روی تو هم از بامداد>
  block
    text <دیدن روی تو هم از بامداد>
    text <درد مرا بین که چه آرام داد>
  block
    text <در دل عشاق چه آتش فکند>
    text <جانب اسرار چه پیغام داد>
  block
    text <چون ز سر لطف مرا پیش خواند>
    text <جان مرا باده بی‌جام داد>
  block
    text <صافی آن باده چو ارواح خورد>
    text <کاسه آلوده به اجسام داد>
  block
    text <صافی آن باده ز ارواح جو>
    text <زانک به اجسام همین نام داد>
  block
    text <در تبریزست تو را دام دل>
    text <رحمت پیوسته در آن دام داد>
