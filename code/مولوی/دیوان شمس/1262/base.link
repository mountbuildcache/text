
text <گر جان به جز تو خواهد از خویش برکنیمش>
  block
    text <گر جان به جز تو خواهد از خویش برکنیمش>
    text <ور چرخ سرکش آید بر همدگر زنیمش>
  block
    text <گر رخت خویش خواهد ما رخت او دهیمش>
    text <ور قلعه‌ها درآید ویرانه‌ها کنیمش>
  block
    text <گر این جهان چو جانست ما جان جان جانیم>
    text <ور این فلک سر آمد ما چشم روشنیمش>
  block
    text <بیخ درخت خاکست وین چرخ شاخ و برگش>
    text <عالم درخت زیتون ما همچو روغنیمش>
  block
    text <چون عشق شمس تبریز آهن ربای باشد>
    text <ما بر طریق خدمت مانند آهنیمش>
