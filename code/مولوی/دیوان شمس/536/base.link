
text <آمد بهار عاشقان تا خاکدان بستان شود>
  block
    text <آمد بهار عاشقان تا خاکدان بستان شود>
    text <آمد ندای آسمان تا مرغ جان پران شود>
  block
    text <هم بحر پرگوهر شود هم شوره چون گوهر شود>
    text <هم سنگ لعل کان شود هم جسم جمله جان شود>
  block
    text <گر چشم و جان عاشقان چون ابر طوفان بار شد>
    text <اما دل اندر ابر تن چون برق‌ها رخشان شود>
  block
    text <دانی چرا چون ابر شد در عشق چشم عاشقان>
    text <زیرا که آن مه بیشتر در ابرها پنهان شود>
  block
    text <ای شاد و خندان ساعتی کان ابرها گرینده شد>
    text <یا رب خجسته حالتی کان برق‌ها خندان شود>
  block
    text <زان صد هزاران قطره‌ها یک قطره ناید بر زمین>
    text <ور زانک آید بر زمین جمله جهان ویران شود>
  block
    text <جمله جهان ویران شود وز عشق هر ویرانه‌ای>
    text <با نوح هم کشتی شود پس محرم طوفان شود>
  block
    text <طوفان اگر ساکن بدی گردان نبودی آسمان>
    text <زان موج بیرون از جهت این شش جهت جنبان شود>
  block
    text <ای مانده زیر شش جهت هم غم بخور هم غم مخور>
    text <کان دانه‌ها زیر زمین یک روز نخلستان شود>
  block
    text <از خاک روزی سر کند آن بیخ شاخ تر کند>
    text <شاخی دو سه گر خشک شد باقیش آبستان شود>
  block
    text <وان خشک چون آتش شود آتش چو جان هم خوش شود>
    text <آن این نباشد این شود این آن نباشد آن شود>
  block
    text <چیزی دهانم را ببست یعنی کنار بام و مست>
    text <هر چه تو زان حیران شوی آن چیز از او حیران شود>
