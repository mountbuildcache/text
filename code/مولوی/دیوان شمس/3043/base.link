
text <ز حد چون بگذشتی بیا بگوی که چونی>
  block
    text <ز حد چون بگذشتی بیا بگوی که چونی>
    text <ز عشق جیب دریدی در ابتدای جنونی>
  block
    text <شکست کشتی صبرم هزار بار ز موجت>
    text <سری برآر ز موجی که موج قلزم خونی>
  block
    text <که خون بهینه شرابست جگر بهینه کبابست>
    text <همین دوم تو فزون کن که از فزونه فزونی>
  block
    text <چو از الست تو مستم چو در فنای تو هستم>
    text <چو مهر عشق شکستم چه غم خورم ز حرونی>
  block
    text <برون بسیت بجستم درون بدیدم و رستم>
    text <چه میل و عشق شدستم به جست و جوی درونی>
  block
    text <دلی ز من بربودی که دل نبود و تو بودی>
    text <چه آتشی و چه دودی چه جادوی چه فسونی>
  block
    text <نمای چهره زیبا تو شمس مفخر تبریز>
    text <که نقش‌ها تو نمایی ز روح آینه گونی>
