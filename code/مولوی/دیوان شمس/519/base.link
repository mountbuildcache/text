
text <ای دل فرورو در غمش کالصبر مفتاح الفرج>
  block
    text <ای دل فرورو در غمش کالصبر مفتاح الفرج>
    text <تا رو نماید مرهمش کالصبر مفتاح الفرج>
  block
    text <چندان فروخور آن دهان تا پیشت آید ناگهان>
    text <کرسی و عرش اعظمش کالصبر مفتاح الفرج>
  block
    text <خندان شو از نور جهان تا تو شوی سور جهان>
    text <ایمن شوی از ماتمش کالصبر مفتاح الفرج>
  block
    text <باری دلم از مرد و زن برکند مهر خویشتن>
    text <تا عشق شد خال و عمش کالصبر مفتاح الفرج>
  block
    text <گر سینه آیینه کنی بی‌کبر و بی‌کینه کنی>
    text <در وی ببینی هر دمش کالصبر مفتاح الفرج>
  block
    text <چون آسمان گر خم دهی در امر و فرمان وارهی>
    text <زین آسمان و از خمش کالصبر مفتاح الفرج>
  block
    text <هم بجهی از ما و منی هم دیو را گردن زنی>
    text <در دست پیچی پرچمش کالصبر مفتاح الفرج>
  block
    text <اقبال خویش آید تو را دولت به پیش آید تو را>
    text <فرخ شوی از مقدمش کالصبر مفتاح الفرج>
  block
    text <دیویست در اسرار تو کز وی نگون شد کار تو>
    text <بربند این دم محکمش کالصبر مفتاح الفرج>
  block
    text <دارد خدا خوش عالمی منگر در این عالم دمی>
    text <جز حق نباشد محرمش کالصبر مفتاح الفرج>
  block
    text <خامش بیان سر مکن خامش که سر من لدن>
    text <چون می‌زند اندرهمش کالصبر مفتاح الفرج>
