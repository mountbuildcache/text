
text <سلام بر تو که سین سلام بر تو رسید>
  block
    text <سلام بر تو که سین سلام بر تو رسید>
    text <سلام گرد جهان گشت جز تو نپسندید>
  block
    text <بگرد بام تو گردان کبوتران سلام>
    text <که بی‌پناه تو کس را نشاید آرامید>
  block
    text <چو پر و بال ز تو یافتست هر مرغی>
    text <ز غیر تو به کجا باشدش امید مرید>
  block
    text <به هر طرف که ببینی تو مرغ سوخته پر>
    text <بدان که از طمع خام سوی دام پرید>
  block
    text <تو آب کوثری و سوخته به تو آید>
    text <برویدش سپس سوز پر و بال جدید>
