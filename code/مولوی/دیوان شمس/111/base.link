
text <برای تو فدا کردیم جان‌ها>
  block
    text <برای تو فدا کردیم جان‌ها>
    text <کشیده بهر تو زخم زبان‌ها>
  block
    text <شنیده طعنه‌های همچو آتش>
    text <رسیده تیر کاری زان کمان‌ها>
  block
    text <اگر دل را برون آریم پیشت>
    text <ببخشایی بر آن پرخون نشان‌ها>
  block
    text <اگر دشمن تو را از من بدی گفت>
    text <مها دشمن چه گوید جز چنان‌ها>
  block
    text <بیا ای آفتاب جمله خوبان>
    text <که در لطف تو خندد لعل کان‌ها>
  block
    text <که بی‌تو سود ما جمله زیانست>
    text <که گردد سود با بودت زیان‌ها>
  block
    text <گمان او بسستش زهر قاتل>
    text <که در قند تو دارد بدگمان‌ها>
