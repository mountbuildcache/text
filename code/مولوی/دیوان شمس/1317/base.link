
text <آن میر دروغین بین با اسپک و با زینک>
  block
    text <آن میر دروغین بین با اسپک و با زینک>
    text <شنگینک و منگینک سربسته به زرینک>
  block
    text <چون منکر مرگست او گوید که اجل کو کو>
    text <مرگ آیدش از شش سو گوید که منم اینک>
  block
    text <گوید اجلش کای خر کو آن همه کر و فر>
    text <وان سبلت و آن بینی وان کبرک و آن کینک>
  block
    text <کو شاهد و کو شادی مفرش به کیان دادی>
    text <خشتست تو را بالین خاکست نهالینک>
  block
    text <ترک خور و خفتن گو رو دین حقیقی جو>
    text <تا میر ابد باشی بی‌رسمک و آیینک>
  block
    text <بی‌جان مکن این جان را سرگین مکن این نان را>
    text <ای آنک فکندی تو در در تک سرگینک>
  block
    text <ما بسته سرگین دان از بهر دریم ای جان>
    text <بشکسته شو و در جو ای سرکش خودبینک>
  block
    text <چون مرد خدابینی مردی کن و خدمت کن>
    text <چون رنج و بلا بینی در رخ مفکن چینک>
  block
    text <این هجو منست ای تن وان میر منم هم من>
    text <تا چند سخن گفتن از سینک و از شینک>
  block
    text <شمس الحق تبریزی خود آب حیاتی تو>
    text <وان آب کجا یابد جز دیده نمگینک>
