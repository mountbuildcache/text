
text <مرا عقیق تو باید شکر چه سود کند>
  block
    text <مرا عقیق تو باید شکر چه سود کند>
    text <مرا جمال تو باید قمر چه سود کند>
  block
    text <چو مست چشم تو نبود شراب را چه طرب>
    text <چو همرهم تو نباشی سفر چه سود کند>
  block
    text <مرا زکات تو باید خزینه را چه کنم>
    text <مرا میان تو باید کمر چه سود کند>
  block
    text <چو یوسفم تو نباشی مرا به مصر چه کار>
    text <چو رفت سایه سلطان حشر چه سود کند>
  block
    text <چو آفتاب تو نبود ز آفتاب چه نور>
    text <چو منظرم تو نباشی نظر چه سود کند>
  block
    text <لقای تو چو نباشد بقای عمر چه سود>
    text <پناه تو چو نباشد سپر چه سود کند>
  block
    text <شبم چو روز قیامت دراز گشت ولی>
    text <دلم سحور تو خواهد سحر چه سود کند>
  block
    text <شبی که ماه نباشد ستارگان چه زنند>
    text <چو مرغ را نبود سر دو پر چه سود کند>
  block
    text <چو زور و زهره نباشد سلاح و اسب چه سود>
    text <چو دل دلی ننماید جگر چه سود کند>
  block
    text <چو روح من تو نباشی ز روح ریح چه سود>
    text <بصیرتم چو نبخشی بصر چه سود کند>
  block
    text <مرا به جز نظر تو نبود و نیست هنر>
    text <عنایتت چو نباشد هنر چه سود کند>
  block
    text <جهان مثال درختست برگ و میوه ز توست>
    text <چو برگ و میوه نباشد شجر چه سود کند>
  block
    text <گذر کن از بشریت فرشته باش دلا>
    text <فرشتگی چو نباشد بشر چه سود کند>
  block
    text <خبر چو محرم او نیست بی‌خبر شو و مست>
    text <چو مخبرش تو نباشی خبر چه سود کند>
  block
    text <ز شمس مفخر تبریز آنک نور نیافت>
    text <وجود تیره او را دگر چه سود کند>
