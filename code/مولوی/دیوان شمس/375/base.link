
text <مر عاشق را ز ره چه بیمست>
  block
    text <مر عاشق را ز ره چه بیمست>
    text <چون همره عاشق آن قدیمست>
  block
    text <از رفتن جان چه خوف باشد>
    text <او را که خدای جان ندیمست>
  block
    text <اندر سفرست لیک چون مه>
    text <در طلعت خوب خود مقیمست>
  block
    text <کی منتظر نسیم باشد>
    text <آن کس که سبکتر از نسیمست>
  block
    text <عشق و عاشق یکی‌ست ای جان>
    text <تا ظن نبری که آن دو نیمست>
  block
    text <چون گشت درست عشق عاشق>
    text <هم منعم خویش و هم نعیمست>
  block
    text <او در طلب چنین درستی>
    text <در پیش سهیل چون ادیمست>
  block
    text <چون رفت در این طلب به دریا>
    text <دری‌ست اگر چه او یتیمست>
  block
    text <ای دیده کرم ز شمس تبریز>
    text <مر حاتم را مگو کریمست>
