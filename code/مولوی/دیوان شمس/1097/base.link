
text <عقل بند ره روانست ای پسر>
  block
    text <عقل بند ره روانست ای پسر>
    text <بند بشکن ره عیانست ای پسر>
  block
    text <عقل بند و دل فریب و جان حجاب>
    text <راه از این هر سه نهانست ای پسر>
  block
    text <چون ز عقل و جان و دل برخاستی>
    text <این یقین هم در گمانست ای پسر>
  block
    text <مرد کو از خود نرفت او مرد نیست>
    text <عشق بی‌درد آفسانست ای پسر>
  block
    text <سینه خود را هدف کن پیش دوست>
    text <هین که تیرش در کمانست ای پسر>
  block
    text <سینه‌ای کز زخم تیرش خسته شد>
    text <در جبینش صد نشانست ای پسر>
  block
    text <عشق کار نازکان نرم نیست>
    text <عشق کار پهلوانست ای پسر>
  block
    text <هر کی او مر عاشقان را بنده شد>
    text <خسرو و صاحب قرانست ای پسر>
  block
    text <عشق را از کس مپرس از عشق پرس>
    text <عشق ابر درفشانست ای پسر>
  block
    text <ترجمانی منش محتاج نیست>
    text <عشق خود را ترجمانست ای پسر>
  block
    text <گر روی بر آسمان هفتمین>
    text <عشق نیکونردبانست ای پسر>
  block
    text <هر کجا که کاروانی می‌رود>
    text <عشق قبله کاروانست ای پسر>
  block
    text <این جهان از عشق تا نفریبدت>
    text <کاین جهان از تو جهانست ای پسر>
  block
    text <هین دهان بربند و خامش چون صدف>
    text <کاین زبانت خصم جانست ای پسر>
  block
    text <شمس تبریز آمد و جان شادمان>
    text <چونک با شمسش قرانست ای پسر>
