
text <ای سنگ دل تو جان را دریای پرگهر کن>
  block
    text <ای سنگ دل تو جان را دریای پرگهر کن>
    text <ای زلف شب مثالش در نیم شب سحر کن>
  block
    text <چنگی که زد دل و جان در عشق بانوا کن>
    text <نی‌های بی‌زبان را زان شهد پرشکر کن>
  block
    text <چون صد هزار در در سمع و بصر تو داری>
    text <یک دامنی از آن در در کار کور و کر کن>
  block
    text <از خون آن جگرها که بوی عشق دارد>
    text <از بهر اهل دل را یک قلیه جگر کن>
  block
    text <بس شیوه‌ها که کردند جان‌ها و ره نبردند>
    text <ای چاره ساز جان‌ها یک شیوه دگر کن>
  block
    text <مرغان آب و گل را پرها به گل فروشد>
    text <ای تو همای دولت پر برفشان سفر کن>
  block
    text <چون دیو ره بپیما تا بینی آن پری را>
    text <و اندر بر چو سیمش تو کار دل چو زر کن>
  block
    text <هر چت اشارت آید چون و چرا رها کن>
    text <با خوی تند آن مه زنهار سر به سر کن>
  block
    text <پای ملخ که جان است چون مور پیش او بر>
    text <در پیش آن سلیمان بر هر رهی حشر کن>
  block
    text <آبی است تلخ دریا در زیر گنج گوهر>
    text <بگذار آب تلخش تو زیر او زبر کن>
  block
    text <ماری است مهره دارد زان سوی زهر در سر>
    text <ور ز آنک مهره خواهی از زهر او گذر کن>
  block
    text <خواهی درخت طوبی نک شمس حق تبریز>
    text <خواهی تو عیش باقی در ظل آن شجر کن>
