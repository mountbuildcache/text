
text <کسی کو را بود در طبع سستی>
  block
    text <کسی کو را بود در طبع سستی>
    text <نخواهد هیچ کس را تندرستی>
  block
    text <مده دامن به دستان حسودان>
    text <که ایشان می‌کشندت سوی پستی>
  block
    text <زیانتر خویش را و دیگران را>
    text <نباشد چون حسد در جمله هستی>
  block
    text <هلا بشکن دل و دام حسودان>
    text <وگر نی پشت بخت خود شکستی>
  block
    text <از این اخوان چو ببریدی چو یوسف>
    text <عزیز مصری و از گرگ رستی>
  block
    text <اگر حاسد دو پایت را ببوسد>
    text <به باطن می‌زند خنجر دودستی>
  block
    text <ندارد مهر مهره او چه گشتی>
    text <ندارد دل دل اندر وی چه بستی>
  block
    text <اگر در حصن تقوا راه یابی>
    text <ز حاسد وز حسد جاوید رستی>
  block
    text <اگر چه شیرگیری ترک او کن>
    text <نه آن شیر است کش گیری به مستی>
