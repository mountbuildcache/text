
text <ما شادتریم یا تو ای جان>
  block
    text <ما شادتریم یا تو ای جان>
    text <ما صافتریم یا دل کان>
  block
    text <در عشق خودیم جمله بی‌دل>
    text <در روی خودیم مست و حیران>
  block
    text <ما مستتریم یا پیاله>
    text <ما پاکتریم یا دل و جان>
  block
    text <در ما نگرید و در رخ عشق>
    text <ما خواجه عجبتریم یا آن>
  block
    text <ایمان عشق است و کفر ماییم>
    text <در کفر نگه کن و در ایمان>
  block
    text <ایمان با کفر شد هم آواز>
    text <از یک پرده زنند الحان>
  block
    text <دانا چو نداند این سخن را>
    text <پس کی رسد این سخن به نادان>
