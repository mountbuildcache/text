
text <از این درخت بدان شاخ و بر نمی‌بینی>
  block
    text <از این درخت بدان شاخ و بر نمی‌بینی>
    text <سه شاخ داری کور و کری و گرگینی>
  block
    text <میان آب دری و ز آب می‌پرسی>
    text <میان گنج زری مس قلب می‌چینی>
  block
    text <خدات گوید تدبیر چشم روشن کن>
    text <تو چشم را بگذاری و می‌کنی بینی>
  block
    text <اگر چه تیره شبی رو به صبح صادق آر>
    text <مگو که صبحم صبحی ولی دروغینی>
  block
    text <رسید نعره عشرت ز ناصر منصور>
    text <غدوت اشربها و الخمار یسقینی>
  block
    text <مجردان همه شب نقل و باده می‌نوشند>
    text <در این خوشی که در افواه سابق الدینی>
  block
    text <مثال دنب ز پس مانده‌ای ز سرمستان>
    text <تو مست بستر گرمی حریف بالینی>
  block
    text <چو غافلی ز ثواب و مقام مسکینان>
    text <مراقب ذهبی دشمن مساکینی>
  block
    text <گلست قوت تو همچون زنان آبستن>
    text <تو را از آن چه که در روضه و بساتینی>
  block
    text <دی و بهار همه سال مار خاک خورد>
    text <اگر انار زند خنده تین کند تینی>
  block
    text <اگر چه نقش لطیفی نه سر به سر نقشی>
    text <وگر چه زاده طینی نه سر به سر طینی>
  block
    text <هلا خموش که دیوان دف تو تر کردند>
    text <کانیس دفتری و طالب دواوینی>
