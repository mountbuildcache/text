
text <برو برو که به بز لایق است بزغاله>
  block
    text <برو برو که به بز لایق است بزغاله>
    text <برو که هست ز گاوان حیات گوساله>
  block
    text <برو برو که خران گله گله جمع شدند>
    text <خر جوان و خر پیر و خر دو یک ساله>
  block
    text <ز ناله تو مرا بوی خر همی‌آید>
    text <که خر کند به علف زار و ماده خر ناله>
  block
    text <دماغ پاک بباید برای مشک و عبیر>
    text <گلوله‌های پلیدی برای جلاله>
  block
    text <در آن زمان که خران بول خر به بو گیرند>
    text <زهی زمان و زهی حالت و زهی حاله>
  block
    text <میا میا که به میدان دل خران نرسند>
    text <به صد هزار حیل می‌رسند خیاله>
  block
    text <دلاله کیست بلیس این عروس دنیا را>
    text <عروس را تو قیاسی بکن ز دلاله>
  block
    text <خموش باش سخن شرط نیست طالب را>
    text <که او ز اشارت ابرو رسد به دنباله>
