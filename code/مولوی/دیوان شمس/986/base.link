
text <عشق را جان بی‌قرار بود>
  block
    text <عشق را جان بی‌قرار بود>
    text <یاد جان پیش عشق عار بود>
  block
    text <سر و جان پیش او حقیر بود>
    text <هر که را در سر این خمار بود>
  block
    text <همه بر قلب می‌زند عاشق>
    text <اندر آن صف که کارزار بود>
  block
    text <نکند جانب گریز نظر>
    text <گر چه شمشیر صد هزار بود>
  block
    text <عشق خود مرغزار شیرانست>
    text <کی سگی شیر مرغزار بود>
  block
    text <عشق جان‌ها در آستین دارد>
    text <در ره عشق جان نثار بود>
  block
    text <نام و ناموس و شرم و اندیشه>
    text <پیش جاروبشان غبار بود>
  block
    text <همه کس را شکار کرد بلا>
    text <عاشقان را بلا شکار بود>
  block
    text <مر بلا را چنان به جان بخرند>
    text <کان بلا نیز شرمسار بود>
  block
    text <جان عشق است شه صلاح الدین>
    text <کو ز اسرار کردگار بود>
