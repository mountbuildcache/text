
text <اندرآمد شاه شیرینان ترش>
  block
    text <اندرآمد شاه شیرینان ترش>
    text <جان شیرینم فدای آن ترش>
  block
    text <چشم کژبین را بگفتم کژ مبین>
    text <کس کند باور گل خندان ترش>
  block
    text <در هر آن زندان که درتابد رخش>
    text <کس نماند در همه زندان ترش>
  block
    text <گرد باغش گشتم و والله نبود>
    text <میوه‌ای اندر همه بستان ترش>
  block
    text <در حرم خندان بود سلطان ولیک>
    text <می‌نماید خویش در دیوان ترش>
  block
    text <گر تو مرد مؤمنی باور مکن>
    text <انگبین و شکر و ایمان ترش>
  block
    text <منکر ار باشد ترش نبود عجب>
    text <نسبتی دارد به بادنجان ترش>
