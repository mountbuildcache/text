
text <مرا آن اصل بیداری دگرباره به خواب اندر>
  block
    text <مرا آن اصل بیداری دگرباره به خواب اندر>
    text <بداد افیون شور و شر ببرد از سر ببرد از سر>
  block
    text <به صد حیله کنم غافل از او خود را کنم جاهل>
    text <بیاید آن مه کامل به دست او چنین ساغر>
  block
    text <مرا گوید نمی‌گویی که تا چند از گدارویی>
    text <چو هر عوری و ادباری گدایی می‌کنی هر در>
  block
    text <بدین زاری و خفریقی غلام دلق و ابریقی>
    text <اگر حقی و تحقیقی چرایی این جوال اندر>
  block
    text <از این‌ها کز تو می‌زاید شهان را ننگ می‌آید>
    text <ملک بودی چرا باید که باشی دیو را تسخر>
  block
    text <که داند گفت گفت او که عالم نیست جفت او>
    text <ز پیدا و نهفت او جهان کورست و هستی کر>
  block
    text <مرا گر آن زبان بودی که راز یار بگشودی>
    text <هر آن جانی که بشنودی برون جستی از این معبر>
  block
    text <از آن دلدار دریادل مرا حالیست بس مشکل>
    text <که ویران می‌شود سینه از آن جولان و کر و فر>
  block
    text <اگر با مؤمنان گویم همه کافر شوند آن دم>
    text <وگر با کافران گویم نماند در جهان کافر>
  block
    text <چو دوش آمد خیال او به خواب اندر تفضل جو>
    text <مرا پرسید چونی تو بگفتم بی‌تو بس مضطر>
  block
    text <اگر صد جان بود ما را شود خون از غمت یارا>
    text <دلت سنگست یا خارا و یا کوهیست از مرمر>
