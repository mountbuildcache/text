
text <ای آنک تو خواب ما ببستی>
  block
    text <ای آنک تو خواب ما ببستی>
    text <رفتی و به گوشه‌ای نشستی>
  block
    text <اندر دلم آمدی چو ماهی>
    text <چون دل به تو بنگرید جستی>
  block
    text <چون گلشن نیستی نمودی>
    text <چون صبر کنیم ما به هستی>
  block
    text <چون باشد در خمار هجران>
    text <آن روح که یافت وصل و مستی>
  block
    text <آن خانه چگونه خانه ماند>
    text <کز هجر ستون او شکستی>
  block
    text <پنداشتی ای دماغ سرمست>
    text <کز رنج خمار بازرستی>
  block
    text <در عشق وصال هست و هجران>
    text <در راه بلندی است و پستی>
  block
    text <از یک جهت ار چه حق شناسی>
    text <از ده جهت آب و گل پرستی>
  block
    text <بسیار ره است تا به جایی>
    text <کاندر سوداش طمع بستی>
