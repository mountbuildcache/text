
text <ببرد خواب مرا عشق و عشق خواب برد>
  block
    text <ببرد خواب مرا عشق و عشق خواب برد>
    text <که عشق جان و خرد را به نیم جو نخرد>
  block
    text <که عشق شیر سیاه‌ست تشنه و خون خوار>
    text <به غیر خون دل عاشقان همی‌نچرد>
  block
    text <به مهر بر تو بچفسد به سوی دام آرد>
    text <چو درفتادی از آن پس ز دور می‌نگرد>
  block
    text <امیر دست درازست و شحنه بی‌باک>
    text <شکنجه می‌کند و بی‌گناه می‌فشرد>
  block
    text <هر آنک در کفش آید چو ابر می‌گرید>
    text <هر آنک دور شد از وی چو برف می‌فسرد>
  block
    text <هزار جام به هر لحظه خرد درشکند>
    text <هزار جامه به یک دم بدوزد و بدرد>
  block
    text <هزار چشم بگریاند و فروخندد>
    text <هزار کس بکشد زار زار و یک شمرد>
  block
    text <به کوه قاف اگر چه که خوش پرد سیمرغ>
    text <چو دام عشق ببیند فتد دگر نپرد>
  block
    text <ز بند او نرهد کس به شید یا به جنون>
    text <ز دام او نرهد هیچ عاقلی به خرد>
  block
    text <مخبط‌ست سخن‌های من از او گر نی>
    text <نمودمی به تو آن راه‌ها که می‌سپرد>
  block
    text <نمودمی به تو کو شیر را چه سان گیرد>
    text <نمودمی که چگونه شکار را شکرد>
