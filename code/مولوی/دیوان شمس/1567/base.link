
text <امروز مرا چه شد چه دانم>
  block
    text <امروز مرا چه شد چه دانم>
    text <امروز من از سبک دلانم>
  block
    text <در دیده عقل بس مکینم>
    text <در دیده عشق بی‌مکانم>
  block
    text <افسوس که ساکن زمینم>
    text <انصاف که صارم زمانم>
  block
    text <این طرفه که با تن زمینی>
    text <بر پشت فلک همی‌دوانم>
  block
    text <آن بار که چرخ برنتابد>
    text <از قوت عشق می کشانم>
  block
    text <از سینه خویش آتشش را>
    text <تا سینه سنگ می رسانم>
  block
    text <از لذت و از صفای قندش>
    text <پرشهد شده‌ست این دهانم>
  block
    text <از مشکل شمس حق تبریز>
    text <من نکته مشکل جهانم>
