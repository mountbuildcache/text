
text <ای ملامت گر تو عاشق را سبک پنداشتی>
  block
    text <ای ملامت گر تو عاشق را سبک پنداشتی>
    text <تا به پیش عاشقان بند و فسون برداشتی>
  block
    text <گه مثال و رمز گویی گه صریح و آشکار>
    text <تخم را اندر زمین ریگ ما چون کاشتی>
  block
    text <ای زمین ریگ شرمت نیست از انبار تخم>
    text <فارغی چون تخم‌ها را تو عدم انگاشتی>
  block
    text <ای زمین تخم گیر آخر تویی هم اصل تخم>
    text <کز نتیجه خویش شاخ سنبلی افراشتی>
  block
    text <چونک هر جزوی به غیر اصل خود پیوند نیست>
    text <تو چرا طیره شدی و پند و جنگ آغاشتی>
  block
    text <ریش خندی می‌کند بر پند تاب عاشقی>
    text <کی شود سرد آتشی از پند و جنگ و آشتی>
  block
    text <ماهتاب ار چه جهان گیرد تو در تبریز باش>
    text <در شعاع شمس دین زیرا که مرغ چاشتی>
