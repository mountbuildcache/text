
text <برانید برانید که تا بازنمانید>
  block
    text <برانید برانید که تا بازنمانید>
    text <بدانید بدانید که در عین عیانید>
  block
    text <بتازید بتازید که چالاک سوارید>
    text <بنازید بنازید که خوبان جهانید>
  block
    text <چه دارید چه دارید که آن یار ندارد>
    text <بیارید بیارید در این گوش بخوانید>
  block
    text <پرندوش پرندوش خرابات چه سان بد>
    text <بگویید بگویید اگر مست شبانید>
  block
    text <شرابیست شرابیست خدا را پنهانی>
    text <که دنیا و شما نیز ز یک جرعه آنید>
  block
    text <دوم بار دوم بار چو یک جرعه بریزد>
    text <ز دنیا و ز عقبی و ز خود فرد بمانید>
  block
    text <گشادست گشادست سر خابیه امروز>
    text <کدوها و سبوها سوی خمخانه کشانید>
  block
    text <صلا گفت صلا گفت کنون فالق اصباح>
    text <سبک روح کند راح اگر سست و گرانید>
  block
    text <رسیدند رسیدند رسولان نهانی>
    text <درآرید درآرید برونشان منشانید>
  block
    text <دریغا و دریغا که در این خانه نگنجند>
    text <که ایشان همه کانند و شما بند مکانید>
  block
    text <مبادا و مبادا که سر خویش بگیرید>
    text <که ایشان همه جانند و شما سخره نانید>
  block
    text <بکوشید بکوشید که تا جان شود این تن>
    text <نه نان بود که تن گشت اگر آدمیانید>
  block
    text <زهی عشق و زهی عشق که بس سخته کمانست>
    text <در آن دست و در آن شست و شما تیر مکانید>
  block
    text <سماعیست سماعیست از آن سوی که سو نیست>
    text <عروسی همه آن جاست شما طبل زنانید>
  block
    text <خموشید خموشید خموشانه بنوشید>
    text <بپوشید بپوشید شما گنج نهانید>
  block
    text <به دیدار نهانید به آثار عیانید>
    text <پدید و نه پدیدیت که چون جوهر جانید>
  block
    text <چو عقلید و چو عقلید هزاران و یکی چیز>
    text <پراکنده به هر خانه چو خورشید روانید>
  block
    text <در این بحر در این بحر همه چیز بگنجد>
    text <مترسید مترسید گریبان مدرانید>
  block
    text <دهان بست دهان بست از این شرح دل من>
    text <که تا گیج نگردید که تا خیره نمانید>
