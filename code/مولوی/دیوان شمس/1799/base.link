
text <در غیب پر این سو مپر ای طایر چالاک من>
  block
    text <در غیب پر این سو مپر ای طایر چالاک من>
    text <هم سوی پنهان خانه رو ای فکرت و ادراک من>
  block
    text <عالم چه دارد جز دهل از عیدگاه عقل کل>
    text <گردون چه دارد جز که که از خرمن افلاک من>
  block
    text <من زخم کردم بر دلت مرهم منه بر زخم من>
    text <من چاک کردم خرقه‌ات بخیه مزن بر چاک من>
  block
    text <در من از این خوشتر نگر کآب حیاتم سر به سر>
    text <چندین گمان بد مبر ای خایف از اهلاک من>
  block
    text <دریا نباشد قطره‌ای با ساحل دریای جان>
    text <شادی نیرزد حبه‌ای در همت غمناک من>
  block
    text <خرگوش و کبک و آهوان باشد شکار خسروان>
    text <شیران نر بین سرنگون بربسته بر فتراک من>
  block
    text <دل‌های شیران خون شده صحرا ز خون گلگون شده>
    text <مجنون کنان مجنون شده از شاهد لولاک من>
  block
    text <گر کاهلی باری بیا درکش یکی جام خدا>
    text <کوه احد جنبان شود برپرد از محراک من>
  block
    text <جامی که تفش می زند بر آسمان بی‌سند>
    text <دانی چه جوشش‌ها بود از جرعه‌اش بر خاک من>
  block
    text <آن باده بر مغزت زند چشم و دلت روشن کند>
    text <وانگه ببینی گوهری در جسم چون خاشاک من>
  block
    text <عالم چو مرغی خفته‌ای بر بیضه پرچوژه‌ای>
    text <زان بیضه یابد پرورش بال و پر املاک من>
  block
    text <روزی که مرغ از یک لگد از روی بیضه برجهد>
    text <هفت آسمان فانی شود در نو بیضه پاک من>
  block
    text <خری که او را نیست بن می گوید ای خاک کهن>
    text <دامن گشا گوهرستان کی دیده‌ای امساک من>
  block
    text <در وهم ناید ذات من اندیشه‌ها شد مات من>
    text <جز احولی از احولی کی دم زند ز اشراک من>
  block
    text <خامش که اندر خامشی غرقه تری در بی‌هشی>
    text <گر چه دهان خوش می شود زین حرف چون مسواک من>
