
text <نه آتش‌های ما را ترجمانی>
  block
    text <نه آتش‌های ما را ترجمانی>
    text <نه اسرار دل ما را زبانی>
  block
    text <نه محرم درد ما را هیچ آهی>
    text <نه همدم آه ما را هیچ جانی>
  block
    text <نه آن گوهر که از دریا برآمد>
    text <نه آن دریا که آرامد زمانی>
  block
    text <نه آن معنی که زاید هیچ حرفی>
    text <نه آن حرفی که آید در بیانی>
  block
    text <معانی را زبان چون ناودان است>
    text <کجا دریا رود در ناودانی>
  block
    text <جهان جان که هر جزوش جهان است>
    text <نگنجد در دهان هرگز جهانی>
