
text <چندان بنالم ناله‌ها چندان برآرم رنگ‌ها>
  block
    text <چندان بنالم ناله‌ها چندان برآرم رنگ‌ها>
    text <تا برکنم از آینه هر منکری من زنگ‌ها>
  block
    text <بر مرکب عشق تو دل می‌راند و این مرکبش>
    text <در هر قدم می‌بگذرد زان سوی جان فرسنگ‌ها>
  block
    text <بنما تو لعل روشنت بر کوری هر ظلمتی>
    text <تا بر سر سنگین دلان از عرش بارد سنگ‌ها>
  block
    text <با این چنین تابانیت دانی چرا منکر شدند>
    text <کاین دولت و اقبال را باشد از ایشان ننگ‌ها>
  block
    text <گر نی که کورندی چنین آخر بدیدندی چنان>
    text <آن سو هزاران جان ز مه چون اختران آونگ‌ها>
  block
    text <چون از نشاط نور تو کوران همی بینا شوند>
    text <تا از خوشی راه تو رهوار گردد لنگ‌ها>
  block
    text <اما چو اندر راه تو ناگاه بیخود می‌شود>
    text <هر عقل زیرا رسته شد در سبزه زارت بنگ‌ها>
  block
    text <زین رو همی‌بینم کسان نالان چو نی وز دل تهی>
    text <زین رو دو صد سرو روان خم شد ز غم چون چنگ‌ها>
  block
    text <زین رو هزاران کاروان بشکسته شد از ره روان>
    text <زین ره بسی کشتی پر بشکسته شد بر گنگ‌ها>
  block
    text <اشکستگان را جان‌ها بستست بر اومید تو>
    text <تا دانش بی‌حد تو پیدا کند فرهنگ‌ها>
  block
    text <تا قهر را برهم زند آن لطف اندر لطف تو>
    text <تا صلح گیرد هر طرف تا محو گردد جنگ‌ها>
  block
    text <تا جستنی نوعی دگر ره رفتنی طرزی دگر>
    text <پیدا شود در هر جگر در سلسله آهنگ‌ها>
  block
    text <وز دعوت جذب خوشی آن شمس تبریزی شود>
    text <هر ذره انگیزنده‌ای هر موی چون سرهنگ‌ها>
