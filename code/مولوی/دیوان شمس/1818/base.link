
text <قصد جفاها نکنی ور بکنی با دل من>
  block
    text <قصد جفاها نکنی ور بکنی با دل من>
    text <وا دل من وا دل من وا دل من وا دل من>
  block
    text <قصد کنی بر تن من شاد شود دشمن من>
    text <وانگه از این خسته شود یا دل تو یا دل من>
  block
    text <واله و مجنون دل من خانه پرخون دل من>
    text <بهر تماشا چه شود رنجه شوی تا دل من>
  block
    text <خورده شکرها دل من بسته کمرها دل من>
    text <وقت سحرها دل من رفته به هر جا دل من>
  block
    text <مرده و زنده دل من گریه و خنده دل من>
    text <خواجه و بنده دل من از تو چو دریا دل من>
  block
    text <ای شده استاد امین جز که در آتش منشین>
    text <گر چه چنین است و چنین هیچ میاسا دل من>
  block
    text <سوی صلاح دل و دین آمده جبریل امین>
    text <در طلب نعمت جان بهر تقاضا دل من>
