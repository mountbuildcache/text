
text <مباد با کس دیگر ثنا و دشنامش>
  block
    text <مباد با کس دیگر ثنا و دشنامش>
    text <که هر دو آب حیاتست پخته و خامش>
  block
    text <خمار باده او خوشترست یا مستی>
    text <که باد تا به ابد جان‌های ما جامش>
  block
    text <ستم ز عدل ندانم ز مستی ستمش>
    text <مرا مپرس ز عدل و ز لطف و انعامش>
  block
    text <جفای او که روان گریزپای مرا>
    text <حریف مرغ وفا کرد دانه و دامش>
  block
    text <بسی بهانه روانم نمود تا نرود>
    text <کشید جانب اقبال کام و ناکامش>
  block
    text <طرب نخواهد آن کس که درد او بشناخت>
    text <نشان نماند او را که بشنود نامش>
