
text <می شناسد پرده جان آن صنم>
  block
    text <می شناسد پرده جان آن صنم>
    text <چون نداند پرده را صاحب حرم>
  block
    text <چون ز پرده قصد عقل ما کند>
    text <تو فسون بر ما مخوان و برمدم>
  block
    text <کس ندارد طاقت ما آن نفس>
    text <عاقل از ما می رمد دیوانه هم>
  block
    text <آن چنان کردیم ما مجنون که دوش>
    text <ماه می انداخت از غیرت علم>
  block
    text <پرده‌هایی می نوازد پرده در>
    text <تارهایی می زند بی‌زیر و بم>
  block
    text <عقل و جان آن جا کند رقص الجمل>
    text <کو بدرد پرده شادی و غم>
  block
    text <این نفس آن پرده را از سر گرفت>
    text <ما به سر رقصان چو بر کاغذ قلم>
