
text <مسلم آمد یار مرا دل افروزی>
  block
    text <مسلم آمد یار مرا دل افروزی>
    text <چه عشق داد مرا فضل حق زهی روزی>
  block
    text <اگر سرم برود گو برو مرا سر اوست>
    text <رهیدم از کله و از سر و کله دوزی>
  block
    text <دهان به گوش من آورد و گفت در گوشم>
    text <یکی حدیث بیاموزمت بیاموزی>
  block
    text <چو آهوی ختنی خون تو شود همه مشک>
    text <اگر دمی بچری تو ز ما به خوش پوزی>
  block
    text <چو جان جان شده‌ای ننگ جان و تن چه کشی>
    text <چو کان زر شده‌ای حبه‌ای چه اندوزی>
  block
    text <به سوی مجلس خوبان بکش حریفان را>
    text <به خضر و چشمه حیوان بکن قلاوزی>
  block
    text <شراب لعل رسیده‌ست نیست انگوری>
    text <شکر نثار شد و نیست این شکر خوزی>
  block
    text <هوا و حرص یکی آتشیست تو بازی>
    text <بپر گزاف پر و بال را چه می‌سوزی>
  block
    text <خمش که خلق ندانند بانگ را ز صدا>
    text <تویی که دانی پیروزه را ز پیروزی>
