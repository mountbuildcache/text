
text <پیشتر آ پیشتر چند از این رهزنی>
  block
    text <پیشتر آ پیشتر چند از این رهزنی>
    text <چون تو منی من توام چند تویی و منی>
  block
    text <نور حقیم و زجاج با خود چندین لجاج>
    text <از چه گریزد چنین روشنی از روشنی>
  block
    text <ما همه یک کاملیم از چه چنین احولیم>
    text <خوار چرا بنگرد سوی فقیران غنی>
  block
    text <راست چرا بنگرد سوی چپ خویش خوار>
    text <هر دو چو دست تواند چه یمنی چه دنی>
  block
    text <ما همه یک گوهریم یک خرد و یک سریم>
    text <لیک دوبین گشته‌ایم زین فلک منحنی>
  block
    text <رخت از این پنج و شش جانب توحید کش>
    text <عرعر توحید را چند کنی منثنی>
  block
    text <هین ز منی خیز کن با همه آمیز کن>
    text <با خود خود حبه‌ای با همه چون معدنی>
  block
    text <هر چه کند شیر نر سگ بکند هم سگی>
    text <هر چه کند روح پاک تن بکند هم تنی>
  block
    text <روح یکی دان و تن گشته عدد صد هزار>
    text <همچو که بادام‌ها در صفت روغنی>
  block
    text <چند لغت در جهان جمله به معنی یکی>
    text <آب یکی گشت چون خابیه‌ها بشکنی>
  block
    text <جان بفرستد خبر جانب هر بانظر>
    text <چون که به توحید تو دل ز سخن برکنی>
