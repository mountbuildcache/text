
text <مرا در خنده می‌آرد بهاری>
  block
    text <مرا در خنده می‌آرد بهاری>
    text <مرا سرگشته می‌دارد خماری>
  block
    text <مرا در چرخ آورده‌ست ماهی>
    text <مرا بی‌یار گردانید یاری>
  block
    text <چو تاری گشتم از آواز چنگی>
    text <نوایش فاش و پیدا نیست تاری>
  block
    text <جهانی چون غباری او برانگیخت>
    text <که پنهان شد چو بادی در غباری>
  block
    text <حیاتی چون شرار آن شه برافروخت>
    text <که پنهان شد چو سوزی در شراری>
  block
    text <جمال گلستان آن کس برآراست>
    text <که پنهان شد چو گل در جان خاری>
  block
    text <دلم گوید که ساقی را تو می‌گو>
    text <که جانم مست آن باقی است باری>
  block
    text <دلم چون آینه خاموش گویاست>
    text <به دست بوالعجب آیینه داری>
  block
    text <کز او در آینه ساعت به ساعت>
    text <همی‌تابد عجب نقش و نگاری>
