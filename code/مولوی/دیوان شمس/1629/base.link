
text <دل چه خورده‌ست عجب دوش که من مخمورم>
  block
    text <دل چه خورده‌ست عجب دوش که من مخمورم>
    text <یا نمکدان کی دیده‌ست که من در شورم>
  block
    text <هر چه امروز بریزم شکنم تاوان نیست>
    text <هر چه امروز بگویم بکنم معذورم>
  block
    text <بوی جان هر نفسی از لب من می آید>
    text <تا شکایت نکند جان که ز جانان دورم>
  block
    text <گر نهی تو لب خود بر لب من مست شوی>
    text <آزمون کن که نه کمتر ز می انگورم>
  block
    text <ساقیا آب درانداز مرا تا گردن>
    text <زانک اندیشه چو زنبور بود من عورم>
  block
    text <شب گه خواب از این خرقه برون می آیم>
    text <صبح بیدار شوم باز در او محشورم>
  block
    text <هین که دجال بیامد بگشا راه مسیح>
    text <هین که شد روز قیامت بزن آن ناقورم>
  block
    text <گر به هوش است خرد رو جگرش را خون کن>
    text <ور نه پاره‌ست دلم پاره کن از ساطورم>
  block
    text <باده آمد که مرا بیهده بر باد دهد>
    text <ساقی آمد به خرابی تن معمورم>
  block
    text <روز و شب حامل می گشته که گویی قدحم>
    text <بی‌کمر چست میان بسته که گویی مورم>
  block
    text <سوی خم آمده ساغر که بکن تیمارم>
    text <خم سر خویش گرفته‌ست که من رنجورم>
  block
    text <ما همه پرده دریده طلب می رفته>
    text <می نشسته به بن خم که چه من مستورم>
  block
    text <تو که مست عنبی دور شو از مجلس ما>
    text <که دلت را ز جهان سرد کند کافورم>
  block
    text <چون تنم را بخورد خاک لحد چون جرعه>
    text <بر سر چرخ جهد جان که نه جسمم نورم>
  block
    text <نیم آن شاه که از تخت به تابوت روم>
    text <خالدین ابدا شد رقم منشورم>
  block
    text <اگر آمیخته‌ام هم ز فرح ممزوجم>
    text <وگر آویخته‌ام هم رسن منصورم>
  block
    text <جام فرعون نگیرم که دهان گنده کند>
    text <جان موسی است روان در تن همچون طورم>
  block
    text <هله خاموش که سرمست خموش اولیتر>
    text <من فغان را چه کنم نی ز لبش مهجورم>
  block
    text <شمس تبریز که مشهورتر از خورشید است>
    text <من که همسایه شمسم چو قمر مشهورم>
