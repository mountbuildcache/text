
text <هر خوشی که فوت شد از تو مباش اندوهگین>
  block
    text <هر خوشی که فوت شد از تو مباش اندوهگین>
    text <کو به نقشی دیگر آید سوی تو می دان یقین>
  block
    text <نی خوشی مر طفل را از دایگان و شیر بود>
    text <چون برید از شیر آمد آن ز خمر و انگبین>
  block
    text <این خوشی چیزی است بی‌چون کآید اندر نقش‌ها>
    text <گردد از حقه به حقه در میان آب و طین>
  block
    text <لطف خود پیدا کند در آب باران ناگهان>
    text <باز در گلشن درآید سر برآرد از زمین>
  block
    text <گه ز راه آب آید گه ز راه نان و گوشت>
    text <گه ز راه شاهد آید گه ز راه اسب و زین>
  block
    text <از پس این پرده‌ها ناگاه روزی سر کند>
    text <جمله بت‌ها بشکند آنک نه آن است و نه این>
  block
    text <جان به خواب از تن برآید در خیال آید بدید>
    text <تن شود معزول و عاطل صورتی دیگر مبین>
  block
    text <گویی اندر خواب دیدم همچو سروی خویش را>
    text <روی من چون لاله زار و تن چو ورد و یاسمین>
  block
    text <آن خیال سرو رفت و جان به خانه بازگشت>
    text <ان فی هذا و ذاک عبرة للعالمین>
  block
    text <ترسم از فتنه وگر نی گفتنی‌ها گفتمی>
    text <حق ز من خوشتر بگوید تو مهل فتراک دین>
  block
    text <فاعلاتن فاعلاتن فاعلاتن فاعلات>
    text <نان گندم گر نداری گو حدیث گندمین>
  block
    text <آخر ای تبریز جان اندر نجوم دل نگر>
    text <تا ببینی شمس دنیا را تو عکس شمس دین>
