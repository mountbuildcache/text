
text <خواهی ز جنون بویی ببری>
  block
    text <خواهی ز جنون بویی ببری>
    text <ز اندیشه و غم می‌باش بری>
  block
    text <تا تنگ دلی از بهر قبا>
    text <جانت نکند زرین کمری>
  block
    text <کی عشق تو را محرم شمرد>
    text <تا همچو خسان زر می‌شمری>
  block
    text <فوق همه‌ای چون نور شوی>
    text <تا نور نه‌ای در زیر دری>
  block
    text <هیزم بود آن چوبی که نسوخت>
    text <چون سوخته شد باشد شرری>
  block
    text <وانگه شررش وا اصل رود>
    text <همچون شرر جان بشری>
  block
    text <سرمه بود آن کز چشم جداست>
    text <در چشم رود گردد نظری>
  block
    text <یک قطره بود در ابر گران>
    text <در بحر فتد یابد گهری>
  block
    text <خار سیهی بد سوختنی>
    text <گردش گل تر باد سحری>
  block
    text <یک لقمه نان چون کوفته شد>
    text <جان گشت و کند نان جانوری>
  block
    text <خون گشت غذا در پیشه وری>
    text <آن لقمه کند هم پیشه وری>
  block
    text <گر زانک بلا کوبد دل تو>
    text <از عین بلانوشی بچری>
  block
    text <ور زانک اجل کوبد سر تو>
    text <دانی پس از آن که جمله سری>
  block
    text <در بیضه تن مرغ عجبی>
    text <در بیضه دری ز آن می‌نپری>
  block
    text <گر بیضه تن سوراخ شود>
    text <هم پر بزنی هم جان ببری>
  block
    text <سودای سفر از ذکر بود>
    text <از ذکر شود مردم سفری>
  block
    text <تو در حضری وین وهم سفر>
    text <پنداشت توست از بی‌هنری>
  block
    text <یا رب برهان زین وهم کژش>
    text <تو وهم نهی در دیو و پری>
  block
    text <چون در حضری بربند دهان>
    text <در ذکر مرو چون در حضری>
