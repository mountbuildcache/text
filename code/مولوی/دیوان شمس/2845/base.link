
text <بت من به طعنه گوید چه میان ره فتادی>
  block
    text <بت من به طعنه گوید چه میان ره فتادی>
    text <صنما چرا نیفتم ز چنان میی که دادی>
  block
    text <صنما چنان فتادم که به حشر هم نخیزم>
    text <چو چنان قدح گرفتی سر مشک را گشادی>
  block
    text <شده‌ام خراب لیکن قدری وقوف دارم>
    text <که سرم تو برگرفتی به کنار خود نهادی>
  block
    text <صنما ز چشم مستت که شرابدار عشق است>
    text <بدهی می و قدح نی چه عظیم اوستادی>
  block
    text <کرم تو است این هم که شراب برد عقلم>
    text <که اگر به عقل بودی شکافدی ز شادی>
  block
    text <قدحی به من بدادی که همی‌زنم دو دستک>
    text <که به یک قدح برستم ز هزار بی‌مرادی>
  block
    text <به دو چشم شوخ مستت که طرب بزاد از وی>
    text <که تو روح اولینی و ز هیچ کس نزادی>
