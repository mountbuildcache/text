
text <از سینه پاک کردم افکار فلسفی را>
  block
    text <از سینه پاک کردم افکار فلسفی را>
    text <در دیده جای کردم اشکال یوسفی را>
  block
    text <نادر جمال باید کاندر زبان نیاید>
    text <تا سجده راست آید مر آدم صفی را>
  block
    text <طوری چگونه طوری نوری چگونه نوری>
    text <هر لحظه نور بخشد صد شمع منطفی را>
  block
    text <خورشید چون برآید هر ذره رو نماید>
    text <نوری دگر بباید ذرات مختفی را>
  block
    text <اصل وجودها او دریای جودها او>
    text <چون صید می‌کند او اشیاء منتفی را>
