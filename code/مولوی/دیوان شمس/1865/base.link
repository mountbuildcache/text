
text <ای سرو و گل بستان بنگر به تهی دستان>
  block
    text <ای سرو و گل بستان بنگر به تهی دستان>
    text <نانی ده و صد بستان‌هاده چه به درویشان>
  block
    text <بشنو تو ز پیغامبر فرمود که سیم و زر>
    text <از صدقه نشد کمتر هاده چه به درویشان>
  block
    text <یک دانه اگر کاری صد سنبله برداری>
    text <پس گوش چه می خاری‌هاده چه به درویشان>
  block
    text <کم کن تو فزایش بین بنواز و ستایش بین>
    text <بگشا و گشایش بین هاده چه به درویشان>
  block
    text <صدقه تو به حق رفته و اندر شب آشفته>
    text <او حارس و تو خفته‌هاده چه به درویشان>
  block
    text <هر لطف که بنمایی در سایه آن آیی>
    text <بسیار بیاسایی‌هاده چه به درویشان>
  block
    text <حرمت کن و حرمت بین نعمت ده و نعمت بین>
    text <رحمت کن و رحمت بین‌هاده چه به درویشان>
  block
    text <ای مکرم هر مسکین و ای راحم هر غمگین>
    text <ای مالک یوم الدین‌هاده چه به درویشان>
  block
    text <آمد به تو آوازم واقف شدی از رازم>
    text <محروم میندازم هاده چه به درویشان>
  block
    text <سرگشته تحویلم در قالم و در قیلم>
    text <بنگر تو به زنبیلم هاده چه به درویشان>
  block
    text <دانی که دعا گویم هر جا که ثنا گویم>
    text <بین کز تو چه واگویم هاده چه به درویشان>
  block
    text <رنجیت مبا آمین دور از تو قضا آمین>
    text <یار تو خدا آمین هاده چه به درویشان>
  block
    text <ای کوی شما جنت وی خوی شما رحمت>
    text <خاصه که در این ساعت هاده چه به درویشان>
  block
    text <گفتیم دعا رفتیم وز کوی شما رفتیم>
    text <خوش باش که ما رفتیم هاده چه به درویشان>
