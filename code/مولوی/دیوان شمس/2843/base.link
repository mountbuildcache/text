
text <هله ای پری شب رو که ز خلق ناپدیدی>
  block
    text <هله ای پری شب رو که ز خلق ناپدیدی>
    text <به خدا به هیچ خانه تو چنین چراغ دیدی>
  block
    text <نه ز بادها بمیرد نه ز نم کمی پذیرد>
    text <نه ز روزگار گیرد کهنی و یا قدیدی>
  block
    text <هله آسمان عالی ز تو خوش همه حوالی>
    text <سفری دراز کردی به مسافران رسیدی>
  block
    text <تو بگو وگر نگویی به خدا که من بگویم>
    text <که چرا ستارگان را سوی کهکشان کشیدی>
  block
    text <سخنی ز نسر طایر طلبیدم از ضمایر>
    text <که عجب در آن چمن‌ها که ملک بود پریدی>
  block
    text <بزد آه سرد و گفتا که بر آن در است قفلی>
    text <که به جز عنایت شه نکند برو کلیدی>
  block
    text <چو فغان او شنیدم سوی عشق بنگریدم>
    text <که چو نیستت سر او دل او چرا خلیدی>
  block
    text <به جواب گفت عشقم که مکن تو باور او را>
    text <که درونه گنج دارد تو چه مکر او خریدی>
  block
    text <چو شنیدم این بگفتم تو عجبتری و یا او>
    text <که هزار جوحی این جا نکند به جز مریدی>
  block
    text <هله عشق عاشقان را و مسافران جان را>
    text <خوش و نوش و شادمان کن که هزار روز عیدی>
  block
    text <تو چو یوسف جمالی که ز ناز لاابالی>
    text <به درآمدی و حالی کف عاشقان گزیدی>
  block
    text <خمش ار چه داد داری طرب و گشاد داری>
    text <به چنین گشاد گویی که روان بایزیدی>
