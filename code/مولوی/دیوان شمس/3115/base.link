
text <در لطف اگر بروی شاه همه چمنی>
  block
    text <در لطف اگر بروی شاه همه چمنی>
    text <در قهر اگر بروی که را ز بن بکنی>
  block
    text <دانی که بر گل تو بلبل چه ناله کند>
    text <املی الهوی اسقا یوم النوی بدنی>
  block
    text <عقل از تو تازه بود جان از تو زنده بود>
    text <تو عقل عقل منی تو جان جان منی>
  block
    text <من مست نعمت تو دانم ز رحمت تو>
    text <کز من به هر گنهی دل را تو برنکنی>
  block
    text <تاج تو بر سر ما نور تو در بر ما>
    text <بوی تو رهبر ما گر راه ما نزنی>
  block
    text <حارس تویی رمه را ایمن کنی همه را>
    text <اهوی الهوا امنو فی ظل ذو المننی>
  block
    text <آن دم که دم بزنم با تو ز خود بروم>
    text <لو لا مخاطبتی ایاک لم ترنی>
  block
    text <ای جان اسیر تنی وی تن حجاب منی>
    text <وی سر تو در رسنی وی دل تو در وطنی>
  block
    text <ای دل چو در وطنی یاد آر صحبت ما>
    text <آخر رفیق بدی در راه ممتحنی>
