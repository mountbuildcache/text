
text <منم از جان خود بیزار بیزار>
  block
    text <منم از جان خود بیزار بیزار>
    text <اگر باشد تو را از بنده آزار>
  block
    text <مرا خود جان و دل بهر تو باید>
    text <که قربان تو باشد ای نکوکار>
  block
    text <ز آزار دلت گر چه نگویی>
    text <درون جان من پیداست آثار>
  block
    text <بهار از من بگردد چون ندانم>
    text <چو در دل جای گلشن پر شود خار>
  block
    text <گناهم پیش لطفت سجده آرد>
    text <که ای مسجود جان زنهار زنهار>
  block
    text <گنه را لطف تو گوید که تا کی>
    text <گنه گوید بدو کاین بار این بار>
  block
    text <تن و جانی که خاک تو نباشد>
    text <تن او سله باشد جان او مار>
  block
    text <تو خورشیدی و مرغ روز خواهی>
    text <چو مرغ شب بیاید نبودش بار>
  block
    text <چو برگیری تو رسم شب ز عالم>
    text <چه پرها برکند مرغ شب ای یار>
  block
    text <به حق آن که لطف تو جهانست>
    text <که آن جا گم شود این چرخ دوار>
  block
    text <به چشم جان چه دریا و چه صحرا>
    text <در آن عالم چه اقرار و چه انکار>
  block
    text <به تنگی درفتد هرک از تو ماند>
    text <فروکن دست و او را زود بردار>
  block
    text <به قصد از شمس تبریزی نگردم>
    text <چگونه زهر نوشد مرد هشیار>
