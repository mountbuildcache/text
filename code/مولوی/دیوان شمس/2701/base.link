
text <مرا هر لحظه قربان است جانی>
  block
    text <مرا هر لحظه قربان است جانی>
    text <تو را هر لحظه در بنده گمانی>
  block
    text <دو چشم تو بیان حال من بس>
    text <که روشنتر از این نبود بیانی>
  block
    text <جهان چون نی هزاران ناله دارد>
    text <که یک نی دید از شکرستانی>
  block
    text <از آن شکرستان دیدم نشان‌ها>
    text <ندیدم از تو شیرینتر نشانی>
  block
    text <مثال عشق پیدایی و پنهان>
    text <ندیدم همچو تو پیدا نهانی>
  block
    text <جهان جویای توست و جای آن هست>
    text <مثل بشنو که جان به از جهانی>
  block
    text <نه‌ای بر آسمان ای ماه لیکن>
    text <شود هر جا که تابی آسمانی>
