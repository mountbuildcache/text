
text <تا عشق تو سوخت همچو عودم>
  block
    text <تا عشق تو سوخت همچو عودم>
    text <یک عقده نماند از وجودم>
  block
    text <گه باروی چرخ رخنه کردم>
    text <گه سکه آفتاب سودم>
  block
    text <چون مه پی آفتاب رفتم>
    text <گه کاهیدم گهی فزودم>
  block
    text <از تو دل من نمی‌شکیبد>
    text <صد بار منش بیازمودم>
  block
    text <این بخشش توست زور من نیست>
    text <گر حلقه سیم درربودم>
  block
    text <گر دشمن چاشتم خفاشم>
    text <ور منکر احمدم جهودم>
  block
    text <تفهیم تو تیز کرد گوشم>
    text <کان راز شریف را شنودم>
  block
    text <سیل آمد و برد خفتگان را>
    text <من تشنه بدم نمی‌غنودم>
  block
    text <صیقل گر سینه امر کن بود>
    text <گر من ز کسل نمی‌زدودم>
  block
    text <توفیر شد از مکارم تو>
    text <هر تقصیری که من نمودم>
  block
    text <من جود چرا کنم به جلدی>
    text <کز جود تو مو به موی جودم>
  block
    text <از عشق تو بر فراز عرشم>
    text <گر بالایم وگر فرودم>
  block
    text <از فضل تو است اگر ضحوکم>
    text <از رشک تو است اگر حسودم>
  block
    text <بس کردم ذکر شمس تبریز>
    text <ای عالم سر تار و پودم>
