
text <بوسیسی افندیمو هم محسن و هم مه رو>
  block
    text <بوسیسی افندیمو هم محسن و هم مه رو>
    text <نیپو سر کینیکا چونم من و چونی تو>
  block
    text <یا نعم صباح ای جان مستند همه رندان>
    text <تا شب همگان عریان با یار در آب جو>
  block
    text <یا قوم اتیناکم فی الحب فدیناکم>
    text <مذ نحن رایناکم امنیتنا تصفوا>
  block
    text <گر جام دهی شادم دشنام دهی شادم>
    text <افندی اوتی تیلس ثیلو که براکالو>
  block
    text <چون مست شد این بنده بشنو تو پراکنده>
    text <قویثز می کناکیمو سیمیر ابرالالو>
  block
    text <یا سیدتی هاتی من قهوه کاساتی>
    text <من زارک من صحو ایاک و ایاه>
  block
    text <ای فارس این میدان می‌گرد تو سرگردان>
    text <آخر نه کم از چرخی در خدمت آن مه رو>
  block
    text <پویسی چلبی پویسی ای پوسه اغا پوسی>
    text <بی‌نخوت و ناموسی این دم دل ما را جو>
  block
    text <ای دل چو بیاسودی در خواب کجا بودی>
    text <اسکرت کما تدری من سکرک لا تصحو>
  block
    text <واها سندی واها لما فتحت فاها>
    text <ما اطیب سقیاها تحلوا ابدا تحلو>
  block
    text <ای چون نمکستانی اندر دل هر جانی>
    text <هر صورت را ملحی از حسن تو ای مرجو>
  block
    text <چیزی به تو می‌ماند هر صورت خوب ار نی>
    text <از دیدن مرد و زن خالی کنمی پهلو>
  block
    text <گر خلق بخندندم ور دست ببندندم>
    text <ور زجر پسندندم من می‌نروم زین کو>
  block
    text <از مردم پژمرده دل می‌شود افسرده>
    text <دارد سیهی در جان گر زرد بود مازو>
  block
    text <بانگ تو کبوتر را در برج وصال آرد>
    text <گر هست حجاب او صد برج و دو صد بارو>
  block
    text <قوم خلقو بورا قالو شططا زورا>
    text <فی وصفک یا مولی لا نسمع ما قالوا>
  block
    text <این نفس ستیزه رو چون بزبچه بالاجو>
    text <جز ریش ندارد او نامش چه کنم ریشو>
  block
    text <خامش کن خامش کن از گفته فرامش کن>
    text <هین بازمیا این سو آن سو پر چون تیهو>
