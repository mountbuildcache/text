
text <مثال باز رنجورم زمین بر من ز بیماری>
  block
    text <مثال باز رنجورم زمین بر من ز بیماری>
    text <نه با اهل زمین جنسم نه امکان است طیاری>
  block
    text <چو دست شاه یاد آید فتد آتش به جان من>
    text <نه پر دارم که بگریزم نه بالم می‌کند یاری>
  block
    text <الا ای باز مسکین تو میان جغدها چونی>
    text <نفاقی کردیی گر عشق رو بستی به ستاری>
  block
    text <ولیکن عشق کی پنهان شود با شعله سینه>
    text <خصوصا از دو دیده سیل همچون چشمه جاری>
  block
    text <بس استت عزت و دوران ز ذوق عشق پرلذت>
    text <کجا پیدا شود با عشق یا تلخی و یا خواری>
  block
    text <اگر چه تو نداری هیچ مانند الف عشقت>
    text <به صدر حرف‌ها دارد چرا زان رو که آن داری>
  block
    text <حلاوت‌های جاویدان درون جان عشاق است>
    text <ز بهر چشم زخم است این نفیر و این همه زاری>
  block
    text <تن عاشق چو رنجوران فتاده زار بر خاکی>
    text <نیابد گرد ایشان را به معنی مه به سیاری>
  block
    text <مغفل وار پنداری تو عاشق را ولیکن او>
    text <به هر دم پرده می‌سوزد ز آتش‌های هشیاری>
  block
    text <لباس خویش می‌درد قبای جسم می‌سوزد>
    text <که تا وقت کنار دوست باشد از همه عاری>
  block
    text <به غیر دوست هر چش هست طراران همی‌دزدند>
    text <به معنی کرده او زین فعل بر طرار طراری>
  block
    text <که تا خلوت کند ز ایشان کند مشغول ایشان را>
    text <بگیرد خانه تجرید و خلوت را به عیاری>
  block
    text <ندانی سر این را تو که علم و عقل تو پرده است>
    text <برون غار و تو شادان که خود در عین آن غاری>
  block
    text <بدرد زهره جانت اگر ناگاه بینی تو>
    text <که از اصحاب کهف دل چگونه دور و اغیاری>
  block
    text <ز یک حرفی ز رمز دل نبردی بوی اندر عمر>
    text <اگر چه حافظ اهلی و استادی تو ای قاری>
  block
    text <چه دورت داشتند ایشان که قطب کارها گشتی>
    text <و از این اشغال بی‌کاران نداری تاب بی‌کاری>
  block
    text <تو را دم دم همی‌آرند کاری نو به هر لحظه>
    text <که تا نبود فراغت هیچ بر قانون مکاری>
  block
    text <گهی سودای استادی گهی شهوت درافتادی>
    text <گهی پشت سپه باشی گهی دربند سالاری>
  block
    text <دمار و ویل بر جانت اگر مخدوم شمس الدین>
    text <ز تبریزت نفرماید زکات جان خود یاری>
