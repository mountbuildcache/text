
text <هله زیرک هله زیرک هله زیرک هله زوتر>
  block
    text <هله زیرک هله زیرک هله زیرک هله زوتر>
    text <هله کز جنبش تو کار همه نیکوتر>
  block
    text <بدوان از پی مردان بنگر از چپ و راست>
    text <جسته از سنگ ستاره ز قمر مه روتر>
  block
    text <یک به یک پیش تو آیند چو از جا بروی>
    text <همچو من بسته کمرها ز شکر خوش خوتر>
  block
    text <در گلشن بگشاید ز درون صورت عشق>
    text <صورتش چون گل سرخ از گل تر خوش بوتر>
  block
    text <عشق داوود شود آهن از او نرم شود>
    text <شیر آهو شود آن جا وزو آهوتر>
  block
    text <هر یکی ذره شود عیسی و عیسی نفسی>
    text <مرگ جان بخش شود بلک ز جان دلجوتر>
  block
    text <اندر آن حال اگر ماه ببوسد لب تو>
    text <گوییش خیز برو از بر ما آن سوتر>
  block
    text <دل من پرسخنست ار چه دهان بربستم>
    text <تا بگوید خردی کوست ز ما خوشگوتر>
