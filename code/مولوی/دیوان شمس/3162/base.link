
text <ای که مستک شدی و می‌گویی>
  block
    text <ای که مستک شدی و می‌گویی>
    text <تو غریبی و یا از این کویی>
  block
    text <مست و بی‌خویش می‌روی چپ و راست>
    text <بی چپ و راست را همی‌جویی>
  block
    text <نی چپست و نه راست در جانست>
    text <آن که جان خسته از پی اویی>
  block
    text <ز آن شکر روی اگر بگردانی>
    text <اگر نباتی بدانک بدخویی>
  block
    text <ور تو دیوی و رو بدو آری>
    text <الله الله چه خوب مه رویی>
  block
    text <دلم از جا رود چو گویم او>
    text <می‌برد جان و دل زهی اویی>
  block
    text <هین ز خوهای او یکی بشنو>
    text <گاه شیری کند گه آهویی>
  block
    text <در ره او نماند پای مرا>
    text <زانوم را نماند زانویی>
  block
    text <جز به چوگان او مغلطان سر>
    text <گر به میدان او یکی گویی>
  block
    text <هین خمش کن در این حدیث بازمپیچ>
    text <آسمان وار اگر یکی تویی>
