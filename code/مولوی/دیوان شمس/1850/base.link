
text <چراغ عالم افروزم نمی‌تابد چنین روشن>
  block
    text <چراغ عالم افروزم نمی‌تابد چنین روشن>
    text <عجب این عیب از چشم است یا از نو یا روزن>
  block
    text <مگر گم شد سر رشته چه شد آن حال بگذشته>
    text <که پوشیده نمی‌ماند در آن حالت سر سوزن>
  block
    text <خنک آن دم که فراش فرشنا اندر این مسجد>
    text <در این قندیل دل ریزد ز زیتون خدا روغن>
  block
    text <دلا در بوته آتش درآ مردانه بنشین خوش>
    text <که از تأثیر این آتش چنان آیینه شد آهن>
  block
    text <چو ابراهیم در آذر درآمد همچو نقد زر>
    text <برویید از رخ آتش سمن زار و گل و سوسن>
  block
    text <اگر دل را از این غوغا نیاری اندر این سودا>
    text <چه خواهی کرد این دل را بیا بنشین بگو با من>
  block
    text <اگر در حلقه مردان نمی‌آیی ز نامردی>
    text <چو حلقه بر در مردان برون می باش و در می زن>
  block
    text <چو پیغامبر بگفت الصوم جنه پس بگیر آن را>
    text <به پیش نفس تیرانداز زنهار این سپر مفکن>
  block
    text <سپر باید در این خشکی چو در دریا رسی آنگه>
    text <چو ماهی بر تنت روید به دفع تیر او جوشن>
