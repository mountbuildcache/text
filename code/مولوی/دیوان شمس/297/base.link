
text <ای در غم تو به سوز و یارب>
  block
    text <ای در غم تو به سوز و یارب>
    text <بگریسته آسمان همه شب>
  block
    text <گر چرخ بگرید و بخندد>
    text <آن جذبه خاک باشد اغلب>
  block
    text <از بس که بریخت اشک بر خاک>
    text <شد خاک ز اشک او مطیب>
  block
    text <از گریه آسمان درآمد>
    text <صد باغ به خنده مذهب>
  block
    text <من بودم و چرخ دوش گریان>
    text <او را و مرا یکی‌ست مذهب>
  block
    text <از گریه آسمان چه روید>
    text <گل‌ها و بنفشه مرطب>
  block
    text <وز گریه عاشقان چه روید>
    text <صد مهر درون آن شکرلب>
  block
    text <آن چشم به گریه می‌فشارد>
    text <تا بفشارد نگار غبغب>
  block
    text <این گریه ابر و خنده خاک>
    text <از بهر من و تو شد مرکب>
  block
    text <وین گریه ما و خنده ما>
    text <از بهر نتیجه شد مرتب>
  block
    text <خاموش کن و نظاره می‌کن>
    text <اندر طلب جهان و مطلب>
