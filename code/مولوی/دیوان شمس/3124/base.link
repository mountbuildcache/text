
text <چو عشقش برآرد سر از بی‌قراری>
  block
    text <چو عشقش برآرد سر از بی‌قراری>
    text <تو را کی گذارد که سر را بخاری>
  block
    text <کجا کار ماند تو را در دو عالم>
    text <چو از عشق خوردی یکی جام کاری>
  block
    text <من از زخم عشقش چو چنگی شدستم>
    text <تهی نیست در من به جز بانگ و زاری>
  block
    text <ز چنگی تو ای چنگ تا چند نالی>
    text <نه کت می‌نوازد نه اندر کناری>
  block
    text <تو خواهی که پوشی بدین ناله خود را>
    text <تو حیلت رها کن تو داری تو داری>
  block
    text <گر آن گل نچیدی چه بویست این بو>
    text <گر آن می نخوردی چرا در خماری>
  block
    text <گلستان جان‌ها به روی تو خندد>
    text <که مر باغ جان را دو صد نوبهاری>
  block
    text <خیالت چو جامست و عشق تو چون می>
    text <زهی می‌زهی می‌زهی خوشگواری>
  block
    text <تو ای شمس تبریز در شرح نایی>
    text <بجز آن که یا رب چه یاری چه یاری>
