
text <چون همه یاران ما رفتند و تنها ماندیم>
  block
    text <چون همه یاران ما رفتند و تنها ماندیم>
    text <یار تنهاماندگان را دم به دم می خواندیم>
  block
    text <جمله یاران چون خیال از پیش ما برخاستند>
    text <ما خیال یار خود را پیش خود بنشاندیم>
  block
    text <ساعتی از جوی مهرش آب بر دل می زدیم>
    text <ساعتی زیر درختش میوه می افشاندیم>
  block
    text <ساعتی می کرد بر ما شکر و گوهر نثار>
    text <ساعتی از شکر او ما مگس می راندیم>
  block
    text <چون خیال او درآمد بر درش دربان شدیم>
    text <چون خیال او برون شد ما در این درماندیم>
