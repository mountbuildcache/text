
text <برآ بر بام و اکنون ماه نو بین>
  block
    text <برآ بر بام و اکنون ماه نو بین>
    text <درآ در باغ و اکنون سیب می چین>
  block
    text <از آن سیبی که بشکافد در روم>
    text <رود بوی خوشش تا چین و ماچین>
  block
    text <برآ بر خرمن سیب و بکش پا>
    text <ز سیب لعل کن فرش و نهالین>
  block
    text <اگر سیبش لقب گویم وگر می>
    text <وگر نرگس وگر گلزار و نسرین>
  block
    text <یکی چیز است در وی چیست کان نیست>
    text <خدا پاینده دارش یا رب آمین>
  block
    text <بیا اکنون اگر افسانه خواهی>
    text <درآ در پیش من چون شمع بنشین>
  block
    text <همی‌ترسم که بگریزی ز گوشه>
    text <برآ بالا برون انداز نعلین>
  block
    text <به پهلویم نشین برچفس بر من>
    text <رها کن ناز و آن خوهای پیشین>
  block
    text <بیامیز اندکی ای کان رحمت>
    text <که تا گردد رخ زرد تو رنگین>
  block
    text <روا باشد وگر خود من نگویم>
    text <همیشه عشوه و وعده دروغین>
  block
    text <از این پاکی تو لیکن عاشقان را>
    text <پراکنده سخن‌ها هست آیین>
  block
    text <زهی اوصاف شمس الدین تبریز>
    text <زهی کر و فر و امکان و تمکین>
