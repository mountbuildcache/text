
text <مطرب و نوحه گر عاشق و شوریده خوش است>
  block
    text <مطرب و نوحه گر عاشق و شوریده خوش است>
    text <نبود بسته بود رسته و روییده خوش است>
  block
    text <تف و بوی جگر سوخته و جوشش خون>
    text <گرد زیر و بم مطرب به چه پیچیده خوش است>
  block
    text <ز ابر پرآب دو چشمش ز تصاریف فراق>
    text <بر شکوفه رخ پژمرده بباریده خوش است>
  block
    text <بنگر جان و جهان ور نتوانی دیدن>
    text <این جهان در هوسش درهم و شوریده خوش است>
  block
    text <پیش دلبر بنهادن سر سرمست سزا است>
    text <سر او را کف معشوق بمالیده خوش است>
  block
    text <دیدن روی دلارام عیان سلطانی است>
    text <هم خیال صنم نادره در دیده خوش است>
  block
    text <این سعادت ندهد دست همیشه اما>
    text <دیدن آن مه جان ناگه و دزدیده خوش است>
  block
    text <عشق اگر رخت تو را برد به غارت خوش باش>
    text <پیش آن یوسف زیبا کف ببریده خوش است>
  block
    text <بس کن ار چه که اراجیف بشیر وصل است>
    text <وصل همچون شکر ناگه بشنیده خوش است>
