
text <ساقی بیار باده که ایام بس خوشست>
  block
    text <ساقی بیار باده که ایام بس خوشست>
    text <امروز روز باده و خرگاه و آتش است>
  block
    text <ساقی ظریف و باده لطیف و زمان شریف>
    text <مجلس چو چرخ روشن و دلدار مه وشست>
  block
    text <بشنو نوای نای کز آن نفخه بانواست>
    text <درکش شراب لعل که غم در کشاکش است>
  block
    text <امروز غیر توبه نبینی شکسته‌ای>
    text <امروز زلف دوست بود کان مشوش است>
  block
    text <هفتاد بار توبه کند شب رسول حق>
    text <توبه شکن حق است که توبه مخمش است>
  block
    text <آن صورت نهان که جهان در هوای او است>
    text <بر آب و گل به قدرت یزدان منقش است>
  block
    text <امروز جان بیابد هر جا که مرده‌ای است>
    text <چشمی دگر گشاید چشمی که اعمش است>
  block
    text <شاخی که خشک نیست ز آتش مسلم است>
    text <از تیر غم ندارد سغری که ترکش است>
  block
    text <در عاشقی نگر که رخش بوسه گاه او است>
    text <منگر بدانک زرد و ضعیف و مکرمش است>
  block
    text <بس تن اسیر خاک و دلش بر فلک امیر>
    text <بس دانه زیر خاک درختش منعش است>
  block
    text <در خاک کی بود که دلش گنج گوهر است>
    text <دلتنگ کی بود که دلارام در کش است>
  block
    text <ای مرده شوی من زنخم را ببند سخت>
    text <زیرا که بی‌دهان دل و جانم شکرچش است>
  block
    text <خامش زنخ مزن که تو را مرده شوی نیست>
    text <ذات تو را مقام نه پنج است و نی شش است>
