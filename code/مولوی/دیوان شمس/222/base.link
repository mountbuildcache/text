
text <رویم و خانه بگیریم پهلوی دریا>
  block
    text <رویم و خانه بگیریم پهلوی دریا>
    text <که داد اوست جواهر که خوی اوست سخا>
  block
    text <بدان که صحبت جان را همی‌کند همرنگ>
    text <ز صحبت فلک آمد ستاره خوش سیما>
  block
    text <نه تن به صحبت جان خوبروی و خوش فعل‌ست>
    text <چه می‌شود تن مسکین چو شد ز جان عذرا>
  block
    text <چو دست متصل توست بس هنر دارد>
    text <چو شد ز جسم جدا اوفتاد اندر پا>
  block
    text <کجاست آن هنر تو نه که همان دستی>
    text <نه این زمان فراق‌ست و آن زمان لقا>
  block
    text <پس الله الله زنهار ناز یار بکش>
    text <که ناز یار بود صد هزار من حلوا>
  block
    text <فراق را بندیدی خدات منما یاد>
    text <که این دعاگو به زین نداشت هیچ دعا>
  block
    text <ز نفس کلی چون نفس جزو ما ببرید>
    text <به اهبطوا و فرود آمد از چنان بالا>
  block
    text <مثال دست بریده ز کار خویش بماند>
    text <که گشت طعمه گربه زهی ذلیل و بلا>
  block
    text <ز دست او همه شیران شکسته پنجه بدند>
    text <که گربه می‌کشدش سو به سو ز دست قضا>
  block
    text <امید وصل بود تا رگیش می‌جنبد>
    text <که یافت دولت وصلت هزار دست جدا>
  block
    text <مدار این عجب از شهریار خوش پیوند>
    text <که پاره پاره دود از کفش شدست سما>
  block
    text <شه جهانی و هم پاره دوز استادی>
    text <بکن نظر سوی اجزای پاره پاره ما>
  block
    text <چو چنگ ما بشکستی بساز و کش سوی خود>
    text <ز الست زخمه همی‌زن همی‌پذیر بلا>
  block
    text <بلا کنیم ولیکن بلی اول کو>
    text <که آن چو نعره روحست وین ز کوه صدا>
  block
    text <چو نای ما بشکستی شکسته را بربند>
    text <نیاز این نی ما را ببین بدان دم‌ها>
  block
    text <که نای پاره ما پاره می‌دهد صد جان>
    text <که کی دمم دهد او تا شوم لطیف ادا>
