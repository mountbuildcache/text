
text <آمد بهار ِ جان‌ها ای شاخ ِ تر به رقص آ>
  block
    text <آمد بهار ِ جان‌ها ای شاخ ِ تر به رقص آ>
    text <چون یوسف اندر آمد، مصر و شکر! به رقص آ>
  block
    text <ای شاه ِ عشق‌پرور مانند ِ شیر ِ مادر>
    text <ای شیر! جوش‌در رو. جان ِ پدر به رقص آ>
  block
    text <چوگان ِ زلف دیدی، چون گوی دررسیدی>
    text <از پا و سر بریدی. بی‌پا و سر به رقص آ>
  block
    text <تیغی به دست، خونی. آمد مرا که: چونی؟>
    text <گفتم بیا که خیر است! گفتا: نه! شر! به رقص آ>
  block
    text <از عشق، تاج‌داران در چرخ ِ او چو باران>
    text <آن جا قبا چه باشد؟ ای خوش کمر به رقص آ>
  block
    text <ای مست ِ هست گشته! بر تو فنا نبشته.>
    text <رقعه‌ی فنا رسیده. بهر ِ سفر به رقص آ>
  block
    text <در دست، جام ِ باده آمد بُت‌ام پیاده>
    text <گر نیستی تو ماده، ز آن شاه ِ نر به رقص آ>
  block
    text <پایان ِ جنگ آمد. آواز ِ چنگ آمد>
    text <یوسف زِ چاه آمد. ای بی‌هنر! به رقص آ>
  block
    text <تا چند وعده باشد؟ و این سَر به سجده باشد؟>
    text <هجر اَم ببُرده باشد رنگ و اثر؟ به رقص آ>
  block
    text <کی باشد آن زمانی، گوید مرا فلانی:>
    text <ک‌ای بی‌خبر! فنا شو! ای باخبر! به رقص آ>
  block
    text <طاووس ِ ما درآید و آن رنگ‌ها برآید>
    text <با مرغ ِ جان سراید: بی‌بال و پر به رقص آ>
  block
    text <کور و کران ِ عالَم، دید از مسیح، مرهم>
    text <گفته مسیح ِ مریم: ک‌ای کور و کر! به رقص آ>
  block
    text <مخدوم، شمس ِ دین است. تبریز رشک ِ چین است>
    text <اندر بهار حسنش شاخ و شجر به رقص آ>
