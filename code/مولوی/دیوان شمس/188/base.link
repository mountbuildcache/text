
text <این جا کسیست پنهان خود را مگیر تنها>
  block
    text <این جا کسیست پنهان خود را مگیر تنها>
    text <بس تیز گوش دارد مگشا به بد زبان را>
  block
    text <بر چشمه ضمیرت کرد آن پری وثاقی>
    text <هر صورت خیالت از وی شدست پیدا>
  block
    text <هر جا که چشمه باشد باشد مقام پریان>
    text <بااحتیاط باید بودن تو را در آن جا>
  block
    text <این پنج چشمه حس تا بر تنت روانست>
    text <ز اشراق آن پری دان گه بسته گاه مجری>
  block
    text <وان پنج حس باطن چون وهم و چون تصور>
    text <هم پنج چشمه می‌دان پویان به سوی مرعی>
  block
    text <هر چشمه را دو مشرف پنجاه میرابند>
    text <صورت به تو نمایند اندر زمان اجلا>
  block
    text <زخمت رسد ز پریان گر باادب نباشی>
    text <کاین گونه شهره پریان تندند و بی‌محابا>
  block
    text <تقدیر می‌فریبد تدبیر را که برجه>
    text <مکرش گلیم برده از صد هزار چون ما>
  block
    text <مرغان در قفس بین در شست ماهیان بین>
    text <دل‌های نوحه گر بین زان مکرساز دانا>
  block
    text <دزدیده چشم مگشا بر هر بت از خیانت>
    text <تا نفکند ز چشمت آن شهریار بینا>
  block
    text <ماندست چند بیتی این چشمه گشت غایر>
    text <برجوشد آن ز چشمه خون برجهیم فردا>
