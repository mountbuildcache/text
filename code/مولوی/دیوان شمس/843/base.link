
text <در عشق زنده باید کز مرده هیچ ناید>
  block
    text <در عشق زنده باید کز مرده هیچ ناید>
    text <دانی که کیست زنده آن کو ز عشق زاید>
  block
    text <گرمی شیر غران تیزی تیغ بران>
    text <نری جمله نران با عشق کند آید>
  block
    text <در راه رهزنانند وین همرهان زنانند>
    text <پای نگارکرده این راه را نشاید>
  block
    text <طبل غزا برآمد وز عشق لشکر آمد>
    text <کو رستم سرآمد تا دست برگشاید>
  block
    text <رعدش بغرد از دل جانش ز ابر قالب>
    text <چون برق بجهد از تن یک لحظه‌ای نپاید>
  block
    text <هرگز چنین سری را تیغ اجل نبرد>
    text <کاین سر ز سربلندی بر ساق عرش ساید>
  block
    text <هرگز چنین دلی را غصه فرونگیرد>
    text <غم‌های عالم او را شادی دل فزاید>
  block
    text <دریا پیش ترش رو او ابر نوبهارست>
    text <عالم بدوست شیرین قاصد ترش نماید>
  block
    text <شیرش نخواهد آهو آهوی اوست یاهو>
    text <منکر در این چراخور بسیار ژاژ خاید>
  block
    text <در عشق جوی ما را در ما بجوی او را>
    text <گاهی منش ستایم گاه او مرا ستاید>
  block
    text <تا چون صدف ز دریا بگشاید او دهانی>
    text <دریای ما و من را چون قطره دررباید>
