
text <دل دست به یک کاسه با شهره صنم کرده>
  block
    text <دل دست به یک کاسه با شهره صنم کرده>
    text <انگشت برآورده اندر دهنم کرده>
  block
    text <دل از سر غمازی یک وعده از او گفته>
    text <درخواسته من از وی او نیز کرم کرده>
  block
    text <عشقش ز پی غیرت گفتا که عوض جان ده>
    text <این گفت به جان رفته جان نیز نعم کرده>
  block
    text <از بعد چنان شهدی وز بعد چنان عهدی>
    text <لشکرکش هجرانت بر بنده ستم کرده>
  block
    text <از هجر عجب نبود این ظلم و ستم کردن>
    text <کو پرچم عشاقان صد گونه علم کرده>
  block
    text <ای آنک ز یک برقی از حسن جمال خود>
    text <این جمله هستی را در حال عدم کرده>
  block
    text <وآنگه ز وجود تو برساخته هستی را>
    text <تا جمله حوادث را انوار قدم کرده>
  block
    text <ده چشم شده جان‌ها چون نای بنالیده>
    text <چون چنگ شده تن‌ها هم پشت به خم کرده>
  block
    text <بس شادی در شادی کان را تو به جان دادی>
    text <وز بهر حسودان را در صورت غم کرده>
  block
    text <اندر پی مخدومی شمس الحق تبریزی>
    text <کی باشد تن چون دل از دیده قدم کرده>
