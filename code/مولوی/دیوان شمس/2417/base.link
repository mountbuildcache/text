
text <خلاصه دو جهان است آن پری چهره>
  block
    text <خلاصه دو جهان است آن پری چهره>
    text <چو او نقاب گشاید فنا شود زهره>
  block
    text <چو بر براق معانی کنون سوار شود>
    text <به پیش سلطنت او که را بود زهره>
  block
    text <ستارگان سماوات جمله مات شوند>
    text <به طاس چرخ چو آن شه درافکند مهره>
  block
    text <چو روح قدس ببیند ورا سجود کند>
    text <فرشتگان مقرب برند از او بهره>
  block
    text <همای عرش خداوند شمس تبریزی>
    text <که هفت بحر بود پیش او یکی قطره>
