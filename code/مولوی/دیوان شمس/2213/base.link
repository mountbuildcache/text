
text <خنک آن جان که رود مست و خرامان بر او>
  block
    text <خنک آن جان که رود مست و خرامان بر او>
    text <برهد از خر تن در سفر مصدر او>
  block
    text <خلع نعلین کند وز خود و دنیا بجهد>
    text <همچو موسی قدم صدق زند بر در او>
  block
    text <همچو جرجیس شود کشته عشقش صد بار>
    text <یا چو اسحاق شود بسمل از آن خنجر او>
  block
    text <سر دیگر رسدش جز سر پردرد و صداع>
    text <مغفرت بنهد بر فرق سرش مغفر او>
  block
    text <کیله رزقش اگر درشکند میکائیل>
    text <عوضش گاه بود خلد و گهی کوثر او>
  block
    text <پدر و مادر و خویشان چو به خاکش بنهند>
    text <شود او ماهی و دریا پدر و مادر او>
  block
    text <عشق دریای حیات است که او را تک نیست>
    text <عمر جاوید بود موهبت کمتر او>
  block
    text <می‌رود شمس و قمر هر شب در گور غروب>
    text <می‌دهدشان فر نو شعشعه گوهر او>
  block
    text <ملک الموت به صد ناز ستاند جانی>
    text <که بود باخبر و دیده ور از محشر او>
  block
    text <تن ما خفته در آن خاک به چشم عامه>
    text <روح چون سرو روان در چمن اخضر او>
  block
    text <نه به ظاهر تن ما معدن خون و خلط است>
    text <هیچ جان را سقمی هست از این مقذر او>
  block
    text <در چنین مزبله جان را دو هزاران باغ است>
    text <پس چرا ترسد جان از لحد و مقبر او>
  block
    text <آنک خون را چو می ناب غذای جان کرد>
    text <بنگر در تن پرنور و رخ احمر او>
  block
    text <هله دلدار بخوان باقی این بر منکر>
    text <تا دو صد چشمه روان گردد از مرمر او>
