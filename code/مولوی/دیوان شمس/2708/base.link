
text <تو هر روزی از آن پشته برآیی>
  block
    text <تو هر روزی از آن پشته برآیی>
    text <کنی مر تشنه جانان را سقایی>
  block
    text <تو هر صبحی جهان را نور بخشی>
    text <که جان جان خورشید سمایی>
  block
    text <مباد آن روز کز تو بازماند>
    text <دو دیده‌ای چراغ و روشنایی>
  block
    text <تو دریایی و می‌گویی جهان را>
    text <درآ در من بیاموز آشنایی>
  block
    text <لب و لنج کفوری را دریدی>
    text <بدان دریای امواج عطایی>
  block
    text <گشادی چشم و گوش خاکیان را>
    text <همه حیران که چون بر می‌گشایی>
  block
    text <گلوی جان بسوزید از حلاوت>
    text <چنین شیرین چنین حلوا چرایی>
  block
    text <اگر چون آسیا گردم شب و روز>
    text <ز تو باشد که آب آسیایی>
  block
    text <وگر این آسیا جوید سکونت>
    text <ز چرخ تو نمی‌یابد رهایی>
  block
    text <هر آن سنگی که در چرخش کشیدی>
    text <بیابد کان بیابد کیمیایی>
  block
    text <به تو جنبد جهان جان جهانی>
    text <اگر چه او نداند که کجایی>
