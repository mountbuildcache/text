
text <می‌نروم هیچ از این خانه من>
  block
    text <می‌نروم هیچ از این خانه من>
    text <در تک این خانه گرفتم وطن>
  block
    text <خانه یار من و دارالقرار>
    text <کفر بود نیت بیرون شدن>
  block
    text <سر نهم آن جا که سرم مست شد>
    text <گوش نهم سوی تنن تنتنن>
  block
    text <نکته مگو هیچ به راهم مکن>
    text <راه من این است تو راهم مزن>
  block
    text <خانه لیلی است و مجنون منم>
    text <جان من این جاست برو جان مکن>
  block
    text <هر کی در این خانه درآید ورا>
    text <همچو منش باز بماند دهن>
  block
    text <خیز ببند آن در اما چه سود>
    text <قارع در گشت دو صد درشکن>
  block
    text <ای خنک آن را که سرش گرم شد>
    text <ز آتش روی چو تو شیرین ذقن>
  block
    text <آن رخ چون ماه به برقع مپوش>
    text <ای رخ تو حسرت هر مرد و زن>
  block
    text <این در رحمت که گشادی مبند>
    text <ای در تو قبله هر ممتحن>
  block
    text <شمع تویی شاهد تو باده تو>
    text <هم تو سهیلی و عقیق یمن>
  block
    text <باقی عمر از تو نخواهم برید>
    text <حلقه به گوش توام و مرتهن>
  block
    text <می‌نرمد شیر من از آتشت>
    text <می‌نرمد پیل من از کرگدن>
  block
    text <تو گل و من خار که پیوسته‌ایم>
    text <بی‌گل و بی‌خار نباشد چمن>
  block
    text <من شب و تو ماه به تو روشنم>
    text <جان شبی دل ز شبم برمکن>
  block
    text <شمع تو پروانه جانم بسوخت>
    text <سر پی شکرانه نهم بر لگن>
  block
    text <جان من و جان تو هر دو یکی است>
    text <گشته یکی جان پنهان در دو تن>
  block
    text <جان من و تو چو یکی آفتاب>
    text <روشن از او گشته هزار انجمن>
  block
    text <وقت حضور تو دو تا گشت جان>
    text <رسته شد از تفرقه خویشتن>
  block
    text <تن زدم از غیرت و خامش شدم>
    text <مطرب عشاق بگو تن مزن>
  block
    text <خطه تبریز و رخ شمس دین>
    text <ماهی جان راست چو بحر عدن>
