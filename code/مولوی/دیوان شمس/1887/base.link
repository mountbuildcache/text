
text <گرت هست سر ما سر و ریش بجنبان>
  block
    text <گرت هست سر ما سر و ریش بجنبان>
    text <وگر عاشق شاهی روان باش به میدان>
  block
    text <صلا روز وصال است همه جاه و جمال است>
    text <همه لطف و کمال است زهی نادره سلطان>
  block
    text <کجایی تو کجایی نه از حلقه مایی>
    text <وگر خود به بهشتی چه خوش باشد بی‌جان>
  block
    text <یکی چرب زبانی یکی جان و جهانی>
    text <از او بوسه به جانی زهی کاله ارزان>
  block
    text <اگر شیر اگر پیل چنانش کند این عشق>
    text <چو بینیش بگوییش زهی گربه در انبان>
  block
    text <چه تلخ است و چه شیرین پر از مهر و پر از کین>
    text <زهی لذت نوشین زهی لقمه دندان>
  block
    text <بیا پیش و مپرهیز و زین فتنه بمگریز>
    text <بمستیز بمستیز هلا ای شه مردان>
  block
    text <زهی روز زهی روز زهی عید دل افروز>
    text <از آن چشم کرشمه وزان لب شکرافشان>
  block
    text <بجو باده گلگون از آن دلبر موزون>
    text <که این دم مه گردون روان گشت به میزان>
  block
    text <بنوش از می بالا لب و ریش میالا>
    text <شنو بانگ و علالا ز هر اختر و کیوان>
  block
    text <بیندیش و خمش باش چنین راز مگو فاش>
    text <دریغ است بر اوباش چنین گوهر و مرجان>
