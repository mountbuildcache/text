
text <ز بهار جان خبر ده هله ای دم بهاری>
  block
    text <ز بهار جان خبر ده هله ای دم بهاری>
    text <ز شکوفه‌هات دانم که تو هم ز وی خماری>
  block
    text <بشکف که من شکفتم تو بگو که من بگفتم>
    text <صفت صفا و یاری ز جمال شهریاری>
  block
    text <اثری که هست باقی ز ورای وهم اکنون>
    text <برود به آفتابی که فزود از شراری>
  block
    text <چو رسید نوبهاران بدرید زهره دی>
    text <چو کسی به نزع افتد بزند دم شماری>
  block
    text <همه باغ دام گشته همه سبزفام گشته>
    text <گل و لاله جام بر کف که هلا بیا چه داری>
  block
    text <گل و لاله‌ها چو دام‌اند و نظاره گر چو صیدی>
    text <که شکوفه‌ها چو دام و همه میوه‌ها شکاری>
  block
    text <به سمن بگفت سوسن به دو چشم راست روشن>
    text <که گذاشت خاک خاکی و گذاشت خار خاری>
  block
    text <صنما چه رنگ رنگی ز شراب لطف دنگی>
    text <بر شاه عذرت این بس که خوشی و خوش عذاری>
  block
    text <رخ لاله برفروزان و رمان ز چشم نرگس>
    text <که به چشم شوخ منگر به بتان به طبل خواری>
  block
    text <چو نسیم شاخه‌ها را به نشاط اندرآرد>
    text <بوزد به دشت و صحرا دم نافه تتاری>
  block
    text <چو گذشت رنج و نقصان همه باغ گشت رقصان>
    text <که ز بعد عسر یسری بگشاد فضل باری>
  block
    text <همه شاخه‌هاش رقصان همه گوشه‌هاش خندان>
    text <چو دو دست نوعروسان همه دستشان نگاری>
  block
    text <همه مریمند گویی به دم فرشته حامل>
    text <همه حوریند زاده ز میان خاک تاری>
  block
    text <چو بهشت جمله خوبان شب و روز پای کوبان>
    text <سر و آستین فشانان ز نشاط بی‌قراری>
  block
    text <به بهار ابر گوید بدی ار نثار کردم>
    text <جهت تو کردم آن هم که تو لایق نثاری>
  block
    text <به بهار بنگر ای دل که قیامت است مطلق>
    text <بد و نیک بردمیده همه ساله هر چه کاری>
  block
    text <که بهار گوید ای جان دم خود چو دانه‌ها دان>
    text <بنشان تو دانه دم که عوض درخت آری>
  block
    text <چو گشاد رازها را به بهار آشکارا>
    text <چه کنی بدین نهانی که تو نیک آشکاری>
