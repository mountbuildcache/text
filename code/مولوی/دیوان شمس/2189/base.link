
text <بازم صنما چه می‌فریبی تو>
  block
    text <بازم صنما چه می‌فریبی تو>
    text <بازم به دغا چه می‌فریبی تو>
  block
    text <هر لحظه بخوانیم کریمانه>
    text <ای دوست مرا چه می‌فریبی تو>
  block
    text <عمری تو و عمر بی‌وفا باشد>
    text <ما را به وفا چه می‌فریبی تو>
  block
    text <دل سیر نمی‌شود به جیحون‌ها>
    text <ما را به سقا چه می‌فریبی تو>
  block
    text <تاریک شده‌ست چشم بی‌ماهت>
    text <ما را به عصا چه می‌فریبی تو>
  block
    text <ای دوست دعا وظیفه بنده‌ست>
    text <ما را به دعا چه می‌فریبی تو>
  block
    text <آن را که مثال امن دادی دی>
    text <با خوف و رجا چه می‌فریبی تو>
  block
    text <گفتی به قضای حق رضا باید>
    text <ما را به قضا چه می‌فریبی تو>
  block
    text <چون نیست دواپذیر این دردم>
    text <ما را به دوا چه می‌فریبی تو>
  block
    text <تنها خوردن چو پیشه کردی خوش>
    text <ما را به صلا چه می‌فریبی تو>
  block
    text <چون چنگ نشاط ما شکستی خرد>
    text <ما را به سه تا چه می‌فریبی تو>
  block
    text <ما را بی ما چه می‌نوازی تو>
    text <ما را با ما چه می‌فریبی تو>
  block
    text <ای بسته کمر به پیش تو جانم>
    text <ما را به قبا چه می‌فریبی تو>
  block
    text <خاموش که غیر تو نمی‌خواهیم>
    text <ما را به عطا چه می‌فریبی تو>
