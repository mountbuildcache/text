
text <آن آتشی که داری در عشق صاف و ساده>
  block
    text <آن آتشی که داری در عشق صاف و ساده>
    text <فردا از او ببینی صد حور رو گشاده>
  block
    text <بنگر به شهوت خود ساده‌ست و صاف بی‌رنگ>
    text <یک عالمی صنم بین از ساده ای بزاده>
  block
    text <زنبور شهد جانت هر چند ناپدید است>
    text <شش خانه‌های او بین از شهد پر نهاده>
  block
    text <اندازه تن تو خود سه گز است و کمتر>
    text <در خان خود تو بنگر از نه فلک زیاده>
  block
    text <تا چند کاسه لیسی این کوزه بر زمین زن>
    text <برگیر کاه گل را از روی خنب باده>
  block
    text <سجاده آتشین کن تا سجده صاف گردد>
    text <آتش رخی برآید از زیر این سجاده>
  block
    text <آید سوارگشته بر عشق شمس تبریز>
    text <اندر رکاب آن شه خورشید و مه پیاده>
