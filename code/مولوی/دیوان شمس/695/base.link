
text <این قافله بار ما ندارد>
  block
    text <این قافله بار ما ندارد>
    text <از آتش یار ما ندارد>
  block
    text <هر چند درخت‌های سبزند>
    text <بویی ز بهار ما ندارد>
  block
    text <جان تو چو گلشنست لیکن>
    text <دلخسته به خار ما ندارد>
  block
    text <بحریست دل تو در حقایق>
    text <کو جوش کنار ما ندارد>
  block
    text <هر چند که کوه برقرارست>
    text <والله که قرار ما ندارد>
  block
    text <جانی که به هر صبوح مستست>
    text <بویی ز خمار ما ندارد>
  block
    text <آن مطرب آسمان که زهره‌ست>
    text <هم طاقت کار ما ندارد>
  block
    text <از شیر خدای پرس ما را>
    text <هر شیر قفار ما ندارد>
  block
    text <منمای تو نقد شمس تبریز>
    text <آن را که عیار ما ندارد>
