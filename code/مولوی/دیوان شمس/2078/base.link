
text <چهار روز ببودم به پیش تو مهمان>
  block
    text <چهار روز ببودم به پیش تو مهمان>
    text <سه روز دیگر خواهم بدن یقین می‌دان>
  block
    text <به حق این سه و آن چار رو ترش نکنی>
    text <که تا نیفتد این دل به صد هزار گمان>
  block
    text <به هر طعام خوشم من جز این یکی ترشی>
    text <که سخت این ترشی کند می‌کند دندان>
  block
    text <که جمله ترشی‌ها بدان گوار شود>
    text <که تو ترش نکنی روی ای گل خندان>
  block
    text <گشای آن لب خندان که آن گوارش ماست>
    text <که تعبیه‌ست دو صد گلشکر در آن احسان>
  block
    text <ترش مکن که نخواهد ترش شدن آن رو>
    text <که می‌دهد مدد قند هر دمش رحمان>
  block
    text <چه جای این که اگر صد هزار تلخ و ترش>
    text <به نزد روی تو افتد شود خوش و شادان>
  block
    text <مگر به روز قیامت نهان شود رویت>
    text <وگر نه دوزخ خوشتر شود ز صدر جنان>
  block
    text <اگر میان زمستان بهار نو خواهی>
    text <درآ به باغ جمالت درخت‌ها بفشان>
  block
    text <به روز جمعه چو خواهی که عیدها بینند>
    text <برآی بر سر منبر صفات خود برخوان>
  block
    text <غلط شدم که تو گر برروی به منبر بر>
    text <پری برآرد منبر چو دل شود پران>
  block
    text <مرا به قند و شکرهای خویش مهمان کن>
    text <علف میاور پیشم منه نیم حیوان>
  block
    text <فرشته از چه خورد از جمال حضرت حق>
    text <غذای ماه و ستاره ز آفتاب جهان>
  block
    text <غذای خلق در آن قحط حسن یوسف بود>
    text <که اهل مصر رهیده بدند از غم نان>
  block
    text <خمش کنم که دگربار یار می‌خواهد>
    text <که درروم به سخن او برون جهد ز میان>
  block
    text <غلط که او چو بخواهد که از خرم فکند>
    text <حذر چه سود کند یا گرفتن پالان>
  block
    text <مگر همو بنماید ره حذر کردن>
    text <همو بدوزد انبان همو درد انبان>
  block
    text <مرا سخن همه با او است گر چه در ظاهر>
    text <عتاب و صلح کنم گرم با فلان و فلان>
  block
    text <خمش که تا نزند بر چنین حدیث هوا>
    text <از آنک باد هوا نیست محرم ایشان>
