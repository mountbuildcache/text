
text <ذوق روی ترشش بین که ز صد قند گذشت>
  block
    text <ذوق روی ترشش بین که ز صد قند گذشت>
    text <گفت بس چند بود گفتمش از چند گذشت>
  block
    text <چون چنین است صنم پند مده عاشق را>
    text <آهن سرد چه کوبی که وی از پند گذشت>
  block
    text <تو چه پرسیش که چونی و چگونه است دلت>
    text <منزل عشق از آن حال که پرسند گذشت>
  block
    text <آن چه روی است که ترکان همه هندوی ویند>
    text <ترک تاز غم سودای وی از چند گذشت>
  block
    text <آن کف بحر گهربخش وراء النهر است>
    text <روضه خوی وی از سغد سمرقند گذشت>
  block
    text <خارش حرص و طمع در جگر و جانش افکند>
    text <چون نسیم کرمش بر دل خرسند گذشت>
  block
    text <ذوق دشنام وی از شهد ثنا بیش آمد>
    text <لطف خار غم او را گل خوش خند گذشت>
  block
    text <گر در بسته کند منع ز هفتاد بلا>
    text <تا که این سیل بلا آمد و از بند گذشت>
  block
    text <هر کی عقد و حل احوال دل خویش بدید>
    text <بند هستی بشکست او و ز پیوند گذشت>
  block
    text <مرد چونک به کف آورد چنین در یتیم>
    text <خاطر او ز وفای زن و فرزند گذشت>
  block
    text <بس که از قصه خوبش همه در فتنه فتند>
    text <کاین مقالات خوش از فهم خردمند گذشت>
