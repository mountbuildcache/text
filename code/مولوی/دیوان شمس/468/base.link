
text <با وی از ایمان و کفر باخبری کافریست>
  block
    text <با وی از ایمان و کفر باخبری کافریست>
    text <آنک از او آگهست از همه عالم بریست>
  block
    text <آه که چه بی‌بهره‌اند باخبران زانک هست>
    text <چهره او آفتاب طره او عنبریست>
  block
    text <آه از آن موسیی کانک بدیدش دمی>
    text <گشته رمیده ز خلق بر مثل سامریست>
  block
    text <بر عدد ریگ هست در هوسش کوه طور>
    text <بر عدد اختران ماه ورا مشتریست>
  block
    text <چشم خلایق از او بسته شد از چشم بند>
    text <زانک مسلم شده چشم ورا ساحریست>
  block
    text <اوست یکی کیمیا کز تبش فعل او>
    text <زرگر عشق ورا بر رخ من زرگریست>
  block
    text <پای در آتش بنه همچو خلیل ای پسر>
    text <کآتش از لطف او روضه نیلوفریست>
  block
    text <چون رخ گلزار او هست چراگاه روح>
    text <روح از آن لاله زار آه که چون پروریست>
  block
    text <مفخر جان شمس دین عقل به تبریز یافت>
    text <آن گهری را که بحر در نظرش سرسریست>
