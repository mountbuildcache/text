
text <چو بربندند ناگاهت زنخدان>
  block
    text <چو بربندند ناگاهت زنخدان>
    text <همه کار جهان آن جا زنخ دان>
  block
    text <چو می برند شاخی را ز دو نیم>
    text <بلرزد شاخ دیگر را دل از بیم>
  block
    text <که گفتت گرد چرخ چنبری گرد>
    text <که قد همچو سروت چنبری کرد>
  block
    text <نمی‌بینم تو را آن مردی و زور>
    text <که بر گردون روی نارفته در گور>
  block
    text <تو تا بنشسته‌ای در دار فانی>
    text <نشسته می روی و می نبینی>
  block
    text <نشسته می روی این نیز نیکو است>
    text <اگر رویت در این رفتن سوی او است>
  block
    text <بسی گشتی در این گرداب گردان>
    text <به سوی جوی رحمت رو بگردان>
  block
    text <بزن پایی بر این پابند عالم>
    text <که تا دست از تبرک بر تو مالم>
  block
    text <تو را زلفی است به از مشک و عنبر>
    text <تو ده کل را کلاهی ای برادر>
  block
    text <کله کم جو چو داری جعد فاخر>
    text <کله بر آسمان انداز آخر>
  block
    text <چرا دنیا به نکته مستحیله>
    text <فریبد چو تو زیرک را به حیله>
  block
    text <به سردی نکته گوید سرد سیلی>
    text <نداری پای آن خر را شکالی>
  block
    text <اگر دوران دلیل آرد در آن قال>
    text <تخلف دیده‌ای در روی او مال>
  block
    text <تو را عمری کشید این غول در تیه>
    text <بکن با غول خود بحثی به توجیه>
  block
    text <چرا الزام اویی چیست سکته>
    text <جوابش گو که مقلوب است نکته>
