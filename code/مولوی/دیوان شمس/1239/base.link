
text <ای خواجه تو عاقلانه می‌باش>
  block
    text <ای خواجه تو عاقلانه می‌باش>
    text <چون بی‌خبری ز شور اوباش>
  block
    text <آن چهره که رشک فخر فقرست>
    text <با ناخن زشت خویش مخراش>
  block
    text <آن بت به خیال درنگنجد>
    text <بت‌ها به خیال خانه متراش>
  block
    text <جمله بت و بت پرست چون اوست>
    text <غیر کل و جمله چیست جز لاش>
  block
    text <نی فهم کنند خلق این را>
    text <نی دستوری که دم زنم فاش>
  block
    text <این ماش برنج احولانست>
    text <ور نی نه برنج هست و نی ماش>
  block
    text <پایان‌ها را کجا شناسند>
    text <چون پوشیدست رشک روهاش>
  block
    text <گر می‌دزدی ز زندگان دزد>
    text <ای دزد کفن به شب چو نباش>
  block
    text <اما ز قضاست مات من مات>
    text <هم حکم قضاست عاش من عاش>
  block
    text <خامش که ز شب خبر ندارد>
    text <آن کس که به روز خورد خشخاش>
