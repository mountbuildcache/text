
text <ورا خواهم دگر یاری نخواهم>
  block
    text <ورا خواهم دگر یاری نخواهم>
    text <چو گل را یافتم خاری نخواهم>
  block
    text <تو را گر غیر او یار دگر هست>
    text <برو آن جا که من باری نخواهم>
  block
    text <بجز دیدار او بختی نجویم>
    text <به غیر کار او کاری نخواهم>
  block
    text <چو بازان ساعد سلطان گزیدم>
    text <چو کرکس بوی مرداری نخواهم>
  block
    text <میان اهل دل جز دل نگنجد>
    text <جز این دلدار دلداری نخواهم>
  block
    text <ز من جزوی ستاند کل ببخشد>
    text <از این به روز بازاری نخواهم>
  block
    text <نه آن جزوم که غیر کل بود آن>
    text <نخواهم غیر را آری نخواهم>
