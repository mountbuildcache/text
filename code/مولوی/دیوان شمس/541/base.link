
text <صرفه مکن صرفه مکن صرفه گدارویی بود>
  block
    text <صرفه مکن صرفه مکن صرفه گدارویی بود>
    text <در پاکبازان ای پسر فیض و خداخویی بود>
  block
    text <خود عاقبت اندر ولا نی بخل ماند نی سخا>
    text <اندر سخا هم بی‌شکی پنهان عوض جویی بود>
  block
    text <هست این سخا چون سیر ره وین بخل منزل کردنت>
    text <در کشتی نوح آمدی کی وقف و ره‌پویی بود>
  block
    text <حاصل عصای موسوی عشقست در کون ای روی>
    text <عین و عرض در پیش او اشکال جادویی بود>
  block
    text <یک سو رو از گرداب تن پیش از دم غرقه شدن>
    text <زیرا بقا و خرمی زان سوی شش سویی بود>
  block
    text <خود را بیفشان چون شجر از برگ خشک و برگ تر>
    text <بی رنگ نیک و رنگ بد توحید و یک تویی بود>
  block
    text <ره رو مگو این چون بود زیرا ز چون بیرون بود>
    text <کی شیر را همدم شوی تا در تو آهویی بود>
  block
    text <خاموش کاین گفت زبان دارد نشان فرقتی>
    text <ور نی چو نان خاید فتی کی وقت نان گویی بود>
