
text <چند از این قیل و قال عشق پرست و ببال>
  block
    text <چند از این قیل و قال عشق پرست و ببال>
    text <تا تو بمانی چو عشق در دو جهان بی‌زوال>
  block
    text <چند کشی بار هجر غصه و تیمار هجر>
    text <خاصه که منقار هجر کند تو را پر و بال>
  block
    text <آه ز نفس فضول آه ز ضعف عقول>
    text <آه ز یار ملول چند نماید ملال>
  block
    text <آن که همی‌خوانمش عجز نمی‌دانمش>
    text <تا که بترسانمش از ستم و از وبال>
  block
    text <جمله سؤال و جواب زوست منم چون رباب>
    text <می‌زندم او شتاب زخمه که یعنی بنال>
  block
    text <یک دم بانگ نجات یک دم آواز مات>
    text <می‌زند آن خوش صفات بر من و بر وصف حال>
  block
    text <تصلح میزاننا تحسن الحاننا>
    text <تذهب احزاننا انت شدید المحال>
