
text <چنان مستم چنان مستم من امروز>
  block
    text <چنان مستم چنان مستم من امروز>
    text <که از چنبر برون جستم من امروز>
  block
    text <چنان چیزی که در خاطر نیابد>
    text <چنانستم چنانستم من امروز>
  block
    text <به جان با آسمان عشق رفتم>
    text <به صورت گر در این پستم من امروز>
  block
    text <گرفتم گوش عقل و گفتم ای عقل>
    text <برون رو کز تو وارستم من امروز>
  block
    text <بشوی ای عقل دست خویش از من>
    text <که در مجنون بپیوستم من امروز>
  block
    text <به دستم داد آن یوسف ترنجی>
    text <که هر دو دست خود خستم من امروز>
  block
    text <چنانم کرد آن ابریق پرمی>
    text <که چندین خنب بشکستم من امروز>
  block
    text <نمی‌دانم کجایم لیک فرخ>
    text <مقامی کاندر و هستم من امروز>
  block
    text <بیامد بر درم اقبال نازان>
    text <ز مستی در بر او بستم من امروز>
  block
    text <چو واگشت او پی او می‌دویدم>
    text <دمی از پای ننشستم من امروز>
  block
    text <چو نحن اقربم معلوم آمد>
    text <دگر خود را بنپرستم من امروز>
  block
    text <مبند آن زلف شمس الدین تبریز>
    text <که چون ماهی در این شستم من امروز>
