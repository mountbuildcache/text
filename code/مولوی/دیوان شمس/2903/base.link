
text <باوفا یارا جفا آموختی>
  block
    text <باوفا یارا جفا آموختی>
    text <این جفا را از کجا آموختی>
  block
    text <کو وفاهای لطیفت کز نخست>
    text <در شکار جان ما آموختی>
  block
    text <هر کجا زشتی جفاکاری رسید>
    text <خوبیش دادی وفا آموختی>
  block
    text <ای دل از عالم چنین بیگانگی>
    text <هم ز یار آشنا آموختی>
  block
    text <جانت گر خواهد صنم گویی بلی>
    text <این بلی را زان بلا آموختی>
  block
    text <عشق را گفتم فروخوردی مرا>
    text <این مگر از اژدها آموختی>
  block
    text <آن عصای موسی اژدرها بخورد>
    text <تو مگر هم زان عصا آموختی>
  block
    text <ای دل ار از غمزه‌اش خسته شدی>
    text <از لبش آخر دوا آموختی>
  block
    text <شکر هشتی و شکایت می‌کنی>
    text <از یکی باری خطا آموختی>
  block
    text <زان شکرخانه مگو الا که شکر>
    text <آن چنان کز انبیا آموختی>
  block
    text <این صفا را از گله تیره مکن>
    text <کاین صفا از مصطفی آموختی>
  block
    text <هر چه خلق آموختت زان لب ببند>
    text <جمله آن شو کز خدا آموختی>
  block
    text <عاشقا از شمس تبریزی چو ابر>
    text <سوختی لیکن ضیا آموختی>
