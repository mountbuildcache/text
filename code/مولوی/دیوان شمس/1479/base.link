
text <آن خانه که صد بار در او مایده خوردیم>
  block
    text <آن خانه که صد بار در او مایده خوردیم>
    text <بر گرد حوالی گه آن خانه بگردیم>
  block
    text <ماییم و حوالی گه آن خانه دولت>
    text <ما نعمت آن خانه فراموش نکردیم>
  block
    text <آن خانه مردی است و در او شیردلانند>
    text <از خانه مردی بگریزیم چه مردیم>
  block
    text <آن جا همه مستی است و برون جمله خمار است>
    text <آن جا همه لطفیم و دگر جا همه دردیم>
  block
    text <آن جا طرب انگیزتر از باده لعلیم>
    text <وین جا بد و رخ زردتر از شیشه زردیم>
  block
    text <آن جای به گرمی همه خورشید تموزیم>
    text <وین جای به سردی همه چون بهمن سردیم>
  block
    text <آن جا همه آمیخته چون شکر و شیریم>
    text <وین جا همه آویخته در جنگ و نبردیم>
  block
    text <آن جا شه شطرنج بساط دو جهانیم>
    text <وین جا همه سرگشته‌تر از مهره نردیم>
  block
    text <چرخی است کز آن چرخ چو یک برق بتابد>
    text <بر چرخ برآییم و زمین را بنوردیم>
