
text <به کوی عشق تو من نامدم که بازروم>
  block
    text <به کوی عشق تو من نامدم که بازروم>
    text <چگونه قبله گذارم چو در نماز روم>
  block
    text <بجز که کور نخواهد که من به هیچ سبب>
    text <به سوی ظلمت از آن شمع صدطراز روم>
  block
    text <کدام عقل روا بیند این که من تشنه>
    text <به غیر حضرت آن بحر بی‌نیاز روم>
  block
    text <براق عشق گزیدم که تا به دور ابد>
    text <به سوی طره هندو به ترک تاز روم>
  block
    text <شب چو باز و بط روز را بسوزد پر>
    text <چو در سحر به مناجات او به راز روم>
  block
    text <چو چشم بند قضا راه چشم بسته کند>
    text <به بوی عنبریش چشم‌ها فرازروم>
  block
    text <به خاک پای خداوند شمس تبریزی>
    text <که چون شدم ز وی از دست سرفراز روم>
