
text <باز فرود آمدیم بر در سلطان خویش>
  block
    text <باز فرود آمدیم بر در سلطان خویش>
    text <بازگشادیم خوش بال و پر جان خویش>
  block
    text <باز سعادت رسید دامن ما را کشید>
    text <بر سر گردون زدیم خیمه و ایوان خویش>
  block
    text <دیده دیو و پری دید ز ما سروری>
    text <هدهد جان بازگشت سوی سلیمان خویش>
  block
    text <ساقی مستان ما شد شکرستان ما>
    text <یوسف جان برگشاد جعد پریشان خویش>
  block
    text <دوش مرا گفت یار چونی از این روزگار>
    text <چون بود آن کس که دید دولت خندان خویش>
  block
    text <آن شکری را که هیچ مصر ندیدش به خواب>
    text <شکر که من یافتم در بن دندان خویش>
  block
    text <بی‌زر و سر سروریم بی‌حشمی مهتریم>
    text <قند و شکر می‌خوریم در شکرستان خویش>
  block
    text <تو زر بس نادری نیست کست مشتری>
    text <صنعت آن زرگری رو به سوی کان خویش>
  block
    text <دور قمر عمرها ناقص و کوته بود>
    text <عمر درازی نهاد یار به دوران خویش>
  block
    text <دل سوی تبریز رفت در هوس شمس دین>
    text <رو رو ای دل بجو زر به حرمدان خویش>
