
text <مطرب مهتاب رو آنچ شنیدی بگو>
  block
    text <مطرب مهتاب رو آنچ شنیدی بگو>
    text <ما همگان محرمیم آنچ بدیدی بگو>
  block
    text <ای شه و سلطان ما ای طربستان ما>
    text <در حرم جان ما بر چه رسیدی بگو>
  block
    text <نرگس خمار او ای که خدا یار او>
    text <دوش ز گلزار او هر چه بچیدی بگو>
  block
    text <ای شده از دست من چون دل سرمست من>
    text <ای همه را دیده تو آنچ گزیدی بگو>
  block
    text <عید بیاید رود عید تو ماند ابد>
    text <کز فلک بی‌مدد چون برهیدی بگو>
  block
    text <در شکرستان جان غرقه شدم ای شکر>
    text <زین شکرستان اگر هیچ چشیدی بگو>
  block
    text <می‌کشدم می به چپ می‌کشدم دل به راست>
    text <رو که کشاکش خوش است تو چه کشیدی بگو>
  block
    text <می به قدح ریختی فتنه برانگیختی>
    text <کوی خرابات را تو چه کلیدی بگو>
  block
    text <شور خرابات ما نور مناجات ما>
    text <پرده حاجات ما هم تو دریدی بگو>
  block
    text <ماه به ابر اندرون تیره شده‌ست و زبون>
    text <ای مه کز ابرها پاک و بعیدی بگو>
  block
    text <ظل تو پاینده باد ماه تو تابنده باد>
    text <چرخ تو را بنده باد از چه رمیدی بگو>
  block
    text <عشق مرا گفت دی عاشق من چون شدی>
    text <گفتم بر چون متن ز آنچ تنیدی بگو>
  block
    text <مرد مجاهد بدم عاقل و زاهد بدم>
    text <عافیتا همچو مرغ از چه پریدی بگو>
