
text <چنان مست است از آن دم جان آدم>
  block
    text <چنان مست است از آن دم جان آدم>
    text <که نشناسد از آن دم جان آدم>
  block
    text <ز شور اوست چندین جوش دریا>
    text <ز سرمستی او مست است عالم>
  block
    text <زهی سرده که گردن زد اجل را>
    text <که تا دنیا نبیند هیچ ماتم>
  block
    text <شراب حق حلال اندر حلال است>
    text <می خنب خدا نبود محرم>
  block
    text <از این باده جوان گر خورده بودی>
    text <نبودی پشت پیر چرخ را خم>
  block
    text <زمین ار خورده بودی فارغستی>
    text <از آنک ابر تر بارد بر او نم>
  block
    text <دل محرم بیان این بگفتی>
    text <اگر بودی به عالم نیم محرم>
  block
    text <ز آب و گل برون بردی شما را>
    text <اگر بودی شما را پای محکم>
  block
    text <رسید این عشق تا پای شما را>
    text <کند محکم ز هر سستی مسلم>
  block
    text <بگو باقی تو شمس الدین تبریز>
    text <که بر تو ختم شد والله اعلم>
