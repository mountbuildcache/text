
text <هر شب که بود قاعده سفره نهادن>
  block
    text <هر شب که بود قاعده سفره نهادن>
    text <ما را ز خیال تو بود روزه گشادن>
  block
    text <ای لطف تو را قاعده بر روزه گشایان>
    text <مانند مسیحا ز فلک مایده دادن>
  block
    text <چون قوت دل از مطبخ سودای تو باشد>
    text <باید به میان رفتن و در لوت فتادن>
  block
    text <ما را هم از آن آتش دل آب حیات است>
    text <بر آتش دل شاد بسوزیم چو لادن>
  block
    text <کار حیوان است نه کار دل و جان است>
    text <در خاک بپوسیدن و از خاک بزادن>
