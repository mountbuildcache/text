
text <سر مپیچان و مجنبان که کنون نوبت توست>
  block
    text <سر مپیچان و مجنبان که کنون نوبت توست>
    text <بستان جام و درآشام که آن شربت توست>
  block
    text <عدد ذره در این جو هوا عشاقند>
    text <طرب و حالت ایشان مدد حالت توست>
  block
    text <همگی پرده و پوشش ز پی باشش تو است>
    text <جرس و طبل رحیل از جهت رحلت توست>
  block
    text <هر که را همت عالی بود و فکر بلند>
    text <دانک آن همت عالی اثر همت توست>
  block
    text <فکرتی کان نبود خاسته از طبع و دماغ>
    text <نیست در عالم اگر باشد آن فکرت توست>
  block
    text <ای دل خسته ز هجران و ز اسباب دگر>
    text <هم از او جوی دوا را که ولی نعمت توست>
  block
    text <ز آن سوی کآمد محنت هم از آن سو است دوا>
    text <هم از او شبهه تو است و هم از او حجت توست>
  block
    text <هم خمار از می آید هم از او دفع خمار>
    text <هم از او عسرت تو است و هم از او عشرت توست>
  block
    text <بس که هر مستمعی را هوس و سوداییست>
    text <نه همه خلق خدا را صفت و فطرت توست>
