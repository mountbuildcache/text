
text <ماه درست را ببین کو بشکست خواب ما>
  block
    text <ماه درست را ببین کو بشکست خواب ما>
    text <تافت ز چرخ هفتمین در وطن خراب ما>
  block
    text <خواب ببر ز چشم ما چون ز تو روز گشت شب>
    text <آب مده به تشنگان عشق بس است آب ما>
  block
    text <جمله ره چکیده خون از سر تیغ عشق او>
    text <جمله کو گرفته بو از جگر کباب ما>
  block
    text <شکر باکرانه را شکر بی‌کرانه گفت>
    text <غره شدی به ذوق خود بشنو این جواب ما>
  block
    text <روترشی چرا مگر صاف نبد شراب تو>
    text <از پی امتحان بخور یک قدح از شراب ما>
  block
    text <تا چه شوند عاشقان روز وصال ای خدا>
    text <چونک ز هم بشد جهان از بت بانقاب ما>
  block
    text <از تبریز شمس دین روی نمود عاشقان>
    text <ای که هزار آفرین بر مه و آفتاب ما>
