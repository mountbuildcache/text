
text <من دوش دیدم سر دل اندر جمال دلبری>
  block
    text <من دوش دیدم سر دل اندر جمال دلبری>
    text <سنگین دلی لعلین لبی ایمان فزایی کافری>
  block
    text <از جان و دل گوید کسی پیش چنان جانانه‌ای>
    text <از سیم و زر گوید کسی پیش چنان سیمین بری>
  block
    text <لقمه شدی جمله جهان گر عشق را بودی دهان>
    text <دربان شدی جان شهان گر عشق را بودی دری>
  block
    text <من می‌شنیدم نام دل ای جان و دل از تو خجل>
    text <ای مانده اندر آب و گل از عشق دلدل چون خری>
  block
    text <ای جان بیا گوهر بچین ای دل بیا خوبی ببین>
    text <المستغاث ای مسلمین زین آفتی شور و شری>
  block
    text <تن خود کی باشد تا بود فرش سواران غمش>
    text <سر کیست تا او سر نهد پیش چنان شه سروری>
  block
    text <نک نوبهار آمد کز او سرسبز گردد عالمی>
    text <چون یار من شیرین دمی چون لعل او حلواگری>
  block
    text <هر دم به من گوید رخش داری چو من زیبارخی>
    text <هر دم بدو گوید دلم داری چو بنده چاکری>
  block
    text <آمد بهار ای دوستان خیزید سوی بوستان>
    text <اما بهار من تویی من ننگرم در دیگری>
  block
    text <اشکوفه‌ها و میوه‌ها دارند غنج و شیوه‌ها>
    text <ما در گلستان رخت روییده چون نیلوفری>
  block
    text <بلبل چو مطرب دف زنی برگ درختان کف زنی>
    text <هر غنچه گوید چون منی باشد خوشی کشی تری>
  block
    text <آمد بهار مهربان سرسبز و خوش دامن کشان>
    text <تا باغ یابد زینتی تا مرغ یابد شهپری>
  block
    text <تا خلق از او حیران شود تا یار من پنهان شود>
    text <تا جان ما را جان شود کوری هر کور و کری>
  block
    text <آن جا که باشد شاه او بنده شود هر شاه خو>
    text <آن جا که باشد ناز او هر دل شود سامندری>
  block
    text <مست و خرامان می‌رود در دل خیال یار من>
    text <ماهی شریفی بی‌حدی شاهی کریمی بافری>
