
text <تو کیی در این ضمیرم که فزونتر از جهانی>
  block
    text <تو کیی در این ضمیرم که فزونتر از جهانی>
    text <تو که نکته جهانی ز چه نکته می‌جهانی>
  block
    text <تو کدام و من کدامم تو چه نام و من چه نامم>
    text <تو چه دانه من چه دامم که نه اینی و نه آنی>
  block
    text <تو قلم به دست داری و جهان چو نقش پیشت>
    text <صفتیش می‌نگاری صفتیش می‌ستانی>
  block
    text <چو قلم ز دست بنهی بدهیش بی‌قلم تو>
    text <صفتی که نور گیرد ز خطاب لن ترانی>
  block
    text <تن اگر چه در دوادو اثر نشان جان است>
    text <بنماید از لطافت رخ جان بدین نشانی>
  block
    text <سخن و زبان اگر چه که نشان و فیض حق است>
    text <به چه ماند این زبانه به فسانه زبانی>
  block
    text <گل و خار و باغ اگر چه اثری است ز آسمان‌ها>
    text <به چه ماند این حشیشی به جمال آسمانی>
  block
    text <وگر آسمان و اختر دهدت نشان جانان>
    text <به چه ماند این دو فانی به جلالت معانی>
  block
    text <بفروز آتشی را که در او نشان بسوزد>
    text <به نشان رسی تو آن دم که تو بی‌نشان بمانی>
  block
    text <هجر الحبیب روحی و هما بلامکان>
    text <حجبا عن المدارک لنهایه التدانی>
  block
    text <و هوائه ربیع نضرت به جنان>
    text <و جنانه محیط و جنانه جنانی>
