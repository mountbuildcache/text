
text <بگو دل را که گرد غم نگردد>
  block
    text <بگو دل را که گرد غم نگردد>
    text <ازیرا غم به خوردن کم نگردد>
  block
    text <نبات آب و گل جمله غم آمد>
    text <که سور او به جز ماتم نگردد>
  block
    text <مگرد ای مرغ دل پیرامن غم>
    text <که در غم پر و پا محکم نگردد>
  block
    text <دل اندر بی‌غمی پری بیابد>
    text <که دیگر گرد این عالم نگردد>
  block
    text <دلا این تن عدو کهنه تست>
    text <عدو کهنه خال و عم نگردد>
  block
    text <دلا سر سخت کن کم کن ملولی>
    text <ملول اسرار را محرم نگردد>
  block
    text <چو ماهی باش در دریای معنی>
    text <که جز با آب خوش همدم نگردد>
  block
    text <ملالی نیست ماهی را ز دریا>
    text <که بی‌دریا خود او خرم نگردد>
  block
    text <یکی دریاست در عالم نهانی>
    text <که در وی جز بنی آدم نگردد>
  block
    text <ز حیوان تا که مردم وانبرد>
    text <درون آب حیوان هم نگردد>
  block
    text <خموش از حرف زیرا مرد معنی>
    text <بگرد حرف لا و لم نگردد>
