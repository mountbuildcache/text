
text <بار دگر آن آب به دولاب درآمد>
  block
    text <بار دگر آن آب به دولاب درآمد>
    text <وان چرخه گردنده در اشتاب درآمد>
  block
    text <بار دگر آن جان پر از آتش و از آب>
    text <در لرزه چو خورشید و چو سیماب درآمد>
  block
    text <بار دگر آن صورت پنهانی عالم>
    text <از روزن جان دوش چو مهتاب درآمد>
  block
    text <خورشید که می‌درد از او مشرق و مغرب>
    text <از لطف بود گر به سطرلاب درآمد>
  block
    text <بار دگر آن صبح بخندید و بتابید>
    text <تا خفته صدساله هم از خواب درآمد>
  block
    text <بار دگر آن قاضی حاجات ندا کرد>
    text <خیزید که آن فاتح ابواب درآمد>
  block
    text <بار دگر از قبله روان گشت رسالت>
    text <در گوش محمد چو به محراب درآمد>
  block
    text <چون رفت محمد به در خیبر ناسوت>
    text <نقبی بزد از نصرت و نقاب درآمد>
  block
    text <از بیم ملک جمله فلک رخنه و در شد>
    text <وز بیم مسبب همه اسباب درآمد>
  block
    text <آری لقبش بود سعادت بک عالم>
    text <زان پیش که اشخاص به القاب درآمد>
  block
    text <بگشاد محمد در خمخانه غیبی>
    text <بسیار کسادی به می ناب درآمد>
  block
    text <از بهر دل تشنه و تسکین چنین خون>
    text <آن جام می لعل چو عناب درآمد>
  block
    text <خاموش کن امروز که این روز سخن نیست>
    text <زحمت مده آن ساقی اصحاب درآمد>
