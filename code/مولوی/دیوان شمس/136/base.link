
text <پرده دیگر مزن جز پرده دلدار ما>
  block
    text <پرده دیگر مزن جز پرده دلدار ما>
    text <آن هزاران یوسف شیرین شیرین کار ما>
  block
    text <یوسفان را مست کرد و پرده‌هاشان بردرید>
    text <غمزه خونی مست آن شه خمار ما>
  block
    text <جان ما همچون سگان کوی او خون خوار شد>
    text <آفرین‌ها صد هزاران بر سگ خون خوار ما>
  block
    text <در نوای عشق آن صد نوبهار سرمدی>
    text <صد هزاران بلبلان اندر گل و گلزار ما>
  block
    text <دل چو زناری ز عشق آن مسیح عهد بست>
    text <لاجرم غیرت برد ایمان بر این زنار ما>
  block
    text <آفتابی نی ز شرق و نی ز غرب از جان بتافت>
    text <ذره وار آمد به رقص از وی در و دیوار ما>
  block
    text <چون مثال ذره‌ایم اندر پی آن آفتاب>
    text <رقص باشد همچو ذره روز و شب کردار ما>
  block
    text <عاشقان عشق را بسیار یاری‌ها دهیم>
    text <چونک شمس الدین تبریزی کنون شد یار ما>
