
text <زلفی که به جان ارزد هر تار بشوریدش>
  block
    text <زلفی که به جان ارزد هر تار بشوریدش>
    text <بس مشک نهان دارد زنهار بشوریدش>
  block
    text <در شام دو زلف او صد صبح نهان بیشست>
    text <هر لحظه و هر ساعت صد بار بشوریدش>
  block
    text <آن دولت عالم را وان جنت خرم را>
    text <کز وی شکفد در جان گلزار بشوریدش>
  block
    text <آن باده همی‌جوشد وز خلق همی‌پوشد>
    text <تا روی شود از وی خمار بشوریدش>
  block
    text <چشم و دل مریم شد روشن از آن خرما>
    text <نخلیست از آن خرما پربار بشوریدش>
  block
    text <گم گشت دل مسکین اندر خم زلف او>
    text <باشد که بدید آید بسیار بشوریدش>
  block
    text <شمس الحق تبریزی در عشق مسیح آمد>
    text <هر کس که از او دارد زنار بشوریدش>
