
text <جامه سیه کرد کفر نور محمد رسید>
  block
    text <جامه سیه کرد کفر نور محمد رسید>
    text <طبل بقا کوفتند ملک مخلد رسید>
  block
    text <روی زمین سبز شد جیب درید آسمان>
    text <بار دگر مه شکافت روح مجرد رسید>
  block
    text <گشت جهان پرشکر بست سعادت کمر>
    text <خیز که بار دگر آن قمرین خد رسید>
  block
    text <دل چو سطرلاب شد آیت هفت آسمان>
    text <شرح دل احمدی هفت مجلد رسید>
  block
    text <عقل معقل شبی شد بر سلطان عشق>
    text <گفت به اقبال تو نفس مقید رسید>
  block
    text <پیک دل عاشقان رفت به سر چون قلم>
    text <مژده همچون شکر در دل کاغد رسید>
  block
    text <چند کند زیر خاک صبر روان‌های پاک>
    text <هین ز لحد برجهید نصر مؤید رسید>
  block
    text <طبل قیامت زدند صور حشر می‌دمد>
    text <وقت شد ای مردگان حشر مجدد رسید>
  block
    text <بعثر ما فی القبور حصل ما فی الصدور>
    text <آمد آواز صور روح به مقصد رسید>
  block
    text <دوش در استارگان غلغله افتاده بود>
    text <کز سوی نیک اختران اختر اسعد رسید>
  block
    text <رفت عطارد ز دست لوح و قلم درشکست>
    text <در پی او زهره جست مست به فرقد رسید>
  block
    text <قرص قمر رنگ ریخت سوی اسد می‌گریخت>
    text <گفتم خیرست گفت ساقی بیخود رسید>
  block
    text <عقل در آن غلغله خواست که پیدا شود>
    text <کودک هم کودکست گو چه به ابجد رسید>
  block
    text <خیز که دوران ماست شاه جهان آن ماست>
    text <چون نظرش جان ماست عمر مؤبد رسید>
  block
    text <ساقی بی‌رنگ و لاف ریخت شراب از گزاف>
    text <رقص جمل کرد قاف عیش ممدد رسید>
  block
    text <باز سلیمان روح گفت صلای صبوح>
    text <فتنه بلقیس را صرح ممرد رسید>
  block
    text <رغم حسودان دین کوری دیو لعین>
    text <کحل دل و دیده در چشم مرمد رسید>
  block
    text <از پی نامحرمان قفل زدم بر دهان>
    text <خیز بگو مطربا عشرت سرمد رسید>
