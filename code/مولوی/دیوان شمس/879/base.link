
text <صبح آمد و صحیفه مصقول برکشید>
  block
    text <صبح آمد و صحیفه مصقول برکشید>
    text <وز آسمان سپیده کافور بردمید>
  block
    text <صوفی چرخ خرقه و شال کبود خویش>
    text <تا جایگاه ناف به عمدا فرودرید>
  block
    text <رومی روز بعد هزیمت چو دست یافت>
    text <از تخت ملک زنگی شب را فروکشید>
  block
    text <زان سو که ترک شادی و هندوی غم رسید>
    text <آمد شدیست دایم و راهیست ناپدید>
  block
    text <یا رب سپاه شاه حبش تا کجا گریخت>
    text <ناگه سپاه قیصر روم از کجا رسید>
  block
    text <زین راه نابدید معما کی بو برد>
    text <آنک از شراب عشق ازل خورد یا چشید>
  block
    text <حیران شدست شب که کی رویش سیاه کرد>
    text <حیران شدست روز که خوبش که آفرید>
  block
    text <حیران شده زمین که چو نیمیش شد گیاه>
    text <نیمی دگر چرنده شد و زان همی‌چرید>
  block
    text <نیمیش شد خورنده و نیمیش خوردنی>
    text <نیمی حریص پاکی و نیمی دگر پلید>
  block
    text <شب مرد و زنده گشت حیاتست بعد مرگ>
    text <ای غم بکش مرا که حسینم توی یزید>
  block
    text <گوهر مزاد کرد که این را کی می‌خرد>
    text <کس را بها نبود همو خود ز خود خرید>
  block
    text <امروز ساقیا همه مهمان تو شدیم>
    text <هر شام قدر شد ز تو هر روز روز عید>
  block
    text <درده ز جام باده که یسقون من رحیق>
    text <کاندیشه را نبرد جز عشرت جدید>
  block
    text <رندان تشنه دل چو به اسراف می‌خورند>
    text <خود را چو گم کنند بیابند آن کلید>
  block
    text <پهلوی خم وحدت بگرفته‌ای مقام>
    text <با نوح و لوط و کرخی و شبلی و بایزید>
  block
    text <خاموش کن که جان ز فرح بال می‌زند>
    text <تا آن شراب در سر و رگ‌های جان دوید>
