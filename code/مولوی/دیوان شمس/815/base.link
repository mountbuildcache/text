
text <شهر پر شد لولیان عقل دزد>
  block
    text <شهر پر شد لولیان عقل دزد>
    text <هم بدزدد هم بخواهد دستمزد>
  block
    text <هر که بتواند نگه دارد خرد>
    text <من نتانستم مرا باری ببرد>
  block
    text <گرد من می‌گشت یک لولی پریر>
    text <همچنینم برد کلی کرد و مرد>
  block
    text <کرد لولی دست خود در خون من>
    text <خون من در دست آن لولی فسرد>
  block
    text <تا که می‌شد خون من انگوروار>
    text <سال‌ها انگور دل را می‌فشرد>
  block
    text <کرد دیدم کو کند دزدی ولیک>
    text <کرد ما را بین که او دزدید کرد>
  block
    text <کی گمان دارد که او دزدی کند>
    text <خاصه شه صوفی شد آمد مو سترد>
  block
    text <دزد خونی بین که هر کس را که کشت>
    text <خضر و الیاسی شد و هرگز نمرد>
  block
    text <رخت برد و بخت داد آنگه چه بخت>
    text <سیم برد و دامن پرزر شمرد>
  block
    text <دردها و دردها را صاف کرد>
    text <پیش او آرید هر جا هست درد>
  block
    text <این جهان چشمست و او چون مردمک>
    text <تنگ می‌آید جهان زین مرد خرد>
  block
    text <باز رشک حق دهانم قفل کرد>
    text <شد کلید و قفل را جایی سپرد>
