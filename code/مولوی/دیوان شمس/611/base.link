
text <ای خفته شب تیره هنگام دعا آمد>
  block
    text <ای خفته شب تیره هنگام دعا آمد>
    text <وی نفس جفاپیشه هنگام وفا آمد>
  block
    text <بنگر به سوی روزن بگشای در توبه>
    text <پرداخته کن خانه هین نوبت ما آمد>
  block
    text <از جرم و جفاجویی چون دست نمی‌شویی>
    text <بر روی بزن آبی میقات صلا آمد>
  block
    text <زین قبله به یاد آری چون رو به لحد آری>
    text <سودت نکند حسرت آنگه که قضا آمد>
  block
    text <زین قبله بجو نوری تا شمع لحد باشد>
    text <آن نور شود گلشن چون نور خدا آمد>
