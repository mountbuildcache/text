
text <هر که را اسرار عشق اظهار شد>
  block
    text <هر که را اسرار عشق اظهار شد>
    text <رفت یاری زانک محو یار شد>
  block
    text <شمع افروزان بنه در آفتاب>
    text <بنگرش چون محو آن انوار شد>
  block
    text <نیست نور شمع هست آن نور شمع>
    text <هم نشد آثار و هم آثار شد>
  block
    text <همچنان در نور روح این نار تن>
    text <هم نشد این نار و هم این نار شد>
  block
    text <جوی جویانست و پویان سوی بحر>
    text <گم شود چون غرق دریابار شد>
  block
    text <تا طلب جنبان بود مطلوب نیست>
    text <مطلب آمد آن طلب بی‌کار شد>
  block
    text <پس طلب تا هست ناقص بد طلب>
    text <چون نماند آگهی سالار شد>
  block
    text <هر تن بی‌عشق کو جوید کله>
    text <سر ندارد جملگی دستار شد>
  block
    text <تا ببیند ناگهانی گلرخی>
    text <بر وی آن دستار و سر چون خار شد>
  block
    text <همچو من شد در هوای شمس دین>
    text <آنک او را در سر این اسرار شد>
