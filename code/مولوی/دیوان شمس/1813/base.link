
text <کو خر من کو خر من پار بمرد آن خر من>
  block
    text <کو خر من کو خر من پار بمرد آن خر من>
    text <شکر خدا را که خرم برد صداع از سر من>
  block
    text <گاو اگر نیز رود تا برود غم نخورم>
    text <نیست ز گاو و شکمش بوی خوش عنبر من>
  block
    text <گاو و خری گر برود باد ابد در دو جهان>
    text <دلبر من دلبر من دلبر من دلبر من>
  block
    text <حلقه به گوش است خرم گوش خر و حلقه زر>
    text <حیف نگر حیف نگر وازر من وازر من>
  block
    text <سر کشد و ره نرود ناز کند جو نخورد>
    text <جز تل سرگین نبود خدمت او بر در من>
  block
    text <گاو بر این چرخ بر این گاو دگر زیر زمین>
    text <زین دو اگر من بجهم بخت بود چنبر من>
  block
    text <رفتم بازار خران این سو و آن سو نگران>
    text <از خر و از بنده خر سیر شد این منظر من>
  block
    text <گفت کسی چون خر تو مرد خری هست بخر>
    text <گفتم خاموش که خر بود به ره لنگر من>
