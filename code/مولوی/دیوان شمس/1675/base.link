
text <دوش عشق شمس دین می باختیم>
  block
    text <دوش عشق شمس دین می باختیم>
    text <سوی رفعت روح می افراختیم>
  block
    text <در فراق روی آن معشوق جان>
    text <ماحضر با عشق او می ساختیم>
  block
    text <در نثار عشق جان افزای او>
    text <قالب از جان هر زمان پرداختیم>
  block
    text <عشق او صد جان دیگر می بداد>
    text <ما در این داد و ستد پرداختیم>
  block
    text <همچو چنگ از حال خود خالی شدیم>
    text <پرده عشاق را بنواختیم>
  block
    text <اندر آن پرده بده یک پردگی>
    text <کز شعاعش پرده‌ها بشناختیم>
  block
    text <هر زمان خود را به سوی پرده‌ای>
    text <حیله حیله پیشتر انداختیم>
  block
    text <برج برج و پرده پرده بعد از آن>
    text <همچو ماه چارده می تاختیم>
  block
    text <رو نمود از سوی تبریز آفتاب>
    text <تا دل از رخت طبیعت آختیم>
