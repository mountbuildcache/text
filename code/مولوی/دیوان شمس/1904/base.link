
text <کجا خواهی ز چنگ ما پریدن>
  block
    text <کجا خواهی ز چنگ ما پریدن>
    text <کی داند دام قدرت را دریدن>
  block
    text <چو پایت نیست تا از ما گریزی>
    text <بنه گردن رها کن سر کشیدن>
  block
    text <دوان شو سوی شیرینی چو غوره>
    text <به باطن گر نمی‌دانی دویدن>
  block
    text <رسن را می گزی ای صید بسته>
    text <نبرد این رسن هیچ از گزیدن>
  block
    text <نمی‌بینی سرت اندر زه ماست>
    text <کمانی بایدت از زه خمیدن>
  block
    text <چه جفته می زنی کز بار رستم>
    text <یکی دم هشتمت بهر چریدن>
  block
    text <دل دریا ز بیم و هیبت ما>
    text <همی‌جوشد ز موج و از طپیدن>
  block
    text <که سنگین اگر آن زخم یابد>
    text <ز بند ما نیارد برجهیدن>
  block
    text <فلک را تا نگوید امر ما بس>
    text <به گرد خاک ما باید تنیدن>
  block
    text <هوا شیری است از پستان شیطان>
    text <بود عقل تو شیر خر مکیدن>
  block
    text <دهان خاک خشک از حسرت ماست>
    text <نیارد جرعه‌ای بی‌ما چشیدن>
  block
    text <کی یارد صید ما را قصد کردن>
    text <کی یارد بنده ما را خریدن>
  block
    text <کسی را که ربودیم و گزیدیم>
    text <که را خواهد به غیر ما گزیدن>
  block
    text <امانی نیست جان را در جز عشق>
    text <میان عاشقان باید خزیدن>
  block
    text <امان هر دو عالم عاشقان راست>
    text <چنین بودند وقت آفریدن>
  block
    text <نشاید بره را از جور چوپان>
    text <ز چوپان جانب گرگان رمیدن>
  block
    text <که این چوپان نریزد خون بره>
    text <که او جاوید داند پروریدن>
  block
    text <بدان کاصحاب تن اصحاب فیلند>
    text <به کعبه کی تواند بررسیدن>
  block
    text <که کعبه ناف عالم پیل بینی است>
    text <نتان بینی بر نافی کشیدن>
  block
    text <ابابیلی شو و از پیل مگریز>
    text <ابابیل است دل در دانه چیدن>
  block
    text <بچینند دشمنان را همچو دانه>
    text <پیام کعبه را داند شنیدن>
  block
    text <ز دل خواهی شدن بر آسمان‌ها>
    text <ز دل خواهد گل دولت دمیدن>
  block
    text <ز دل خواهی به دلبر راه بردن>
    text <ز دل خواهی ز ننگ تن رهیدن>
  block
    text <دل از بهر تو یک دیکی بپخته‌ست>
    text <زمانی صبر می کن تا پزیدن>
  block
    text <دل دل‌هاست شمس الدین تبریز>
    text <نتاند شمس را خفاش دیدن>
