
text <میندیش میندیش که اندیشه گری‌ها>
  block
    text <میندیش میندیش که اندیشه گری‌ها>
    text <چو نفطند بسوزند ز هر بیخ تری‌ها>
  block
    text <خرف باش خرف باش ز مستی و ز حیرت>
    text <که تا جمله نیستان نماید شکری‌ها>
  block
    text <جنونست شجاعت میندیش و درانداز>
    text <چو شیران و چو مردان گذر کن ز غری‌ها>
  block
    text <که اندیشه چو دامست بر ایثار حرامست>
    text <چرا باید حیلت پی لقمه بری‌ها>
  block
    text <ره لقمه چو بستی ز هر حیله برستی>
    text <وگر حرص بنالد بگیریم کری‌ها>
