
text <بلندتر شده‌ست آفتاب انسانی>
  block
    text <بلندتر شده‌ست آفتاب انسانی>
    text <زهی حلاوت و مستی و عشق و آسانی>
  block
    text <جهان ز نور تو ناچیز شد چه چیزی تو>
    text <طلسم دلبریی یا تو گنج جانانی>
  block
    text <زهی قلم که تو را نقش کرد در صورت>
    text <که نامه همه را نانبشته می‌خوانی>
  block
    text <برون بری تو ز خرگاه شش جهت جان را>
    text <چو جان نماند بر جاش عشق بنشانی>
  block
    text <دلا چو باز شهنشاه صید کرد تو را>
    text <تو ترجمانبگ سر زبان مرغانی>
  block
    text <چه ترجمان که کنون بس بلند سیمرغی>
    text <که آفت نظر جان صد سلیمانی>
  block
    text <درید چارق ایمان و کفر در طلبت>
    text <هزارساله از آن سوی کفر و ایمانی>
  block
    text <به هر سحر که درخشی خروس جان گوید>
    text <بیا که جان و جهانی برو که سلطانی>
  block
    text <چو روح من بفزوده‌ست شمس تبریزی>
    text <به سوی او برم از باغ روح ریحانی>
