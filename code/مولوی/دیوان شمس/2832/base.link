
text <صنما چنان لطیفی که به جان ما درآیی>
  block
    text <صنما چنان لطیفی که به جان ما درآیی>
    text <صنما به حق لطفت که میان ما درآیی>
  block
    text <تو جهان پاک داری نه وطن به خاک داری>
    text <چه شود اگر زمانی به جهان ما درآیی>
  block
    text <تو لطیف و بی‌نشانی ز نهان‌ها نهانی>
    text <بفروزد این نهانم چو نهان ما درآیی>
  block
    text <چو تو راست ای سلیمان همگی زبان مرغان>
    text <تو به لب چه شهد بخشی چو زبان ما درآیی>
  block
    text <به جهان ملک تویی بس نکشد کمان تو کس>
    text <بپرم چو تیر اگر تو به کمان ما درآیی>
  block
    text <بخرام شمس تبریز که تو کیمیای حقی>
    text <همه مس ما شود زر چو به کان ما درآیی>
