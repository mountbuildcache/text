
text <دوست همان به که بلاکش بود>
  block
    text <دوست همان به که بلاکش بود>
    text <عود همان به که در آتش بود>
  block
    text <جام جفا باشد دشوارخوار>
    text <چون ز کف دوست بود خوش بود>
  block
    text <زهر بنوش از قدحی کان قدح>
    text <از کرم و لطف منقش بود>
  block
    text <عشق خلیلست درآ در میان>
    text <غم مخور ار زیر تو آتش بود>
  block
    text <سرد شود آتش پیش خلیل>
    text <بید و گل و سنبله کش بود>
  block
    text <در خم چوگانش یکی گوی شو>
    text <تا که فلک زیر تو مفرش بود>
  block
    text <رقص کنان گوی اگر چه ز زخم>
    text <در غم و در کوب و کشاکش بود>
  block
    text <سابق میدان بود او لاجرم>
    text <قبله هر فارس مه وش بود>
  block
    text <چونک تراشیده شده‌ست او تمام>
    text <رست از آن غم که تراشش بود>
  block
    text <هر کی مشوش بود او ایمنست>
    text <گر دو جهان جمله مشوش بود>
  block
    text <مفخر تبریز تو را شمس دین>
    text <شرق نه در پنج و نه در شش بود>
