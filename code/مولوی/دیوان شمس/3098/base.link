
text <ترش ترش بنشستی بهانه دربستی>
  block
    text <ترش ترش بنشستی بهانه دربستی>
    text <که ندهم آبت زیرا که کوزه بشکستی>
  block
    text <هزار کوزه زرین به جای آن بدهم>
    text <مگیر سخت مرا ز آنچ رفت در مستی>
  block
    text <تو را که آب حیاتی چه کم شود کوزه>
    text <چه حاجت آید جان و جهان چو تو هستی>
  block
    text <بیا که روز عزیزست مجلسی برساز>
    text <ولی چو دوش مکن کز میان برون جستی>
  block
    text <پریر رفتم سرمست تو به خانه عشق>
    text <به خنده گفت بیا کز زحیر وارستی>
  block
    text <هزار جان بفزودی اگر دلی بردی>
    text <هزار مرهم دادی اگر تنی خستی>
  block
    text <چرا نگیرم پایت که تاج سرهایی>
    text <چرا نبوسم دستت که صاحب دستی>
  block
    text <دلا میی بستان کز خمارها برهی>
    text <چنین بتی بپرست ای صنم چو بپرستی>
  block
    text <برو دلا به سعادت به سوی عالم دل>
    text <به شکر آنک به اقبال و بخت پیوستی>
  block
    text <خموش باش اگر چه که جمله سیمبران>
    text <به آب زر بنویسند هر چه گفتستی>
  block
    text <ضیای حق و امام الهدی حسام الدین>
    text <مجیر خلق به بالای روح از این پستی>
