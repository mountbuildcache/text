
text <در این سرما سر ما داری امروز>
  block
    text <در این سرما سر ما داری امروز>
    text <دل عیش و تماشا داری امروز>
  block
    text <میفکن نوبت عشرت به فردا>
    text <چو آسایش مهیا داری امروز>
  block
    text <بگستر بر سر ما سایه خود>
    text <که خورشیدانه سیما داری امروز>
  block
    text <در این خمخانه ما را میهمان کن>
    text <بدان همسایه کان جا داری امروز>
  block
    text <نقاب از روی سرخ او فروکش>
    text <که در پرده حمیرا داری امروز>
  block
    text <دراشکن کشتی اندیشه‌ها را>
    text <که کفی همچو دریا داری امروز>
  block
    text <سری از عین و شین و قاف برزن>
    text <که صد اسم و مسما داری امروز>
  block
    text <خمش باش و مدم در نای منطق>
    text <که مصر و نیشکرها داری امروز>
