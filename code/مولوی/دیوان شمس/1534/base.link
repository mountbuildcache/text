
text <بیا ما چند کس با هم بسازیم>
  block
    text <بیا ما چند کس با هم بسازیم>
    text <چو شادی کم شود با غم بسازیم>
  block
    text <بیا تا با خدا خلوت گزینیم>
    text <چو عیسی با چنین مریم بسازیم>
  block
    text <گر از فرزند آدم کس نماند>
    text <چه غم داریم با آدم بسازیم>
  block
    text <ور آدم نیز از ما گوشه گیرد>
    text <به جان تو که بی‌او هم بسازیم>
  block
    text <یکی جانی است ما را شادی انگیز>
    text <که گر ویران شود عالم بسازیم>
  block
    text <اگر دریا شود آتش بنوشیم>
    text <وگر زخمی رسد مرهم بسازیم>
  block
    text <به پیش کعبه رویش بمیریم>
    text <بدان چاه و بدان زمزم بسازیم>
