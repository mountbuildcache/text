
text <رفتم ز دست خود من در بیخودی فتادم>
  block
    text <رفتم ز دست خود من در بیخودی فتادم>
    text <در بیخودی مطلق با خود چه نیک شادم>
  block
    text <چشمم بدوخت دلبر تا غیر او نبینم>
    text <تا چشم‌ها به ناگه در روی او گشادم>
  block
    text <با من به جنگ شد جان گفتا مرا مرنجان>
    text <گفتم طلاق بستان گفتا بده بدادم>
  block
    text <مادر چو داغ عشقت می دید در رخ من>
    text <نافم بر آن برید او آن دم که من بزادم>
  block
    text <گر بر فلک روانم ور لوح غیب خوانم>
    text <ای تو صلاح جانم بی‌تو چه در فسادم>
  block
    text <ای پرده برفکنده تا مرده گشته زنده>
    text <وز نور رویت آمد عهد الست یادم>
  block
    text <از عشق شاه پریان چون یاوه گشتم ای جان>
    text <از خویش و خلق پنهان گویی پری نژادم>
  block
    text <تبریز شمس دین را گفتم تنا کی باشی>
    text <تن گفت خاک و جان گفت سرگشته همچو بادم>
