
text <آخر ای دلبر نه وقت عشرت انگیزی شدست>
  block
    text <آخر ای دلبر نه وقت عشرت انگیزی شدست>
    text <آخر ای کان شکر وقت شکرریزی شدست>
  block
    text <تو چو آب زندگانی ما چو دانه زیر خاک>
    text <وقت آن کز لطف خود با ما درآمیزی شدست>
  block
    text <گر بپوسم همچو دانه عاقبت نخلی شوم>
    text <زانک جمله چیزها چیزی ز بی‌چیزی شدست>
  block
    text <زین سپس با من مکن تیزی تو ای شمشیر حق>
    text <زانک از لطف تو ز آتش تندی و تیزی شدست>
  block
    text <جان کشیدم پیش عشقش گفت کو چیزی دگر>
    text <گفتم آخر جان جان زین سان ز بی‌چیزی شدست>
  block
    text <چون حجاب چشم دل شد چشم صورت لاجرم>
    text <شمس تبریزی حجاب شمس تبریزی شدست>
