
text <بیدار کن طرب را بر من بزن تو خود را>
  block
    text <بیدار کن طرب را بر من بزن تو خود را>
    text <چشمی چنین بگردان کوری چشم بد را>
  block
    text <خود را بزن تو بر من اینست زنده کردن>
    text <بر مرده زن چو عیسی افسون معتمد را>
  block
    text <ای رویت از قمر به آن رو به روی من نه>
    text <تا بنده دیده باشد صد دولت ابد را>
  block
    text <در واقعه بدیدم کز قند تو چشیدم>
    text <با آن نشان که گفتی این بوسه نام زد را>
  block
    text <جان فرشته بودی یا رب چه گشته بودی>
    text <کز چهره می‌نمودی لم یتخذ ولد را>
  block
    text <چون دست تو کشیدم صورت دگر ندیدم>
    text <بی هوشیی بدیدم گم کرده مر خرد را>
  block
    text <جام چو نار درده بی‌رحم وار درده>
    text <تا گم شوم ندانم خود را و نیک و بد را>
  block
    text <این بار جام پر کن لیکن تمام پر کن>
    text <تا چشم سیر گردد یک سو نهد حسد را>
  block
    text <درده میی ز بالا در لا اله الا>
    text <تا روح اله بیند ویران کند جسد را>
  block
    text <از قالب نمدوش رفت آینه خرد خوش>
    text <چندانک خواهی اکنون می‌زن تو این نمد را>
