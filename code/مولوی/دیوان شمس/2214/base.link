
text <خنک آن دم که نشینیم در ایوان من و تو>
  block
    text <خنک آن دم که نشینیم در ایوان من و تو>
    text <به دو نقش و به دو صورت به یکی جان من و تو>
  block
    text <داد باغ و دم مرغان بدهد آب حیات>
    text <آن زمانی که درآییم به بستان من و تو>
  block
    text <اختران فلک آیند به نظاره ما>
    text <مه خود را بنماییم بدیشان من و تو>
  block
    text <من و تو بی‌من و تو جمع شویم از سر ذوق>
    text <خوش و فارغ ز خرافات پریشان من و تو>
  block
    text <طوطیان فلکی جمله شکرخوار شوند>
    text <در مقامی که بخندیم بدان سان من و تو>
  block
    text <این عجبتر که من و تو به یکی کنج این جا>
    text <هم در این دم به عراقیم و خراسان من و تو>
  block
    text <به یکی نقش بر این خاک و بر آن نقش دگر>
    text <در بهشت ابدی و شکرستان من و تو>
