
text <چون دل جانا بنشین بنشین>
  block
    text <چون دل جانا بنشین بنشین>
    text <چون جان بی‌جا بنشین بنشین>
  block
    text <بلکا دلکا کم کن یغما>
    text <ای خوش سیما بنشین بنشین>
  block
    text <عمری گشتی همچون کشتی>
    text <اندر دریا بنشین بنشین>
  block
    text <افلاطونی جالینوسی>
    text <بشکن صفرا بنشین بنشین>
  block
    text <چون می چون می تلخی تا کی>
    text <همچون حلوا بنشین بنشین>
  block
    text <خونم خوردی تا کی گردی>
    text <یک دم بازآ بنشین بنشین>
  block
    text <تا کی لالا سوزد ما را>
    text <بی‌او تنها بنشین بنشین>
  block
    text <همچون میزان گشتی لرزان>
    text <همچون جوزا بنشین بنشین>
  block
    text <دفعم جویی فردا گویی>
    text <پیش از فردا بنشین بنشین>
  block
    text <همچون کوثر صافی خوشتر>
    text <بی‌هر سودا بنشین بنشین>
  block
    text <یار نغزم اندر مغزم>
    text <همچون صهبا بنشین بنشین>
  block
    text <هان ای مه رو برگو برگو>
    text <ای جان افزا بنشین بنشین>
