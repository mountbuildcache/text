
text <آه که بار دگر آتش در من فتاد>
  block
    text <آه که بار دگر آتش در من فتاد>
    text <وین دل دیوانه باز روی به صحرا نهاد>
  block
    text <آه که دریای عشق بار دگر موج زد>
    text <وز دل من هر طرف چشمه خون برگشاد>
  block
    text <آه که جست آتشی خانه دل درگرفت>
    text <دود گرفت آسمان آتش من یافت باد>
  block
    text <آتش دل سهل نیست هیچ ملامت مکن>
    text <یا رب فریاد رس ز آتش دل داد داد>
  block
    text <لشکر اندیشه‌ها می‌رسد از بیشه‌ها>
    text <سوی دلم طلب طلب وز غم من شاد شاد>
  block
    text <ای دل روشن ضمیر بر همه دل‌ها امیر>
    text <صبر گزیدی و یافت جان تو جمله مراد>
  block
    text <چشم همه خشک و تر مانده در همدگر>
    text <چشم تو سوی خداست چشم همه بر تو باد>
  block
    text <دست تو دست خدا چشم تو مست خدا>
    text <بر همه پاینده باد سایه رب العباد>
  block
    text <ناله خلق از شماست آن شما از کجاست>
    text <این همه از عشق زاد عشق عجب از چه زاد>
  block
    text <شمس حق دین تویی مالک ملک وجود>
    text <ای که ندیده چو تو عشق دگر کیقباد>
