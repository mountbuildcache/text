
text <چو آمد روی مه رویم که باشم من که من باشم>
  block
    text <چو آمد روی مه رویم که باشم من که من باشم>
    text <چو هر خاری از او گل شد چرا من یاسمن باشم>
  block
    text <چو هر سنگی عسل گردد چرا مومی کند مومی>
    text <همه اجسام چون جان شد چرا استیزه تن باشم>
  block
    text <یقین هر چشم جو گردد چو آن آب روان آمد>
    text <چو در جلوه‌ست حسن او چه بند بوالحسن باشم>
  block
    text <اگر چه در لگن بودم مثال شمع تا اکنون>
    text <چو شمعم جمله گشت آتش چرا اندر لگن باشم>
  block
    text <چو از نحس زحل رستم چه زیر آسمان باشم>
    text <چو محنت جمله دولت گشت از چه ممتحن باشم>
  block
    text <حسد بر من حسد دارد مرا بر کی حسد باشد>
    text <ز جوی خمر چون مستم چرا تشنه لبن باشم>
