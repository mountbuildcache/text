
text <ای آن که از عزیزی در دیده جات کردند>
  block
    text <ای آن که از عزیزی در دیده جات کردند>
    text <دیدی که جمله رفتند تنها رهات کردند>
  block
    text <ای یوسف امانت آخر برادرانت>
    text <بفروختندت ارزان و اندک بهات کردند>
  block
    text <آن‌ها که این جهان را بس بی‌وفا بدیدند>
    text <راه اختیار کردند ترک حیات کردند>
  block
    text <بسیار خصم داری پنهان و می‌نبینی>
    text <کاین جمله حیله کردی ویشانت مات کردند>
  block
    text <شاهان که نابدیدند چون حال تو بدیدند>
    text <از مهر و از عنایت جمله دعات کردند>
  block
    text <با ساکنان سینه بنشین که اهل کینه>
    text <مانند طفل دینه بی‌دست و پات کردند>
  block
    text <آن‌ها نهفتگانند وین‌ها که اهل رازند>
    text <از رنگ همچو چنگی باری دوتات کردند>
  block
    text <اندیشه کن از آن‌ها کاندیشه‌هات دانند>
    text <کم جو وفا از این‌ها چون بی‌وفات کردند>
