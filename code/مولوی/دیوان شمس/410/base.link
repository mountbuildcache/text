
text <دوش آمد بر من آنک شب افروز منست>
  block
    text <دوش آمد بر من آنک شب افروز منست>
    text <آمدن باری اگر در دو جهان آمدنست>
  block
    text <آنک سرسبزی خاک‌ست و گهربخش فلک>
    text <چاشنی بخش وطن‌هاست اگر بی‌وطنست>
  block
    text <در کف عقل نهد شمع که بستان و بیا>
    text <تا در من که شفاخانه هر ممتحن است>
  block
    text <شمع را تو گرو این لگن تن چه کنی>
    text <این لگن گر نبود شمع تو را صد لگنست>
  block
    text <تا در این آب و گلی کار کلوخ اندازیست>
    text <گفت و گو جمله کلوخ‌ست و یقین دل شکنست>
  block
    text <گوهر آینه جان همه در ساده دلی‌ست>
    text <میل تو بهر تصدر همه در فضل و فن است>
  block
    text <زین گذر کن صفت یار شکربخش بگو>
    text <که ز عشوه شکرش ذره به ذره دهن است>
  block
    text <خیره گشته است صفت‌ها همه کان چه صفت است>
    text <کان صفت‌ها چو بتان و صفت او شمن است>
  block
    text <چشم نرگس نشناسد ز غمش کاندر باغ>
    text <پیش او یاسمن است آن گل تر یا سمنست>
  block
    text <روش عشق روش بخش بود بی‌پا را>
    text <خوش روانش کند ار خود زمن صد زمنست>
  block
    text <در جهان فتنه بسی بود و بسی خواهد بود>
    text <فتنه‌ها جمله بر آن فتنه ما مفتتنست>
  block
    text <همه دل‌ها چو کبوتر گرو آن برجند>
    text <زانک جانی است که او زنده کن هر بدنست>
  block
    text <بس کن آخر چه بر این گفت زبان چفسیدی>
    text <عشق را چند بیان‌ها است که فوق سخنست>
