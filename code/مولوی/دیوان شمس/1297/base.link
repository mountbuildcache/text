
text <مدارم یک زمان از کار فارغ>
  block
    text <مدارم یک زمان از کار فارغ>
    text <که گردد آدمی غمخوار فارغ>
  block
    text <چو فارغ شد غم او را سخره گیرد>
    text <مبادا هیچ کس ای یار فارغ>
  block
    text <قلندر گر چه فارغ می‌نماید>
    text <ولیکن نیست در اسرار فارغ>
  block
    text <ز اول می‌کشد او خار بسیار>
    text <همه گل گشت و گشت از خار فارغ>
  block
    text <چو موری دانه‌ها انبار می‌کرد>
    text <سلیمان شد شد از انبار فارغ>
  block
    text <چو دریاییست او پرکار و بی‌کار>
    text <از او گیرند و او ز ایثار فارغ>
  block
    text <قلندر هست در کشتی نشسته>
    text <روان در را و از رفتار فارغ>
  block
    text <در این حیرت بسی بینی در این راه>
    text <ز کشتی و ز دریابار فارغ>
  block
    text <به یاد بحر مست از وهم کشتی>
    text <نشسته احمقی بسیار فارغ>
