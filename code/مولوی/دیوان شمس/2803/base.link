
text <ساقیا شد عقل‌ها هم خانه دیوانگی>
  block
    text <ساقیا شد عقل‌ها هم خانه دیوانگی>
    text <کرده مالامال خون پیمانه دیوانگی>
  block
    text <صد هزاران خانه هستی به آتش درزده>
    text <تشنگان مرد و زن مردانه دیوانگی>
  block
    text <ما دوسر چون شانه‌ایم ایرا همی‌زیبد به عشق>
    text <در سر زنجیر زلفش شانه دیوانگی>
  block
    text <در چنین شمعی نمی‌بینی که از سلطان عشق>
    text <دم به دم در می‌رسد پروانه دیوانگی>
  block
    text <پنبه در گوشند جان و دل ز افسانه دو کون>
    text <تا شنیدند از خرد افسانه دیوانگی>
  block
    text <کفش‌های آهنین جان پاره کرد اندر رهش>
    text <چون در او آتش بزد جانانه دیوانگی>
  block
    text <عقل آمد با کلید آتشین آن جا ولیک>
    text <جز کلید او نبد دندانه دیوانگی>
  block
    text <چونک عقل از شمس تبریزی به حیرت درفتاد>
    text <تا شده یاران و ما دیوانه دیوانگی>
