
text <عاشقم از عاشقان نگریختم>
  block
    text <عاشقم از عاشقان نگریختم>
    text <وز مصاف ای پهلوان نگریختم>
  block
    text <حمله بردم سوی شیران همچو شیر>
    text <همچو روبه از میان نگریختم>
  block
    text <قصد بام آسمان می داشتم>
    text <از میان نردبان نگریختم>
  block
    text <چون که من دارو بدم هر درد را>
    text <از صداع این و آن نگریختم>
  block
    text <هیچ دیدی دارو کز دردی گریخت>
    text <داروم من همچنان نگریختم>
  block
    text <پیرو پیغامبران بودم به جان>
    text <من ز تهدید خسان نگریختم>
  block
    text <زنده کوشم در شکار زندگی>
    text <زنده باشم چون ز جان نگریختم>
  block
    text <چشم تیراندازش آنگه یافتم>
    text <که ز تیر خرکمان نگریختم>
  block
    text <زخم تیغ و تیر من منصور شد>
    text <چون که از زخم سنان نگریختم>
  block
    text <بحر قندم از ترش باکیم نیست>
    text <سودمندم از زیان نگریختم>
  block
    text <شمس تبریزی چو آمد آشکار>
    text <ز آشکارا و نهان نگریختم>
