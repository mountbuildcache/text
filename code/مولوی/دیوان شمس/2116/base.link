
text <آمده‌ای بی‌گه خامش مشین>
  block
    text <آمده‌ای بی‌گه خامش مشین>
    text <یک قدح مردفکن برگزین>
  block
    text <آب روان داد ز چشمه حیات>
    text <تا بدمد سبزه ز آب و ز طین>
  block
    text <آن می گلگون سوی گلشن کشان>
    text <تا بگزد لاله رخ یاسمین>
  block
    text <راح نما روح مرا تا که روح>
    text <خندد و گوید سخنی خندمین>
  block
    text <درکشد اندیشه گری دست خود>
    text <چونک برافشاند یار آستین>
  block
    text <گردن غم را بزند تیغ می>
    text <کاین بکشد کان حلاوت ز کین>
  block
    text <بام و در مجلس افغان کند>
    text <کاغتنموا الهوه یا شاربین>
  block
    text <گوش گشا جانب حلقه کرام>
    text <چشم گشا روشنی چشم بین>
  block
    text <سجده کند چین چو گشاید دو چشم>
    text <جعد تو را بیند پنجاه چین>
  block
    text <خرمیش بر دل خرم زند>
    text <سوی امین آید روح الامین>
  block
    text <مادر عشرت چو گشاید کنار>
    text <بازرهد جان ز بنات و بنین>
  block
    text <بس کنم و رخت به ساقی دهم>
    text <وز کف او گیرم در ثمین>
