
text <بمشو همره مرغان که چنین بی‌پر و بالی>
  block
    text <بمشو همره مرغان که چنین بی‌پر و بالی>
    text <چو نه میری نه وزیری بن سبلت به چه مالی>
  block
    text <چو هیاهوی برآری و نبینند سپاهی>
    text <بشناسند همه کس که تو طبلی و دوالی>
  block
    text <چو خلیفه پسری تو بنه آن طبل ز گردن>
    text <بستان خنجر و جوشن که سپهدار جلالی>
  block
    text <به خدا صاحب باغی تو ز هر باغ چه دزدی>
    text <بفروش از رز خویشت همه انگور حلالی>
  block
    text <تو نه آن بدر کمالی که دهی نور و نگیری>
    text <بستان نور چو سائل که تو امروز هلالی>
  block
    text <هله ای عشق برافشان گهر خویش بر اختر>
    text <که همه اختر و ماهند و تو خورشیدمثالی>
  block
    text <بده آن دست به دستم مکشان دست که مستم>
    text <که شراب است و کباب است و یکی گوشه‌ای خالی>
  block
    text <بدوان مست و خرامان به سوی مجلس سلطان>
    text <بنگر مجلس عالی که تویی مجلس عالی>
  block
    text <نه صداعی نه خماری نه غمت ماند نه زاری>
    text <عسسی دان غم خود را به در شحنه و والی>
  block
    text <عسس و شحنه چه گویند حریفان ملک را>
    text <همه در روی درافتند که بس خوب خصالی>
