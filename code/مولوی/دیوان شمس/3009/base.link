
text <آه که چه شیرین بتیست در تتق زرکشی>
  block
    text <آه که چه شیرین بتیست در تتق زرکشی>
    text <اه که چه می‌زیبدش بدخوی و سرکشی>
  block
    text <گاه چو مه می‌رود قاعده شب روی>
    text <می‌کند از اختران شیوه لشکرکشی>
  block
    text <گاه ز غیرت رود از همه چشمی نهان>
    text <تا دل خود را ز هجر تو سوی آذر کشی>
  block
    text <ای خنک آن دم که تو خسرو و خورشید را>
    text <سخت بگیری کمر خانه خود درکشی>
  block
    text <از طرب آن زمان جامه جان برکنی>
    text <وز سر این بیخودی گوش فلک برکشی>
  block
    text <هر شکری زین هوس عود کند خویش را>
    text <تا که بسوزد بر او چونک به مجمر کشی>
  block
    text <آن نفس از ساقیان سستی و تقصیر نیست>
    text <نیست گنه باده را چونک تو کمتر کشی>
  block
    text <بخت عظیمست آنک نقل ز جنت بری>
    text <خیر کثیرست آنک باده ز کوثر کشی>
  block
    text <مست برآیی ز خود دست بخایی ز خود>
    text <قاصد خون ریز خود نیزه و خنجر کشی>
  block
    text <گوید کز نور من ظلمت و کافر کجاست>
    text <تا که به شمشیر دین بر سر کافر کشی>
  block
    text <وقت شد ای شمس دین مفخر تبریزیان>
    text <تا تو مرا چون قدح در می احمر کشی>
