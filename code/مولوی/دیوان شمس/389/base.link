
text <چون دلت با من نباشد همنشینی سود نیست>
  block
    text <چون دلت با من نباشد همنشینی سود نیست>
    text <گر چه با من می‌نشینی چون چنینی سود نیست>
  block
    text <چون دهانت بسته باشد در جگر آتش بود>
    text <در میان جو درآیی آب بینی سود نیست>
  block
    text <چونک در تن جان نباشد صورتش را ذوق نیست>
    text <چون نباشد نان و نعمت صحن و سینی سود نیست>
  block
    text <گر زمین از مشک و عنبر پر شود تا آسمان>
    text <چون نباشد آدمی را راه بینی سود نیست>
  block
    text <تا ز آتش می‌گریزی ترش و خامی چون پنیر>
    text <گر هزاران یار و دلبر می‌گزینی سود نیست>
