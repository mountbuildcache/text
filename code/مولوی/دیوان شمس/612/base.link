
text <بگذشت مه روزه عید آمد و عید آمد>
  block
    text <بگذشت مه روزه عید آمد و عید آمد>
    text <بگذشت شب هجران معشوق پدید آمد>
  block
    text <آن صبح چو صادق شد عذرای تو وامق شد>
    text <معشوق تو عاشق شد شیخ تو مرید آمد>
  block
    text <شد جنگ و نظر آمد شد زهر و شکر آمد>
    text <شد سنگ و گهر آمد شد قفل و کلید آمد>
  block
    text <جان از تن آلوده هم پاک به پاکی رفت>
    text <هر چند چو خورشیدی بر پاک و پلید آمد>
  block
    text <از لذت جام تو دل ماند به دام تو>
    text <جان نیز چو واقف شد او نیز دوید آمد>
  block
    text <بس توبه شایسته بر سنگ تو بشکسته>
    text <بس زاهد و بس عابد کو خرقه درید آمد>
  block
    text <باغ از دی نامحرم سه ماه نمی‌زد دم>
    text <بر بوی بهار تو از غیب دمید آمد>
