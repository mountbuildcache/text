
text <ریگ ز آب سیر شد من نشدم زهی زهی>
  block
    text <ریگ ز آب سیر شد من نشدم زهی زهی>
    text <لایق خرکمان من نیست در این جهان زهی>
  block
    text <بحر کمینه شربتم کوه کمینه لقمه‌ام>
    text <من چه نهنگم ای خدا بازگشا مرا رهی>
  block
    text <تشنه‌تر از اجل منم دوزخ وار می‌تنم>
    text <هیچ رسد عجب مرا لقمه زفت فربهی>
  block
    text <نیست نزار عشق را جز که وصال داروی>
    text <نیست دهان عشق را جز کف تو علف دهی>
  block
    text <عقل به دام تو رسد هم سر و ریش گم کند>
    text <گر چه بود گران سری گر چه بود سبک جهی>
  block
    text <صدق نهنده هم تویی در دل هر موحدی>
    text <نقش کننده هم تویی در دل هر مشبهی>
  block
    text <نوح ز اوج موج تو گشته حریف تخته‌ای>
    text <روح ز بوی کوی تو مست و خراب و والهی>
  block
    text <خامش باش و بازرو جانب قصر خامشان>
    text <باز به شهر عشق رو ای تو فکنده در دهی>
