
text <ای تو آب زندگانی فاسقنا>
  block
    text <ای تو آب زندگانی فاسقنا>
    text <ای تو دریای معانی فاسقنا>
  block
    text <ما سبوهای طلب آورده‌ایم>
    text <سوی تو ای خضر ثانی فاسقنا>
  block
    text <ماهیان جان ما زنهارخواه>
    text <از تو ای دریای جانی فاسقنا>
  block
    text <از ره هجر آمده و آورده ما>
    text <عجز خود را ارمغانی فاسقنا>
  block
    text <داستان خسروان بشنیده‌ایم>
    text <تو فزون از داستانی فاسقنا>
  block
    text <در گمان و وسوسه افتاده عقل>
    text <زانک تو فوق گمانی فاسقنا>
  block
    text <نیم عاقل چه زند با عشق تو>
    text <تو جنون عاقلانی فاسقنا>
  block
    text <کعبه عالم ز تو تبریز شد>
    text <شمس حق رکن یمانی فاسقنا>
