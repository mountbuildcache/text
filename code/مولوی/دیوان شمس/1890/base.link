
text <با روی تو کفر است به معنی نگریدن>
  block
    text <با روی تو کفر است به معنی نگریدن>
    text <یا باغ صفا را به یکی تره خریدن>
  block
    text <با پر تو مرغان ضمیر دل ما را>
    text <در جنت فردوس حرام است پریدن>
  block
    text <اندر فلک عشق هر آن مه که بتابد>
    text <آن ابر تو است ای مه و فرض است دریدن>
  block
    text <دشتی که چراگاه شکاران تو باشد>
    text <شیران بنیارند در آن دست چریدن>
  block
    text <هر عشق که از آتش حسن تو نخیزد>
    text <آن عشق حرام است و صلای فسریدن>
  block
    text <در باطن من جان من از غیر تو ببرید>
    text <محسوس شنیدم من آواز بریدن>
  block
    text <در خواب شود غافل از این دولت بیدار>
    text <از پوست چه شیره بودت در فشریدن>
  block
    text <رنجور شقاوت چو بیفتاد به یاسین>
    text <لاحول بود چاره و انگشت گزیدن>
  block
    text <جز عشق خداوندی شمس الحق تبریز>
    text <آن موی بصر باشد باید ستریدن>
