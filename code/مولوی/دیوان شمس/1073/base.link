
text <خوی بد دارم ملولم تو مرا معذور دار>
  block
    text <خوی بد دارم ملولم تو مرا معذور دار>
    text <خوی من کی خوش شود بی‌روی خوبت ای نگار>
  block
    text <بی‌تو هستم چون زمستان خلق از من در عذاب>
    text <با تو هستم چون گلستان خوی من خوی بهار>
  block
    text <بی‌تو بی‌عقلم ملولم هر چه گویم کژ بود>
    text <من خجل از عقل و عقل از نور رویت شرمسار>
  block
    text <آب بد را چیست درمان باز در جیحون شدن>
    text <خوی بد را چیست درمان بازدیدن روی یار>
  block
    text <آب جان محبوس می‌بینم در این گرداب تن>
    text <خاک را بر می‌کنم تا ره کنم سوی بحار>
  block
    text <شربتی داری که پنهانی به نومیدان دهی>
    text <تا فغان در ناورد از حسرتش اومیدوار>
  block
    text <چشم خود ای دل ز دلبر تا توانی برمگیر>
    text <گر ز تو گیرد کناره ور تو را گیرد کنار>
