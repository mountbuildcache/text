
text <نه که مهمان غریبم تو مرا یار مگیر>
  block
    text <نه که مهمان غریبم تو مرا یار مگیر>
    text <نه که فلاح توام سرور و سالار مگیر>
  block
    text <نه که همسایه آن سایه احسان توام>
    text <تو مرا همسفر و مشفق و غمخوار مگیر>
  block
    text <شربت رحمت تو بر همگان گردانست>
    text <تو مرا تشنه و مستسقی و بیمار مگیر>
  block
    text <نه که هر سنگ ز خورشید نصیبی دارد>
    text <تو مرا منتظر و کشته دیدار مگیر>
  block
    text <نه که لطف تو گنه سوز گنه کارانست>
    text <تو مرا تایب و مستغفر غفار مگیر>
  block
    text <نه که هر مرغ به بال و پر تو می‌پرد>
    text <تو مرا صعوه شمر جعفر طیار مگیر>
  block
    text <به دو صد پر نتوان بی‌مددت پریدن>
    text <تو مرا زیر چنین دام گرفتار مگیر>
  block
    text <خفتگان را نه تماشای نهان می‌بخشی>
    text <تو مرا خفته شمر حاضر و بیدار مگیر>
  block
    text <نه که بوی جگر پخته ز من می‌آید>
    text <مدد اشک من و زردی رخسار مگیر>
  block
    text <نه که مجنون ز تو زان سوی خرد باغی یافت>
    text <از جنون خوش شد و می‌گفت خرد زار مگیر>
  block
    text <با جنون تو خوشم تا که فنون را چه کنم>
    text <چون تو همخوابه شدی بستر هموار مگیر>
  block
    text <چشم مست تو خرابی دل و عقل همه‌ست>
    text <عارض چون قمر و رنگ چو گلنار مگیر>
  block
    text <قامت عرعریت قامت ما دوتا کرد>
    text <نادری ذقن و زلف چو زنار مگیر>
  block
    text <این تصاویر همه خود صور عشق بود>
    text <عشق بی‌صورت چون قلزم زخار مگیر>
  block
    text <خرمن خاکم و آن ماه بگردم گردان>
    text <تو مرا همتک این گنبد دوار مگیر>
  block
    text <من به کوی تو خوشم خانه من ویران گیر>
    text <من به بوی تو خوشم نافه تاتار مگیر>
  block
    text <میکده‌ست این سر من ساغر می گو بشکن>
    text <چون زرست این رخ من زر به خروار مگیر>
  block
    text <چون دلم بتکده شد آزر گو بت متراش>
    text <چون سرم معصره شد خانه خمار مگیر>
  block
    text <کفر و اسلام کنون آمد و عشق از ازلست>
    text <کافری را که کشد عشق ز کفار مگیر>
  block
    text <بانگ بلبل شنو ای گوش بهل نعره خر>
    text <در گلستان نگر ای چشم و پی خار مگیر>
  block
    text <بس کن و طبل مزن گفت برای غیرست>
    text <من خود اغیار خودم دامن اغیار مگیر>
