
text <رو چشم جان را برگشا در بی‌دلان اندرنگر>
  block
    text <رو چشم جان را برگشا در بی‌دلان اندرنگر>
    text <قومی چو دل زیر و زبر قومی چو جان بی‌پا و سر>
  block
    text <بی‌کسب و بی‌کوشش همه چون دیگ در جوشش همه>
    text <بی‌پرده و پوشش همه دل پیش حکمش چون سپر>
  block
    text <از باغ و گل دلشادتر وز سرو هم آزادتر>
    text <وز عقل و دانش رادتر وز آب حیوان پاکتر>
  block
    text <چون ذره‌ها اندر هوا خورشید ایشان را قبا>
    text <بر آب و گل بنهاده پا وز عین دل برکرده سر>
  block
    text <در موج دریاهای خون بگذشته بر بالای خون>
    text <وز موج وز غوغای خون دامانشان ناگشته تر>
  block
    text <در خار لیکن همچو گل در حبس ولیکن همچو مل>
    text <در آب و گل لیکن چو دل در شب ولیکن چو سحر>
  block
    text <باری تو از ارواحشان وز باده و اقداحشان>
    text <مستی خوشی از راحشان فارغ شده از خیر و شر>
  block
    text <بس کن که هر مرغ ای پسر خود کی خورد انجیر تر>
    text <شد طعمه طوطی شکر وان زاغ را چیزی دگر>
