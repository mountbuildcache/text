
text <ای تو پناه همه روز محن>
  block
    text <ای تو پناه همه روز محن>
    text <بازسپردم به تو من خویشتن>
  block
    text <قلزم مهری که کناریش نیست>
    text <قطره آن الفت مرد است و زن>
  block
    text <شیر دهد شیر به اطفال خویش>
    text <شاه بگوید به گدا کیمسن>
  block
    text <بلک شود آتش دایه خلیل>
    text <سرمه یعقوب شود پیرهن>
  block
    text <نور بد و شد بصر از آفتاب>
    text <آب بنوشد ز ثری یاسمن>
  block
    text <بلک کشد از بت سنگین غذا>
    text <با همه کفرش به عبادت شمن>
  block
    text <قهر کند دایگی از لطف تو>
    text <زهر دهد دایه چو آری تو فن>
  block
    text <گردد ابریشم بر کرم گور>
    text <حله شود بر تن مؤمن کفن>
  block
    text <بس کن از این شرح و خمش کن که تا>
    text <بلبل جان خطبه کند بر فنن>
