
text <ای آنک به دل‌ها ز حسد خار خلیدی>
  block
    text <ای آنک به دل‌ها ز حسد خار خلیدی>
    text <این‌ها همه کردی و در آن گور خزیدی>
  block
    text <تلخی دهد امروز تو را در دل و در کام>
    text <آن زهرگیاهی که در این دشت چریدی>
  block
    text <آن آهن تو نرم شد امروز ببینی>
    text <که قفل دری یا جهت قفل کلیدی>
  block
    text <طوق ملکی این دم اگر گوهر پاکی>
    text <رد فلکی این دم اگر جان پلیدی>
  block
    text <با جمله روان‌ها به تک روح روانی>
    text <سلطان جهادی اگر از نفس جهیدی>
  block
    text <با خالق آرام تو آرام گرفتی>
    text <وز دیو رمیده تو به هنگام رهیدی>
  block
    text <امروز تو را بازخرد از غمش آن نور>
    text <کو را چو دل و جان به دل و جان بخریدی>
  block
    text <آن سیمبر اندر بر سیمین تو آید>
    text <کو را چو نثار زر از این خاک بچیدی>
  block
    text <ای عشق ببخشای بر این خاک که دانی>
    text <کز خاک همان رست که در خاک دمیدی>
  block
    text <خامش کن و منمای به هر کس سر دل ز آنک>
    text <در دیده هر ذره چو خورشید پدیدی>
