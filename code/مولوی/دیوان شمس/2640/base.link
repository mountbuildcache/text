
text <مگریز ز آتش که چنین خام بمانی>
  block
    text <مگریز ز آتش که چنین خام بمانی>
    text <گر بجهی از این حلقه در آن دام بمانی>
  block
    text <مگریز ز یاران تو چو باران و مکش سر>
    text <گر سر کشی سرگشته ایام بمانی>
  block
    text <با دوست وفا کن که وفا وام الست است>
    text <ترسم که بمیری و در این وام بمانی>
  block
    text <بگرفت تو را تاسه و حال تو چنان است>
    text <کز عجز تو در تاسه حمام بمانی>
  block
    text <می‌ترسی از این سر که تو داری و از این خو>
    text <کان سر تو به رنجوری سرسام بمانی>
  block
    text <با ما تو یکی کن سر زیرا سر وقت است>
    text <تا همچو سران شاد سرانجام بمانی>
