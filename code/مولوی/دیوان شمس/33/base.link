
text <می ده گزافه ساقیا تا کم شود خوف و رجا>
  block
    text <می ده گزافه ساقیا تا کم شود خوف و رجا>
    text <گردن بزن اندیشه را ما از کجا او از کجا>
  block
    text <پیش آر نوشانوش را از بیخ برکن هوش را>
    text <آن عیش بی‌روپوش را از بند هستی برگشا>
  block
    text <در مجلس ما سرخوش آ برقع ز چهره برگشا>
    text <زان سان که اول آمدی ای یفعل الله ما یشا>
  block
    text <دیوانگان جسته بین از بند هستی رسته بین>
    text <در بی‌دلی دل بسته بین کاین دل بود دام بلا>
  block
    text <زوتر بیا هین دیر شد دل زین ولایت سیر شد>
    text <مستش کن و بازش رهان زین گفتن زوتر بیا>
  block
    text <بگشا ز دستم این رسن بربند پای بوالحسن>
    text <پر ده قدح را تا که من سر را بنشناسم ز پا>
  block
    text <بی ذوق آن جانی که او در ماجرا و گفت و گو>
    text <هر لحظه گرمی می‌کند با بوالعلی و بوالعلا>
  block
    text <نانم مده آبم مده آسایش و خوابم مده>
    text <ای تشنگی عشق تو صد همچو ما را خونبها>
  block
    text <امروز مهمان توام مست و پریشان توام>
    text <پر شد همه شهر این خبر کامروز عیش است الصلا>
  block
    text <هر کو به جز حق مشتری جوید نباشد جز خری>
    text <در سبزه این گولخن همچون خران جوید چرا>
  block
    text <می‌دان که سبزه گولخن گنده کند ریش و دهن>
    text <زیرا ز خضرای دمن فرمود دوری مصطفی>
  block
    text <دورم ز خضرای دمن دورم ز حورای چمن>
    text <دورم ز کبر و ما و من مست شراب کبریا>
  block
    text <از دل خیال دلبری برکرد ناگاهان سری>
    text <ماننده ماه از افق ماننده گل از گیا>
  block
    text <جمله خیالات جهان پیش خیال او دوان>
    text <مانند آهن پاره‌ها در جذبه آهن ربا>
  block
    text <بد لعل‌ها پیشش حجر شیران به پیشش گورخر>
    text <شمشیرها پیشش سپر خورشید پیشش ذره‌ها>
  block
    text <عالم چو کوه طور شد هر ذره‌اش پرنور شد>
    text <مانند موسی روح هم افتاد بی‌هوش از لقا>
  block
    text <هر هستییی در وصل خود در وصل اصل اصل خود>
    text <خنبک زنان بر نیستی دستک زنان اندر نما>
  block
    text <سرسبز و خوش هر تره‌ای نعره زنان هر ذره‌ای>
    text <کالصبر مفتاح الفرج و الشکر مفتاح الرضا>
  block
    text <گل کرد بلبل را ندا کای صد چو من پیشت فدا>
    text <حارس بدی سلطان شدی تا کی زنی طال بقا>
  block
    text <ذرات محتاجان شده اندر دعا نالان شده>
    text <برقی بر ایشان برزده مانده ز حیرت از دعا>
  block
    text <السلم منهاج الطلب الحلم معراج الطرب>
    text <و النار صراف الذهب و النور صراف الولا>
  block
    text <العشق مصباح العشا و الهجر طباخ الحشا>
    text <و الوصل تریاق الغشا یا من علی قلبی مشا>
  block
    text <الشمس من افراسنا و البدر من حراسنا>
    text <و العشق من جلاسنا من یدر ما فی راسنا>
  block
    text <یا سایلی عن حبه اکرم به انعم به>
    text <کل المنی فی جنبه عند التجلی کالهبا>
  block
    text <یا سایلی عن قصتی العشق قسمی حصتی>
    text <و السکر افنی غصتی یا حبذا لی حبذا>
  block
    text <الفتح من تفاحکم و الحشر من اصباحکم>
    text <القلب من ارواحکم فی الدور تمثال الرحا>
  block
    text <اریاحکم تجلی البصر یعقوبکم یلقی النظر>
    text <یا یوسفینا فی البشر جودوا بما الله اشتری>
  block
    text <الشمس خرت و القمر نسکا مع الاحدی عشر>
    text <قدامکم فی یقظه قدام یوسف فی الکری>
  block
    text <اصل العطایا دخلنا ذخر البرایا نخلنا>
    text <یا من لحب او نوی یشکوا مخالیب النوی>
