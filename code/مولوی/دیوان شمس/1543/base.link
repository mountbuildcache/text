
text <کجایی ساقیا درده مدامم>
  block
    text <کجایی ساقیا درده مدامم>
    text <که من از جان غلامت را غلامم>
  block
    text <می اندرده تهی دستم چه داری>
    text <که از خون جگر پر گشت جامم>
  block
    text <ز ننگ من نگوید نام من کس>
    text <چو من مردی چه جای ننگ و نامم>
  block
    text <چو بر جانم زدی شمشیر عشقت>
    text <تمامم کن که زنده ناتمامم>
  block
    text <گهم زاهد همی‌خوانند و گه رند>
    text <من مسکین ندانم تا کدامم>
  block
    text <ز من چون شمع تا یک ذره باقی است>
    text <نخواهد بود جز آتش مقامم>
  block
    text <مرا جز سوختن راه دگر نیست>
    text <بیا تا خوش بسوزم زانک خامم>
