
text <هزار جان مقدس فدای روی تو باد>
  block
    text <هزار جان مقدس فدای روی تو باد>
    text <که در جهان چو تو خوبی کسی ندید و نزاد>
  block
    text <هزار رحمت دیگر نثار آن عاشق>
    text <که او به دام هوای چو تو شهی افتاد>
  block
    text <ز صورت تو حکایت کنند یا ز صفت>
    text <که هر یکی ز یکی خوبتر زهی بنیاد>
  block
    text <دلم هزار گره داشت همچو رشته سحر>
    text <ز سحر چشم خوشت آن همه گره بگشاد>
  block
    text <بلندبین ز تو گشتست هر دو دیده عشق>
    text <ببین تو قوت شاگرد و حکمت استاد>
  block
    text <نشسته‌ایم دل و عشق و کالبد پیشت>
    text <یکی خراب و یکی مست وان دگر دلشاد>
  block
    text <به حکم تست بگریانی و بخندانی>
    text <همه چو شاخ درختیم و عشق تو چون باد>
  block
    text <به باد عشق تو زردیم هم بدان سبزیم>
    text <تو راست جمله ولایت تو راست جمله مراد>
  block
    text <کلوخ و سنگ چه داند بهار را چه اثر>
    text <بهار را ز چمن پرس و سنبل و شمشاد>
  block
    text <درخت را ز برون سوی باد گرداند>
    text <درخت دل را باد اندرونست یعنی یاد>
  block
    text <به زیر سایه زلفت دلم چه خوش خفته‌ست>
    text <خراب و مست و لطیف و خوش و کش و آزاد>
  block
    text <چو غیرت تو دلم را ز خواب بجهانید>
    text <خمار خیزد و فریاد دردهد فریاد>
  block
    text <ولی چو مست کنی مر مرا غلط گردم>
    text <گمان برم که امیرم چرا شوم منقاد>
  block
    text <به وقت درد بگوییم کای تو و همه تو>
    text <چو درد رفت حجابی میان ما بنهاد>
  block
    text <در آن زمان که کند عقل عاقبت بینی>
    text <ندا ز عشق برآید که هرچ بادا باد>
