
text <سیمبرا ز سیم تو سیمبرم به جان تو>
  block
    text <سیمبرا ز سیم تو سیمبرم به جان تو>
    text <وز می نو که داده‌ای جان نبرم به جان تو>
  block
    text <زخم گران همی‌کشم زخم بزن که من خوشم>
    text <گر چه درون آتشم جمله زرم به جان تو>
  block
    text <هر نفسی که آن رسد کار دلم به جان رسد>
    text <گر چه ز پا درآمدم جان سرم به جان تو>
  block
    text <شکل طبیب عشق تو آمد و داد شربتی>
    text <خوردم از آن و هر نفس من بترم به جان تو>
  block
    text <نور دو چشم و نور مه چون برسد یکی شود>
    text <تو چو مهی به جان من من بصرم به جان تو>
  block
    text <هر چه که در نظر بود بسته بود عمارتش>
    text <آه که چنین خراب من از نظرم به جان تو>
  block
    text <در تبریز شمس دین هست بلندتر شجر>
    text <شاد و به برگ و بانوا زان شجرم به جان تو>
