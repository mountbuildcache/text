
text <من و تو دوش شب بیدار بودیم>
  block
    text <من و تو دوش شب بیدار بودیم>
    text <همه خفتند و ما بر کار بودیم>
  block
    text <حریف غمزه غماز گشتیم>
    text <به پیش طره طرار بودیم>
  block
    text <بیا تا ظاهر و پیدا بگوییم>
    text <که با عشق نهانی یار بودیم>
  block
    text <اگر چه پیش و پس آن جا نگنجد>
    text <به پیش صانع جبار بودیم>
  block
    text <عجب نبود اگر ما را ندیدند>
    text <که ما در مخزن اسرار بودیم>
  block
    text <بیاوردیم درها ارمغانی>
    text <که یعنی ما به دریابار بودیم>
