
text <کی ز جهان برون شود جزو جهان هله بگو>
  block
    text <کی ز جهان برون شود جزو جهان هله بگو>
    text <کی برهد ز آب نم چون بجهد یکی ز دو>
  block
    text <هیچ نمیرد آتشی ز آتش دیگر ای پسر>
    text <ای دل من ز عشق خون خون مرا به خون مشو>
  block
    text <چند گریختم نشد سایه من ز من جدا>
    text <سایه بود موکلم گر چه شوم چو تار مو>
  block
    text <نیست جز آفتاب را قوت دفع سایه‌ها>
    text <بیش کند کمش کند این تو ز آفتاب جو>
  block
    text <ور دو هزار سال تو در پی سایه می‌دوی>
    text <آخر کار بنگری تو سپسی و پیش او>
  block
    text <جرم تو گشت خدمتت رنج تو گشت نعمتت>
    text <شمع تو گشت ظلمتت بند تو گشت جست و جو>
  block
    text <شرح بدادمی ولی پشت دل تو بشکند>
    text <شیشه دل چو بشکنی سود نداردت رفو>
  block
    text <سایه و نور بایدت هر دو به هم ز من شنو>
    text <سر بنه و دراز شو پیش درخت اتقوا>
  block
    text <چون ز درخت لطف او بال و پری برویدت>
    text <تن زن چون کبوتران بازمکن بقوبقو>
  block
    text <چغز در آب می‌رود مار نمی‌رسد بدو>
    text <بانگ زند خبر کند مار بداندش که کو>
  block
    text <گر چه که چغز حیله گر بانگ زند چو مار هم>
    text <آن دم سست چغزیش بازدهد ز بانگ بو>
  block
    text <چغز اگر خمش بدی مار شدی شکار او>
    text <چونک به کنج وارود گنج شود جو و تسو>
  block
    text <گنج چو شد تسوی زر کم نشود به خاک در>
    text <گنج شود تسوی جان چون برسد به گنج هو>
  block
    text <ختم کنم بر این سخن یا بفشارمش دگر>
    text <حکم تو راست من کیم ای ملک لطیف خو>
