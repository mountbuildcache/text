
text <چه گوهری تو که کس را به کف بهای تو نیست>
  block
    text <چه گوهری تو که کس را به کف بهای تو نیست>
    text <جهان چه دارد در کف که آن عطای تو نیست>
  block
    text <سزای آنک زید بی‌رخ تو زین بترست>
    text <سزای بنده مده گر چه او سزای تو نیست>
  block
    text <نثار خاک تو خواهم به هر دمی دل و جان>
    text <که خاک بر سر جانی که خاک پای تو نیست>
  block
    text <مبارکست هوای تو بر همه مرغان>
    text <چه نامبارک مرغی که در هوای تو نیست>
  block
    text <میان موج حوادث هر آنک استادست>
    text <به آشنا نرهد چونک آشنای تو نیست>
  block
    text <بقا ندارد عالم وگر بقا دارد>
    text <فناش گیر چو او محرم بقای تو نیست>
  block
    text <چه فرخست رخی کو شهیت را ماتست>
    text <چه خوش لقا بود آن کس که بی‌لقای تو نیست>
  block
    text <ز زخم تو نگریزم که سخت خام بود>
    text <دلی که سوخته آتش بلای تو نیست>
  block
    text <دلی که نیست نشد روی در مکان دارد>
    text <ز لامکانش برانی که رو که جای تو نیست>
  block
    text <کرانه نیست ثنا و ثناگران تو را>
    text <کدام ذره که سرگشته ثنای تو نیست>
  block
    text <نظیر آنک نظامی به نظم می‌گوید>
    text <جفا مکن که مرا طاقت جفای تو نیست>
