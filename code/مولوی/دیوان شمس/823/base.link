
text <عمر بر اومید فردا می‌رود>
  block
    text <عمر بر اومید فردا می‌رود>
    text <غافلانه سوی غوغا می‌رود>
  block
    text <روزگار خویش را امروز دان>
    text <بنگرش تا در چه سودا می‌رود>
  block
    text <گه به کیسه گه به کاسه عمر رفت>
    text <هر نفس از کیسه ما می‌رود>
  block
    text <مرگ یک یک می‌برد وز هیبتش>
    text <عاقلان را رنگ و سیما می‌رود>
  block
    text <مرگ در ره ایستاده منتظر>
    text <خواجه بر عزم تماشا می‌رود>
  block
    text <مرگ از خاطر به ما نزدیکتر>
    text <خاطر غافل کجاها می‌رود>
  block
    text <تن مپرور زانک قربانیست تن>
    text <دل بپرور دل به بالا می‌رود>
  block
    text <چرب و شیرین کم ده این مردار را>
    text <زانک تن پرورد رسوا می‌رود>
  block
    text <چرب و شیرین ده ز حکمت روح را>
    text <تا قوی گردد که آن جا می‌رود>
  block
    text <حکمتت از شه صلاح الدین رسد>
    text <آنک چون خورشید یکتا می‌رود>
