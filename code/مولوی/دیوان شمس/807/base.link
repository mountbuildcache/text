
text <لحظه‌ای قصه کنان قصه تبریز کنید>
  block
    text <لحظه‌ای قصه کنان قصه تبریز کنید>
    text <لحظه‌ای قصه آن غمزه خون ریز کنید>
  block
    text <در فراق لب چون شکر او تلخ شدیم>
    text <زان شکرهای خدایانه شکرریز کنید>
  block
    text <هندوی شب سر زلفین ببرد ز طمع>
    text <زلف او گر بفشانید عبربیز کنید>
  block
    text <بس زبان کز صفت آن لب او کند شود>
    text <چون سنان نظر از دولت او تیز کنید>
  block
    text <ای بسا شب که ز نور مه او روز شود>
    text <گر چه مه در طلبش شیوه شبخیز کنید>
  block
    text <وقت شمشیر بود واسطه‌ها برگیرید>
    text <صرف آرید نخواهیم که آمیز کنید>
  block
    text <شمس تبریز که خورشید یکی ذره اوست>
    text <ذره را شمس مگوییدش و پرهیز کنید>
