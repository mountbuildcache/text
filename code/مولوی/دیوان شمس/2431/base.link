
text <این عشق گردان کو به کو بر سر نهاده طبله‌ای>
  block
    text <این عشق گردان کو به کو بر سر نهاده طبله‌ای>
    text <که هر کجا مرده بود زنده کنم بی‌حیله‌ای>
  block
    text <خوان روانم از کرم زنده کنم مرده بدم>
    text <کو نرگدایی تا برد از خوان لطفم زله‌ای>
  block
    text <گاهی تو را در بر کنم گاهی ز زهرت پر کنم>
    text <آگاه شو آخر ز من ای در کفم چون کیله‌ای>
  block
    text <گر حبه‌ای آید به من صد کان پرزرش کنم>
    text <دریای شیرینش کنم هر چند باشد قله‌ای>
  block
    text <از تو عدم وز من کرم وز تو رضا وز من قسم>
    text <صد اطلس و اکسون نهم در پیش کرم پیله‌ای>
  block
    text <هر لحظه نومید را خرمن دهم بی‌کشتنی>
    text <هر لحظه درویش را قربت دهم بی‌چله‌ای>
  block
    text <چشمه شکر جوشان کنم اندر دل تنگ نیی>
    text <اندیشه‌های خوش نهم اندر دماغ و کله‌ای>
  block
    text <می‌ران فرس در دین فقط ور اسب تو گردد سقط>
    text <بر جای اسب لاغری هر سو بیابی گله‌ای>
  block
    text <خاموش باش و لا مگو جز آن که حق بخشد مجو>
    text <جوشان ز حلوای رضا بر جمره چون پاتیله‌ای>
  block
    text <تبریز شد خلد برین از عکس روی شمس دین>
    text <هر نقش در وی حور عین هر جامه از وی حله‌ای>
