
text <پیام کرد مرا بامداد بحر عسل>
  block
    text <پیام کرد مرا بامداد بحر عسل>
    text <که موج موج عسل بین به چشم خلق غزل>
  block
    text <به روزه دار نیاید ز آب جز بانگی>
    text <ولیک عاقبت آن بانگ هم رسد به عمل>
  block
    text <سماع شرفه آبست و تشنگان در رقص>
    text <حیات یابی از این بانگ آب اقل اقل>
  block
    text <بگوید آب ز من رسته‌ای به من آیی>
    text <به آخر آن جا آیی که بوده‌ای اول>
  block
    text <به جان و سر که از این آب بر سر ار ریزد>
    text <هزار طره بروید ز مشک بر سر کل>
  block
    text <شراب خوار که نامیخت با شراب این آب>
    text <کشد خمار پیاپی تو باش لاتعجل>
