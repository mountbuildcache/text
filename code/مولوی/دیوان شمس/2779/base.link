
text <بانگ می‌زن ای منادی بر سر هر رسته‌ای>
  block
    text <بانگ می‌زن ای منادی بر سر هر رسته‌ای>
    text <هیچ دیدیت ای مسلمانان غلامی جسته‌ای>
  block
    text <یک غلامی ماه رویی مشک بویی فتنه‌ای>
    text <وقت نازش تیزگامی وقت صلح آهسته‌ای>
  block
    text <کودکی لعلین قبایی خوش لقایی شکری>
    text <سروقدی چشم شوخی چابکی برجسته‌ای>
  block
    text <بر کنار او ربابی در کف او زخمه‌ای>
    text <می‌نوازد خوش نوایی دلکشی بنشسته‌ای>
  block
    text <هیچ کس دارد ز باغ حسن او یک میوه‌ای>
    text <یا ز گلزار جمالش بهر بو گلدسته‌ای>
  block
    text <یوسفی کز قیمت او مفلس آمد شاه مصر>
    text <هر طرف یعقوب وار از غمزه‌اش دلخسته‌ای>
  block
    text <مژدگانی جان شیرین می‌دهم او را حلال>
    text <هر کی آرد یک نشان یا نکته‌ای سربسته‌ای>
