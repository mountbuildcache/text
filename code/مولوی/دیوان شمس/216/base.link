
text <روم به حجره خیاط عاشقان فردا>
  block
    text <روم به حجره خیاط عاشقان فردا>
    text <من درازقبا با هزار گز سودا>
  block
    text <ببردت ز یزید و بدوزدت بر زید>
    text <بدین یکی کندت جفت و زان دگر عذرا>
  block
    text <بدان یکیت بدوزد که دل نهی همه عمر>
    text <زهی بریشم و بخیه زهی ید بیضا>
  block
    text <چو دل تمام نهادی ز هجر بشکافد>
    text <به زخم نادره مقراض اهبطوا منها>
  block
    text <ز جمع کردن و تفریق او شدم حیران>
    text <به ثبت و محو چو تلوین خاطر شیدا>
  block
    text <دل‌ست تخته پرخاک او مهندس دل>
    text <زهی رسوم و رقوم و حقایق و اسما>
  block
    text <تو را چو در دگری ضرب کرد همچو عدد>
    text <ز ضرب خود چه نتیجه همی‌کند پیدا>
  block
    text <چو ضرب دیدی اکنون بیا و قسمت بین>
    text <که قطره‌ای را چون بخش کرد در دریا>
  block
    text <به جبر جمله اضداد را مقابله کرد>
    text <خمش که فکر دراشکست زین عجایب‌ها>
