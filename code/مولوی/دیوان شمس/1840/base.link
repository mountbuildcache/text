
text <مطرب خوش نوای من عشق نواز همچنین>
  block
    text <مطرب خوش نوای من عشق نواز همچنین>
    text <نغنغه دگر بزن پرده تازه برگزین>
  block
    text <مطرب روح من تویی کشتی نوح من تویی>
    text <فتح و فتوح من تویی یار قدیم و اولین>
  block
    text <ای ز تو شاد جان من بی‌تو مباد جان من>
    text <دل به تو داد جان من با غم توست همنشین>
  block
    text <تلخ بود غم بشر وین غم عشق چون شکر>
    text <این غم عشق را دگر بیش به چشم غم مبین>
  block
    text <چون غم عشق ز اندرون یک نفسی رود برون>
    text <خانه چو گور می شود خانگیان همه حزین>
  block
    text <سرمه ماست گرد تو راحت ماست درد تو>
    text <کیست حریف و مرد تو ای شه مردآفرین>
  block
    text <تا که تو را شناختم همچو نمک گداختم>
    text <شکم و شک فنا شود چون برسد بر یقین>
  block
    text <من شبم از سیه دلی تو مه خوب و مفضلی>
    text <ظلمت شب عدم شود در رخ ماه راه بین>
  block
    text <عشق ز توست همچو جان عقل ز توست لوح خوان>
    text <کان و مکان قراضه جو بحر ز توست دانه چین>
  block
    text <مست تو بوالفضول شد وز دو جهان ملول شد>
    text <عشق تو را رسول شد او است نکال هر زمین>
  block
    text <در تبریز شمس دین دارد مطلعی دگر>
    text <نیست ز مشرق او مبین نیست به مغرب او دفین>
