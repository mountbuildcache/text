
text <ای غم اگر مو شوی پیش منت بار نیست>
  block
    text <ای غم اگر مو شوی پیش منت بار نیست>
    text <پر شکرست این مقام هیچ تو را کار نیست>
  block
    text <غصه در آن دل بود کز هوس او تهیست>
    text <غم همه آن جا رود کان بت عیار نیست>
  block
    text <ای غم اگر زر شوی ور همه شکر شوی>
    text <بندم لب گویمت خواجه شکرخوار نیست>
  block
    text <در دل اگر تنگیست تنگ شکرهای اوست>
    text <ور سفری در دلست جز بر دلدار نیست>
  block
    text <ای که تو بی‌غم نه‌ای می‌کن دفع غمش>
    text <شاد شو از بوی یار کت نظر یار نیست>
  block
    text <ماه ازل روی او بیت و غزل بوی او>
    text <بوی بود قسم آنک محرم دیدار نیست>
