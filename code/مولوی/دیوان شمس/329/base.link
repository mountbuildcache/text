
text <بیایید بیایید که گلزار دمیده‌ست>
  block
    text <بیایید بیایید که گلزار دمیده‌ست>
    text <بیایید بیایید که دلدار رسیده‌ست>
  block
    text <بیارید به یک بار همه جان و جهان را>
    text <به خورشید سپارید که خوش تیغ کشیده‌ست>
  block
    text <بر آن زشت بخندید که او ناز نماید>
    text <بر آن یار بگریید که از یار بریده‌ست>
  block
    text <همه شهر بشورید چو آوازه درافتاد>
    text <که دیوانه دگربار ز زنجیر رهیده‌ست>
  block
    text <چه روزست و چه روزست چنین روز قیامت>
    text <مگر نامه اعمال ز آفاق پریده‌ست>
  block
    text <بکوبید دهل‌ها و دگر هیچ مگویید>
    text <چه جای دل و عقلست که جان نیز رمیده‌ست>
