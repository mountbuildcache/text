
text <سیبکی نیم سرخ و نیمی زرد>
  block
    text <سیبکی نیم سرخ و نیمی زرد>
    text <از گل و زعفران حکایت کرد>
  block
    text <چون جدا گشت عاشق از معشوق>
    text <برد معشوق ناز و عاشق درد>
  block
    text <این دو رنگ مخالف از یک هجر>
    text <بر رخ هر دو عشق پیدا کرد>
  block
    text <رخ معشوق زرد لایق نیست>
    text <سرخی و فربهی عاشق سرد>
  block
    text <چونک معشوق ناز آغازید>
    text <ناز کش عاشقا مگیر نبرد>
  block
    text <انا کالشوک سیدی کالورد>
    text <فهما اثنان فی الحقیقه فرد>
  block
    text <انه الشمس اننی کالظل>
    text <منه حر البقا و منی البرد>
  block
    text <ان جالوت بارز الطالوت>
    text <ان داوود قدروا فی السرد>
  block
    text <دل ز تن زاد لیک شاه تنست>
    text <همچنانک بزاید از زن مرد>
  block
    text <باز در دل یکی دلیست نهان>
    text <چون سواری نهان شده در گرد>
  block
    text <جنبش گرد از سوار بود>
    text <اوست کاین گرد را به رقص آورد>
  block
    text <نیست شطرنج تا تو فکر کنی>
    text <با توکل بریز مهره چو نرد>
  block
    text <شمس تبریز آفتاب دلست>
    text <میوه‌های دل آن تفش پرورد>
