
text <الا ای روی تو صد ماه و مهتاب>
  block
    text <الا ای روی تو صد ماه و مهتاب>
    text <مگو شب گشت و بی‌گه گشت بشتاب>
  block
    text <مرا در سایه‌ات ای کعبه جان>
    text <به هر مسجد ز خورشیدست محراب>
  block
    text <غلط گفتم که اندر مسجد ما>
    text <برون در بود خورشید بواب>
  block
    text <از این هفت آسیا ما نان نجوییم>
    text <ننوشیم آب ما زین سبز دولاب>
  block
    text <مسبب اوست اسباب جهان را>
    text <چه باشد تار و پود لاف اسباب>
  block
    text <ز مستی در هزاران چه فتادیم>
    text <برون مان می‌کشد عشقش به قلاب>
  block
    text <چه رونق دارد از مجلس جان>
    text <زهی چشم و چراغ جان اصحاب>
  block
    text <بخندد باغ دل زان سرو مقبل>
    text <بجوشد خون ما زین شاخ عناب>
  block
    text <فتوح اندر فتوح اندر فتوحی>
    text <توی مفتاح و حق مفتاح ابواب>
  block
    text <ز نفط انداز عشق آتشینت>
    text <زمین و آسمان لرزان چو سیماب>
  block
    text <بر مستانش آید می به دعوی>
    text <خلق گردد برانندش به مضراب>
  block
    text <خمش کن ختم کن ای دل چو دیدی>
    text <که آن خوبی نمی‌گنجد در القاب>
