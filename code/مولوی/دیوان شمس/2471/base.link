
text <سوخت یکی جهان به غم آتش غم پدید نی>
  block
    text <سوخت یکی جهان به غم آتش غم پدید نی>
    text <صورت این طلسم را هیچ کسی بدید نی>
  block
    text <می‌کشدم به هر طرف قوت کهربای او>
    text <ای عجبا بدید کس آنک مرا کشید نی>
  block
    text <هست سماع چنگ نی هست شراب رنگ نی>
    text <صد قدح است بر قدح آنک قدح چشید نی>
  block
    text <عشق قرابه باز و من در کف او چو شیشه‌ای>
    text <شیشه شکست زیر پا پای کسی خلید نی>
  block
    text <در قدم روندگان شیخ و مرید بی‌عدد>
    text <در نفس یگانگی شیخ نه و مرید نی>
  block
    text <آنک میان مردمان شهره شد و حدیث شد>
    text <سایه بایزید بد مایه بایزید نی>
  block
    text <مژده دهید عاشقان عید وصال می رسد>
    text <ز آنک ندید هیچ کس خود رمضان و عید نی>
