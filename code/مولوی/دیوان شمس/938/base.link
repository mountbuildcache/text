
text <سخن به نزد سخندان بزرگوار بود>
  block
    text <سخن به نزد سخندان بزرگوار بود>
    text <ز آسمان سخن آمد سخن نه خوار بود>
  block
    text <سخن چو نیک نگویی هزار نیست یکی>
    text <سخن چو نیکو گویی یکی هزار بود>
  block
    text <سخن ز پرده برون آید آن گهش بینی>
    text <که او صفات خداوند کردگار بود>
  block
    text <سخن چو روی نماید خدای رشک برد>
    text <خنک کسی که به گفتار رازدار بود>
  block
    text <ز عرش تا به ثری ذره ذره گویااند>
    text <که داند آنک به ادراک عرش وار بود>
  block
    text <سخن ز علم خدا و عمل خدای کند>
    text <وگر ز ما طلبی کار کار کار بود>
  block
    text <چو مرغکان ابابیل لشکری شکنند>
    text <به پیش لشکر پنهان چه کارزار بود>
  block
    text <چو پشه سر شاهی برد که نمرودست>
    text <یقین شود که نهان در سلاحدار بود>
  block
    text <چو یک سواره مه را سپر دو نیم شود>
    text <سنان دیده احمد چه دلگذار بود>
  block
    text <تو صورتی طلبی زین سخن که دست نهی>
    text <دهم به دست تو گر دست دستیار بود>
