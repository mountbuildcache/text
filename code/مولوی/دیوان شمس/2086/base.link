
text <من کجا بودم عجب بی‌تو این چندین زمان>
  block
    text <من کجا بودم عجب بی‌تو این چندین زمان>
    text <در پی تو همچو تیر در کف تو چون کمان>
  block
    text <تو مرا دستور ده تا بگویم حال ده>
    text <گر چه ازرق پوش شد شیخ ما چون آسمان>
  block
    text <برگشا این پرده را تازه کن پژمرده را>
    text <تا رود خاکی به خاک تا روان گردد روان>
  block
    text <من کجا بودم عجب غایب از سلطان خویش>
    text <ساعتی ترسان چو دزد ساعتی چون پاسبان>
  block
    text <گه اسیر چار و پنج گه میان گنج و رنج>
    text <سود من بی‌روی تو بد زیان اندر زیان>
  block
    text <ور تو ای استاسرا متهم داری مرا>
    text <روی زرد و چشم تر می‌دهد از دل نشان>
  block
    text <رحم را سیلاب برد یا نکوکاری بمرد>
    text <ای زده تیر جفا ای کمان کرده نهان>
  block
    text <ای همه کردی ولی برنگشت از تو دلی>
    text <ای جفا و جور تو به ز لطف دیگران>
  block
    text <باری این دم رسته‌ام با تو درپیوسته‌ام>
    text <ای سبک روح جهان درده آن رطل گران>
  block
    text <واخرم یک بارگی از غم و بیچارگی>
    text <سیرم از غمخوارگی منت غمخوارگان>
  block
    text <مست جام حق شوم فانی مطلق شوم>
    text <پر برآرم در عدم برپرم در لامکان>
  block
    text <جان بر جانان رود گوش و هوشم نشنود>
    text <بینی هر قلتبوز و چربک هر قلتبان>
  block
    text <همچو ذره مر مرا رقص باره کرده‌ای>
    text <پای کوبان پای کوب جان دهم ای جان جان>
  block
    text <ای عجب گویم دگر باقیات این خبر>
    text <نی خمش کردم تو گوی مطرب شیرین زبان>
  block
    text <اقتلونی یا ثقات ان فی قتلی حیات>
    text <و الحیات فی الممات فی صبابات الحسان>
  block
    text <قد هدانا ربنا من سقام طبنا>
    text <قد قضی ما فاتنا نعم هذا المستعان>
  block
    text <اقچلر در گزلری خوش نسا اول قشلری>
    text <الدر ریز سواری کمدر اول الپ ارسلان>
  block
    text <نورکم فی ناظری حسنکم فی خاطری>
    text <ان ربی ناصری رب زد هذا القرآن>
  block
    text <دب طیف فی الحشا نعم ماش قد مشا>
    text <قد سقانا ما یشا فی کأس کالجفان>
  block
    text <ارفضوا هذا الفراق و اکرموا بالاعتناق>
    text <و ارغبوا فی الاتفاق و افتحوا باب الجنان>
  block
    text <وقت عشرت هر کسی گوشه خلوت رود>
    text <عشرت و شرب مرا می‌نباید شد نهان>
  block
    text <از کف این نیکبخت می‌خورم همچون درخت>
    text <ور نه من سرسبز چون می‌روم مست و جوان>
  block
    text <چون سنان است این غزل در دل و جان دغل>
    text <بیشتر شد عیب نیست این درازی در سنان>
  block
    text <فاعلاتن فاعلات فاعلاتن فاعلات>
    text <شمس تبریزی تویی هم شه و هم ترجمان>
