
text <امروز مها خویش ز بیگانه ندانیم>
  block
    text <امروز مها خویش ز بیگانه ندانیم>
    text <مستیم بدان حد که ره خانه ندانیم>
  block
    text <در عشق تو از عاقله عقل برستیم>
    text <جز حالت شوریده دیوانه ندانیم>
  block
    text <در باغ به جز عکس رخ دوست نبینیم>
    text <وز شاخ به جز حالت مستانه ندانیم>
  block
    text <گفتند در این دام یکی دانه نهاده‌ست>
    text <در دام چنانیم که ما دانه ندانیم>
  block
    text <امروز از این نکته و افسانه مخوانید>
    text <کافسون نپذیرد دل و افسانه ندانیم>
  block
    text <چون شانه در آن زلف چنان رفت دل ما>
    text <کز بیخودی از زلف تو تا شانه ندانیم>
  block
    text <باده ده و کم پرس که چندم قدح است این>
    text <کز یاد تو ما باده ز پیمانه ندانیم>
