
text <ای از جمال حسن تو عالم نشانه‌ای>
  block
    text <ای از جمال حسن تو عالم نشانه‌ای>
    text <مقصود حسن توست و دگرها بهانه‌ای>
  block
    text <نقاش را اگر ز جمال تو قبله نیست>
    text <مقصود او چه بود ز نقشی و خانه‌ای>
  block
    text <ای صد هزار شمع نشسته بدین امید>
    text <گرد تنور عشق تو بهر زبانه‌ای>
  block
    text <ای حلقه‌های زلف خوشت طوق حلق ما>
    text <سازید مرغ روح در آن حلقه لانه‌ای>
  block
    text <گویی میان مجلس آن شاه کی رسم>
    text <نی آن کرانه دارد و نی این میانه‌ای>
  block
    text <این داد کیست مفخر تبریز شمس دین>
    text <زان دولتی که داد درختی ز دانه‌ای>
