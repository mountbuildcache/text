
text <ای روترش به پیشم بد گفته‌ای مرا پس>
  block
    text <ای روترش به پیشم بد گفته‌ای مرا پس>
    text <مردار بوی دارد دایم دهان کرکس>
  block
    text <آن گفته پلیدت در روی شدت پدیدت>
    text <پیدا بود خبیثی در روی و رنگ ناکس>
  block
    text <ما راست یار و دلبر تو مرگ و جسک می‌خور>
    text <هین کز دهان هر سگ دریا نشد منجس>
  block
    text <بیت القدس اگر شد ز افرنگ پر از خوکان>
    text <بدنام کی شد آخر آن مسجد مقدس>
  block
    text <این روی آینه‌ست این یوسف در او بتابد>
    text <بیگانه پشت باشد هر چند شد مقرنس>
  block
    text <خفاش اگر سگالد خورشید غم ندارد>
    text <خورشید را چه نقصان گر سایه شد منکس>
  block
    text <ضحاک بود عیسی عباس بود یحیی>
    text <این ز اعتماد خندان وز خوف آن معبس>
  block
    text <گفتند از این دو یا رب پیش تو کیست بهتر>
    text <زین هر دو چیست بهتر در منهج مؤسس>
  block
    text <حق گفت افضل آنست کش ظن به من نکوتر>
    text <که حسن ظن مجرم نگذاردش مدنس>
  block
    text <تو خود عبوس گینی نه از خوف و طمع دینی>
    text <از رشک زعفرانی یا از شماتت اطلس>
  block
    text <این دو به کار ناید جز ناروا نشاید>
    text <ای وای آن که در وی باشد حسد مغرس>
  block
    text <واهل ز دست او را تبت بس است او را>
    text <هر کو عدوی مه شد ظلمات مر ورا بس>
  block
    text <اعدات آفتابا می‌دان یقین خفاشند>
    text <هم ننگ جمله مرغان هم حبس لیل عسعس>
  block
    text <ابتر بود عدوش وان منصبش نماند>
    text <در دیده کی بماند گر درفتد در او خس>
