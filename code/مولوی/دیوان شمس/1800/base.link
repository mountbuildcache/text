
text <هذا رشاد الکافرین هذا جزاء الصابرین>
  block
    text <هذا رشاد الکافرین هذا جزاء الصابرین>
    text <هذا معاد الغابرین نعم الرجا نعم المعین>
  block
    text <صد آفتاب از تو خجل او خوشه چین تو مشتعل>
    text <نعره زنان در سینه دل استدرکوا عین الیقین>
  block
    text <از آسمان در هر غذا از علویان آید ندا>
    text <کای روح پاک مقتدا یا رحمة للعالمین>
  block
    text <حبس حقایق را دری باغ شقایق را تری>
    text <هم از دقایق مخبری پیش از ظهور یوم دین>
  block
    text <ای دل ز دیده دام کن دیده نداری وام کن>
    text <ای جان نفیر عام کن تا برجهی زین آب و طین>
  block
    text <ای جان تو باری لمتری شیر جهاد اکبری>
    text <باید که صف‌ها بردری و آیی بر آن قلعه حصین>
  block
    text <هان ای حبیب و ای محب بشنو صلا و فاستجب>
    text <گر گشت جانان محتجب جان می رود نیکوش بین>
  block
    text <گفته‌ست جان ذوفنون چون غرقه شد در بحر خون>
    text <یا لیت قومی یعلمون که با کیانم همنشین>
  block
    text <سیلم سوی دریا روم روحم سوی بالا روم>
    text <لعلم به گوهرها روم یا تاج باشم یا نگین>
  block
    text <هر کس که یابد این رشد زان قند بی‌حد او چشد>
    text <مانند موسی برکشد از خاره او ماء معین>
  block
    text <چون مست گشتم برجهم بر رخش دل زین برنهم>
    text <زیرا که مشتاق شهم آن ماه از مه‌ها مهین>
  block
    text <گفتن رها کن ای پدر گفتن حجاب است از نظر>
    text <گر می خوری زان می بخور ور می گزینی زان گزین>
  block
    text <الصمت اولی بالرصد فی النطق تهییج العدد>
    text <جاء المدد جاء المدد استنصروا یا مسلمین>
  block
    text <مستفعلن مستفعلن یا سیدا یا اقربا>
    text <فی نشونا او مشینا من قربه العرق الوتین>
