
text <اگر تو مست وصالی رخ تو ترش چراست>
  block
    text <اگر تو مست وصالی رخ تو ترش چراست>
    text <برون شیشه ز حال درون شیشه گواست>
  block
    text <پدید باشد مستی میان صد هشیار>
    text <ز بوی رنگ و ز چشم و فتادن از چپ و راست>
  block
    text <علی الخصوص شرابی که اولیا نوشند>
    text <که جوش و نوش و قوامش ز خم لطف خداست>
  block
    text <خم شراب میان هزار خم دگر>
    text <به کف و تف و به جوش و به غلغله پیداست>
  block
    text <چو جوش دیدی می‌دان که آتش‌ست ز جان>
    text <خروش دیدی می‌دانک شعله سوداست>
  block
    text <بدانک سرکه فروشی شراب کی دهدت>
    text <که جرعه‌اش را صد من شکر به نقد بهاست>
  block
    text <بهای باده من المؤمنین انفسهم>
    text <هوای نفس بمان گر هوات بیع و شراست>
  block
    text <هوای نفس رها کردی و عوض نرسید>
    text <مگو چنین که بر آن مکرم این دروغ خطاست>
  block
    text <کسی که شب به خرابات قاب قوسینست>
    text <درون دیده پرنور او خمار لقاست>
  block
    text <طهارتی‌ست ز غم باده شراب طهور>
    text <در آن دماغ که باده‌ست باد غم ز کجاست>
  block
    text <ابیت عند ربی نام آن خراباتست>
    text <نشان یطعم و یسقن هم از پیمبر ماست>
