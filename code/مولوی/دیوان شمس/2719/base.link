
text <مگر تو یوسفان را دلستانی>
  block
    text <مگر تو یوسفان را دلستانی>
    text <مگر تو رشک ماه آسمانی>
  block
    text <مها از بس عزیزی و لطیفی>
    text <غریب این جهان و آن جهانی>
  block
    text <روان‌هایی که روز تو شنیدند>
    text <به طمع تو گرفته شب گرانی>
  block
    text <ز شب رفتن ز چالاکی چه آید>
    text <چو ذوالعرشت کند می پاسبانی>
  block
    text <منم آن کز دم عیسی بمردم>
    text <مرا کشته‌ست آب زندگانی>
  block
    text <چنین مرگی که مردم زنده گردم>
    text <گرت بینم ایا فخر الزمانی>
  block
    text <دلم از هجر تو خون گشت لیکن>
    text <از آن خون رست صورت‌های جانی>
  block
    text <ز درد تو رواق صاف جوشید>
    text <ز درد خم‌های خسروانی>
  block
    text <خداوندی است شمس الدین تبریز>
    text <که او را نیست در آفاق ثانی>
  block
    text <برید آفرینش در دو عالم>
    text <نیاورده‌ست چون او ارمغانی>
  block
    text <هزاران جان نثار جان او باد>
    text <که تا گردند جان‌ها جاودانی>
  block
    text <دریغا لفظ‌ها بودی نوآیین>
    text <کز این الفاظ ناقص شد معانی>
