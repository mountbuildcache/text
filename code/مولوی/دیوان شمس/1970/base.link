
text <مطربا بردار چنگ و لحن موسیقار زن>
  block
    text <مطربا بردار چنگ و لحن موسیقار زن>
    text <آتش از جرمم بیار و اندر استغفار زن>
  block
    text <ای کلیم عشق بر فرعون هستی حمله بر>
    text <بر سر او تو عصای محو موسی وار زن>
  block
    text <عقل از بهر هوس‌ها دارداری می کند>
    text <زود چشمش را ببند و بهر او تو دار زن>
  block
    text <ور بگوید من به دانش نظم کاری می کنم>
    text <آتشی دست آور و در نظم و اندر کار زن>
  block
    text <در غریبستان جان تا کی شوی مهمان خاک>
    text <خاک اندر چشم این مهمان و مهمان دار زن>
  block
    text <مطربا حسنت ز پرگار خرد بیرونتر است>
    text <خیمه عشرت برون از عقل و از پرگار زن>
  block
    text <تار چنگت را ز پود صرف می جانی بده>
    text <زان حراره کهنه نوبخت بر اوتار زن>
  block
    text <بر در مخدوم شمس الدین ز دیده آب زن>
    text <در همه هستی ز نار چهره او نار زن>
  block
    text <از یکی دستان او خورشید و مه را خفته کن>
    text <پس نهان زو چنگ اندر دولت بیدار زن>
  block
    text <عقل هشیارت قبایی دوخت بهر شمس دین>
    text <تو ز عشق او به چشم منکران مسمار زن>
  block
    text <بر براق عشق بنشین جانب تبریز رو>
    text <و آنگهی زانو ز بهر غمزه خون خوار زن>
