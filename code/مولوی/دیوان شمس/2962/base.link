
text <با تو عتاب دارم جانا چرا چنینی>
  block
    text <با تو عتاب دارم جانا چرا چنینی>
    text <رنجور و ناتوانم نایی مرا ببینی>
  block
    text <دیدی که سخت زردم پنداشتی که مردم>
    text <آخر چگونه میرد آنک تواش قرینی>
  block
    text <یا سیدی و روحی حمت فلم تعدنی>
    text <یا صحتی شفایی لم تستمع حنینی>
  block
    text <بس احتراز کردم صبر دراز کردم>
    text <امروز ناز کردم با اصل نازنینی>
  block
    text <امشب چو مه برآید داوود جان بیاید>
    text <ای رنج موم گردی گر برج آهنینی>
  block
    text <شب بنده را بپرسد وز بی‌گهی نترسد>
    text <شب نیز مست گردد بی‌نقل و ساتکینی>
  block
    text <ای ناله چند ناله افزونتری ز ژاله>
    text <بر بنده کمینه تو نیز در کمینی>
