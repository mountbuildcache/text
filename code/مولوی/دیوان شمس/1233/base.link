
text <درون ظلمتی می‌جو صفاتش>
  block
    text <درون ظلمتی می‌جو صفاتش>
    text <که باشد نور و ظلمت محو ذاتش>
  block
    text <در آن ظلمت رسی در آب حیوان>
    text <نه در هر ظلمتست آب حیاتش>
  block
    text <بسی دل‌ها رسد آن جا چو برقی>
    text <ولی مشکل بود آن جا ثباتش>
  block
    text <خنک آن بیدق فرخ رخی را>
    text <که هر دم می‌رساند شه به ماتش>
  block
    text <بسی دل‌ها چو شکر شد شکسته>
    text <نگشته صاف و نابسته نباتش>
  block
    text <بپوشیده ز خود تشریف فقرش>
    text <هم از یاقوت خود داده زکاتش>
  block
    text <اگر رویش به قبله می‌نبینی>
    text <درون کعبه شد جای صلاتش>
  block
    text <شب قدرست او دریاب او را>
    text <امان یابی چو برخوانی براتش>
  block
    text <ز هجران خداوند شمس تبریز>
    text <شده نالان حیاتش از مماتش>
