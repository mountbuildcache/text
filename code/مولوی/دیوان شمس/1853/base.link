
text <چو افتم من ز عشق دل به پای دلربای من>
  block
    text <چو افتم من ز عشق دل به پای دلربای من>
    text <از آن شادی بیاید جان نهان افتد به پای من>
  block
    text <وگر روزی در آن خدمت کنم تقصیر ناگاهان>
    text <شود جان خصم جان من کند این دل سزای من>
  block
    text <سحرگاهی دعا کردم که جانم خاک پای او>
    text <شنیدم نعره آمین ز جان اندر دعای من>
  block
    text <چگونه راه برد این دل به سوی دلبر پنهان>
    text <چگونه بوی برد این جان که هست او جان فزای من>
  block
    text <یکی جامی به پیشم داشت و من از ناز گفتم نی>
    text <بگفتا نی مگو بستان برای من برای من>
  block
    text <چو یک قطره چشیدم من ز ذوق اندرکشیدم من>
    text <یکی رطلی که شد بویش در این ره ره نمای من>
