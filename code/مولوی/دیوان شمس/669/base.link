
text <چو شب شد جملگان در خواب رفتند>
  block
    text <چو شب شد جملگان در خواب رفتند>
    text <همه چون ماهیان در آب رفتند>
  block
    text <دو چشم عاشقان بیدار تا روز>
    text <همه شب سوی آن محراب رفتند>
  block
    text <چو ایشان را حریف از اندرونست>
    text <چه غم دارند اگر اصحاب رفتند>
  block
    text <همه در غصه و در تاب و عشاق>
    text <به سوی طره پرتاب رفتند>
  block
    text <همه اندر غم اسباب و ایشان>
    text <قلنداروار بی‌اسباب رفتند>
  block
    text <کی یابد گرد ایشان را که ایشان>
    text <چو برق و باد سخت اشتاب رفتند>
  block
    text <تو چون دلوی بر بن دولاب می‌گرد>
    text <که ایشان برتر از دولاب رفتند>
  block
    text <ببین آن‌ها که بند سیم بودند>
    text <درون خاک چون سیماب رفتند>
  block
    text <ببین آن‌ها که سیمین بر گزیدند>
    text <به روی سرخ چون عناب رفتند>
