
text <چاره‌ای کو بهتر از دیوانگی>
  block
    text <چاره‌ای کو بهتر از دیوانگی>
    text <بسکلد صد لنگر از دیوانگی>
  block
    text <ای بسا کافر شده از عقل خویش>
    text <هیچ دیدی کافر از دیوانگی>
  block
    text <رنج فربه شد برو دیوانه شو>
    text <رنج گردد لاغر از دیوانگی>
  block
    text <در خراباتی که مجنونان روند>
    text <زود بستان ساغر از دیوانگی>
  block
    text <اه چه محرومند و چه بی‌بهره‌اند>
    text <کیقباد و سنجر از دیوانگی>
  block
    text <شاد و منصورند و بس بادولتند>
    text <فارسان لشکر از دیوانگی>
  block
    text <برروی بر آسمان همچون مسیح>
    text <گر تو را باشد پر از دیوانگی>
  block
    text <شمس تبریزی برای عشق تو>
    text <برگشادم صد در از دیوانگی>
