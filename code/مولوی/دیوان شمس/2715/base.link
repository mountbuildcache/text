
text <مرا اندر جگر بنشست خاری>
  block
    text <مرا اندر جگر بنشست خاری>
    text <بحمدالله ز باغ او است باری>
  block
    text <یکی اقبال زفتی یافت جانم>
    text <وگر چه شد تنم در عشق زاری>
  block
    text <کناری نیست این اقبال ما را>
    text <چو بگرفتم چنین مه در کناری>
  block
    text <بگیر این عقل را بر دار او کش>
    text <تماشا کن از این پس گیر و داری>
  block
    text <چو اندربافت این جانم به عشقش>
    text <ز هستم تا نماند پود و تاری>
  block
    text <رخ گلنار گر در ره حجاب است>
    text <چو گل در جان زنیمش زود ناری>
  block
    text <مشو غره به گلزار فنا تو>
    text <که او گنده شود روزی سه چاری>
  block
    text <جمالی بین که حضرت عاشقستش>
    text <بشو بهر چنین جان جان سپاری>
  block
    text <خداوندی شمس الدین تبریز>
    text <کز او دارد خداوند افتخاری>
