
text <طرب اندر طرب است او که در عقل شکست او>
  block
    text <طرب اندر طرب است او که در عقل شکست او>
    text <تو ببین قدرت حق را چو درآمد خوش و مست او>
  block
    text <همه امروز چنانیم که سر از پای ندانیم>
    text <همه تا حلق درآییم و در این حلقه نشست او>
  block
    text <چو چنین باشد محرم کی خورد غم کی خورد غم>
    text <به سبو ده می خوش دم که قدح را بشکست او>
  block
    text <شه من باده فرستد به چه رو می‌نپرستم>
    text <هله ای مطرب برگو که زهی باده پرست او>
