
text <من سرخوش و تو دلخوش غم بی‌دل و بی‌سر به>
  block
    text <من سرخوش و تو دلخوش غم بی‌دل و بی‌سر به>
    text <دل می‌ده و بر می‌خور از دلبر و دل بر به>
  block
    text <عالم همه چون دریا تن چون صدف جویا>
    text <جان وصف گهر گویا زین‌ها همه گوهر به>
  block
    text <صورت مثل چادر جان رفته به چادر در>
    text <بی‌صورت و بی‌پیکر وز هر چه مصور به>
  block
    text <تو پرده تن دیدی از سینه بنشنیدی>
    text <آن زخمه که دل می‌زد کان پرده دیگر به>
  block
    text <از چهره تو زر می‌زن با چهره زر می‌گو>
    text <با زر غم و بی‌زر غم آخر غم با زر به>
