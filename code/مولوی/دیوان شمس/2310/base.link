
text <ای غایب از این محضر از مات سلام الله>
  block
    text <ای غایب از این محضر از مات سلام الله>
    text <وی از همه حاضرتر از مات سلام الله>
  block
    text <ای نور پسندیده وی سرمه هر دیده>
    text <احسنت زهی منظر از مات سلام الله>
  block
    text <ای صورت روحانی وی رحمت ربانی>
    text <بر مؤمن و بر کافر از مات سلام الله>
  block
    text <چون ماه تمام آیی و آن گاه ز بام آیی>
    text <ای ماه تو را چاکر از مات سلام الله>
  block
    text <ای غایب بس حاضر بر حال همه ناظر>
    text <وی بحر پر از گوهر از مات سلام الله>
  block
    text <ای شاهد بی‌نقصان وی روح ز تو رقصان>
    text <وی مستی تو در سر از مات سلام الله>
  block
    text <ای جوشش می از تو وی شکر نی از تو>
    text <وز هر دو تویی خوشتر از مات سلام الله>
  block
    text <شمس الحق تبریزی در لخلخه آمیزی>
    text <هم مشکی و هم عنبر از مات سلام الله>
