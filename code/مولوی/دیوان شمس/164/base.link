
text <چو مرا به سوی زندان بکشید تن ز بالا>
  block
    text <چو مرا به سوی زندان بکشید تن ز بالا>
    text <ز مقربان حضرت بشدم غریب و تنها>
  block
    text <به میان حبس ناگه قمری مرا قرین شد>
    text <که فکند در دماغم هوسش هزار سودا>
  block
    text <همه کس خلاص جوید ز بلا و حبس من نی>
    text <چه روم چه روی آرم به برون و یار این جا>
  block
    text <که به غیر کنج زندان نرسم به خلوت او>
    text <که نشد به غیر آتش دل انگبین مصفا>
  block
    text <نظری به سوی خویشان نظری برو پریشان>
    text <نظری بدان تمنا نظری بدین تماشا>
  block
    text <چو بود حریف یوسف نرمد کسی چو دارد>
    text <به میان حبس بستان و که خاصه یوسف ما>
  block
    text <بدود به چشم و دیده سوی حبس هر کی او را>
    text <ز چنین شکرستانی برسد چنین تقاضا>
  block
    text <من از اختران شنیدم که کسی اگر بیابد>
    text <اثری ز نور آن مه خبری کنید ما را>
  block
    text <چو بدین گهر رسیدی رسدت که از کرامت>
    text <بنهی قدم چو موسی گذری ز هفت دریا>
  block
    text <خبرش ز رشک جان‌ها نرسد به ماه و اختر>
    text <که چو ماه او برآید بگدازد آسمان‌ها>
  block
    text <خجلم ز وصف رویش به خدا دهان ببندم>
    text <چه برد ز آب دریا و ز بحر مشک سقا>
