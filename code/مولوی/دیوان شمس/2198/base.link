
text <جمله خشم از کبر خیزد از تکبر پاک شو>
  block
    text <جمله خشم از کبر خیزد از تکبر پاک شو>
    text <گر نخواهی کبر را رو بی‌تکبر خاک شو>
  block
    text <خشم هرگز برنخیزد جز ز کبر و ما و من>
    text <هر دو را چون نردبان زیر آر و بر افلاک شو>
  block
    text <هر کجا تو خشم دیدی کبر را در خشم جو>
    text <گر خوشی با این دو مارت خود برو ضحاک شو>
  block
    text <گر ز کبر و خشم بیزاری برو کنجی بخست>
    text <ور ز کبر و خشم دلشادی برو غمناک شو>
  block
    text <خشم سگساران رها کن خشم از شیران ببین>
    text <خشم از شیران چو دیدی سر بنه شیشاک شو>
  block
    text <لقمه شیرین که از وی خشم انگیزان مخور>
    text <لقمه از لولاک گیر و بنده لولاک شو>
  block
    text <رو تو قصاب هوا شو کبر و کین را خون بریز>
    text <چند باشی خفته زیر این دو سگ چالاک شو>
