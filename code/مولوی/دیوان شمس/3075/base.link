
text <بیا بیا که تو از نادرات ایامی>
  block
    text <بیا بیا که تو از نادرات ایامی>
    text <برادری پدری مادری دلارامی>
  block
    text <به نام خوب تو مرده ز گور برخیزد>
    text <گزاف نیست برادر چنین نکونامی>
  block
    text <تو فضل و رحمت حقی که هر که در تو گریخت>
    text <قبول می کنیش با کژی و با خامی>
  block
    text <همی‌زیم به ستیزه و این هم از گولیست>
    text <که تا مرا نکشی ای هوس نیارامی>
  block
    text <به هیچ نقش نگنجی ولیک تقدیرا>
    text <اگر به نقش درآیی عجب گل اندامی>
  block
    text <گهی فراق نمایی و چاره آموزی>
    text <گهی رسول فرستی و جان پیغامی>
  block
    text <درون روزن دل چون فتاد شعله شمع>
    text <بداند این دل شب رو که بر سر بامی>
  block
    text <مرادم آنک شود سایه و آفتاب یکی>
    text <که تا ز عشق نمایم تمام خوش کامی>
  block
    text <محال جوی و محالم بدین گناه مرا>
    text <قبول می‌نکند هیچ عالم و عامی>
  block
    text <تو هم محال ننوشی و معتقد نشوی>
    text <برو برو که مرید عقول و احلامی>
  block
    text <اگر ز خسرو جان‌ها حلاوتی یابی>
    text <محال هر دو جهان را چو من درآشامی>
  block
    text <ور از طبیب طبیبان گوارشی یابی>
    text <مکاشفی تو بخوان خدا نه اوهامی>
  block
    text <برآ ز مشرق تبریز شمس دین بخرام>
    text <که بر ممالک هر دو جهان چو بهرامی>
