
text <ای دو چشمت جاودان را نکته‌ها آموخته>
  block
    text <ای دو چشمت جاودان را نکته‌ها آموخته>
    text <جان‌ها را شیوه‌های جان فزا آموخته>
  block
    text <هر چه در عالم دری بسته‌ست مفتاحش تویی>
    text <عشق شاگرد تو است و درگشا آموخته>
  block
    text <از برای صوفیان صاف بزم آراسته>
    text <وانگهانی صوفیان را الصلا آموخته>
  block
    text <وز میان صوفیان آن صوفی محبوب را>
    text <سر معشوقی مطلق در خلاء آموخته>
  block
    text <و آن دگر را ز امتحان اندر فراق انداخته>
    text <سر سر عاشقانش در بلا آموخته>
  block
    text <عشق را نیمی نیاز و نیم دیگر بی‌نیاز>
    text <این اجابت یافته و آن خود دعا آموخته>
  block
    text <پیش آب لطف او بین آتشی زانو زده>
    text <همچو افلاطون حکمت صد دوا آموخته>
  block
    text <با دعا و با اجابت نقب کرده نیم شب>
    text <سوی عیاران رند و صد دغا آموخته>
  block
    text <پرجفایانی که ایشان با همه کافردلی>
    text <مر وفا را گوش مالیده وفا آموخته>
  block
    text <زخم و آتش‌های پنهانی است اندر چشمشان>
    text <کهنان را همچو آیینه صفا آموخته>
  block
    text <جمله ایشان بندگان شمس تبریزی شده>
    text <در تجلی‌های او نور لقا آموخته>
