
text <بخت نگار و چشم من هر دو نخسبد در زمن>
  block
    text <بخت نگار و چشم من هر دو نخسبد در زمن>
    text <ای نقش او شمع جهان ای چشم من او را لگن>
  block
    text <چشم و دماغ از عشق تو بی‌خواب و خور پرورده شد>
    text <چون سرو و گل هر دو خورند از آب لطفت بی‌دهن>
  block
    text <ای کار جان پاک از عبث روزی جان پاک از حدث>
    text <هر لحظه زاید صورتی در شهر جان بی‌مرد و زن>
  block
    text <هر صورتی به از قمر شیرینتر از شهد و شکر>
    text <با صد هزاران کر و فر در خدمت معشوق من>
  block
    text <حیران ملک در رویشان آب فلک در جویشان>
    text <ای دل چو اندر کویشان مست آمدی دستی بزن>
  block
    text <زان ماه روی مه جبین شد چون فلک روی زمین>
    text <المستغاث ای مسلمین زین نقش‌های پرفتن>
