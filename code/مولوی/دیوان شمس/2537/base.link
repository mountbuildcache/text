
text <مگر دانید با دلبر به حق صحبت و یاری>
  block
    text <مگر دانید با دلبر به حق صحبت و یاری>
    text <هر آنچ دوش می‌گفتم ز بی‌خویشی و بیماری>
  block
    text <وگر ناگه قضاء الله از این‌ها بشنود آن مه>
    text <خود او داند که سودایی چه گوید در شب تاری>
  block
    text <چو نبود عقل در خانه پریشان باشد افسانه>
    text <گهی زیر و گهی بالا گهی جنگ و گهی زاری>
  block
    text <اگر شور مرا یزدان کند توزیع بر عالم>
    text <نبینی هیچ یک عاقل شوند از عقل‌ها عاری>
  block
    text <مگر ای عقل تو بر من همه وسواس می‌ریزی>
    text <مگر ای ابر تو بر من شراب شور می‌باری>
  block
    text <مسلمانان مسلمانان شما دل‌ها نگهدارید>
    text <مگردا کس به گرد من نه نظاره نه دلداری>
