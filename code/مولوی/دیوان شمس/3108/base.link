
text <به دست هجر تو زارم تو نیز می‌دانی>
  block
    text <به دست هجر تو زارم تو نیز می‌دانی>
    text <طمع به وصل تو دارم، تو نیز می‌دانی>
  block
    text <چو در دل آمد عشق تو و قرار گرفت>
    text <نماند صبر و قرارم، تو نیز می‌دانی>
  block
    text <نهفته شد گل، و بلبل پرید از چمنم>
    text <بدرد خستهٔ خارم، تو نیز می‌دانی>
  block
    text <به ناله باز سپیدم، بسان فاخته شد>
    text <به کوهسار چو سارم، تو نیز می‌دانی>
  block
    text <انار بودم خندان، بران عقیق لبت>
    text <کنون چو شعلهٔ نارم، تو نیز می‌دانی>
  block
    text <انار عشق تو بودست شمس تبریزی>
    text <که برد بر سردارم، تو نیز می‌دانی>
