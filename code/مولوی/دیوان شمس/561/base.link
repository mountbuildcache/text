
text <طوطی جان مست من از شکری چه می‌شود>
  block
    text <طوطی جان مست من از شکری چه می‌شود>
    text <زهره می پرست من از قمری چه می‌شود>
  block
    text <بحر دلم که موج او از فلک نهم گذشت>
    text <خیره بمانده‌ام که او از گهری چه می‌شود>
  block
    text <باغ دلم که صد ارم در نظرش بود عدم>
    text <نرگس تازه خیره شد کز شجری چه می‌شود>
  block
    text <جان سپهست و من علم جان سحرست و من شبم>
    text <این دل آفتاب من هر سحری چه می‌شود>
  block
    text <دل شده پاره پاره‌ها در نظر و نظاره‌ها>
    text <کاین همه کون هر زمان از نظری چه می‌شود>
  block
    text <از غلبات عشق او عقل چه شور می‌کند>
    text <وز لمعان جان او جانوری چه می‌شود>
  block
    text <من همگی چو شیشه‌ام شیشه گریست پیشه‌ام>
    text <آه که شیشه دلم از حجری چه می‌شود>
  block
    text <باخبران و زیرکان گر چه شوند لعل کان>
    text <بی خبرند از این کز او بی‌خبری چه می‌شود>
  block
    text <از تبریز شمس دین راست شود دل و نظر>
    text <آن نظر خوش از کژ و کژنگری چه می‌شود>
