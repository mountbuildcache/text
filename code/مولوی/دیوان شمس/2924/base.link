
text <آه از عشق جمال حوریی>
  block
    text <آه از عشق جمال حوریی>
    text <کو گرفت از عاشقانش دوریی>
  block
    text <زندگی نو به نو از کشتنش>
    text <صحت تازه شد از رنجوریی>
  block
    text <گر گهر داری ببین حال مرا>
    text <در تک دریا ز دریا دوریی>
  block
    text <گفتم ای عقلم کجایی عقل گفت>
    text <چون شدم می چون کنم انگوریی>
  block
    text <جان بسوز و سرمه کن خاکسترش>
    text <تا نماند در دو عالم کوریی>
  block
    text <تا کند جان‌های بی‌جان در سماع>
    text <گرد آن شهد ازل زنبوریی>
  block
    text <تا کند آن شمس تبریزی به حق>
    text <جمله ویران‌هات را معموریی>
