
text <ای شاه تو ترکی عجمی وار چرایی>
  block
    text <ای شاه تو ترکی عجمی وار چرایی>
    text <تو جان و جهانی تو و بیمار چرایی>
  block
    text <گلزار چو رنگ از صدقات تو ببردند>
    text <گلزار بده زان رخ و پرخار چرایی>
  block
    text <الحق تو نگفتی و دم باده او گفت>
    text <ای خواجه منصور تو بر دار چرایی>
  block
    text <در غار فتم چون دل و دلدار حریفند>
    text <دلدار چو شد ای دل در غار چرایی>
  block
    text <آن شاه نشد لیک پی چشم بد این گو>
    text <گر شاه بشد مخزن اسرار چرایی>
  block
    text <گر بیخ دلت نیست در آن آب حیاتش>
    text <ای باغ چنین تازه و پربار چرایی>
  block
    text <گر راه نبرده‌ست دلت جانب گلزار>
    text <خوش بو و شکرخنده و دلدار چرایی>
  block
    text <گر دیو زند طعنه که خود نیست سلیمان>
    text <ای دیو اگر نیست تو در کار چرایی>
  block
    text <بر چشمه دل گر نه پری خانه حسن است>
    text <ای جان سراسیمه پری دار چرایی>
  block
    text <ای مریم جان گر تو نه‌ای حامل عیسی>
    text <زان زلف چلیپا پی زنار چرایی>
  block
    text <گر از می شمس الحق تبریز نه مستی>
    text <پس معتکف خانه خمار چرایی>
