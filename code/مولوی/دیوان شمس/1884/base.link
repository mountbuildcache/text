
text <آن ساعد سیمین را در گردن ما افکن>
  block
    text <آن ساعد سیمین را در گردن ما افکن>
    text <بر سینه ما بنشین ای جان منت مسکن>
  block
    text <سرمست شدم ای جان وز دست شدم ای جان>
    text <ای دوست خمارم را از لعل لبت بشکن>
  block
    text <ای ساقی هر نادر این می ز چه خم داری>
    text <من بنده ظلم تو از بیخ و بنم برکن>
  block
    text <هم پرده من می در هم خون دلم می خور>
    text <آخر نه تویی با من شاباش زهی ای من>
  block
    text <از دوست ستم نبود بر مست قلم نبود>
    text <جز عفو و کرم نبود بر مست چنین مسکن>
  block
    text <از معدن خویش ای جان بخرام در این میدان>
    text <رونق نبود زر را تا باشد در معدن>
  block
    text <با لعل چو تو کانی غمگین نشود جانی>
    text <در گور و کفن ناید تا باشد جان در تن>
