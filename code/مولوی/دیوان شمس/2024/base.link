
text <مات خود را صنما مات مکن>
  block
    text <مات خود را صنما مات مکن>
    text <بجز از لطف و مراعات مکن>
  block
    text <خرده و بی‌ادبی‌ها که برفت>
    text <عفو کن هیچ مکافات مکن>
  block
    text <وقت رحم است بکن کینه مکش>
    text <بنده را طعمه آفات مکن>
  block
    text <به سر تو که جدایی مندیش>
    text <جز که پیوند و ملاقات مکن>
  block
    text <خاک خود را به زمین برمگذار>
    text <منزلش جز به سماوات مکن>
  block
    text <اولش جز به سوی خویش مکش>
    text <آخرش جز که سعادات مکن>
  block
    text <آنچ خو کرد ز لطفت برسان>
    text <ترک تیمار و جرایات مکن>
  block
    text <بنده اهل خرابات توایم>
    text <پشت ما را به خرابات مکن>
  block
    text <ما که باشیم که گوییم مکن>
    text <چونک گفتیم ممارات مکن>
