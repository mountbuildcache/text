
text <یکی مطرب همی‌خواهم در این دم>
  block
    text <یکی مطرب همی‌خواهم در این دم>
    text <که نشناسد ز مستی زیر از بم>
  block
    text <حریفی نیز خواهم غمگساری>
    text <ز بی‌خویشی نداند شادی از غم>
  block
    text <همه اجزای او مستی گرفته>
    text <مبدل گشته از اولاد آدم>
  block
    text <مسلمانی منور گشته از وی>
    text <مسلم گشته از هستی مسلم>
  block
    text <چو با نه کس بیاید بشمری ده>
    text <ده تو نه بود از ده یکی کم>
  block
    text <خدایا نوبتی مست بفرست>
    text <که ما از می دهل کردیم اشکم>
  block
    text <دهل کوبان برون آییم از خویش>
    text <که ما را عزم ساقی شد مصمم>
  block
    text <دهلزن گر نباشد عید عید است>
    text <جهان پرعید شد والله اعلم>
  block
    text <پراکنده بخواهم گفت امروز>
    text <چه گوید مرد درهم جز که درهم>
  block
    text <مگر ساقی بینداید دهانم>
    text <از آن جام و از آن رطل دمادم>
  block
    text <مرادم کیست زین‌ها شمس تبریز>
    text <ازیرا شمس آمد جان عالم>
