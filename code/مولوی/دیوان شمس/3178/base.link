
text <در دل من پردهٔ نو می‌زنی>
  block
    text <در دل من پردهٔ نو می‌زنی>
    text <ای دل و ای دیده و ای روشنی>
  block
    text <پرده توی وز پس پرده توی>
    text <هر نفسی شکل دگر می‌کنی>
  block
    text <پرده چنان زن که بهر زخمهٔ>
    text <پردهٔ غفلت ز نظر برکنی>
  block
    text <شب منم و خلوت و قندیل جان>
    text <خیره که تو آتشی یا روغنی>
  block
    text <بی‌من و تو، هر دو توی، هر دو من>
    text <جان منی، آن منی، یا منی>
  block
    text <نکتهٔ چون جان شنوم من ز چنگ>
    text <تنتن تنتن، که تو یعنی تنی>
  block
    text <گر تنم و گر دلم و گر روان>
    text <شاد بدانم که توم می‌تنی>
  block
    text <از تو چرا تازه نباشم؟! که تو>
    text <تازگی سرو و گل و سوسنی>
  block
    text <از تو چرا نور نگیرم؟! که تو>
    text <تابش هر خانه و هر روزنی>
  block
    text <از تو چرا زور نیابم؟! که تو>
    text <قوت هر صخره و هر آهنی>
