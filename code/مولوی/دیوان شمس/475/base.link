
text <بیا که عاشق ماهست وز اختران پیداست>
  block
    text <بیا که عاشق ماهست وز اختران پیداست>
    text <بدانک مست تجلی به ماه راه نماست>
  block
    text <میان روز شتر بر سر مناره رود>
    text <هر آنک گوید کو کو بدانک نابیناست>
  block
    text <بگرد عاشق اگر صد هزار خام بود>
    text <مرا دو چشم ببندی بگویمت که کجاست>
  block
    text <بیا به پیش من آ تا به گوش تو گویم>
    text <که از دهان و لب من پری رخی گویاست>
  block
    text <کسی که عاشق روی پری من باشد>
    text <نزاده است ز آدم نه مادرش حواست>
  block
    text <عجب مدار از آن کس که ماه ما را دید>
    text <چو آفتاب در آتش چو چرخ بی‌سر و پاست>
  block
    text <سر بریده نگر در میان خون غلطان>
    text <دمی قرار ندارد مگر سر یحیاست>
  block
    text <او آفتاب و چو ماهست آن سر بی‌تن>
    text <که روز و شب متقلب در این نشیب و علاست>
  block
    text <بر این بساط خرد را اگر خرد بودی>
    text <بیامدی و بگفتی که این چه کارافزاست>
  block
    text <کسی که چهره دل دید اوست اهل خرد>
    text <کسی که قامت جان یافت اوست کاهل صلاست>
  block
    text <در این چمن نظری کن به زعفران رویان>
    text <که روی زرد و دل درد داغ آن سیماست>
  block
    text <خموش باش مگو راز اگر خرد داری>
    text <ز ما خرد مطلب تا پری ما با ماست>
  block
    text <که برد مفخر تبریز شمس تبریزی>
    text <خرد ز حلقه مغزم که سخت حلقه رباست>
