
text <آن کس که تو را بیند وانگه نظرش بر تن>
  block
    text <آن کس که تو را بیند وانگه نظرش بر تن>
    text <ز آیینه ندیده‌ست او الا سیهی آهن>
  block
    text <از آب حیات تو دور است به ذات تو>
    text <کز کبر برآید او بالا مثل روغن>
  block
    text <پای تو چو جان بوسد تا حشر لبان لیسد>
    text <از لذت آن بوسه ای روت مه روشن>
  block
    text <گفتم به دلم چونی گفتا که در افزونی>
    text <زیرا که خیالش را هستم به خدا مسکن>
  block
    text <در سینه خیال او وان گاه غم و غصه>
    text <در آب حیات او وانگه خطر مردن>
