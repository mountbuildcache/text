
text <آن بنده آواره بازآمد و بازآمد>
  block
    text <آن بنده آواره بازآمد و بازآمد>
    text <چون شمع به پیش تو در سوز و گداز آمد>
  block
    text <چون عبهر و قند ای جان در روش بخند ای جان>
    text <در را بمبند ای جان زیرا به نیاز آمد>
  block
    text <ور زانک ببندی در بر حکم تو بنهد سر>
    text <بر بنده نیاز آمد شه را همه ناز آمد>
  block
    text <هر شمع گدازیده شد روشنی دیده>
    text <کان را که گداز آمد او محرم راز آمد>
  block
    text <زهراب ز دست وی گر فرق کنم از می>
    text <پس در ره جان جانم والله به مجاز آمد>
  block
    text <آب حیوانش را حیوان ز کجا نوشد>
    text <کی بیند رویش را چشمی که فرازآمد>
  block
    text <من ترک سفر کردم با یار شدم ساکن>
    text <وز مرگ شدم ایمن کان عمر دراز آمد>
  block
    text <ای دل چو در این جویی پس آب چه می‌جویی>
    text <تا چند صلا گویی هنگام نماز آمد>
