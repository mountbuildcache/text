
text <چون نالد این مسکین که تا رحم آید آن دلدار را>
  block
    text <چون نالد این مسکین که تا رحم آید آن دلدار را>
    text <خون بارد این چشمان که تا بینم من آن گلزار را>
  block
    text <خورشید چون افروزدم تا هجر کمتر سوزدم>
    text <دل حیلتی آموزدم کز سر بگیرم کار را>
  block
    text <ای عقل کل ذوفنون تعلیم فرما یک فسون>
    text <کز وی بخیزد در درون رحمی نگارین یار را>
  block
    text <چون نور آن شمع چگل می‌درنیابد جان و دل>
    text <کی داند آخر آب و گل دلخواه آن عیار را>
  block
    text <جبریل با لطف و رشد عجل سمین را چون چشد>
    text <این دام و دانه کی کشد عنقای خوش منقار را>
  block
    text <عنقا که یابد دام کس در پیش آن عنقامگس>
    text <ای عنکبوت عقل بس تا کی تنی این تار را>
  block
    text <کو آن مسیح خوش دمی بی‌واسطه مریم یمی>
    text <کز وی دل ترسا همی پاره کند زنار را>
  block
    text <دجال غم چون آتشی گسترد ز آتش مفرشی>
    text <کو عیسی خنجرکشی دجال بدکردار را>
  block
    text <تن را سلامت‌ها ز تو جان را قیامت‌ها ز تو>
    text <عیسی علامت‌ها ز تو وصل قیامت وار را>
  block
    text <ساغر ز غم در سر فتد چون سنگ در ساغر فتد>
    text <آتش به خار اندرفتد چون گل نباشد خار را>
  block
    text <ماندم ز عذرا وامقی چون من نبودم لایقی>
    text <لیکن خمار عاشقی در سر دل خمار را>
  block
    text <شطرنج دولت شاه را صد جان به خرجش راه را>
    text <صد که حمایل کاه را صد درد دردی خوار را>
  block
    text <بینم به شه واصل شده می از خودی فاصل شده>
    text <وز شاه جان حاصل شده جان‌ها در او دیوار را>
  block
    text <باشد که آن شاه حرون زان لطف از حدها برون>
    text <منسوخ گرداند کنون آن رسم استغفار را>
  block
    text <جانی که رو این سو کند با بایزید او خو کند>
    text <یا در سنایی رو کند یا بو دهد عطار را>
  block
    text <مخدوم جان کز جام او سرمست شد ایام او>
    text <گاهی که گویی نام او لازم شمر تکرار را>
  block
    text <عالی خداوند شمس دین تبریز از او جان زمین>
    text <پرنور چون عرش مکین کو رشک شد انوار را>
  block
    text <ای صد هزاران آفرین بر ساعت فرخترین>
    text <کان ناطق روح الامین بگشاید آن اسرار را>
  block
    text <در پاکی بی‌مهر و کین در بزم عشق او نشین>
    text <در پرده منکر ببین آن پرده صدمسمار را>
