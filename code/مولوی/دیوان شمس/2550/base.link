
text <یکی دودی پدید آمد سحرگاهی به هامونی>
  block
    text <یکی دودی پدید آمد سحرگاهی به هامونی>
    text <دل عشاق چون آتش تن عشاق کانونی>
  block
    text <بیا بخرام و دامن کش در آن دود و در آن آتش>
    text <که می‌سوزد در آن جا خوش به هر اطراف ذاالنونی>
  block
    text <چو شمعی برفروزی تو ایا اقبال و روزی تو>
    text <چو چونی را بسوزی تو درآید جان بی‌چونی>
  block
    text <نیاید جز ز مه رویی طواف برج‌ها کردن>
    text <که مادون را رها کردن نباشد کار هر دونی>
  block
    text <برو تو دست اندازان به سوی شاه چون باران>
    text <ببینی بحر را تازان در آن بحر پر از خونی>
  block
    text <چه لاله است و گل و ریحان از آن خون رسته در بستان>
    text <ببینی و بشوید جان دو دست خود به صابونی>
  block
    text <چو دررفتی در آن مخزن منزه از در و روزن>
    text <چو عیسی سوزنت گردد حجب چون گنج قارونی>
  block
    text <ببینی شاه قدوسی بیابی بی‌دهن بوسی>
    text <ز سر خضر چون موسی شوی در فقر هارونی>
  block
    text <چو آبی ساکن و خفته و چون موجی برآشفته>
    text <به بحر کم زنان رفته شده اندر کم افزونی>
  block
    text <چو اندر شه نظر کردی ز مستی آن چنان گردی>
    text <که گویی تو مگر خوردی هزاران رطل افیونی>
  block
    text <چو دیدی شمس تبریزی ز جان کردی شکرریزی>
    text <در آن دم هر دو جا باشی درون مصر و بیرونی>
