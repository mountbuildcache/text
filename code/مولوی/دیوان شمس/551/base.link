
text <جان و جهان چو روی تو در دو جهان کجا بود>
  block
    text <جان و جهان چو روی تو در دو جهان کجا بود>
    text <گر تو ستم کنی به جان از تو ستم روا بود>
  block
    text <چون همه سوی نور تست کیست دورو به عهد تو>
    text <چون همه رو گرفته‌ای روی دگر کجا بود>
  block
    text <آنک بدید روی تو در نظرش چه سرد شد>
    text <گنج که در زمین بود ماه که در سما بود>
  block
    text <با تو برهنه خوشترم جامه تن برون کنم>
    text <تا که کنار لطف تو جان مرا قبا بود>
  block
    text <ذوق تو زاهدی برد جام تو عارفی کشد>
    text <وصف تو عالمی کند ذات تو مر مرا بود>
  block
    text <هر که حدیث جان کند با رخ تو نمایمش>
    text <عشق تو چون زمردی گر چه که اژدها بود>
  block
    text <هر که رخش چنین بود شاه غلام او شود>
    text <گر چه که بنده‌ای بود خاصه که در هوا بود>
  block
    text <این دل پاره پاره را پیش خیال تو نهم>
    text <گر سخن وفا کند گویم کاین وفا بود>
  block
    text <چون در ماجرا زنم خانه شرع وا شود>
    text <شاهد من رخش بود نرگس او گوا بود>
  block
    text <از تبریز شمس دین چونک مرا نعم رسد>
    text <جز تبریز و شمس دین جمله وجود لا بود>
