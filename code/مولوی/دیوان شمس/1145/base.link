
text <به من نگر که منم مونس تو اندر گور>
  block
    text <به من نگر که منم مونس تو اندر گور>
    text <در آن شبی که کنی از دکان و خانه عبور>
  block
    text <سلام من شنوی در لحد خبر شودت>
    text <که هیچ وقت نبودی ز چشم من مستور>
  block
    text <منم چو عقل و خرد در درون پرده تو>
    text <به وقت لذت و شادی به گاه رنج و فتور>
  block
    text <شب غریب چو آواز آشنا شنوی>
    text <رهی ز ضربت مار و جهی ز وحشت مور>
  block
    text <خمار عشق درآرد به گور تو تحفه>
    text <شراب و شاهد و شمع و کباب و نقل و بخور>
  block
    text <در آن زمان که چراغ خرد بگیرانیم>
    text <چه‌های و هوی برآید ز مردگان قبور>
  block
    text <ز های و هوی شود خیره خاک گورستان>
    text <ز بانگ طبل قیامت ز طمطراق نشور>
  block
    text <کفن دریده گرفته دو گوش خود از بیم>
    text <دماغ و گوش چه باشد به پیش نفخه صور>
  block
    text <به هر طرف نگری صورت مرا بینی>
    text <اگر به خود نگری یا به سوی آن شر و شور>
  block
    text <ز احولی بگریز و دو چشم نیکو کن>
    text <که چشم بد بود آن روز از جمالم دور>
  block
    text <به صورت بشرم‌هان و هان غلط نکنی>
    text <که روح سخت لطیفست عشق سخت غیور>
  block
    text <چه جای صورت اگر خود نمد شود صدتو>
    text <شعاع آینه جان علم زند به ظهور>
  block
    text <دهل زنید و سوی مطربان شهر تنید>
    text <مراهقان ره عشق راست روز ظهور>
  block
    text <به جای لقمه و پول ار خدای را جستی>
    text <نشسته بر لب خندق ندیدیی یک کور>
  block
    text <به شهر ما تو چه غمازخانه بگشادی>
    text <دهان بسته تو غماز باش همچون نور>
