
text <ایا خورشید بر گردون سواره>
  block
    text <ایا خورشید بر گردون سواره>
    text <به حیله کرده خود را چون ستاره>
  block
    text <گهی باشی چو دل اندر میانه>
    text <گهی آیی نشینی بر کناره>
  block
    text <گهی از دور دور استاده باشی>
    text <که من مرد غریبم در نظاره>
  block
    text <گهی چون چاره غم‌ها را بسوزی>
    text <گهی گویی که این غم را چه چاره>
  block
    text <تو پاره می‌کنی و هم بدوزی>
    text <که دل آن به که باشد پاره پاره>
  block
    text <گهی دل را بگریانم چو طفلان>
    text <مرا گویی بجنبان گاهواره>
  block
    text <گهی بر گیریم چون دایگان تو>
    text <گهی بر من نشینی چون سواره>
  block
    text <گهی پیری نمایی گاه دومو>
    text <زمانی کودک و گه شیرخواره>
  block
    text <زبونم یا زبونم تو گرفتی>
    text <زهی عیار و چست و حیله باره>
