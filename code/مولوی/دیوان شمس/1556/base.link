
text <ای برده نماز من ز هنگام>
  block
    text <ای برده نماز من ز هنگام>
    text <هین وقت نماز شد بیارام>
  block
    text <ای خورده تو خون صد قلندر>
    text <ای بر تو حلال خون بیاشام>
  block
    text <عشق تو و آنگهی سلامت>
    text <ای دشمن ننگ و دشمن نام>
  block
    text <مستی تو وانگهی سر و پا>
    text <دیوانه وانگهی سرانجام>
  block
    text <یک حرف بپرسمت بگویی>
    text <دلسوخته دیده چنین خام>
  block
    text <پیداست که یار من ملول است>
    text <خاموش شدم به کام و ناکام>
