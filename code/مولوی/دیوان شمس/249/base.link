
text <دل بر ما شدست دلبر ما>
  block
    text <دل بر ما شدست دلبر ما>
    text <گل ما بی‌حدست و شکر ما>
  block
    text <ما همیشه میان گلشکریم>
    text <زان دل ما قویست در بر ما>
  block
    text <زهره دارد حوادث طبعی>
    text <که بگردد بگرد لشکر ما>
  block
    text <ما به پر می‌پریم سوی فلک>
    text <زانک عرشیست اصل جوهر ما>
  block
    text <ساکنان فلک بخور کنند>
    text <از صفات خوش معنبر ما>
  block
    text <همه نسرین و ارغوان و گلست>
    text <بر زمین شاهراه کشور ما>
  block
    text <نه بخندد نه بشکفد عالم>
    text <بی نسیم دم منور ما>
  block
    text <ذره‌های هوا پذیرد روح>
    text <از دم عشق روح پرور ما>
  block
    text <گوش‌ها گشته‌اند محرم غیب>
    text <از زبان و دل سخنور ما>
  block
    text <شمس تبریز ابرسوز شدست>
    text <سایه‌اش کم مباد از سر ما>
