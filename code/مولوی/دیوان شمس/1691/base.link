
text <خواهم که کفک خونین از دیگ جان برآرم>
  block
    text <خواهم که کفک خونین از دیگ جان برآرم>
    text <گفتار دو جهان را از یک دهان برآرم>
  block
    text <از خود برآمدم من در عشق عزم کردم>
    text <تا همچو خود جهان را من از جهان برآرم>
  block
    text <زنار نفس بد را من چون گلوش بستم>
    text <از گفت وارهم من چون یک فغان برآرم>
  block
    text <والله کشانم او را چندان به گرد گردون>
    text <کز جان دودرنگش آتش عیان برآرم>
  block
    text <ای بس عروس جان را روبند تن ربایم>
    text <وز عشق سرکشان را از خان و مان برآرم>
  block
    text <این جمله جان‌ها را در عشق چنگ سازم>
    text <وز چنگ بی‌زبان من سیصد زبان برآرم>
  block
    text <پر کرد شمس تبریز در عشق یک کمانی>
    text <کز عشق زه برآید چون آن کمان برآرم>
