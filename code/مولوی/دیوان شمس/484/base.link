
text <هر آنچ دور کند مر تو را ز دوست بدست>
  block
    text <هر آنچ دور کند مر تو را ز دوست بدست>
    text <به هر چه روی نهی بی‌وی ار نکوست بدست>
  block
    text <چو مغز خام بود در درون پوست نکوست>
    text <چو پخته گشت از این پس بدانک پوست بدست>
  block
    text <درون بیضه چو آن مرغ پر و بال گرفت>
    text <بدانک بیضه از این پس حجاب اوست بدست>
  block
    text <به خلق خوب اگر با جهان بسازد کس>
    text <چو خلق حق نشناسد نه نیک خوست بدست>
  block
    text <فراق دوست اگر اندک‌ست اندک نیست>
    text <درون چشم اگر نیم تای موست بدست>
  block
    text <در این فراق چو عمری به جست و جو بگذشت>
    text <به وقت مرگ اگر نیز جست و جوست بدست>
  block
    text <غزل رها کن از این پس صلاح دین را بین>
    text <از آنک خلعت نو را غزل رفوست بدست>
