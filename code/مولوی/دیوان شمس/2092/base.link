
text <آن دلبر من آمد بر من>
  block
    text <آن دلبر من آمد بر من>
    text <زنده شد از او بام و در من>
  block
    text <گفتم قنقی امشب تو مرا>
    text <ای فتنه من شور و شر من>
  block
    text <گفتا بروم کاری است مهم>
    text <در شهر مرا جان و سر من>
  block
    text <گفتم به خدا گر تو بروی>
    text <امشب نزید این پیکر من>
  block
    text <آخر تو شبی رحمی نکنی>
    text <بر رنگ و رخ همچون زر من>
  block
    text <رحمی نکند چشم خوش تو>
    text <بر نوحه و این چشم تر من>
  block
    text <بفشاند گل گلزار رخت>
    text <بر اشک خوش چون کوثر من>
  block
    text <گفتا چه کنم چون ریخت قضا>
    text <خون همه را در ساغر من>
  block
    text <مریخیم و جز خون نبود>
    text <در طالع من در اختر من>
  block
    text <عودی نشود مقبول خدا>
    text <تا درنرود در مجمر من>
  block
    text <گفتم چو تو را قصد است به جان>
    text <جز خون نبود نقل و خور من>
  block
    text <تو سرو و گلی من سایه تو>
    text <من کشته تو تو حیدر من>
  block
    text <گفتا نشود قربانی من>
    text <جز نادره‌ای ای چاکر من>
  block
    text <جرجیس رسد کو هر نفسی>
    text <نو کشته شود در کشور من>
  block
    text <اسحاق نبی باید که بود>
    text <قربان شده بر خاک در من>
  block
    text <من عشقم و چون ریزم ز تو خون>
    text <زنده کنمت در محشر من>
  block
    text <هان تا نطپی در پنجه من>
    text <هان تا نرمی از خنجر من>
  block
    text <با مرگ مکن تو روی ترش>
    text <تا شکر کند از تو بر من>
  block
    text <می‌خند چو گل چون برکندت>
    text <تا به سر شدت در شکر من>
  block
    text <اسحاق تویی من والد تو>
    text <کی بشکنمت ای گوهر من>
  block
    text <عشق است پدر عاشق رمه را>
    text <زاینده از او کر و فر من>
  block
    text <این گفت و بشد چون باد صبا>
    text <شد اشک روان از منظر من>
  block
    text <گفتم چه شود گر لطف کنی>
    text <آهسته روی ای سرور من>
  block
    text <اشتاب مکن آهسته ترک>
    text <ای جان و جهان ای صدپر من>
  block
    text <کس هیچ ندید اشتاب مرا>
    text <این است تک کاهلتر من>
  block
    text <این چرخ فلک گر جهد کند>
    text <هرگز نرسد در معبر من>
  block
    text <گفتا که خمش کاین خنگ فلک>
    text <لنگانه رود در محضر من>
  block
    text <خامش که اگر خامش نکنی>
    text <در بیشه فتد این آذر من>
  block
    text <باقیش مگو تا روز دگر>
    text <تا دل نپرد از مصدر من>
