
text <از بهر مرغ خانه چون خانه‌ای بسازی>
  block
    text <از بهر مرغ خانه چون خانه‌ای بسازی>
    text <اشتر در او نگنجد با آن همه درازی>
  block
    text <آن مرغ خانه عقل است و آن خانه این تن تو>
    text <اشتر جمال عشق است با قد و سرفرازی>
  block
    text <رطل گران شه را این مرغ برنتابد>
    text <بویی کز او بیابی صد مغز را ببازی>
  block
    text <از ما مجوی جانا اسرار این حقیقت>
    text <زیرا که غرق غرقم از نکته مجازی>
  block
    text <من هیکلی بدیدم اسرار عشق در وی>
    text <کردم حمایل آن را از روی لاغ و بازی>
  block
    text <تا شد گرانترک شد آن هیکل خدایی>
    text <تا برنتابد آن را پشت هزار تازی>
  block
    text <شد پرده‌ام دریده تا پرده‌ها بسوزم>
    text <از آتشی که خیزد در پرده حجازی>
  block
    text <چون عشق او بغرد وین پرده‌ها بدرد>
    text <با شمس حق تبریز در وقت عشقبازی>
