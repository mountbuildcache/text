
text <آه خجسته ساعتی که صنما به من رسی>
  block
    text <آه خجسته ساعتی که صنما به من رسی>
    text <پاک و لطیف همچو جان صبحدمی به تن رسی>
  block
    text <آن سر زلف سرکشت گفته مرا که شب خوشت>
    text <زین سفر چو آتشت کی تو بدین وطن رسی>
  block
    text <کی بود آفتاب تو در دل چون حمل رسد>
    text <تا تو چو آب زندگی بر گل و بر سمن رسی>
  block
    text <همچو حسن ز دست غم جرعه زهر می‌کشم>
    text <ای تریاق احمدی کی تو به بوالحسن رسی>
  block
    text <گر چه غمت به خون من چابک و تیز می‌رود>
    text <هست امید جان که تو در غم دل شکن رسی>
  block
    text <جمله تو باشی آن زمان دل شده باشد از میان>
    text <پاک شود بدن چو جان چون تو بدین بدن رسی>
  block
    text <چرخ فروسکل تو خوش ننگ فلک دگر مکش>
    text <بوک به بوی طره‌اش بر سر آن رسن رسی>
  block
    text <زن ز زنی برون شود مرد میان خون شود>
    text <چون تو به حسن لم یزل بر سر مرد و زن رسی>
  block
    text <حسن تو پای درنهد یوسف مصر سر نهد>
    text <مرده ز گور برجهد چون به سر کفن رسی>
  block
    text <لطف خیال شمس دین از تبریز در کمین>
    text <طالب جان شوی چو دین تا به چه شکل و فن رسی>
