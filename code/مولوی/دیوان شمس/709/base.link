
text <جان از سفر دراز آمد>
  block
    text <جان از سفر دراز آمد>
    text <بر خاک در تو بازآمد>
  block
    text <در نقد وجود هر چه زر بود>
    text <از گنج عدم به گاز آمد>
  block
    text <بی مهر تو هر که آسمان رفت>
    text <درهای فلک فرازآمد>
  block
    text <بی آبی خویش جمله دیدند>
    text <هرک از تو نه سرفراز آمد>
  block
    text <جان رفت که بی‌تو کار سازد>
    text <سوزید و نه کارساز آمد>
  block
    text <اندر سفرش بشد حقیقت>
    text <کو بی‌تو همه مجاز آمد>
  block
    text <از گرد ره آمدست امروز>
    text <رحم آر که پرنیاز آمد>
  block
    text <سر را ز دریچه‌ای برون کن>
    text <تا بیند کان طراز آمد>
  block
    text <تا نعره عاشقان برآید>
    text <کان قبله هر نماز آمد>
  block
    text <از پیش تو رفت باز جانم>
    text <طبل تو شنید و بازآمد>
  block
    text <ای اهل رباط وارهیدیت>
    text <کز خط خوشش جواز آمد>
  block
    text <آن چنگ طرب که بی‌نوا بود>
    text <رقصی که کنون به ساز آمد>
  block
    text <از سلسله نیاز رستید>
    text <کان بند هزار ناز آمد>
  block
    text <ترک خر کالبد بگویید>
    text <کان شاه براق تاز آمد>
  block
    text <نور رخ شمس حق تبریز>
    text <عالم بگرفت و راز آمد>
