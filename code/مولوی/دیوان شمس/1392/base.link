
text <یار شدم یار شدم با غم تو یار شدم>
  block
    text <یار شدم یار شدم با غم تو یار شدم>
    text <تا که رسیدم بر تو از همه بیزار شدم>
  block
    text <گفت مرا چرخ فلک عاجزم از گردش تو>
    text <گفتم این نقطه مرا کرد که پرگار شدم>
  block
    text <غلغله‌ای می شنوم روز و شب از قبه دل>
    text <از روش قبه دل گنبد دوار شدم>
  block
    text <تا که فتادم چو صدا ناگه در چنگ غمت>
    text <از هوس زخمه تو کم ز یکی تار شدم>
  block
    text <دزدد غم گردن خود از حذر سیلی من>
    text <زانک من از بیشه جان حیدر کرار شدم>
  block
    text <تا که بدیدم قدحش سرده اوباش منم>
    text <تا که بدیدم کلهش بی‌دل و دستار شدم>
  block
    text <تا که قلندردل من داد می مذهل من>
    text <رقص کنان دلق کشان جانب خمار شدم>
  block
    text <گفت مرا خواجه فرج صبر رهاند ز حرج>
    text <هیچ مگو کز فرج است اینک گرفتار شدم>
  block
    text <چرخ بگردید بسی تا که چنین چرخ زدم>
    text <یار بنالید بسی تا که در این غار شدم>
  block
    text <نیم شبی همره مه روی نهادم سوی ره>
    text <در هوس خوبی او جانب گلزار شدم>
  block
    text <گاه چو سوسن پی گل شاعر و مداح شدم>
    text <گاه چو بلبل به سحر سخره تکرار شدم>
  block
    text <زوبع اندیشه شدم صدفن و صدپیشه شدم>
    text <کار تو را دید دلم عاقبت از کار شدم>
