
text <خوش بنوشم تو اگر زهر نهی در جامم>
  block
    text <خوش بنوشم تو اگر زهر نهی در جامم>
    text <پخته و خام تو را گر نپذیرم خامم>
  block
    text <عاشق هدیه نیم عاشق آن دست توام>
    text <سنقر دانه نیم ایبک بند دامم>
  block
    text <از تغار تو اگر خون رسدم همچو سگان>
    text <گر من آن را قدح خاص ندانم عامم>
  block
    text <غنچه و خار تو را دایه شوم همچو زمین>
    text <تا سمعنا و اطعنا کنی ای جان نامم>
  block
    text <ملخ حکم تو تا مزرعه‌ام را بچرید>
    text <گر نگردم تلف تو علف ایامم>
  block
    text <ساقی صبر بیا رطل گرانم درده>
    text <تا چو ریگش به یکی بار فروآشامم>
  block
    text <گوییم شپشپی و چون پشه بی‌آرامی>
    text <چون دلارام نیابم به چه چیز آرامم>
  block
    text <همچو دزدان ز عسس من همه شب در بیمم>
    text <همچو خورشیدپرستان به سحر بر بامم>
  block
    text <مهر غیر تو بود در دل من مهر ضلال>
    text <شکر غیر تو بود در سر من سرسامم>
  block
    text <به زبان گر نکنم یاد شکرخانه تو>
    text <کام و ناکام بود لذت آن در کامم>
  block
    text <خبر رشک تو می آرد اشک تر من>
    text <نه به تقلید بل از دیده دهد پیغامم>
