
text <چرا چون ای حیات جان در این عالم وطن داری>
  block
    text <چرا چون ای حیات جان در این عالم وطن داری>
    text <نباشد خاک ره ناطق ندارد سنگ هشیاری>
  block
    text <چرا زهری دهد تلخی چرا خاری کند تیزی>
    text <چرا خشمی کند تندی چرا باشد شبی تاری>
  block
    text <در آن گلزار روی او عجب می‌ماندم روزی>
    text <که خاری اندر این عالم کند در عهد او خاری>
  block
    text <مگر حضرت نقابی بست از غیرت بر آن چهره>
    text <که تا غیری نبیند آن برون ناید ز اغیاری>
  block
    text <مگر خود دیده عالم غلیظ و درد و قلب آمد>
    text <نمی‌تاند که دریابد ز لطف آن چهره ناری>
  block
    text <دو چشم زشت رویان را لباس زشت می‌باید>
    text <و کی شاید که درپوشد لباس زشت آن عاری>
  block
    text <که از عریانی لطفش لباس لطف شرمنده>
    text <که از شرم صفای او عرق‌ها می‌شود جاری>
  block
    text <و او با این همه جسمی فروبرید و درپوشید>
    text <برون زد لطف از چشمش ز هر سو شد به دیداری>
  block
    text <فروپوشید لطف او نهانی کرده چشمش را>
    text <که تا شد دیده‌ها محروم و کند از سیر و سیاری>
  block
    text <ولیک آن نور ناپیدا همی‌فرمایدت هر دم>
    text <شراب می که بفزاید ز بی‌هوشیت هشیاری>
  block
    text <که خوبان به غایت را فراغت باشد از شیوه>
    text <ولیکن عشقشان دارد هزاران مکر و عیاری>
  block
    text <چنانک از شهوتی تو خوش به جسم و جان شهوانی>
    text <نباشی زان طرب غافل اگر تو جان جان داری>
  block
    text <درون خود طلب آن را نه پیش و پس نه بر گردون>
    text <نمی‌بینی که اندر خواب تو در باغ و گلزاری>
  block
    text <کدامین سوی می‌دانی کدامین سوی می‌بینی>
    text <تو آن باغی که می‌بینی به خواب اندر به بیداری>
  block
    text <چو دیده جان گشادی تو بدیدی ملک روحانی>
    text <از آن جا طفل ره باشی چو رو زین سو به شه آری>
  block
    text <کدامین شه نیارم گفت رمزی از صفات او>
    text <ولیکن از مثالی تو بدانی گر خرد داری>
  block
    text <خردهایی نمی‌خواهم که از دونی و طماعی>
    text <سر و سرور نمی‌جوید همی‌جوید کلهداری>
  block
    text <که بگذار و سر می‌جو کز آن سر سر به دست آید>
    text <به سر بنشین به بزم سر ببین زان سر تو خماری>
  block
    text <ز جامی کز صفای آن نماید غیب‌ها یک یک>
    text <چه مه رویان نماید غیب اندر حجب و عماری>
  block
    text <به روی هر مهی بینی تو داغی بس ظریف و کش>
    text <نشان بندگی شه که فرد است او به دلداری>
  block
    text <به نزد حسن انس و جن مخدومی شمس الدین>
    text <زهی تبریز دریاوش که بر هر ابر در باری>
