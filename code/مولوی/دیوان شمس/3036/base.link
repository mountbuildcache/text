
text <گاه چو اشتر در وحل آیی>
  block
    text <گاه چو اشتر در وحل آیی>
    text <گه چو شکاری در عجل آیی>
  block
    text <کجکنن اغلن چند گریزی>
    text <عاقبت آخر در عمل آیی>
  block
    text <در سوی بی‌سو می‌رو و می‌جو>
    text <تا کی ای دل در علل آیی>
  block
    text <در طلبی تو در طرب افتی>
    text <در نمدی تو در حلل آیی>
  block
    text <دردسر آید شور و شر آید>
    text <عاشق شو تا بی‌خلل آیی>
  block
    text <نفخ کند جان در دل ترسان>
    text <مطرب جویی در غزل آیی>
  block
    text <چونک قویتر دردمد آن نی>
    text <در رخ دلبر مکتحل آیی>
  block
    text <چنگ بگیری ننگ پذیری>
    text <فاعل نبوی مفتعل آیی>
  block
    text <از غم دلبر در برش افتی>
    text <در کف اویی در بغل آیی>
  block
    text <فکر رها کن ترک نهی کن>
    text <زانک ز حیرت با دول آیی>
  block
    text <فکر چو آید ضد ورا بین>
    text <زین دو به حیرت محتمل آیی>
  block
    text <زانک تردد آرد به حیرت>
    text <زین دو تحول در محل آیی>
  block
    text <ز اول فکرت آخر ره بین>
    text <چند به گفتن منتقل آیی>
