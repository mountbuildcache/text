
text <عاشقان را شد مسلم شب نشستن تا به روز>
  block
    text <عاشقان را شد مسلم شب نشستن تا به روز>
    text <خوردنی و خواب نی اندر هوای دلفروز>
  block
    text <گر تو یارا عاشقی ماننده این شمع باش>
    text <جمله شب می‌گداز و جمله شب خوش می‌بسوز>
  block
    text <غیر عاشق دان که چون سرما بود اندر خزان>
    text <در میان آن خزان باشد دل عاشق تموز>
  block
    text <گر تو عشقی داری ای جان از پی اعلام را>
    text <عاشقانه نعره‌ای زن عاشقانه فوز فوز>
  block
    text <ور تو بند شهوتی دعوی عشاقی مکن>
    text <در ببند اندر خلاء و شهوت خود را بسوز>
  block
    text <عاشق و شهوت کجا جمع آید ای تو ساده دل>
    text <عیسی و خر در یکی آخر کجا دارند پوز>
  block
    text <گر همی‌خواهی که بویی بشنوی زین رمزها>
    text <چشم را از غیر شمس الدین تبریزی بدوز>
  block
    text <ور نبینی کز دو عالم برتر آمد شمس دین>
    text <بر تک دریای غفلت مرده ریگی تو هنوز>
  block
    text <رو به کتاب تعلم گرد علم فقه گرد>
    text <تا سرافرازی شوی اندر یجوز و لایجوز>
  block
    text <جان من از عشق شمس الدین ز طفلی دور شد>
    text <عشق او زین پس نماند با مویز و جوز و کوز>
  block
    text <عقل من از دست رفت و شعر من ناقص بماند>
    text <زان کمانم هست عریان از لباس نقش و توز>
  block
    text <ای جلال الدین بخسپ و ترک کن املا بگو>
    text <که تک آن شیر را اندرنیابد هیچ یوز>
