
text <آمده‌ای که راز من بر همگان بیان کنی>
  block
    text <آمده‌ای که راز من بر همگان بیان کنی>
    text <و آن شه بی‌نشانه را جلوه دهی نشان کنی>
  block
    text <دوش خیال مست تو آمد و جام بر کفش>
    text <گفتم می نمی‌خورم گفت مکن زیان کنی>
  block
    text <گفتم ترسم ار خورم شرم بپرد از سرم>
    text <دست برم به جعد تو باز ز من کران کنی>
  block
    text <دید که ناز می‌کنم گفت بیا عجب کسی>
    text <جان به تو روی آورد روی بدو گران کنی>
  block
    text <با همگان پلاس و کم با چو منی پلاس هم>
    text <خاصبک نهان منم راز ز من نهان کنی>
  block
    text <گنج دل زمین منم سر چه نهی تو بر زمین>
    text <قبله آسمان منم رو چه به آسمان کنی>
  block
    text <سوی شهی نگر که او نور نظر دهد تو را>
    text <ور به ستیزه سر کشی روز اجل چنان کنی>
  block
    text <رنگ رخت که داد روز رد شو از برای او>
    text <چون ز پی سیاهه‌ای روی چو زعفران کنی>
  block
    text <همچو خروس باش نر وقت شناس و پیش رو>
    text <حیف بود خروس را ماده چو ماکیان کنی>
  block
    text <کژ بنشین و راست گو راست بود سزا بود>
    text <جان و روان تو منم سوی دگر روان کنی>
  block
    text <گر به مثال اقرضوا قرض دهی قراضه‌ای>
    text <نیم قراضه قلب را گنج کنی و کان کنی>
  block
    text <ور دو سه روز چشم را بند کنی باتقوا>
    text <چشمه چشم حس را بحر در عیان کنی>
  block
    text <ور به نشان ما روی راست چو تیر ساعتی>
    text <قامت تیر چرخ را بر زه خود کمان کنی>
  block
    text <بهتر از این کرم بود جرم تو را گنه تو را>
    text <شرح کنم که پیش من بر چه نمط فغان کنی>
  block
    text <بس که نگنجد آن سخن کو بنبشت در دهان>
    text <گر همه ذره ذره را بازکشی دهان کنی>
