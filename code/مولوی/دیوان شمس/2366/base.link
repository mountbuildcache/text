
text <ای سراندازان همه در عشق تو پا کوفته>
  block
    text <ای سراندازان همه در عشق تو پا کوفته>
    text <گوهر جان همچو موسی روی دریا کوفته>
  block
    text <زیر این هفت آسیا هستی ما را خوش بکوب>
    text <روشنایی کی فزاید سرمه ناکوفته>
  block
    text <عاشقان با عاقلان اندرنیامیزد از آنک>
    text <درنیامیزد کسی ناکوفته با کوفته>
  block
    text <عاقلان از مور مرده درکشند از احتیاط>
    text <عاشقان از لاابالی اژدها را کوفته>
  block
    text <مردم چشم از خیالت چون شود پی کوب عشق>
    text <فرق‌ها پیدا شود از کوفته تا کوفته>
  block
    text <از شکار تو به بیشه جان شیران خون شده>
    text <در هوای قاف قربت پر عنقا کوفته>
  block
    text <عشق چون خورشید دامن گستریده بر زمین>
    text <عاشقان چون اخترانش راه بالا کوفته>
  block
    text <لا چو لالایان زده بر عاشقانش دست رد>
    text <غیرت الا شده بر مغز لالا کوفته>
  block
    text <حاجیان راه جان خسته نگردند از نشاط>
    text <اشترانشان زیر بار از راه اعضا کوفته>
  block
    text <ساربان این غزل گو تا ز بعد خستگی>
    text <اشتران را مست بینی راه بطحا کوفته>
