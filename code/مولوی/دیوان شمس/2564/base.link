
text <گر عشق بزد راهم ور عقل شد از مستی>
  block
    text <گر عشق بزد راهم ور عقل شد از مستی>
    text <ای دولت و اقبالم آخر نه توام هستی>
  block
    text <رستن ز جهان شک هرگز نبود اندک>
    text <خاک کف پای شه کی باشد سردستی>
  block
    text <ای طوطی جان پر زن بر خرمن شکر زن>
    text <بر عمر موفر زن کز بند قفس رستی>
  block
    text <ای جان سوی جانان رو در حلقه مردان رو>
    text <در روضه و بستان رو کز هستی خود جستی>
  block
    text <در حیرت تو ماندم از گریه و از خنده>
    text <با رفعت تو رستم از رفعت و از پستی>
  block
    text <ای دل بزن انگشتک بی‌زحمت لی و لک>
    text <در دولت پیوسته رفتی و بپیوستی>
  block
    text <آن باده فروش تو بس گفت به گوش تو>
    text <جان‌ها بپرستندت گر جسم بنپرستی>
  block
    text <ای خواجه شنگولی ای فتنه صد لولی>
    text <بشتاب چه می مولی آخر دل ما خستی>
  block
    text <گر خیر و شرت باشد ور کر و فرت باشد>
    text <ور صد هنرت باشد آخر نه در آن شستی>
  block
    text <چالاک کسی یارا با آن دل چون خارا>
    text <تا ره نزدی ما را از پای بننشستی>
  block
    text <درجست در این گفتن بنمودن و بنهفتن>
    text <یک پرده برافکندی صد پرده نو بستی>
