
text <عشق در کفر کرد اظهاری>
  block
    text <عشق در کفر کرد اظهاری>
    text <بست ایمان ز ترس زناری>
  block
    text <بانگ زنهار از جهان برخاست>
    text <هیچ کس را نداد زنهاری>
  block
    text <هیچ کنجی نبود بی‌خصمی>
    text <هیچ گنجی نبود بی‌ماری>
  block
    text <نی که یوسف خزید در چاهی>
    text <نه محمد گریخت در غاری>
  block
    text <پای ذاالنون کشید در زنجیر>
    text <سر منصور رفت بر داری>
  block
    text <جز به کنج عدم نیاسایی>
    text <در عدم درگریز یک باری>
  block
    text <جهت خرقه‌ای چنین زخمی>
    text <این چنین درد سر ز دستاری>
  block
    text <کفن از خلعت و قبا خوشتر>
    text <گور از این شهر به به بسیاری>
  block
    text <کی بود کز وجود بازرهم>
    text <در عدم درپرم چو طیاری>
  block
    text <کی بود کز قفس برون پرد>
    text <مرغ جانم به سوی گلزاری>
  block
    text <بچشد او غریب چاشت خوری>
    text <بگشاید عجیب منقاری>
  block
    text <چون دل و چشم معده نور خورد>
    text <ز آن که اصل غذا بد انواری>
  block
    text <بل هم احیاء عند ربهم>
    text <بخورد یرزقون در اسراری>
  block
    text <آهوی مشک ناف من برهد>
    text <ناگه از دام چرخ مکاری>
  block
    text <جان بر جان‌های پاک رود>
    text <در جهانی که نیست بی‌کاری>
  block
    text <مشت گندم که اندر این دامست>
    text <هست آن را مدد ز انباری>
  block
    text <باغ دنیا که تازه می‌گردد>
    text <آخر آبش بود ز جوباری>
  block
    text <خاکیان را کی هوش می‌بخشد>
    text <پادشاه قدیم و جباری>
  block
    text <گر نکردی نثار دانش و هوش>
    text <کی بدی در زمانه هشیاری>
  block
    text <خاک خفته نداشت بیداری>
    text <شاه کردش ز لطف بیداری>
  block
    text <خون و سرگین نداشت زیبایی>
    text <پرده‌اش داد حسن ستاری>
  block
    text <جانب خرمن کرم بگریز>
    text <هین قناعت مکن به ایثاری>
  block
    text <جامه از اطلسی بساز که هست>
    text <بر سر عقل از او کله واری>
  block
    text <این کله را بده سری بستان>
    text <کان سرت دارد از کله عاری>
  block
    text <ای دل من به برج شمس گریز>
    text <زو قناعت مکن به دیداری>
  block
    text <شمس تبریز کز شعاع ویست>
    text <شمس همراه چرخ دواری>
