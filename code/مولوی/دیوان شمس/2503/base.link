
text <چو سرمست منی ای جان ز خیر و شر چه اندیشی>
  block
    text <چو سرمست منی ای جان ز خیر و شر چه اندیشی>
    text <براق عشق جان داری ز مرگ خر چه اندیشی>
  block
    text <چو من با تو چنین گرمم چه آه سرد می‌آری>
    text <چو بر بام فلک رفتی ز بحر و بر چه اندیشی>
  block
    text <خوش آوازی من دیدی دواسازی من دیدی>
    text <رسن بازی من دیدی از این چنبر چه اندیشی>
  block
    text <بر این صورت چه می‌چفسی ز بی‌معنی چه می‌ترسی>
    text <چو گوهر در بغل داری ز بدگوهر چه اندیشی>
  block
    text <تویی گوهر ز دست تو که بجهد یا ز شست تو>
    text <همه مصرند مست تو ز کور و کر چه اندیشی>
  block
    text <چو با دل یار غاری تو چراغ چار یاری تو>
    text <فقیر ذوالفقاری تو از آن خنجر چه اندیشی>
  block
    text <چو مد و جر خود دیدی چو بال و پر خود دیدی>
    text <چو کر و فر خود دیدی ز هر بی‌فر چه اندیشی>
  block
    text <بیا ای خاصه جانان پناه جان مهمانان>
    text <تویی سلطان سلطانان ز بوالفنجر چه اندیشی>
  block
    text <خمش کن همچو ماهی شو در این دریای خوش دررو>
    text <چو در قعر چنین آبی از آن آذر چه اندیشی>
