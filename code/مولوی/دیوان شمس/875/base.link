
text <گر عید وصل تست منم خود غلام عید>
  block
    text <گر عید وصل تست منم خود غلام عید>
    text <بهر تست خدمت و سجده و سلام عید>
  block
    text <تا نام تو شنیدم شد سرد بر دلم>
    text <از غایت حلاوت نام تو نام عید>
  block
    text <ای شاد آن زمان که درآید وصال تو>
    text <تا ما ز گنج وصل تو بدهیم وام عید>
  block
    text <تا آفتاب چهره زیبات دررسید>
    text <صبحی شود ز صبح جمال تو شام عید>
  block
    text <در یمن و در سعادت و در بخت و در صفا>
    text <ای پرتو خیال تو بوده امام عید>
  block
    text <ای سجده‌ها به پیش درت واجبات عید>
    text <وی دیده خویشتن ز تو قایم خرام عید>
  block
    text <جام شراب وصل تو پر کن ز فضل خود>
    text <تا کام جان روا شود از جام و کام عید>
  block
    text <اندر رکاب تو چو روان‌ها روا شوند>
    text <در وی کجا رسد به دو صد سال گام عید>
  block
    text <آمد ز گرد راه تو این عید و مژده داد>
    text <جانم دوید پیش و گرفته لگام عید>
  block
    text <دانست کز خدیو اجل شمس دین بود>
    text <این فرو این جلالت و این لطف عام عید>
  block
    text <لیکن کجاست فر و جمال تو بی‌نظیر>
    text <خود کی شوند دلشدگان تو رام عید>
  block
    text <تبریز با شراب چنان صدر نامدار>
    text <بر تو حرام باشد بی‌شبهه تو جام عید>
