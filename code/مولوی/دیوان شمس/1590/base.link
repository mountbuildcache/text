
text <چون ز صورت برتر آمد آفتاب و اخترم>
  block
    text <چون ز صورت برتر آمد آفتاب و اخترم>
    text <از معانی در معانی تا روم من خوشترم>
  block
    text <در معانی گم شدستم همچنین شیرینتر است>
    text <سوی صورت بازنایم در دو عالم ننگرم>
  block
    text <در معانی می گدازم تا شوم همرنگ او>
    text <زانک معنی همچو آب و من در او چون شکرم>
  block
    text <دل نگیرد هیچ کس را از حیات جان خویش>
    text <من از این معنی ز صورت یاد نارم لاجرم>
  block
    text <می خرامم من به باغ از باغ با روحانیان>
    text <چون گل سرخ لطیف و تازه چون نیلوفرم>
  block
    text <کشتی تن را چو موجم تخته تخته بشکنم>
    text <خویشتن را بسکلم چون خویشتن را لنگرم>
  block
    text <ور من از سختی دل در کار خود سستی کنم>
    text <زود از دریا برآید شعله‌های آذرم>
  block
    text <همچو زر خندان خوشم اندر میان آتشش>
    text <زانک گر ز آتش برآیم همچو زر من بفسرم>
  block
    text <من ز افسونی چو ماری سر نهادم بر خطش>
    text <تا چه افتد ای برادر از خط او بر سرم>
  block
    text <من ز صورت سیر گشتم آمدم سوی صفات>
    text <هر صفت گوید درآ این جا که بحر اخضرم>
  block
    text <چون سکندر ملک دارم شمس تبریزی ز لطف>
    text <سوی لشکرهای معنی لاجرم سرلشکرم>
