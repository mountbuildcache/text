
text <ماییم قدیم عشق باره>
  block
    text <ماییم قدیم عشق باره>
    text <باقی دگران همه نظاره>
  block
    text <نظارگیان ملول گشتند>
    text <ماند این دم گرم شعله خواره>
  block
    text <چون چرخ حریف آفتابیم>
    text <پنهان نشویم چون ستاره>
  block
    text <انگشت نما و شهره گشتیم>
    text <چون اشتر بر سر مناره>
  block
    text <از ما بنماند جز خیالی>
    text <و آن نیز برفت پاره پاره>
  block
    text <مردان طریق چاره جستند>
    text <با هستی خود نبود چاره>
  block
    text <در آتش عشق صف کشیدند>
    text <چون آهن و مس و سنگ خاره>
  block
    text <مردانه تمام غرق گشتند>
    text <اندر دریای بی‌کناره>
