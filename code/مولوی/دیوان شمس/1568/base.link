
text <ای جان لطیف و ای جهانم>
  block
    text <ای جان لطیف و ای جهانم>
    text <از خواب گرانت برجهانم>
  block
    text <بی‌شرم و حیا کنم تقاضا>
    text <دانی که غریم بی‌امانم>
  block
    text <گر بر دل تو غبار بینم>
    text <از اشک خودش فرونشانم>
  block
    text <ای گلبن جان برای مجلس>
    text <بگرفته امت که گل فشانم>
  block
    text <یک بوسه بده که اندر این راه>
    text <من باج عقیق می ستانم>
  block
    text <بسیار شب است کاندر این دشت>
    text <من از پی باج راهبانم>
  block
    text <شب نعره زنم چو پاسبانان>
    text <چون طالب باج کاروانم>
  block
    text <همخانه گریخت از نفیرم>
    text <همسایه گریست از فغانم>
