
text <ای نرفته از دل من اندرآ شاد آمدی>
  block
    text <ای نرفته از دل من اندرآ شاد آمدی>
    text <ای تو شمع شب فروزی مرحبا شاد آمدی>
  block
    text <خانقاه روحیان را از تو حلو و حمزه‌ها>
    text <جان جان صوفیانی الصلا شاد آمدی>
  block
    text <شب چو چتر و مه چو سلطان می‌دود در زیر چتر>
    text <وز تو تخت و تاج ما و چتر ما شاد آمدی>
  block
    text <بی گهان در پیش کردی روح‌های پاک را>
    text <ای صحابه عشق را چون مصطفی شاد آمدی>
  block
    text <ای که آن رحمت نمودی از پی چندین فراق>
    text <می‌نگنجم زین طرب در هیچ جا شاد آمدی>
  block
    text <من گمان‌ها داشتم اندر وفای لطف تو>
    text <لیک در وهمم نیامد این وفا شاد آمدی>
  block
    text <پرده داری کن تو ای شب کان مه اندر خلوت است>
    text <مطربا پیوند کن تو پرده‌ها شاد آمدی>
  block
    text <چون به نزد پرده دار شمس تبریزی رسی>
    text <بشنوی از شش جهت کای خوش لقا شاد آمدی>
