
text <امروز گزافی ده آن باده نابی را>
  block
    text <امروز گزافی ده آن باده نابی را>
    text <برهم زن و درهم زن این چرخ شتابی را>
  block
    text <گیرم قدح غیبی از دیده نهان آمد>
    text <پنهان نتوان کردن مستی و خرابی را>
  block
    text <ای عشق طرب پیشه خوش گفت خوش اندیشه>
    text <بربای نقاب از رخ آن شاه نقابی را>
  block
    text <تا خیزد ای فرخ زین سو اخ و زان سو اخ>
    text <برکن هله ای گلرخ سغراق و شرابی را>
  block
    text <گر زان که نمی‌خواهی تا جلوه شود گلشن>
    text <از بهر چه بگشادی دکان گلابی را>
  block
    text <ما را چو ز سر بردی وین جوی روان کردی>
    text <در آب فکن زوتر بط زاده آبی را>
  block
    text <ماییم چو کشت ای جان بررسته در این میدان>
    text <لب خشک و به جان جویان باران سحابی را>
  block
    text <هر سوی رسولی نو گوید که نیابی رو>
    text <لاحول بزن بر سر آن زاغ غرابی را>
  block
    text <ای فتنه هر روحی کیسه بر هر جوحی>
    text <دزدیده رباب از کف بوبکر ربابی را>
  block
    text <امروز چنان خواهم تا مست و خرف سازی>
    text <این جان محدث را وان عقل خطابی را>
  block
    text <ای آب حیات ما شو فاش چو حشر ار چه>
    text <شیر شتر گرگین جانست عرابی را>
  block
    text <ای جاه و جمالت خوش خامش کن و دم درکش>
    text <آگاه مکن از ما هر غافل خوابی را>
