
text <ما نه زان محتشمانیم که ساغر گیرند>
  block
    text <ما نه زان محتشمانیم که ساغر گیرند>
    text <و نه زان مفلسکان که بز لاغر گیرند>
  block
    text <ما از آن سوختگانیم که از لذت سوز>
    text <آب حیوان بهلند و پی آذر گیرند>
  block
    text <چو مه از روزن هر خانه که اندرتابیم>
    text <از ضیا شب صفتان جمله ره در گیرند>
  block
    text <ناامیدان که فلک ساغر ایشان بشکست>
    text <چو ببینند رخ ما طرب از سر گیرند>
  block
    text <آنک زین جرعه کشد جمله جهانش نکشد>
    text <مگر او را به گلیم از بر ما برگیرند>
  block
    text <هر کی او گرم شد این جا نشود غره کس>
    text <اگرش سردمزاجان همه در زر گیرند>
  block
    text <در فروبند و بده باده که آن وقت رسید>
    text <زردرویان تو را که می احمر گیرند>
  block
    text <به یکی دست می خالص ایمان نوشند>
    text <به یکی دست دگر پرچم کافر گیرند>
  block
    text <آب ماییم به هر جا که بگردد چرخی>
    text <عود ماییم به هر سور که مجمر گیرند>
  block
    text <پس این پرده ازرق صنمی مه روییست>
    text <که ز نور رخش انجم همه زیور گیرند>
  block
    text <ز احتراقات و ز تربیع و نحوست برهند>
    text <اگر او را سحری گوشه چادر گیرند>
  block
    text <تو دورای و دودلی و دل صاف آن‌ها راست>
    text <که دل خود بهلند و دل دلبر گیرند>
  block
    text <خمش ای عقل عطارد که در این مجلس عشق>
    text <حلقه زهره بیانت همه تسخر گیرند>
