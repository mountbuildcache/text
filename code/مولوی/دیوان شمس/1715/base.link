
text <هر کی بمیرد شود دشمن او دوستکام>
  block
    text <هر کی بمیرد شود دشمن او دوستکام>
    text <دشمنم از مرگ من کور شود والسلام>
  block
    text <آن شکرستان مرا می کشد اندر شکر>
    text <ای که چنین مرگ را جان و دل من غلام>
  block
    text <در غلط افکنده‌ست نام و نشان خلق را>
    text <عمر شکربسته را مرگ نهادند نام>
  block
    text <از جهت این رسول گفت که الفقر کنز>
    text <فقر کند نام گنج تا غلط افتند عام>
  block
    text <وحی در ایشان بود گنج به ویران بود>
    text <تا که زر پخته را ره نبرد هیچ خام>
  block
    text <گفتم ای جان ببین زین دلم سست تنگ>
    text <گفت که زین پس ز جهل وامکش از پس لگام>
  block
    text <تا که سرانجام تو گردد بر کام تو>
    text <توسن خنگ فلک باشد زیر تو رام>
  block
    text <گر تو بدانی که مرگ دارد صد باغ و برگ>
    text <هست حیات ابد جوییش از جان مدام>
  block
    text <خامش کن لب ببند بی‌دهنی خای قند>
    text <نیست شو از خود که تا هست شوی زو تمام>
