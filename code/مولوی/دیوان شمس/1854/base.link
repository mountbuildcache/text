
text <چه دانی تو خراباتی که هست از شش جهت بیرون>
  block
    text <چه دانی تو خراباتی که هست از شش جهت بیرون>
    text <خرابات قدیم است آن و تو نو آمده اکنون>
  block
    text <نباشد مرغ خودبین را به باغ بیخودان پروا>
    text <نشد مجنون آن لیلی به جز لیلی صد مجنون>
  block
    text <هزاران مجلس است آن سو و این مجلس از آن سوتر>
    text <که این بی‌چونتر است اندر میان عالم بی‌چون>
  block
    text <ببین جان‌های آن شیران در آن بیشه ز اجل لرزان>
    text <کز آن شیر اجل شیران نمی‌میزند الا خون>
  block
    text <بسی سیمرغ ربانی که تسبیحش اناالحق شد>
    text <بسوزد پر و بال او اگر یک پر زند آن سون>
  block
    text <وزیر و حاجب و محمود ایازی را شده چاکر>
    text <که آن جا کو قدم دارد بود سرهای مردان دون>
  block
    text <تو معذوری در انکارت که آن جا می شود حیران>
    text <جنید و شیخ بسطامی شقیق و کرخی و ذاالنون>
  block
    text <ازیرا راه نتوان برد سوی آفتاب ای جان>
    text <مگر کان آفتاب از خود برآید سوی این هامون>
  block
    text <مگر هم لطف شمس الدین تبریزیت برهاند>
    text <وگر نی این غزل می خوان و بر خود می دم این افسون>
