
text <خانه دل باز کبوتر گرفت>
  block
    text <خانه دل باز کبوتر گرفت>
    text <مشغله و بقر بقو درگرفت>
  block
    text <غلغل مستان چو به گردون رسید>
    text <کرکس زرین فلک پر گرفت>
  block
    text <بوطربون گشت مه و مشتری>
    text <زهره مطرب طرب از سر گرفت>
  block
    text <خالق ارواح ز آب و ز گل>
    text <آینه‌ای کرد و برابر گرفت>
  block
    text <ز آینه صد نقش شد و هر یکی>
    text <آنچ مر او راست میسر گرفت>
  block
    text <هر که دلی داشت به پایش فتاد>
    text <هر که سر او سر منبر گرفت>
  block
    text <خرمن ارواح نهایت نداشت>
    text <مورچه‌ای چیز محقر گرفت>
  block
    text <گر ز تو پر گشت جهان همچو برف>
    text <نیست شوی چون تف خود درگرفت>
  block
    text <نیست شو ای برف و همه خاک شو>
    text <بنگر کاین خاک چه زیور گرفت>
  block
    text <خاک به تدریج بدان جا رسید>
    text <کز فر او هر دو جهان فر گرفت>
  block
    text <بس که زبان این دم معزول شد>
    text <بس که جهان جان سخنور گرفت>
