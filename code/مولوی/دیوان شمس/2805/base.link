
text <ای خوشا عیشی که باشد ای خوشا نظاره‌ای>
  block
    text <ای خوشا عیشی که باشد ای خوشا نظاره‌ای>
    text <چون به اصل اصل خویش آید چنین هر پاره‌ای>
  block
    text <هر طرف آید به دستش بی‌صراحی باده‌ای>
    text <هر طرف آید به چشمش دلبری عیاره‌ای>
  block
    text <دلبری که سنگ خارا گر ز لعلش بو برد>
    text <جان پذیرد سنگ خارا تا شود هشیاره‌ای>
  block
    text <باده دزدید از لبان دلبر من یک صفت>
    text <لاجرم در عشق آن لب جان شده میخواره‌ای>
  block
    text <صبحدم بر راه دیری راهبم همراه شد>
    text <دیدمش هم درد خویش و دیدمش هم کاره‌ای>
  block
    text <یک صراحی پیشم آورد آن حریف نیک خو>
    text <گشت جانم زان صراحی بیخودی خماره‌ای>
  block
    text <در میان بیخودی تبریز شمس الدین نمود>
    text <از پی بیچارگان سوی وصالش چاره‌ای>
