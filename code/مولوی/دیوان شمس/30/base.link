
text <ای فصل باباران ما برریز بر یاران ما>
  block
    text <ای فصل باباران ما برریز بر یاران ما>
    text <چون اشک غمخواران ما در هجر دلداران ما>
  block
    text <ای چشم ابر این اشک‌ها می‌ریز همچون مشک‌ها>
    text <زیرا که داری رشک‌ها بر ماه رخساران ما>
  block
    text <این ابر را گریان نگر وان باغ را خندان نگر>
    text <کز لابه و گریه پدر رستند بیماران ما>
  block
    text <ابر گران چون داد حق از بهر لب خشکان ما>
    text <رطل گران هم حق دهد بهر سبکساران ما>
  block
    text <بر خاک و دشت بی‌نوا گوهرفشان کرد آسمان>
    text <زین بی‌نوایی می‌کشند از عشق طراران ما>
  block
    text <این ابر چون یعقوب من وان گل چو یوسف در چمن>
    text <بشکفته روی یوسفان از اشک افشاران ما>
  block
    text <یک قطره‌اش گوهر شود یک قطره‌اش عبهر شود>
    text <وز مال و نعمت پر شود کف‌های کف خاران ما>
  block
    text <باغ و گلستان ملی اشکوفه می‌کردند دی>
    text <زیرا که بر ریق از پگه خوردند خماران ما>
  block
    text <بربند لب همچون صدف مستی میا در پیش صف>
    text <تا بازآیند این طرف از غیب هشیاران ما>
