
text <ای عشق پرده در که تو در زیر چادری>
  block
    text <ای عشق پرده در که تو در زیر چادری>
    text <در حسن حوریی تو و در مهر مادری>
  block
    text <در حلقه اندرآ و ببین جمله جان‌ها>
    text <در گوش حلقه کرده به قانون چاکری>
  block
    text <در آینه نظر کن و در چشم خود نگر>
    text <صد جان گره گره شده از وی به ساحری>
  block
    text <در هر گره نگه کن وضع خدای بین>
    text <در هم ببسته موسی و فرعون و سامری>
  block
    text <از زیر دامنت تو برون آر شمع را>
    text <تا نقش حق بخندد بر نقش آزری>
  block
    text <تا دست و پا نهاد دو زلف تو کفر را>
    text <هر دم بمیرد ایمان در پای کافری>
  block
    text <چون مر تو را نیابد در جان و جا دلم>
    text <گشتم هزار بار من از جان و جا بری>
  block
    text <خشک و تر دو چشم و لب من روان شده>
    text <در قلزمی که خشک نیابند و نی تری>
  block
    text <دی لطف‌ها بکرد خیال تو گفتمش>
    text <کای باوفا و عهد ز من باوفاتری>
  block
    text <دانم ز شمس دین است تو را این همه وفا>
    text <تبریز این سلام بر جان ما بری>
