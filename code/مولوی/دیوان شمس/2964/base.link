
text <دی دامنش گرفتم کای گوهر عطایی>
  block
    text <دی دامنش گرفتم کای گوهر عطایی>
    text <شب خوش مگو مرنجان کامشب از آن مایی>
  block
    text <افروخت روی دلکش شد سرخ همچو اخگر>
    text <گفتا بس است درکش تا چند از این گدایی>
  block
    text <گفتم رسول حق گفت حاجت ز روی نیکو>
    text <درخواه اگر بخواهی تا تو مظفر آیی>
  block
    text <گفتا که روی نیکو خودکامه است و بدخو>
    text <زیرا که ناز و جورش دارد بسی روایی>
  block
    text <گفتم اگر چنان است جورش حیات جان است>
    text <زیرا طلسم کان است هر گه بیازمایی>
  block
    text <گفت این حدیث خام است روی نکو کدام است>
    text <این رنگ و نقش دام است مکر است و بی‌وفایی>
  block
    text <چون جان جان ندارد می‌دانک آن ندارد>
    text <بس کس که جان سپارد در صورت فنایی>
  block
    text <گفتم که خوش عذارا تو هست کن فنا را>
    text <زر ساز مس ما را تو جان کیمیایی>
  block
    text <تسلیم مس بباید تا کیمیا بیابد>
    text <تو گندمی ولیکن بیرون آسیایی>
  block
    text <گفتا تو ناسپاسی تو مس ناشناسی>
    text <در شک و در قیاسی زین‌ها که می‌نمایی>
  block
    text <گریان شدم به زاری گفتم که حکم داری>
    text <فریاد رس به یاری ای اصل روشنایی>
  block
    text <چون دید اشک بنده آغاز کرد خنده>
    text <شد شرق و غرب زنده زان لطف آشنایی>
  block
    text <ای همرهان و یاران گریید همچو باران>
    text <تا در چمن نگاران آرند خوش لقایی>
