
text <یک ساعت ار دو قبلکی از عقل و جان برخاستی>
  block
    text <یک ساعت ار دو قبلکی از عقل و جان برخاستی>
    text <این عقل ما آدم بدی این نفس ما حواستی>
  block
    text <ور آدم از ایوان دل درنامدی در آب و گل>
    text <تدریس با تقدیس او بالاتر از اسماستی>
  block
    text <ور لانسلم گوی ظن اسلمت گفتی چون خلیل>
    text <نفس چو سایه سرنگون خورشید سربالاستی>
  block
    text <ور هستی تن لا شدی این نفس سربالا شدی>
    text <بعد از تمامی لا شدن در وحدت الاستی>
  block
    text <گر ضعف و سستی نیستی در دیده خفاش تن>
    text <بر جای یک خورشید صد خورشید جان افزاستی>
  block
    text <گر نیک و بد نزد خدا یک سان بدی در ابتلا>
    text <با جبرئیل ماه رو ابلیس هم سیماستی>
  block
    text <ور رازدارستی بشر پیدا نکردی خیر و شر>
    text <هر چه که ناپیداستش بر وی همه پیداستی>
  block
    text <این حس چون جاسوس ما شد بسته و محبوس ما>
    text <چون می‌نبیند اصل را ای کاشکی اعماستی>
  block
    text <بنشسته حس نفس خس نزدیک کاسه چون مگس>
    text <گر کاسه نگزیدی مگس در حین مگس عنقاستی>
  block
    text <استاره‌ها چون کاس‌ها مانند زرین طاس‌ها>
    text <آراستش بر طامعان ای کاشکی ناراستی>
  block
    text <خاموش باش اندیشه کن کز لامکان آید سخن>
    text <با گفت کی پردازیی گر چشم تو آن جاستی>
  block
    text <از شمس تبریزی ببین هر ذره را نور یقین>
    text <گر ذوق در گفتن بدی هر ذره‌ای گویاستی>
