
text <شنو پندی ز من ای یار خوش کیش>
  block
    text <شنو پندی ز من ای یار خوش کیش>
    text <به خون دل برآید کار درویش>
  block
    text <یقین می‌دان مجیب و مستجابست>
    text <دعای سوخته درویش دل ریش>
  block
    text <چو آن سلطان بی‌چون را بدیدی>
    text <غنی گشتی رهیدی از کم و بیش>
  block
    text <چو اسماعیل قربان شو در این عشق>
    text <ولی را بنده شو گر نیستی میش>
  block
    text <چو پختی در هوای شمس تبریز>
    text <از این خامان بیهوده میندیش>
