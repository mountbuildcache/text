
text <تا باد سعادت ز محمد خبر افکند>
  block
    text <تا باد سعادت ز محمد خبر افکند>
    text <زان مردی و زان حمله شقاوت سپر افکند>
  block
    text <از حال گدا نیست عجب گر شود او پست>
    text <تیغ غم تو از سر صد شاه سر افکند>
  block
    text <روزی پسر ادهم اندر پی آهو>
    text <مانند فلک مرکب شبدیز برافکند>
  block
    text <دادیش یکی شربت کز لذت و بویش>
    text <مستیش به سر برشد و از اسب درافکند>
  block
    text <گفتند همه کس به سر کوی تحیر>
    text <مسکین پسر ادهم تاج و کمر افکند>
  block
    text <از نام تو بود آنک سلیمان به یکی مرغ>
    text <در ملکت بلقیس شکوه و ظفر افکند>
  block
    text <از یاد تو بود آنک محمد به اشارت>
    text <غوغای دو نیمه شدن اندر قمر افکند>
