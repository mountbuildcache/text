
text <سکه رخسار ما جز زر مبادا بی‌شما>
  block
    text <سکه رخسار ما جز زر مبادا بی‌شما>
    text <در تک دریای دل گوهر مبادا بی‌شما>
  block
    text <شاخه‌های باغ شادی کان قوی تازه‌ست و تر>
    text <خشک بادا بی‌شما و تر مبادا بی‌شما>
  block
    text <این همای دل که خو کردست در سایه شما>
    text <جز میان شعله آذر مبادا بی‌شما>
  block
    text <دیدمش بیمار جان را گفتمش چونی خوشی>
    text <هین بگو چون نیست میوه برمبادا بی‌شما>
  block
    text <روز من تابید جان و در خیالش بنگرید>
    text <گفت رنج صعب من خوشتر مبادا بی‌شما>
  block
    text <چون شما و جمله خلقان نقش‌های آزرند>
    text <نقش‌های آزر و آزر مبادا بی‌شما>
  block
    text <جرعه جرعه مر جگر را جام آتش می‌دهیم>
    text <کاین جگر را شربت کوثر مبادا بی‌شما>
  block
    text <صد هزاران جان فدا شد از پی باده الست>
    text <عقل گوید کان می‌ام در سر مبادا بی‌شما>
  block
    text <هر دو ده یعنی دو کون از بوی تو رونق گرفت>
    text <در دو ده این چاکرت مهتر مبادا بی‌شما>
  block
    text <چشم را صد پر ز نور از بهر دیدار توست>
    text <ای که هر دو چشم را یک پر مبادا بی‌شما>
  block
    text <بی شما هر موی ما گر سنجر و خسرو شوند>
    text <خسرو شاهنشه و سنجر مبادا بی‌شما>
  block
    text <تا فراق شمس تبریزی همی خنجر کشد>
    text <دست‌های گل به جز خنجر مبادا بی‌شما>
