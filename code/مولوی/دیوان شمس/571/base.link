
text <بیا کامشب به جان بخشی به زلف یار می‌ماند>
  block
    text <بیا کامشب به جان بخشی به زلف یار می‌ماند>
    text <جمال ماه نورافشان بدان رخسار می‌ماند>
  block
    text <به گرد چرخ استاره چو مشتاقان آواره>
    text <که از سوز دل ایشان خرد از کار می‌ماند>
  block
    text <سقای روح یک باده ز جام غیب درداده>
    text <ببین تا کیست افتاده و کی بیدار می‌ماند>
  block
    text <به شب نالان و بیداران نیابی جز که بیماران>
    text <و من گر هم نمی‌نالم دلم بیمار می‌ماند>
  block
    text <در این دریای بی‌مونس دلا می‌نال چون یونس>
    text <نهنگ شب در این دریا به مردم خوار می‌ماند>
  block
    text <بدان سان می‌خورد ما را ز خاص و عام اندر شب>
    text <نه دکان و نه سودا و نه این بازار می‌ماند>
  block
    text <چه شد ناصر عبادالله چه شد حافظ بلادالله>
    text <ببین جز مبدع جان‌ها اگر دیار می‌ماند>
  block
    text <فلک بازار کیوانست در او استاره گردان است>
    text <شب ما روز ایشانست که بی‌اغیار می‌ماند>
  block
    text <جز این چرخ و زمین در جان عجب چرخیست و بازاری>
    text <ولیک از غیرت آن بازار در اسرار می‌ماند>
