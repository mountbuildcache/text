
text <بگرد فتنه می‌گردی دگربار>
  block
    text <بگرد فتنه می‌گردی دگربار>
    text <لب بامست و مستی هوش می‌دار>
  block
    text <کجا گردم دگر کو جای دیگر>
    text <که ما فی الدار غیر الله دیار>
  block
    text <نگردد نقش جز بر کلک نقاش>
    text <بگرد نقطه گردد پای پرگار>
  block
    text <چو تو باشی دل و جان کم نیاید>
    text <چو سر باشد بیاید نیز دستار>
  block
    text <گرفتارست دل در قبضه حق>
    text <گرفته صعوه را بازی به منقار>
  block
    text <ز منقارش فلک سوراخ سوراخ>
    text <ز چنگالش گران جانان سبکبار>
  block
    text <رها کن این سخن‌ها را ندا کن>
    text <به مخموران که آمد شاه خمار>
  block
    text <غم و اندیشه را گردن بریدند>
    text <که آمد دور وصل و لطف و ایثار>
  block
    text <هلا ای ساربان اشتر بخوابان>
    text <از این خوشتر کجا باشد علف زار>
  block
    text <چو مهمانان بدین دولت رسیدند>
    text <بیا ای خازن و بگشای انبار>
  block
    text <شب مشتاق را روزی نیاید>
    text <چنین پنداشتی دیگر مپندار>
  block
    text <خمش کن تا خموش ما بگوید>
    text <ویست اصل سخن سلطان گفتار>
