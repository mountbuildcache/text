
text <خواجه چرا کرده‌ای روی تو بر ما ترش>
  block
    text <خواجه چرا کرده‌ای روی تو بر ما ترش>
    text <زین شکرستان برو هست کس این جا ترش>
  block
    text <در شکرستان دل قند بود هم خجل>
    text <تو ز کجا آمدی ابرو و سیما ترش>
  block
    text <بر فلک آن طوطیان جمله شکر می‌خورند>
    text <گر نپری بر فلک منگر بالا ترش>
  block
    text <رستم میدان فکر پیش عروسان بکر>
    text <هیچ بود در وصال وقت تماشا ترش>
  block
    text <هر کی خورد می صبوح روز بود شیرگیر>
    text <هر کی خورد دوغ هست امشب و فردا ترش>
  block
    text <مؤمن و ایمان و دین ذوق و حلاوت بود>
    text <تو به کجا دیده‌ای طبله حلوا ترش>
  block
    text <این ترشی‌ها همه پیش تو زان جمع شد>
    text <جنس رود سوی جنس ترش رود با ترش>
  block
    text <والله هر میوه‌ای کو نپزد ز آفتاب>
    text <گر چه بود نیشکر نبود الا ترش>
  block
    text <سوزش خورشید عشق صبر بود صبر کن>
    text <روز دو سه صبر به مذهب تو با ترش>
  block
    text <هر کی ترش بینیش دانک ز آتش گریخت>
    text <غوره که در سایه ماند هست سر و پا ترش>
  block
    text <دعوه دل کرده‌ای وعده وفا کن مباش>
    text <در صف دعوی چو شیر وقت تقاضا ترش>
  block
    text <بنگر در مصطفی چونک ترش شد دمی>
    text <کرده عتابش عبس خواند مر او را ترش>
  block
    text <خامش و تهمت منه خواجه ترش نیست لیک>
    text <گه گه قاصد کند مردم دانا ترش>
  block
    text <او چو شکر بوده است دل ز شکر پر ولیک>
    text <در ادب کودکان باشد لالا ترش>
