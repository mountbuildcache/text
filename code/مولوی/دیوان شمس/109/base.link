
text <بکت عینی غداه البین دمعا>
  block
    text <بکت عینی غداه البین دمعا>
    text <و اخری بالبکا بخلت علینا>
  block
    text <فعاقبت التی بخلت علینا>
    text <بان غمضتها یوم التقینا>
  block
    text <چه مرد آن عتابم خیز یارا>
    text <بده آن جام مالامال صهبا>
  block
    text <نرنجم ز آنچ مردم می‌برنجند>
    text <که پیشم جمله جان‌ها هست یکتا>
  block
    text <اگر چه پوستینی بازگونه>
    text <بپوشیدست این اجسام بر ما>
  block
    text <تو را در پوستین من می‌شناسم>
    text <همان جان منی در پوست جانا>
  block
    text <بدرم پوست را تو هم بدران>
    text <چرا سازیم با خود جنگ و هیجا>
  block
    text <یکی جانیم در اجسام مفرق>
    text <اگر خردیم اگر پیریم و برنا>
  block
    text <چراغک‌هاست کآتش را جدا کرد>
    text <یکی اصلست ایشان را و منش>
  block
    text <یکی طبع و یکی رنگ و یکی خوی>
    text <که سرهاشان نباشد غیر پاها>
  block
    text <در این تقریر برهان‌هاست در دل>
    text <به سر با تو بگویم یا به اخفا>
  block
    text <غلط خود تو بگویی با تو آن را>
    text <چه تو بر توست بنگر این تماشا>
