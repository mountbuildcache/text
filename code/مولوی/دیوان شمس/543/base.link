
text <یار مرا می‌نهلد تا که بخارم سر خود>
  block
    text <یار مرا می‌نهلد تا که بخارم سر خود>
    text <هیکل یارم که مرا می‌فشرد در بر خود>
  block
    text <گاه چو قطار شتر می‌کشدم از پی خود>
    text <گاه مرا پیش کند شاه چو سرلشکر خود>
  block
    text <گه چو نگینم به مزد تا که به من مهر نهد>
    text <گاه مرا حلقه کند دوزد او بر در خود>
  block
    text <خون ببرد نطفه کند نطفه برد خلق کند>
    text <خلق کشد عقل کند فاش کند محشر خود>
  block
    text <گاه براند به نیم همچو کبوتر ز وطن>
    text <گاه به صد لابه مرا خواند تا محضر خود>
  block
    text <گاه چو کشتی بردم بر سر دریا به سفر>
    text <گاه مرا لنگ کند بندد بر لنگر خود>
  block
    text <گاه مرا آب کند از پی پاکی طلبان>
    text <گاه مرا خار کند در ره بداختر خود>
  block
    text <هشت بهشت ابدی منظر آن شاه نشد>
    text <تا چه خوش است این دل من کو کندش منظر خود>
  block
    text <من به شهادت نشدم مؤمن آن شاهد جان>
    text <مؤمنش آن گاه شدم که بشدم کافر خود>
  block
    text <هر کی درآمد به صفش یافت امان از تلفش>
    text <تیغ بدیدم به کفش سوختم آن اسپر خود>
  block
    text <همپر جبریل بدم ششصد پر بود مرا>
    text <چونک رسیدم بر او تا چه کنم من پر خود>
  block
    text <حارس آن گوهر جان بودم روزان و شبان>
    text <در تک دریای گهر فارغم از گوهر خود>
  block
    text <چند صفت می‌کنیش چونک نگنجد به صفت>
    text <بس کن تا من بروم بر سر شور و شر خود>
