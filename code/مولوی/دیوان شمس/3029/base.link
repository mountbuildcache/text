
text <آه که دلم برد غمزه‌های نگاری>
  block
    text <آه که دلم برد غمزه‌های نگاری>
    text <شیر شگرف آمد و ضعیف شکاری>
  block
    text <هیچ دلی چون نبود خالی از اندوه>
    text <درد و غم چون تو یار و دلبر باری>
  block
    text <از پی این عشق اشک‌هاست روانه>
    text <خوب شهی آمد و لطیف نثاری>
  block
    text <چشم پیاپی چو ابر آب فشاند>
    text <تا ننشیند بر آن نیاز غباری>
  block
    text <کان شکر آن لبست باد بقایش>
    text <تا که نماند حزین و غوره فشاری>
  block
    text <نک شب قدرست و بدر کرد عنایت>
    text <بر دل هر شب روی ستاره شماری>
  block
    text <بی مه او جان چو چرخ زیر و زبر بود>
    text <ماهی بی‌آب را کی دید قراری>
  block
    text <خود تو چو عقلی و این جهان همه چون تن>
    text <از تن بی‌عقل کی بیاید کاری>
  block
    text <خلعت نو پوش بر زمین و زمانه>
    text <خلعت گل یافت از جناب تو خاری>
  block
    text <گر نبدی خوی دوست روح فشانی>
    text <خود نبدی عاشقی و روح سپاری>
  block
    text <خرقه بده در قمارخانه عالم>
    text <خوب حریفی و سودناک قماری>
  block
    text <بهر کنارش همی کنار گشایم>
    text <هیچ کس آن بحر را ندید کناری>
  block
    text <تن بزنم تا بگوید آن مه خوش رو>
    text <آنک ز حلمش بیافت کوه وقاری>
