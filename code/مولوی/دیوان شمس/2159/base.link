
text <باده چو هست ای صنم بازمگیر و نی مگو>
  block
    text <باده چو هست ای صنم بازمگیر و نی مگو>
    text <عرضه مکن دو دست تی پر کن زود آن سبو>
  block
    text <ای طربون غم شکن سنگ بر این سبو مزن>
    text <از در حق به یک سبو کم نشده‌ست آب جو>
  block
    text <زان قدحی که ساحران جان به فدا شدند از آن>
    text <چون کف موسی نبی بزم نهاد و کرد طو>
  block
    text <فاش بیا و فاش ده باده عشق فاش به>
    text <عید شده‌ست و عام را گر رمضان است باش گو>
  block
    text <رغم سپید ماخ را رقص درآر شاخ را>
    text <و آن کرم فراخ را بازگشای تو به تو>
  block
    text <مهره که درربوده‌ای بر کف دست نه دمی>
    text <و آن گروی که برده‌ای بار دوم ز ما مجو>
  block
    text <مرده به مرگ پار من زنده شده ز یار من>
    text <چند خزیده در کفن زنده از آن مسیح خو>
  block
    text <منکر حشر روز دین ژاژ مخا بیا ببین>
    text <رسته چو سبزه از زمین سروقدان باغ هو>
  block
    text <خامش کرده جملگان ناطق غیب بی‌زبان>
    text <خطبه بخوانده بر جهان بی‌نغمات و گفت و گو>
