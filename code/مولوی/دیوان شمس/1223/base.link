
text <قرین مه دو مریخند و آن دو چشمت ای دلکش>
  block
    text <قرین مه دو مریخند و آن دو چشمت ای دلکش>
    text <بدان هاروت و ماروتت لجوجان را به بابل کش>
  block
    text <سلیمانا بدان خاتم که ختم جمله خوبانی>
    text <همه دیوان و پریان را به قهر اندر سلاسل کش>
  block
    text <برای جن و انسان را گشادی گنج احسان را>
    text <مثال نحن اعطیناک بر محروم سائل کش>
  block
    text <جسد را کن به جان روشن حسد را بیخ و بن برکن>
    text <نظر را بر مشارق زن خرد را در مسائل کش>
  block
    text <چو لب الحمد برخواند دهش نقل و می بی‌حد>
    text <چو برخواند و لا الضالین تو او را در دلایل کش>
  block
    text <سوی تو جان چو بشتابد دهش شمعی که ره یابد>
    text <چو خورشید تو را جوید چو ماهش در منازل کش>
  block
    text <شراب کاس کیکاووس ده مخمور عاشق را>
    text <دقیقه دانی و فن را به پیش فکر عاقل کش>
  block
    text <به اقبال عنایاتت بکش جان را و قابل کن>
    text <قبول و خلعت خود را به سوی نفس قابل کش>
  block
    text <اسیر درد و حسرت را بده پیغام لاتأسوا>
    text <قتول عشق حسنت را از این مقتل به قاتل کش>
  block
    text <اگر کافردلست این تن شهادت عرضه کن بر وی>
    text <وگر بی‌حاصلست این جان چه باشد توش به حاصل کش>
  block
    text <کنش زنده وگر نکنی مسیحا را تو نایب کن>
    text <تو وصلش ده وگر ندهی به فضلش سوی فاضل کش>
  block
    text <زمین لرزید ای خاکی چو دید آن قدس و آن پاکی>
    text <اذا ما زلزلت برخوان نظر را در زلازل کش>
  block
    text <تمامش کن هلا حالی که شاه حالی و قالی>
    text <کسی که قول پیش آرد خطی بر قول و قایل کش>
