
text <می‌دوید از هر طرف در جست و جو>
  block
    text <می‌دوید از هر طرف در جست و جو>
    text <چشم پرخون تیغ در کف عشق او>
  block
    text <دوش خفته خلق اندر خواب خوش>
    text <او به قصد جان عاشق سو به سو>
  block
    text <گاه چون مه تافته بر بام‌ها>
    text <گاه چون باد صبا او کو به کو>
  block
    text <ناگهان افکند طشت ما ز بام>
    text <پاسبانان درشده در گفت و گو>
  block
    text <در میان کوی بانگ دزد خاست>
    text <او بزد زخمی و پنهان کرد رو>
  block
    text <گرد او را پاسبانی درنیافت>
    text <کش زبون گشته‌ست چرخ تندخو>
  block
    text <بر سر زخم آمد افلاطون عقل>
    text <کو نشان‌ها را بداند مو به مو>
  block
    text <گفت دانستم که زخم دست کیست>
    text <کو است اصل فتنه‌های تو به تو>
  block
    text <چونک زخم او است نبود چاره‌ای>
    text <آنچ او بشکافت نپذیرد رفو>
  block
    text <از پی این زخم جان نو رسید>
    text <جان کهنه دست‌ها از خود بشو>
  block
    text <عشق شمس الدین تبریزی است این>
    text <کو برون است از جهان رنگ و بو>
