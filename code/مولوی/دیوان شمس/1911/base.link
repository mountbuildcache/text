
text <تو را پندی دهم ای طالب دین>
  block
    text <تو را پندی دهم ای طالب دین>
    text <یکی پندی دلاویزی خوش آیین>
  block
    text <مشین غافل به پهلوی حریصان>
    text <که جان گرگین شود از جان گرگین>
  block
    text <ز خارش‌های دل ار پاک گردی>
    text <ز دل یابی حلاوت‌های والتین>
  block
    text <بجوشند از درون دل عروسان>
    text <چو مرد حق شوی ای مرد عنین>
  block
    text <ز چشمه چشم پریان سر برآرند>
    text <چو ماه و زهره و خورشید و پروین>
  block
    text <بنوش این را که تلقین‌های عشق است>
    text <که سودت کم کند در گور تلقین>
  block
    text <به احسان زر به خوبان آن چنان ده>
    text <که نفریبند زشتانت به تحسین>
  block
    text <نمی‌خواهند خوبان جز ممیز>
    text <بمفریبان تو ایشان را به کابین>
  block
    text <ز تو آن گلرخان را ننگ آید>
    text <چو بفروشی تو سرگی را به سرگین>
  block
    text <ز سنگ آسیا زیرین حمول است>
    text <نه قیمت بیش دارد سنگ زیرین>
  block
    text <میان سنگ‌ها آن بیش ارزد>
    text <که افزون خورده باشد زخم میتین>
  block
    text <ز اشکست تجلی فضل دارد>
    text <میان کوه‌ها آن طور سینین>
  block
    text <خمش کن صبر کن تمکین تو کو>
    text <که را ماند ز دست عشق تمکین>
