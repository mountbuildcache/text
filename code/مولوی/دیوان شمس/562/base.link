
text <خیال ترک من هر شب صفات ذات من گردد>
  block
    text <خیال ترک من هر شب صفات ذات من گردد>
    text <که نفی ذات من در وی همی اثبات من گردد>
  block
    text <ز حرف عین چشم او ز ظرف جیم گوش او>
    text <شه شطرنج هفت اختر به حرفی مات من گردد>
  block
    text <اگر زان سیب بن سیبی شکافم حوریی زاید>
    text <که عالم را فروگیرد رز و جنات من گردد>
  block
    text <وگر مصحف به کف گیرم ز حیرت افتد از دستم>
    text <رخش سرعشر من خواند لبش آیات من گردد>
  block
    text <جهان طورست و من موسی که من بی‌هوش و او رقصان>
    text <ولیکن این کسی داند که بر میقات من گردد>
  block
    text <برآمد آفتاب جان که خیزید ای گران جانان>
    text <که گر بر کوه برتابم کمین ذرات من گردد>
  block
    text <خمش چندان بنالیدم که تا صد قرن این عالم>
    text <در این هیهای من پیچد بر این هیهات من گردد>
