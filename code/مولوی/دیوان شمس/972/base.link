
text <عاشقانی که باخبر میرند>
  block
    text <عاشقانی که باخبر میرند>
    text <پیش معشوق چون شکر میرند>
  block
    text <از الست آب زندگی خوردند>
    text <لاجرم شیوه دگر میرند>
  block
    text <چونک در عاشقی حشر کردند>
    text <نی چو این مردم حشر میرند>
  block
    text <از فرشته گذشته‌اند به لطف>
    text <دور از ایشان که چون بشر میرند>
  block
    text <تو گمان می‌بری که شیران نیز>
    text <چون سگان از برون در میرند>
  block
    text <بدود شاه جان به استقبال>
    text <چونک عشاق در سفر میرند>
  block
    text <همه روشن شوند چون خورشید>
    text <چونک در پای آن قمر میرند>
  block
    text <عاشقانی که جان یک دگرند>
    text <همه در عشق همدگر میرند>
  block
    text <همه را آب عشق بر جگر است>
    text <همه آیند و در جگر میرند>
  block
    text <همه هستند همچو در یتیم>
    text <نه بر مادر و پدر میرند>
  block
    text <عاشقان جانب فلک پرند>
    text <منکران در تک سقر میرند>
  block
    text <عاشقان چشم غیب بگشایند>
    text <باقیان جمله کور و کر میرند>
  block
    text <و آنک شب‌ها نخفته‌اند ز بیم>
    text <جمله بی‌خوف و بی‌خطر میرند>
  block
    text <و آنک این جا علف پرست بدند>
    text <گاو بودند و همچو خر میرند>
  block
    text <و آنک امروز آن نظر جستند>
    text <شاد و خندان در آن نظر میرند>
  block
    text <شاهشان بر کنار لطف نهد>
    text <نی چنین خوار و محتضر میرند>
  block
    text <و انک اخلاق مصطفی جویند>
    text <چون ابوبکر و چون عمر میرند>
  block
    text <دور از ایشان فنا و مرگ ولیک>
    text <این به تقدیر گفتم ار میرند>
