
text <به چه روی پشت آرم به کسی که از گزینی>
  block
    text <به چه روی پشت آرم به کسی که از گزینی>
    text <سوی او کند خدا رو به حدیث و همنشینی>
  block
    text <نه که روی و پشت عالم همه رو به قبله دارد>
    text <که ز کیمیاست مس را برهیدن از مسینی>
  block
    text <همگان ز خود گریزان سوی حق و نعل ریزان>
    text <که ز کاسدی رسانمان به لطافت و ثمینی>
  block
    text <نه زمین ستان بخفته ز رخ فلک شکفته>
    text <ز فلک نبات یابد برهد از این زمینی>
  block
    text <دهد آن حبوب علوی به زمین خوشی و حلوی>
    text <به بهار امانتی‌ها بنماید از امینی>
  block
    text <هله ای حیات حسی بگریز هم ز مسی>
    text <سوی آسمان قدسی که تو عاشق مهینی>
  block
    text <ز برای دعوت جان برسیده‌اند خوبان>
    text <که بیا به معدن و کان بهل این قراضه چینی>
  block
    text <به خدا که ماه رویی به خدا فرشته خویی>
    text <به خدا که مشک بویی به خدا که این چنینی>
  block
    text <تو که یوسف زمانی چه میان هندوانی>
    text <برو آینه طلب کن بنگر که روی بینی>
  block
    text <به صفا چو آسمانی به ملاطفت چو جانی>
    text <به شکفتگی چنانی به نهفتگی چنینی>
  block
    text <به خزینه خوب رختی ز قدیم نیکبختی>
    text <به نبات چون درختی به ثبات چون یقینی>
  block
    text <شده‌ام چو موم ای جان به هوای مهر سلطان>
    text <برسان به موم مهرش که گزیده‌تر نگینی>
  block
    text <هله بس که کاسه‌ها را به طعام او است قیمت>
    text <و اگر نه خاک نه ارزد همه کاسه‌های چینی>
