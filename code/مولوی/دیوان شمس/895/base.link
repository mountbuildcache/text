
text <وسوسه تن گذشت غلغله جان رسید>
  block
    text <وسوسه تن گذشت غلغله جان رسید>
    text <مور فروشد به گور چتر سلیمان رسید>
  block
    text <این فلک آتشی چند کند سرکشی>
    text <نوح به کشتی نشست جوشش طوفان رسید>
  block
    text <چند مخنث نژاد دعوی مردی کند>
    text <رستم خنجر کشید سام و نریمان رسید>
  block
    text <جادوکانی ز فن چند عصا و رسن>
    text <مار کنند از فریب موسی و ثعبان رسید>
  block
    text <درد به پستی نشست صاف ز دردی برست>
    text <گردن گرگان شکست یوسف کنعان رسید>
  block
    text <صبح دروغین گذشت صبح سعادت رسید>
    text <جان شد و جان بقا از بر جانان رسید>
  block
    text <محنت ایوب را فاقه یعقوب را>
    text <چاره دیگر نبود رحمت رحمان رسید>
  block
    text <دزد کی باشد چو رفت شحنه ایمان به شهر>
    text <شحنه کی باشد بگو چون شه و سلطان رسید>
  block
    text <صدق نگر بی‌نفاق وصل نگر بی‌فراق>
    text <طاق طرنبین و طاق طاق شوم کان رسید>
  block
    text <مفتعلن فاعلات جان مرا کرد مات>
    text <جان خداخوان بمرد جان خدادان رسید>
  block
    text <میوه دل می‌پزید روح از او می‌مزید>
    text <باد کرم بروزید حرف پریشان رسید>
