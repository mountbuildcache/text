
text <صد سال اگر گریزی و نایی بتا به پیش>
  block
    text <صد سال اگر گریزی و نایی بتا به پیش>
    text <برهم زنیم کار تو را همچو کار خویش>
  block
    text <مگریز که ز چنبر چرخت گذشتنیست>
    text <گر شیر شرزه باشی ور سفله گاومیش>
  block
    text <تن دنبلیست بر کتف جان برآمده>
    text <چون پر شود تهی شود آخر ز زخم نیش>
  block
    text <ای شاد باطلی که گریزد ز باطلی>
    text <بر عشق حق بچفسد بی‌صمغ و بی‌سریش>
  block
    text <گز می‌کنند جامه عمرت به روز و شب>
    text <هم آخر آرد او را یا روز یا شبیش>
  block
    text <بیچاره آدمی که زبونست عشق را>
    text <زفت آمد این سوار بر این اسب پشت ریش>
  block
    text <خاموش باش و در خمشی گم شو از وجود>
    text <کان عشق راست کشتن عشاق دین و کیش>
