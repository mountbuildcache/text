
text <خوشی خوشی تو ولی من هزار چندانم>
  block
    text <خوشی خوشی تو ولی من هزار چندانم>
    text <به خواب دوش که را دیده‌ام نمی‌دانم>
  block
    text <ز خوشدلی و طرب در جهان نمی‌گنجم>
    text <ولی ز چشم جهان همچو روح پنهانم>
  block
    text <درخت اگر نبدی پا به گل مرا جستی>
    text <کز این شکوفه و گل حسرت گلستانم>
  block
    text <همیشه دامن شادی کشیدمی سوی خویش>
    text <کشد کنون کف شادی به خویش دامانم>
  block
    text <ز بامداد کسی غلملیج می کندم>
    text <گزاف نیست که من ناشتاب خندانم>
  block
    text <ترانه‌ها ز من آموزد این نفس زهره>
    text <هزار زهره غلام دماغ سکرانم>
  block
    text <شکرلبی لب ما را به گاه شیرین کرد>
    text <که غرقه گشت شکر اندر آب دندانم>
  block
    text <صلا که قامت چون سرو او صلا درداد>
    text <که من نماز شما را لطیف ارکانم>
  block
    text <صلا که فاتحه قفل‌های بسته منم>
    text <بدان چو فاتحه تان در نماز می خوانم>
  block
    text <به دار ملک ملاحت لبش چو غماز است>
    text <که بنگرید نصیب مرا که دربانم>
  block
    text <چنانک پیش جنونم عقول حیرانند>
    text <من از فسردگی این عقول حیرانم>
  block
    text <فسرده ماند یخی که به زیر سایه بود>
    text <ندید شعشعه آفتاب رخشانم>
  block
    text <تبسم خوش خورشید هر یخی که بدید>
    text <سبال مالد و گوید که آب حیوانم>
  block
    text <بیار ناطق کلی بگو تو باقی را>
    text <ز گفتنم برهان من خموش برهانم>
