
text <در پرده خاک ای جان عیشی است به پنهانی>
  block
    text <در پرده خاک ای جان عیشی است به پنهانی>
    text <و اندر تتق غیبی صد یوسف کنعانی>
  block
    text <این صورت تن رفته و آن صورت جا مانده>
    text <ای صورت جان باقی وی صورت تن فانی>
  block
    text <گر چاشنیی خواهی هر شب بنگر خود را>
    text <تن مرده و جان پران در روضه رضوانی>
  block
    text <ای عشق که آن داری یا رب چه جهان داری>
    text <چندان صفتت کردم والله که دو چندانی>
  block
    text <المؤمن حلوی و العاش علوی>
    text <با تو چه زبان گویم ای جان که نمی‌دانی>
  block
    text <چندان بدوان لنگان کاین پای فروماند>
    text <وآنگه رسد از سلطان صد مرکب میدانی>
  block
    text <می مرد یکی عاشق می‌گفت یکی او را>
    text <در حالت جان کندن چون است که خندانی>
  block
    text <گفتا چو بپردازم من جمله دهان گردم>
    text <صدمرده همی‌خندم بی‌خنده دندانی>
  block
    text <زیرا که یکی نیمم نی بود شکر گشتم>
    text <نیم دگرم دارد عزم شکرافشانی>
  block
    text <هر کو نمرد خندان تو شمع مخوان او را>
    text <بو بیش دهد عنبر در وقت پریشانی>
  block
    text <ای شهره نوای تو جان است سزای تو>
    text <تو مطرب جانانی چون در طمع نانی>
  block
    text <کس کیسه میفشان گو کس خرقه میفکن گو>
    text <اومید کی ضایع شد از کیسه ربانی>
  block
    text <از کیسه حق گردون صد نور و ضیا ریزد>
    text <دریا ز عطای حق دارد گهرافشانی>
  block
    text <نان ریزه سفره‌ست این کز چرخ همی‌ریزد>
    text <بگذر ز فلک بررو گر درخور آن خوانی>
  block
    text <گر خسته شود کفت کفی دگرت بخشد>
    text <ور خسته شود حلقت در حلقه سلطانی>
  block
    text <برگو غزلی برگو پامزد خود از حق جو>
    text <بر سوخته زن آبی چون چشمه حیوانی>
