
text <بخوردم از کف دلبر شرابی>
  block
    text <بخوردم از کف دلبر شرابی>
    text <شدم معمور و در صورت خرابی>
  block
    text <گزیدم آتش پنهان پنهان>
    text <کز او اندر رخم پیداست تابی>
  block
    text <هزاران نکته در عالم بگفتم>
    text <ز عشق و هیچ نشنیدم جوابی>
  block
    text <گهی سوزد دلم گه خام گردد>
    text <به مانند دلم نبود کبابی>
  block
    text <مرا آن مه یکی شکلی نموده‌ست>
    text <که سیصد مه نبیند آن به خوابی>
  block
    text <منم غرقه به بحر انگبینی>
    text <که زنبور از کفش یابد لعابی>
  block
    text <بهشت اندر رهش کمتر حجابی>
    text <خرد پیش مهش کمتر سحابی>
  block
    text <جهان را جمله آب صاف می‌بین>
    text <که ماهی می‌درخشد اندر آبی>
  block
    text <اگر با شمس تبریزی نشینی>
    text <از آن مه بر تو تابد ماهتابی>
