
text <پیش کش آن شاه شکرخانه را>
  block
    text <پیش کش آن شاه شکرخانه را>
    text <آن گهر روشن دردانه را>
  block
    text <آن شه فرخ رخ بی‌مثل را>
    text <آن مه دریادل جانانه را>
  block
    text <روح دهد مرده پوسیده را>
    text <مهر دهد سینه بیگانه را>
  block
    text <دامن هر خار پر از گل کند>
    text <عقل دهد کله دیوانه را>
  block
    text <در خرد طفل دوروزه نهد>
    text <آنچ نباشد دل فرزانه را>
  block
    text <طفل کی باشد تو مگر منکری>
    text <عربده استن حنانه را>
  block
    text <مست شوی و شه مستان شوی>
    text <چونک بگرداند پیمانه را>
  block
    text <بیخودم و مست و پراکنده مغز>
    text <ور نه نکو گویم افسانه را>
  block
    text <با همه بشنو که بباید شنود>
    text <قصه شیرین غریبانه را>
  block
    text <بشکند آن روی دل ماه را>
    text <بشکند آن زلف دو صد شانه را>
  block
    text <قصه آن چشم کی یارد گزارد>
    text <ساحر ساحرکش فتانه را>
  block
    text <بیند چشمش که چه خواهد شدن>
    text <تا ابد او بیند پیشانه را>
  block
    text <راز مگو رو عجمی ساز خویش>
    text <یاد کن آن خواجه علیانه را>
