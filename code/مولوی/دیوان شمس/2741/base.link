
text <ای آنک تو خواب ما ببستی>
  block
    text <ای آنک تو خواب ما ببستی>
    text <رفتی و به گوشه‌ای نشستی>
  block
    text <ای زنده کننده هر دلی را>
    text <آخر به جفا دلم شکستی>
  block
    text <ای دل چو به دام او فتادی>
    text <از بند هزار دام رستی>
  block
    text <رستی ز خمار هر دو عالم>
    text <تا حشر ز دام دوست مستی>
  block
    text <با پر بلی بلند می‌پر>
    text <چون محرم گلشن الستی>
  block
    text <رو بر سر خم آسمان صاف>
    text <تا درد بدی بدی به پستی>
  block
    text <دولت همه سوی نیستی بود>
    text <می‌جوید ابلهش ز هستی>
  block
    text <گیرم که جمال دوست دیدی>
    text <از چشم ویش ندیده استی>
  block
    text <ای یوسف عشق رو نمودی>
    text <دست دو هزار مست خستی>
  block
    text <خامش که ز بحر بی‌نصیبی>
    text <تا بسته نقش‌های شستی>
