
text <سحر است خیز ساقی بکن آنچ خوی داری>
  block
    text <سحر است خیز ساقی بکن آنچ خوی داری>
    text <سر خنب برگشای و برسان شراب ناری>
  block
    text <چه شود اگر ز عیسی دو سه مرده زنده گردد>
    text <خوش و شیرگیر گردد ز کفت دو سه خماری>
  block
    text <قدح چو آفتابت چو به دور اندرآید>
    text <برهد جهان تیره ز شب و ز شب شماری>
  block
    text <ز شراب چون عقیقت شکفد گل حقیقت>
    text <که حیات مرغ زاری و بهار مرغزاری>
  block
    text <بدهیم جان شیرین به شراب خسروانی>
    text <چو سر خمار ما را به کف کرم بخاری>
  block
    text <که ز فکرت دقیقه خللی است در شقیقه>
    text <تو روان کن آب درمان بگشا ره مجاری>
  block
    text <همه آتشی تو مطلق بر ما شد این محقق>
    text <که هزار دیگ سر را به تفی به جوش آری>
  block
    text <همه مطربان خروشان همه از تو گشته جوشان>
    text <همه رخت خود فروشان خوششان همی‌فشاری>
