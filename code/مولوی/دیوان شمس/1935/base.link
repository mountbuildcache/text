
text <دلبر بیگانه صورت مهر دارد در نهان>
  block
    text <دلبر بیگانه صورت مهر دارد در نهان>
    text <گر زبانش تلخ گوید قند دارد در دهان>
  block
    text <از درون سو آشنا و از برون بیگانه رو>
    text <این چنین پرمهر دشمن من ندیدم در جهان>
  block
    text <چونک دلبر خشم گیرد عشق او می گویدم>
    text <عاشق ناشی مباش و رو مگردان هان و هان>
  block
    text <راست ماند تلخی دلبر به تلخی شراب>
    text <سازوار اندر مزاج و تلخ تلخ اندر زبان>
  block
    text <پیش او مردن به هر دم از شکر شیرینتر است>
    text <مرده داند این سخن را تو مپرس از زندگان>
  block
    text <شاد روزی کاین غزل را من بخوانم پیش عشق>
    text <سجده‌ای آرم بر زمین و جان سپارم در زمان>
  block
    text <مرغ جان را عشق گوید میل داری در قفس>
    text <مرغ گوید من تو را خواهم قفس را بردران>
