
text <چند نظاره جهان کردن>
  block
    text <چند نظاره جهان کردن>
    text <آب را زیر که نهان کردن>
  block
    text <رنج گوید که گنج آوردم>
    text <رنج را باید امتحان کردن>
  block
    text <آنک از شیر خون روان کرده‌ست>
    text <شیر داند ز خون روان کردن>
  block
    text <آسمان را چو کرد همچون خاک>
    text <خاک را داند آسمان کردن>
  block
    text <بعد از این شیوه دگر گیرم>
    text <چند بیگار دیگران کردن>
  block
    text <تیز برداشتی تو ای مطرب>
    text <این به آهستگی توان کردن>
  block
    text <این گران زخمه‌ای است نتوانیم>
    text <رقص بر پرده گران کردن>
  block
    text <یک دو ابریشمک فروتر گیر>
    text <تا توانیم فهم آن کردن>
  block
    text <اندک اندک ز کوه سنگ کشند>
    text <نتوان کوه را کشان کردن>
  block
    text <تا نبینند جان جان‌ها را>
    text <کی توان سهل ترک جان کردن>
  block
    text <بنما ای ستاره کاندر ریگ>
    text <نتوان راه بی‌نشان کردن>
