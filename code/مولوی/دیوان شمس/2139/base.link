
text <والله ملولم من کنون از جام و سغراق و کدو>
  block
    text <والله ملولم من کنون از جام و سغراق و کدو>
    text <کو ساقی دریادلی تا جام سازد از سبو>
  block
    text <با آنچ خو کردی مرا اندرمدزد آن ده مها>
    text <با توست آن حیله مکن این جا مجو آن جا مجو>
  block
    text <هر بار بفریبی مرا گویی که در مجلس درآ>
    text <هر آرزو که باشدت پیش آ و در گوشم بگو>
  block
    text <خوش من فریب تو خورم نندیشم و این ننگرم>
    text <که من چو حلقه بر درم چون لب نهم بر گوش تو>
  block
    text <من بر درم تو واصلی حاتم کف و دریادلی>
    text <بالله رها کن کاهلی می‌ریز چون خون عدو>
  block
    text <تا هوش باشد یار من باطل شود گفتار من>
    text <هر دم خیالی باطلی سر برزند در پیش او>
  block
    text <آن کز میت گلگون بود یا رب چه روزافزون بود>
    text <کز آب حیوان می‌کند آن خضر هر ساعت وضو>
  block
    text <از آسمان آمد ندا کای بزمتان را ما فدا>
    text <طوبی لکم طوبی لکم طیبوا کراما و اشربوا>
  block
    text <سقیا لهذا المفتتح القوم غرقی فی الفرح>
    text <زین سو قدح زان سو قدح تا شد شکم‌ها چارسو>
  block
    text <کس را نماند از خود خبر بربند در بگشا کمر>
    text <از دست رفتیم ای پسر رو دست‌ها از ما بشو>
  block
    text <من مست چشم شنگ تو و آن طره آونگ تو>
    text <کز باده گلرنگ تو وارسته‌ایم از رنگ و بو>
  block
    text <خامش کن کز بیخودی گر های و هویی می‌زدی>
    text <این جا به فضل ایزدی نی های می گنجد نه هو>
  block
    text <می‌گشته‌ام بی‌هوش من تا روز روشن دوش من>
    text <یک ساعتی ساران کو یک ساعتی پایان کو>
  block
    text <ای شمس تبریزی بیا ای جان و دل چاکر تو را>
    text <گر چه نبشتی از جفا نام مرا بر آب جو>
