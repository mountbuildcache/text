
text <با من صنما دل یک دله کن>
  block
    text <با من صنما دل یک دله کن>
    text <گر سر ننهم آنگه گله کن>
  block
    text <مجنون شده‌ام از بهر خدا>
    text <زان زلف خوشت یک سلسله کن>
  block
    text <سی پاره به کف در چله شدی>
    text <سی پاره منم ترک چله کن>
  block
    text <مجهول مرو با غول مرو>
    text <زنهار سفر با قافله کن>
  block
    text <ای مطرب دل زان نغمه خوش>
    text <این مغز مرا پرمشغله کن>
  block
    text <ای زهره و مه زان شعله رو>
    text <دو چشم مرا دو مشعله کن>
  block
    text <ای موسی جان شبان شده‌ای>
    text <بر طور برو ترک گله کن>
  block
    text <نعلین ز دو پا بیرون کن و رو>
    text <در دست طوی پا آبله کن>
  block
    text <تکیه گه تو حق شد نه عصا>
    text <انداز عصا و آن را یله کن>
  block
    text <فرعون هوا چون شد حیوان>
    text <در گردن او رو زنگله کن>
