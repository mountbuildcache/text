
text <دست من گیر ای پسر خوش نیستم>
  block
    text <دست من گیر ای پسر خوش نیستم>
    text <ای قد تو چون شجر خوش نیستم>
  block
    text <نی بهل دستم که رنجم از دل است>
    text <درد دل را گلشکر خوش نیستم>
  block
    text <تا تو رفتی قوت و صبرم برفت>
    text <تا تو رفتی من دگر خوش نیستم>
  block
    text <دست‌ها را چون کمر کن گرد من>
    text <هین که من بی‌این کمر خوش نیستم>
  block
    text <ناتوانم رفتم از دست ای حکیم>
    text <دست بر من نه مگر خوش نیستم>
  block
    text <ای گرفته آتشت زیر و زبر>
    text <این چنین زیر و زبر خوش نیستم>
  block
    text <چه خبر پرسی که بی‌جام لبت>
    text <باخبر یا بی‌خبر خوش نیستم>
  block
    text <سر همی‌پیچم به هر سو همچنین>
    text <چیست یعنی من ز سر خوش نیستم>
  block
    text <چشم می بندم به هر دم تا به دیر>
    text <زانک بی‌تو با نظر خوش نیستم>
