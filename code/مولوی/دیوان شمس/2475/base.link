
text <باز ترش شدی مگر یار دگر گزیده‌ای>
  block
    text <باز ترش شدی مگر یار دگر گزیده‌ای>
    text <دست جفا گشاده‌ای پای وفا کشیده‌ای>
  block
    text <دوش ز درد دل مها تا به سحر نخفته‌ام>
    text <ز آنک تو مکر دشمنان در حق من شنیده‌ای>
  block
    text <ای دم آتشین من خیز تویی گواه دل>
    text <ای شب دوش من بیا راست بگو چه دیده‌ای>
  block
    text <آینه‌ای خریده‌ای می‌نگری به روی خود>
    text <در پس پرده رفته‌ای پرده من دریده‌ای>
  block
    text <عقل کجا که من کنون چاره کار خود کنم>
    text <عقل برفت یاوه شد تا تو به من رسیده‌ای>
  block
    text <لعبت صورت مرا دوخته‌ای به جادوی>
    text <سوزن‌های بوالعجب در دل من خلیده‌ای>
  block
    text <بر در و بام دل نگر جمله نشان پای توست>
    text <بر در و بام مردمان دوش چرا دویده‌ای>
  block
    text <هر کی حدیث می‌کند بر لب او نظر کنم>
    text <از هوس دهان تو تا لب کی گزیده‌ای>
  block
    text <تهمت دزد برنهم هر کی دهد نشان تو>
    text <کاین ز کجا گرفته‌ای وین ز کجا خریده‌ای>
