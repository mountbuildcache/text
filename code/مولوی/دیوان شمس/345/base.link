
text <بگو ای یار همراز این چه شیوه‌ست>
  block
    text <بگو ای یار همراز این چه شیوه‌ست>
    text <دگرگون گشته‌ای باز این چه شیوه‌ست>
  block
    text <عجب ترک خوش رنگ این چه رنگست>
    text <عجب ای چشم غماز این چه شیوه‌ست>
  block
    text <دگربار این چه دامست و چه دانه‌ست>
    text <که ما را کشتی از ناز این چه شیوه‌ست>
  block
    text <دریدی پرده ما این چه پرده‌ست>
    text <یکی پرده برانداز این چه شیوه‌ست>
  block
    text <منم آن کهنه عشقی که دگربار>
    text <گرفتم عشق از آغاز این چه شیوه‌ست>
  block
    text <بدان آواز جان دادن حلالست>
    text <زهی آواز دمساز این چه شیوه‌ست>
  block
    text <مسلمانان شما این شور بینید>
    text <که مثلش نیست هنباز این چه شیوه‌ست>
  block
    text <شراب و عشق و رنگم هر سه غماز>
    text <یکی پنهان سه غماز این چه شیوه‌ست>
