
text <ایا هوای تو در جان‌ها سلام علیک>
  block
    text <ایا هوای تو در جان‌ها سلام علیک>
    text <غلام می‌خری ارزان بها سلام علیک>
  block
    text <ایا کسی که هزاران هزار جان و روان>
    text <همی‌کشند ز هر سو تو را سلام علیک>
  block
    text <به وقت خواندن آن نامه‌های خون آلود>
    text <بخوان ز جانب این آشنا سلام علیک>
  block
    text <تو می‌خرامی و خورشید و ماه در پی تو>
    text <همی‌دوند که‌ای خوش لقا سلام علیک>
  block
    text <به خاک پای تو هر دم همی‌کنند پیغام>
    text <هزار چشم که ای توتیا سلام علیک>
  block
    text <تو تیزگوش تری از همه که هر نفست>
    text <ز غیب می‌رسد از انبیا سلام علیک>
  block
    text <سلام خشک نباشد خصوص از شاهان>
    text <هزار خلعت و هدیه‌ست با سلام علیک>
  block
    text <چنانک کرد خداوند در شب معراج>
    text <به نور مطلق بر مصطفی سلام علیک>
  block
    text <زهی سلام که دارد ز نور دنب دراز>
    text <چنین بود چو کند کبریا سلام علیک>
  block
    text <گذشت این همه ای دوست ماجرا بشنو>
    text <ولیک پیشتر از ماجرا سلام علیک>
