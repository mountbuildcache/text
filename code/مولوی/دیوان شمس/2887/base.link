
text <بده ای کف تو را قاعده لطف افزایی>
  block
    text <بده ای کف تو را قاعده لطف افزایی>
    text <کف دریا چه کند خواجه به جز دریایی>
  block
    text <چون تو خواهی که شکرخایی غلط اندازی>
    text <ز پی خشم رهی ساعد و کف می‌خایی>
  block
    text <صنما مغلطه بگذار و مگو تا فردا>
    text <چون تویی پای علم نقد که را می‌پایی>
  block
    text <ترشم گفتی و پیش شکر بی‌حد تو>
    text <عسل و قند چه دارند به جز سرکایی>
  block
    text <گر چه من روترشم لیک خم سرکه نیم>
    text <ور چه هر جا بروم لیک نیم هرجایی>
  block
    text <گر تو خوبی و منم آینه روی خوشت>
    text <پیش رو دار مرا چونک جهان آرایی>
  block
    text <نی غلط گفتم سرمست بدم زفت زدم>
    text <کی بود آینه را با رخ تو گنجایی>
  block
    text <نو فسونی است مرا سخت عجب پیشتر آ>
    text <تا به گوش تو فروخوانم ای بینایی>
