
text <توبه سفر گیرد با پای لنگ>
  block
    text <توبه سفر گیرد با پای لنگ>
    text <صبر فروافتد در چاه تنگ>
  block
    text <جز من و ساقی بنماند کسی>
    text <چون کند آن چنگ ترنگاترنگ>
  block
    text <عقل چو این دید برون جست و رفت>
    text <با دل دیوانه که کردست جنگ>
  block
    text <صدر خرابات کسی را بود>
    text <کو رهد از صدر و ز نام و ز ننگ>
  block
    text <هر کی ز اندیشه دلارام ساخت>
    text <کشتی برساخت ز پشت نهنگ>
  block
    text <و آنک در اندیشه یک جو زر است>
    text <او خر پالان بود و پالهنگ>
  block
    text <یار منی زود فروجه ز خر>
    text <خر بفروش و برهان بی‌درنگ>
  block
    text <کون خری دنب خری گیر و رو>
    text <رو که کلیدی نبود در مدنگ>
  block
    text <راز مگو پیش خران ای مسیح>
    text <باده ستان از کف ساقی شنگ>
