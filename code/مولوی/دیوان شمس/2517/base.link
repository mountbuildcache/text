
text <ز رنگ روی شمس الدین گرم خود بو و رنگستی>
  block
    text <ز رنگ روی شمس الدین گرم خود بو و رنگستی>
    text <مرا از روی این خورشید عارستی و ننگستی>
  block
    text <قرابه دل ز اشکستن شدی ایمن اگر از لطف>
    text <شراب وصل آن شه را دمی در وی درنگستی>
  block
    text <به بزمش جان‌های ما ندانستی سر از پایان>
    text <اگر نه هجر بدمستش به بدمستی و جنگستی>
  block
    text <الا ای ساقی بزمش بگردان جام باقی را>
    text <چرا بر من دلت رحمی نیارد گویی سنگستی>
  block
    text <از آن می کو ز بهر شه دهان خویش بگشادی>
    text <همه هستی فروبردی تو پنداری نهنگستی>
  block
    text <ز بانگ رعد آن دریا تو بنگر چون به جوش آید>
    text <ولیک آن بحر می‌بودی و رعدش بانگ چنگستی>
  block
    text <روان گشته میش چون خون درون دل به هر سویی>
    text <تو گویی دل چو قدسستی و می همچون فرنگستی>
  block
    text <که لشکرهای اسلام شه ما را درون قدس>
    text <ز نصرت‌های یزدانی بر آن افرنگ هنگستی>
  block
    text <به یک ساغر نگردم مست تو ساقی بیشتر گردان>
    text <خرابی گشتمی گر می ز جام شاه شنگستی>
  block
    text <ایا تبریز عقلم را خیال تو بشوراند>
    text <تو گویی باده صافی خیالت گویی بنگستی>
  block
    text <ترنگ چنگ وصل او بپراندهمی جان را>
    text <تو گویی عیسی خوش دم درون آن ترنگستی>
  block
    text <پیاپی گردد از وصلش قدح‌ها بر مثال آن>
    text <که اندر جنگ سلطانی قدح تیر خدنگستی>
  block
    text <چنین عقلی که از تزویر مو در موی می‌بیند>
    text <شمار موی عقل آن جا تو بینی گویی دنگستی>
  block
    text <ز تیزی‌های آن جامش که برق از وی فغان آید>
    text <قدح در رو همی‌آید بریزش گویی لنگستی>
  block
    text <چه بالایی همی‌جوید می اندر مغز مستانش>
    text <چو گردند شیرگیر از وی مگر گویی پلنگستی>
  block
    text <فراوان ریز در جانم از آن می‌های ربانی>
    text <ز بحر صدر شمس الدین که کان خمر تنگستی>
