
text <برای عاشق و دزدست شب فراخ و دراز>
  block
    text <برای عاشق و دزدست شب فراخ و دراز>
    text <هلا بیا شب لولی و کار هر دو بساز>
  block
    text <من از خزینه سلطان عقیق و در دزدم>
    text <نیم خسیس که دزدم قماشه بزاز>
  block
    text <درون پرده شب‌ها لطیف دزدانند>
    text <که ره برند به حیلت به بام خانه راز>
  block
    text <طمع ندارم از شب روی و عیاری>
    text <بجز خزینه شاه و عقیق آن شه ناز>
  block
    text <رخی که از کر و فرش نماند شب به جهان>
    text <زهی چراغ که خورشید سوزی و مه ساز>
  block
    text <روا شود همه حاجات خلق در شب قدر>
    text <که قدر از چو تو بدری بیافت آن اعزاز>
  block
    text <همه تویی و ورای همه دگر چه بود>
    text <که تا خیال درآید کسی تو را انباز>
  block
    text <هلا گذر کن از این پهن گوش‌ها بگشا>
    text <که من حکایت نادر همه کنم آغاز>
  block
    text <مسیح را چو ندیدی فسون او بشنو>
    text <بپر چو باز سفیدی به سوی طبلک باز>
  block
    text <چو نقده زر سرخی تو مهر شه بپذیر>
    text <اگر نه تو زر سرخی چراست چندین گاز>
  block
    text <تو آن زمان که شدی گنج این ندانستی>
    text <که هر کجا که بود گنج سر کند غماز>
  block
    text <بیار گنج و مکن حیله که نخواهی رست>
    text <به تف تف و به مصلا و ذکر و زهد و نماز>
  block
    text <بدزدی و بنشینی به گوشه مسجد>
    text <که من جنید زمانم ابایزید نیاز>
  block
    text <قماش بازده آن گاه زهد خود می‌کن>
    text <مکن بهانه ضعف و فرومکش آواز>
  block
    text <خموش کن ز بهانه که حبه‌ای نخرند>
    text <در این مقام ز تزویر و حیله طناز>
  block
    text <بگیر دامن اقبال شمس تبریزی>
    text <که تا کمال تو یابد ز آستینش طراز>
