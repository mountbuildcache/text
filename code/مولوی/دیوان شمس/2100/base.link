
text <چند بوسه وظیفه تعیین کن>
  block
    text <چند بوسه وظیفه تعیین کن>
    text <به شکرخنده‌ایم شیرین کن>
  block
    text <آن دلت را خدای نرم کناد>
    text <این دعای خوش است آمین کن>
  block
    text <مگر این را به خواب خواهم دید>
    text <من بخسبم کنار بالین کن>
  block
    text <ای فسون اجل فراق لبت>
    text <رو فسون مسیح آیین کن>
  block
    text <عرصه چرخ بی‌تو تنگ آمد>
    text <هین براق وصال را زین کن>
  block
    text <حسن داری وفاست لایق حسن>
    text <حسن را با وفا تو کابین کن>
  block
    text <چون بمیرند رحم خواهی کرد>
    text <آنچ آخر کنی تو پیشین کن>
  block
    text <حاجیان مانده‌اند از ره حج>
    text <داروی اشتران گرگین کن>
  block
    text <تا به کعبه وصال تو برسند>
    text <چاره آب و زاد و خرجین کن>
  block
    text <ای دو چشم جهان به تو روشن>
    text <این جهان را تو آن جهان بین کن>
  block
    text <از تجلی آفتاب رخت>
    text <چشم و دل را چو طور سینین کن>
  block
    text <بس کنم شد ز حد گستاخی>
    text <من کی باشم که گویمت این کن>
  block
    text <گر نبود این سخن ز من لایق>
    text <آنچ آن لایق است تلقین کن>
  block
    text <شمس تبریز بر افق بخرام>
    text <گو شمال هلال و پروین کن>
