
text <یکی لحظه از او دوری نباید>
  block
    text <یکی لحظه از او دوری نباید>
    text <کز آن دوری خرابی‌ها فزاید>
  block
    text <تو می‌گویی که بازآیم چه باشد>
    text <تو بازآیی اگر دل در گشاید>
  block
    text <بسی این کار را آسان گرفتند>
    text <بسی دشوارها آسان نماید>
  block
    text <چرا آسان نماید کار دشوار>
    text <که تقدیر از کمین عقلت رباید>
  block
    text <به هر حالی که باشی پیش او باش>
    text <که از نزدیک بودن مهر زاید>
  block
    text <اگر تو پاک و ناپاکی بمگریز>
    text <که پاکی‌ها ز نزدیکی فزاید>
  block
    text <چنانک تن بساید بر تن یار>
    text <به دیدن جان او بر جان بساید>
  block
    text <چو پا واپس کشد یک روز از دوست>
    text <خطر باشد که عمری دست خاید>
  block
    text <جدایی را چرا می‌آزمایی>
    text <کسی مر زهر را چون آزماید>
  block
    text <گیاهی باش سبز از آب شوقش>
    text <میندیش از خری کو ژاژ خاید>
  block
    text <سرک بر آستان نه همچو مسمار>
    text <که گردون این چنین سر را نساید>
