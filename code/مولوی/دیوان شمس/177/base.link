
text <ای بگفته در دلم اسرارها>
  block
    text <ای بگفته در دلم اسرارها>
    text <وی برای بنده پخته کارها>
  block
    text <ای خیالت غمگسار سینه‌ها>
    text <ای جمالت رونق گلزارها>
  block
    text <ای عطای دست شادی بخش تو>
    text <دست این مسکین گرفته بارها>
  block
    text <ای کف چون بحر گوهرداد تو>
    text <از کف پایم بکنده خارها>
  block
    text <ای ببخشیده بسی سرها عوض>
    text <چون دهند از بهر تو دستارها>
  block
    text <خود چه باشد هر دو عالم پیش تو>
    text <دانه افتاده از انبارها>
  block
    text <آفتاب فضل عالم پرورت>
    text <کرده بر هر ذره‌ای ایثارها>
  block
    text <چاره‌ای نبود جز از بیچارگی>
    text <گر چه حیله می‌کنیم و چاره‌ها>
  block
    text <نورهای شمس تبریزی چو تافت>
    text <ایمنیم از دوزخ و از نارها>
