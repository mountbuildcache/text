
text <ای بر سر بازارت صد خرقه به زناری>
  block
    text <ای بر سر بازارت صد خرقه به زناری>
    text <وز روی تو در عالم هر روی به دیواری>
  block
    text <هر ذره ز خورشیدت گویای اناالحقی>
    text <هر گوشه چو منصوری آویخته بر داری>
  block
    text <این طرفه که از یک خم هر یک ز میی مستند>
    text <این طرفه که از یک گل در هر قدمی خاری>
  block
    text <هر شاخ همی‌گوید من مست شدم دستی>
    text <هر عقل همی‌گوید من خیره شدم باری>
  block
    text <گل از سر مشتاقی بدریده گریبانی>
    text <عشق از سر بی‌خویشی انداخته دستاری>
  block
    text <از عقل گروهی مست بی‌عقل گروهی مست>
    text <جز عاقل و لایعقل قومی دگرند آری>
  block
    text <ماییم چو کوه طور مست از قدح موسی>
    text <بی‌زحمت فرعونی بی‌غصه اغیاری>
  block
    text <ماییم چو می جوشان در خم خراباتی>
    text <گر چه سر خم بسته است از کهگل پنداری>
  block
    text <از جوشش می کهگل شد بر سر خم رقصان>
    text <والله که از این خوشتر نبود به جهان کاری>
