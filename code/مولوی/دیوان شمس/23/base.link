
text <چون خون نخسپد خسروا چشمم کجا خسپد مها>
  block
    text <چون خون نخسپد خسروا چشمم کجا خسپد مها>
    text <کز چشم من دریای خون جوشان شد از جور و جفا>
  block
    text <گر لب فروبندم کنون جانم به جوش آید درون>
    text <ور بر سرش آبی زنم بر سر زند او جوش را>
  block
    text <معذور دارم خلق را گر منکرند از عشق ما>
    text <اه لیک خود معذور را کی باشد اقبال و سنا>
  block
    text <از جوش خون نطقی به فم آن نطق آمد در قلم>
    text <شد حرف‌ها چون مور هم سوی سلیمان لابه را>
  block
    text <کای شه سلیمان لطف وی لطف را از تو شرف>
    text <در تو را جان‌ها صدف باغ تو را جان‌ها گیا>
  block
    text <ما مور بیچاره شده وز خرمن آواره شده>
    text <در سیر سیاره شده هم تو برس فریاد ما>
  block
    text <ما بنده خاک کفت چون چاکران اندر صفت>
    text <ما دیدبان آن صفت با این همه عیب عما>
  block
    text <تو یاد کن الطاف خود در سابق الله الصمد>
    text <در حق هر بدکار بد هم مجرم هر دو سرا>
  block
    text <تو صدقه کن ای محتشم بر دل که دیدت ای صنم>
    text <در غیر تو چون بنگرم اندر زمین یا در سما>
  block
    text <آن آب حیوان صفا هم در گلو گیرد ورا>
    text <کو خورده باشد باده‌ها زان خسرو میمون لقا>
  block
    text <ای آفتاب اندر نظر تاریک و دلگیر و شرر>
    text <آن را که دید او آن قمر در خوبی و حسن و بها>
  block
    text <ای جان شیرین تلخ وش بر عاشقان هجر کش>
    text <در فرقت آن شاه خوش بی‌کبر با صد کبریا>
  block
    text <ای جان سخن کوتاه کن یا این سخن در راه کن>
    text <در راه شاهنشاه کن در سوی تبریز صفا>
  block
    text <ای تن چو سگ کاهل مشو افتاده عوعو بس معو>
    text <تو بازگرد از خویش و رو سوی شهنشاه بقا>
  block
    text <ای صد بقا خاک کفش آن صد شهنشه در صفش>
    text <گشته رهی صد آصفش واله سلیمان در ولا>
  block
    text <وانگه سلیمان زان ولا لرزان ز مکر ابتلا>
    text <از ترس کو را آن علا کمتر شود از رشک‌ها>
  block
    text <ناگه قضا را شیطنت از جام عز و سلطنت>
    text <بربوده از وی مکرمت کرده به ملکش اقتضا>
  block
    text <چون یک دمی آن شاه فرد تدبیر ملک خویش کرد>
    text <دیو و پری را پای مرد ترتیب کرد آن پادشا>
  block
    text <تا باز از آن عاقل شده دید از هوا غافل شده>
    text <زان باغ‌ها آفل شده بی‌بر شده هم بی‌نوا>
  block
    text <زد تیغ قهر و قاهری بر گردن دیو و پری>
    text <کو را ز عشق آن سری مشغول کردند از قضا>
  block
    text <زود اندرآمد لطف شه مخدوم شمس الدین چو مه>
    text <در منع او گفتا که نه عالم مسوز ای مجتبا>
  block
    text <از شه چو دید او مژده‌ای آورد در حین سجده‌ای>
    text <تبریز را از وعده‌ای کارزد به این هر دو سرا>
