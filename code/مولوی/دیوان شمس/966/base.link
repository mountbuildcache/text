
text <دیده خون گشت و خون نمی‌خسبد>
  block
    text <دیده خون گشت و خون نمی‌خسبد>
    text <دل من از جنون نمی‌خسبد>
  block
    text <مرغ و ماهی ز من شده خیره>
    text <کاین شب و روز چون نمی‌خسبد>
  block
    text <پیش از این در عجب همی‌بودم>
    text <کآسمان نگون نمی‌خسبد>
  block
    text <آسمان خود کنون ز من خیره است>
    text <که چرا این زبون نمی‌خسبد>
  block
    text <عشق بر من فسون اعظم خواند>
    text <جان شنید آن فسون نمی‌خسبد>
  block
    text <این یقینم شدست پیش از مرگ>
    text <کز بدن جان برون نمی‌خسبد>
  block
    text <هین خمش کن به اصل راجع شو>
    text <دیده راجعون نمی‌خسبد>
