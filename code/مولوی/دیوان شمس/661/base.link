
text <بیا ای زیرک و بر گول می‌خند>
  block
    text <بیا ای زیرک و بر گول می‌خند>
    text <بیا ای راه دان بر غول می‌خند>
  block
    text <چو در سلطان بی‌علت رسیدی>
    text <هلا بر علت و معلول می‌خند>
  block
    text <اگر بر نفس نحسی دیو شد چیر>
    text <برو بر خاذل و مخذول می‌خند>
  block
    text <چو مرده مرده‌ای را کرد معزول>
    text <تو خوش بر عازل و معزول می‌خند>
  block
    text <مثال محتلم پندار عزلش>
    text <تو هم بر فاعل و مفعول می‌خند>
  block
    text <یکی در خواب حاصل کرد ملکی>
    text <برو بر حاصل و محصول می‌خند>
  block
    text <سؤالی گفت کوری پیش کری>
    text <دلا بر سائل و مسول می‌خند>
  block
    text <وگر گوید فروشستم فلان را>
    text <هلا بر غاسل و مغسول می‌خند>
  block
    text <چو نقدت دست داد از نقل بس کن>
    text <خمش بر ناقل و منقول می‌خند>
