
text <شادیی کان از جهان اندر دلت آید مخر>
  block
    text <شادیی کان از جهان اندر دلت آید مخر>
    text <شادیی کان از دلت آید زهی کان شکر>
  block
    text <بازخر جان مرا زین هر دو فراش ای خدا>
    text <پهلوی اصحاب کهفم خوش بخسبان بی‌خبر>
  block
    text <سایه شادیست غم غم در پی شادی دود>
    text <ترک شادی کن که این دو نسکلد از همدگر>
  block
    text <در پی روزست شب و اندر پی شادیست غم>
    text <چون بدیدی روز دان کز شب نتان کردن حذر>
  block
    text <تا پی غم می‌دوی شادی پی تو می‌دود>
    text <چون پی شادی روی تو غم بود بر ره گذر>
  block
    text <یاد می‌کن آن نهنگی را که ما را درکشد>
    text <تا نماند فهم و وهم و خوب و زشت و خشک و تر>
  block
    text <همچو شمع نخل بندان کآتشش در خود کشد>
    text <کاغذ پرنقش و صورت درفتد در آب در>
