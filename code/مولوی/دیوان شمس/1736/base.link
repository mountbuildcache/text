
text <به گرد تو چو نگردم به گرد خود گردم>
  block
    text <به گرد تو چو نگردم به گرد خود گردم>
    text <به گرد غصه و اندوه و بخت بد گردم>
  block
    text <چو نیم مست من از خواب برجهم به صبوح>
    text <به گرد ساقی خود طالب مدد گردم>
  block
    text <به گرد لقمه معدود خلق گردانند>
    text <به گرد خالق و بر نقد بی‌عدد گردم>
  block
    text <قوام عالم محدود چون ز بی‌حدی است>
    text <مگیر عیب اگر من برون ز حد گردم>
  block
    text <کسی که او لحد سینه را چو باغی کرد>
    text <روا نداشت که من بسته لحد گردم>
  block
    text <لحد چه باشد در آسمان نگنجد جان>
    text <ز پنج و شش گذرم زود بر احد گردم>
  block
    text <اگر چه آینه روشنم ز بیم غبار>
    text <روا بود که دو سه روز بر نمد گردم>
  block
    text <اگر گلی بده‌ام زین بهار باغ شوم>
    text <وگر یکی بده‌ام زین وصال صد گردم>
  block
    text <میان صورت‌ها این حسد بود ناچار>
    text <ولی چو آینه گشتم بر حسد گردم>
  block
    text <من از طویله این حرف می روم به چرا>
    text <ستور بسته نیم از چه بر وتد گردم>
