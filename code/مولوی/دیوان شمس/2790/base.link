
text <بار دیگر ملتی برساختی برساختی>
  block
    text <بار دیگر ملتی برساختی برساختی>
    text <سوی جان عاشقان پرداختی پرداختی>
  block
    text <بار دیگر در جهان آتش زدی آتش زدی>
    text <تا به هفتم آسمان برتاختی برتاختی>
  block
    text <پرده هفت آسمان بشکافتی بشکافتی>
    text <گوی را در لامکان انداختی انداختی>
  block
    text <سوی جانان برشدی دامن کشان دامن کشان>
    text <جان‌ها را یک به یک بشناختی بشناختی>
  block
    text <درزدی در طور سینا آتشی نو آتشی>
    text <کوه را و سنگ را بگداختی بگداختی>
  block
    text <بود در بحر حقایق موج‌ها در موج‌ها>
    text <بر سر آن بحر جان می‌باختی می‌باختی>
  block
    text <صبر کردی تا که دریا رام گشت و رام گشت>
    text <بهر کشتی بادبان افراختی افراختی>
