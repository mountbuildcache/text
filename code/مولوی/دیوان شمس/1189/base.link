
text <در این سرما سر ما داری امروز>
  block
    text <در این سرما سر ما داری امروز>
    text <سر عیش و تماشا داری امروز>
  block
    text <تویی خورشید و ما پیشت چو ذره>
    text <که ما را بی‌سر و پا داری امروز>
  block
    text <به چارم آسمان پهلوی خورشید>
    text <تو ما را چون مسیحا داری امروز>
  block
    text <دلا از سنگ صد چشمه روان کن>
    text <که احسان موفا داری امروز>
  block
    text <تراشیدی ز رحمت نردبانی>
    text <که عزم کوچ بالا داری امروز>
  block
    text <زهی دعوت زهی مهمانی زفت>
    text <که بر چرخ معلا داری امروز>
  block
    text <به پیش هر کسی ماهی بریان>
    text <در آن ماهی تو دریا داری امروز>
  block
    text <درون ماهی دریا کی دیدست>
    text <عجایب‌های زیبا داری امروز>
