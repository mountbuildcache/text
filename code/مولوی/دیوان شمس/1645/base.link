
text <گر تو مستی بر ما آی که ما مستانیم>
  block
    text <گر تو مستی بر ما آی که ما مستانیم>
    text <ور نه ما عشوه و ناموس کسی نستانیم>
  block
    text <یوسفانند که درمان دل پردردند>
    text <که ز مستی بندانند که ما درمانیم>
  block
    text <ور بدانند حق و قیمت خود درشکنند>
    text <چونک درمان سر خود گیرد ما درمانیم>
  block
    text <ما خرابیم و خرابات ز ما شوریده‌ست>
    text <گنج عیشیم اگر چند در این ویرانیم>
  block
    text <کدخدامان به خرابات همان ساقی و بس>
    text <کدخدا اوست و خدا اوست همو را دانیم>
  block
    text <مست را با غم و اندیشه و تدبیر چه کار>
    text <که سزای سر صدریم و یا دربانیم>
  block
    text <هر کی از صدر خبر دارد او دربان است>
    text <ما ز جان بی‌خبریم و بر آن جانانیم>
  block
    text <من نخواهم که سخن گویم الا ساقی>
    text <می دمد در دل ما زانک چو نای انبانیم>
  block
    text <خوش بود سیمتنی کو بنداند که کییم>
    text <بار ما می کشد و ماش همی‌رنجانیم>
  block
    text <یار ما داند کو کیست ولی برشکند>
    text <خویش کاسد کند و گوید ما ارزانیم>
  block
    text <سر فرود آرد چون شاخ تر از لطف و کرم>
    text <ما چو برگ از حذر فرقت او لرزانیم>
  block
    text <یک زمانم بهل ای جان که خموشانه خوش است>
    text <ما سخن گوی خموشیم که چون میزانیم>
  block
    text <بس کن ار چند بیان طرق از ارکان است>
    text <ما به ارکان به چه مشغول شویم ار کانیم>
