
text <همه را بیازمودم ز تو خوشترم نیامد>
  block
    text <همه را بیازمودم ز تو خوشترم نیامد>
    text <چو فروشدم به دریا چو تو گوهرم نیامد>
  block
    text <سر خنب‌ها گشادم ز هزار خم چشیدم>
    text <چو شراب سرکش تو به لب و سرم نیامد>
  block
    text <چه عجب که در دل من گل و یاسمن بخندد>
    text <که سمن بری لطیفی چو تو در برم نیامد>
  block
    text <ز پیت مراد خود را دو سه روز ترک کردم>
    text <چه مراد ماند زان پس که میسرم نیامد>
  block
    text <دو سه روز شاهیت را چو شدم غلام و چاکر>
    text <به جهان نماند شاهی که چو چاکرم نیامد>
  block
    text <خردم گفت برپر ز مسافران گردون>
    text <چه شکسته پا نشستی که مسافرم نیامد>
  block
    text <چو پرید سوی بامت ز تنم کبوتر دل>
    text <به فغان شدم چو بلبل که کبوترم نیامد>
  block
    text <چو پی کبوتر دل به هوا شدم چو بازان>
    text <چه همای ماند و عنقا که برابرم نیامد>
  block
    text <برو ای تن پریشان تو وان دل پشیمان>
    text <که ز هر دو تا نرستم دل دیگرم نیامد>
