
text <ای مطرب دل برای یاری را>
  block
    text <ای مطرب دل برای یاری را>
    text <در پرده زیر گوی زاری را>
  block
    text <رو در چمن و به روی گل بنگر>
    text <همدم شو بلبل بهاری را>
  block
    text <دانی چه حیات‌ها و مستی‌هاست>
    text <در مجلس عشق جان سپاری را>
  block
    text <چون دولت بی‌شمار را دیدی>
    text <بسپار بدو دم شماری را>
  block
    text <ای روح شکار دلبری گشتی>
    text <کو زنده کند ابد شکاری را>
  block
    text <ای ساقی دل ز کار واماندم>
    text <وقتست بده شراب کاری را>
  block
    text <آراسته کن مرا و مجلس را>
    text <کراسته‌ای شرابداری را>
  block
    text <بزمیست نهان چنین حریفان را>
    text <جا نیست دگر شرابخواری را>
