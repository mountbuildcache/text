
text <با چرخ گردان تیره هوایی>
  block
    text <با چرخ گردان تیره هوایی>
    text <دارد همیشه قصد جدایی>
  block
    text <هذا محمد قتلی تغمد>
    text <انا معود حمد الجفایی>
  block
    text <هذا حبیبی هذا طبیبی>
    text <هذا ادیبی هذا دوایی>
  block
    text <هذا مرادی هذا فؤادی>
    text <هذا عمادی هذا لوایی>
  block
    text <پر کن سبویی بی‌گفت و گویی>
    text <باهای و هویی گر یار مایی>
  block
    text <هان ای صفورا بشکن سبو را>
    text <مفکن عمو را در بی‌نوایی>
  block
    text <گر شد سبویی داریم جویی>
    text <در شهره کویی تو گر سقایی>
  block
    text <این عیش باقی نبود گزافی>
    text <بی پر نپرد مرغ هوایی>
  block
    text <بنمای جان را قولنجیان را>
    text <تنهاروی کن رسم همایی>
  block
    text <از بهر حس شان جسم نجس شان>
    text <ز ایشان چه خیزد گند گدایی>
  block
    text <زین رز برون بر گنده بغل را>
    text <پهلوی نعنع کن گندنایی>
  block
    text <بسیار کوشی تا دل بپوشی>
    text <هر جزوت این جا بدهد گوایی>
  block
    text <ننوشته خواند ناگفته داند>
    text <تو سخت رویی بس بی‌حیایی>
  block
    text <چون نیست رختت چون نیست بختت>
    text <ز آن روی سختت ناید کیایی>
  block
    text <جنس سگانی وغ وغ کنانی>
    text <می‌گرد در کو در خانه نایی>
  block
    text <در خانه بلبل داریم صلصل>
    text <کز سگ نیاید زیبانوایی>
  block
    text <نک بلبل حر نک بلبله پر>
    text <برخیز سنقر تا چند پایی>
  block
    text <عمری چو نوحی یاری چو روحی>
    text <گاهی غدایی گاهی عشایی>
  block
    text <نوشیست و می‌نوش وز گفت خاموش>
    text <وین طبل کم زن بس ای مرایی>
