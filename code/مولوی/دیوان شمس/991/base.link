
text <عشق جانان مرا ز جان ببرید>
  block
    text <عشق جانان مرا ز جان ببرید>
    text <جان به عشق اندرون ز خود برهید>
  block
    text <زانک جان محدثست و عشق قدیم>
    text <هرگز این در وجود آن نرسید>
  block
    text <عشق جانان چو سنگ مغناطیس>
    text <جان ما را به قرب خویش کشید>
  block
    text <باز جان را ز خویشتن گم کرد>
    text <جان چو گم شد وجود خویش بدید>
  block
    text <بعد از آن باز با خود آمد جان>
    text <دام عشق آمد و در او پیچید>
  block
    text <شربتی دادش از حقیقت عشق>
    text <جمله اخلاص‌ها از او برمید>
  block
    text <این نشان بدایت عشق است>
    text <هیچ کس در نهایتش نرسید>
