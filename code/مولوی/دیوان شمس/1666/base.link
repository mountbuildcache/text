
text <گفته‌ای من یار دیگر می کنم>
  block
    text <گفته‌ای من یار دیگر می کنم>
    text <بر تو دل چون سنگ مرمر می کنم>
  block
    text <پس تو خود این گو که از تیغ جفا>
    text <عاشقی را قصد و بی‌سر می کنم>
  block
    text <گوهری را زیر مرمر می کشم>
    text <مرمری را لعل و گوهر می کنم>
  block
    text <صد هزاران مؤمن توحید را>
    text <بسته آن زلف کافر می کنم>
  block
    text <عاشقان را در کشاکش همچو ماه>
    text <گاه فربه گاه لاغر می کنم>
  block
    text <کله‌های عشق را از خنب جان>
    text <کیل باده همچو ساغر می کنم>
  block
    text <باغ دل سرسبز و تر باشد ولیک>
    text <از فراقش خشک و بی‌بر می کنم>
  block
    text <گلبنان را جمله گردن می زنم>
    text <قصد شاخ تازه و تر می کنم>
  block
    text <چونک بی‌من باغ حال خود بدید>
    text <جور هشتم داد و داور می کنم>
  block
    text <از بهار وصل بر بیمار دی>
    text <مغفرت را روح پرور می کنم>
  block
    text <بار دیگر از بر سیمین خود>
    text <دست بی‌سیمان پر از زر می کنم>
  block
    text <بندگان خویش را بر هر دو کون>
    text <خسرو و خاقان و سنجر می کنم>
  block
    text <شمس تبریزی همی‌گوید به روح>
    text <من ز عین روح سرور می کنم>
