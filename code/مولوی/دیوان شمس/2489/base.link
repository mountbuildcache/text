
text <گر ز تو بوسه ای خرد صد مه و مهر و مشتری>
  block
    text <گر ز تو بوسه ای خرد صد مه و مهر و مشتری>
    text <تا نفروشی ای صنم کز مه و مهر خوشتری>
  block
    text <ور دو هزار جان و دل بر در تو وطن کند>
    text <در مگشای ای صنم کز دل و جان تو برتری>
  block
    text <آینه کیست تا تو را در دل خویش جا دهد>
    text <ای صنما به جان تو کینه در بننگری>
  block
    text <دست مده تو چرخ را تا که به پیش اسب او>
    text <غاشیه تو را کشد بر سر خود به چاکری>
  block
    text <دولت سنگ پاره‌ای گر چه بیافت چاره‌ای>
    text <در تن خویش بنگرد بیند وصف گوهری>
  block
    text <ای دل بازشکل من جانب دست عشق او>
    text <با پر عشق او بپر چند به پر خود پری>
  block
    text <در پی شاه شمس دین تا تبریز می‌دوان>
    text <لشکر عشق با وی است رو که تو هم ز لشکری>
