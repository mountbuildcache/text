
text <من ز گوش او بدزدم حلقه دیگر نهان>
  block
    text <من ز گوش او بدزدم حلقه دیگر نهان>
    text <تا نداند چشم دشمن ور بداند گو بدان>
  block
    text <بر رخم خطی نبشت و من نهان می داشتم>
    text <زین سپس پنهان ندارم هر کی خواند گو بخوان>
  block
    text <طوق زر عشق او هم لایق این گردن است>
    text <بشکند از طوق عشقش گردن گردن کشان>
  block
    text <کوس محمودی همه بر اشتر محمود باد>
    text <بار دل هم دل کشد محرم کجا باشد زبان>
  block
    text <آینه آهن دلی باید که تا زخمش کشد>
    text <زخم آیینه نباشد درخور آیینه دان>
  block
    text <لیک روی دوست بینی بی‌خبر باشی ز زخم>
    text <چون زنان مصر بیخود در جمال یوسفان>
  block
    text <صد هزاران حسن یوسف در جمال روی کیست>
    text <شمس تبریزی ما آن خوش نشین خوش نشان>
