
text <انجیرفروش را چه بهتر>
  block
    text <انجیرفروش را چه بهتر>
    text <انجیرفروشی ای برادر>
  block
    text <سرمست زییم مست میریم>
    text <هم مست دوان دوان به محشر>
  block
    text <گر خاک شویم وگر بریزیم>
    text <ساقی با ماست بنده پرور>
  block
    text <خاکش خوش باد کوست عاشق>
    text <خاکش ز شراب جان مخمر>
  block
    text <آن خاک شکوفه کرد یعنی>
    text <مستیم از این سر و از آن سر>
  block
    text <مهتر چو خراب گشت و خوش شد>
    text <خاکست خرابتر ز مهتر>
  block
    text <خاکی گشتی چو مست گشتی>
    text <ملاح تو برکشید لنگر>
  block
    text <خود لنگر ما گسست کلی>
    text <هر لوح جدا ز لوح دیگر>
  block
    text <از بند و ز غرقه بازرستند>
    text <هر تخته کشتی است رهبر>
  block
    text <چون خوش نبود چنین خرابی>
    text <بگشای دو چشم عقل و بنگر>
