
text <اگر به عقل و کفایت پی جنون باشم>
  block
    text <اگر به عقل و کفایت پی جنون باشم>
    text <میان حلقه عشاق ذوفنون باشم>
  block
    text <منم به عشق سلیمان زبان من آصف>
    text <چرا ببسته هر داروی فسون باشم>
  block
    text <خلیل وار نپیچم سر خود از کعبه>
    text <مقیم کعبه شوم کعبه را ستون باشم>
  block
    text <هزار رستم دستان به گرد ما نرسد>
    text <به دست نفس مخنث چرا زبون باشم>
  block
    text <به دست گیرم آن ذوالفقار پرخون را>
    text <شهید عشقم و اندر میان خون باشم>
  block
    text <در این بساط منم عندلیب الرحمان>
    text <مجوی حد و کنارم ز حد برون باشم>
  block
    text <مرا به عشق بپرورد شمس تبریزی>
    text <ز روح قدس ز کروبیان فزون باشم>
