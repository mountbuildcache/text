
text <بیدار شو بیدار شو هین رفت شب بیدار شو>
  block
    text <بیدار شو بیدار شو هین رفت شب بیدار شو>
    text <بیزار شو بیزار شو وز خویش هم بیزار شو>
  block
    text <در مصر ما یک احمقی نک می‌فروشد یوسفی>
    text <باور نمی‌داری مرا اینک سوی بازار شو>
  block
    text <بی‌چون تو را بی‌چون کند روی تو را گلگون کند>
    text <خار از کفت بیرون کند وآنگه سوی گلزار شو>
  block
    text <مشنو تو هر مکر و فسون خون را چرا شویی به خون>
    text <همچون قدح شو سرنگون و آن گاه دردی خوار شو>
  block
    text <در گردش چوگان او چون گوی شو چون گوی شو>
    text <وز بهر نقل کرکسش مردار شو مردار شو>
  block
    text <آمد ندای آسمان آمد طبیب عاشقان>
    text <خواهی که آید پیش تو بیمار شو بیمار شو>
  block
    text <این سینه را چون غار دان خلوتگه آن یار دان>
    text <گر یار غاری هین بیا در غار شو در غار شو>
  block
    text <تو مرد نیک ساده‌ای زر را به دزدان داده‌ای>
    text <خواهی بدانی دزد را طرار شو طرار شو>
  block
    text <خاموش وصف بحر و در کم گوی در دریای او>
    text <خواهی که غواصی کنی دم دار شو دم دار شو>
