
text <در مجلس آن رستم در عربده بنشستم>
  block
    text <در مجلس آن رستم در عربده بنشستم>
    text <صد ساغر بشکستم آهسته که سرمستم>
  block
    text <ای منکر هر زنده خنبک زنی و خنده>
    text <ای هم خر و خربنده آهسته که سرمستم>
  block
    text <ای عاقل چون لنگر ای روت چو آهنگر>
    text <در دلبر ما بنگر آهسته که سرمستم>
  block
    text <تو شخصک چوبینی گر پیشترک شینی>
    text <صد دجله خون بینی آهسته که سرمستم>
  block
    text <کاهل مشو ای ساقی باقی است ز ما باقی>
    text <پر ده می راواقی آهسته که سرمستم>
  block
    text <آن‌ها که ملولانند زین راه چه گولانند>
    text <بس سرد فضولانند آهسته که سرمستم>
  block
    text <شمس الحق آزاده تبریز و می ساده>
    text <تا حشر من افتاده آهسته که سرمستم>
