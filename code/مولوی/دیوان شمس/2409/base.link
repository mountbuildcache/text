
text <که بوده است تو را دوش یار و همخوابه>
  block
    text <که بوده است تو را دوش یار و همخوابه>
    text <که از خوی تو پر از مشک گشت گرمابه>
  block
    text <چو شانه سنگ ز عشق تو شاخ شاخ شده‌ست>
    text <پریت خوانده به حمام و کرده‌ات لابه>
  block
    text <چو شانه زلف تو را دید شد هر انگشتش>
    text <دلیل و آلت تهلیل همچو سبابه>
  block
    text <ز نور روی تو پر گشت خلوت حمام>
    text <که جمله قبه زجاجی شده‌ست چون تابه>
  block
    text <خمش که گل مثل آب از تو یافت صفا>
    text <که هر کی نسبت تو یافت گشت نسابه>
