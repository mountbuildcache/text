
text <شاد آمدی ای مه رو ای شادی جان شاد آ>
  block
    text <شاد آمدی ای مه رو ای شادی جان شاد آ>
    text <تا بود چنین بودی تا باد چنان بادا>
  block
    text <ای صورت هر شادی اندر دل ما یادی>
    text <ای صورت عشق کل اندر دل ما یاد آ>
  block
    text <بیرون پر از این طفلی ما را برهان ای جان>
    text <از منت هر دادو وز غصه هر دادا>
  block
    text <ما چنگ زدیم از غم در یار و رخان ما>
    text <ای دف تو بنال از دل وی نای به فریاد آ>
  block
    text <ای دل تو که زیبایی شیرین شو از آن خسرو>
    text <ور خسرو شیرینی در عشق چو فرهاد آ>
