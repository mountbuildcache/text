
text <من از کجا غم و شادی این جهان ز کجا>
  block
    text <من از کجا غم و شادی این جهان ز کجا>
    text <من از کجا غم باران و ناودان ز کجا>
  block
    text <چرا به عالم اصلی خویش وانروم>
    text <دل از کجا و تماشای خاکدان ز کجا>
  block
    text <چو خر ندارم و خربنده نیستم ای جان>
    text <من از کجا غم پالان و کودبان ز کجا>
  block
    text <هزارساله گذشتی ز عقل و وهم و گمان>
    text <تو از کجا و فشارات بدگمان ز کجا>
  block
    text <تو مرغ چارپری تا بر آسمان پری>
    text <تو از کجا و ره بام و نردبان ز کجا>
  block
    text <کسی تو را و تو کس را به بز نمی‌گیری>
    text <تو از کجا و هیاهای هر شبان ز کجا>
  block
    text <هزار نعره ز بالای آسمان آمد>
    text <تو تن زنی و نجویی که این فغان ز کجا>
  block
    text <چو آدمی به یکی مار شد برون ز بهشت>
    text <میان کژدم و ماران تو را امان ز کجا>
  block
    text <دلا دلا به سررشته شو مثل بشنو>
    text <که آسمان ز کجایست و ریسمان ز کجا>
  block
    text <شراب خام بیار و به پختگان درده>
    text <من از کجا غم هر خام قلتبان ز کجا>
  block
    text <شرابخانه درآ و در از درون دربند>
    text <تو از کجا و بد و نیک مردمان ز کجا>
  block
    text <طمع مدار که عمر تو را کران باشد>
    text <صفات حقی و حق را حد و کران ز کجا>
  block
    text <اجل قفس شکند مرغ را نیازارد>
    text <اجل کجا و پر مرغ جاودان ز کجا>
  block
    text <خموش باش که گفتی بسی و کس نشنید>
    text <که این دهل ز چه بام‌ست و این بیان ز کجا>
