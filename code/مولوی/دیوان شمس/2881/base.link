
text <گر تو ما را به جفای صنمان ترسانی>
  block
    text <گر تو ما را به جفای صنمان ترسانی>
    text <شکم گرسنگان را تو به نان ترسانی>
  block
    text <و به دشنام بتم آیی و تهدید دهی>
    text <مردگان را بنشانی و به جان ترسانی>
  block
    text <ور به مجنون سقطی از لب لیلی آری>
    text <همچو مخمورکش از رطل گران ترسانی>
  block
    text <من که چون دیگ بر آتش ز تبش خشک لبم>
    text <گوش آنم کم از آن چرب زبان ترسانی>
  block
    text <گرگ هجران پی من کرد و مرا ننگ آورد>
    text <گرگ ترسد نه من ار تو به شبان ترسانی>
  block
    text <باده‌ای گر تو ز تلخی ویم بیم دهی>
    text <ساده‌ای گر مگسان را تو بخوان ترسانی>
  block
    text <پاکبازند و مقامر که در این جا جمعند>
    text <نیست تاجر که تو او را به زیان ترسانی>
  block
    text <چون خیالات لطیفند نه خونند و نه گوشت>
    text <که تو تیری بزنی یا به کمان ترسانی>
