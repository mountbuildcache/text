
text <آینه‌ای بزدایم از جهت منظر من>
  block
    text <آینه‌ای بزدایم از جهت منظر من>
    text <وای از این خاک تنم تیره دل اکدر من>
  block
    text <رفت شب و این دل من پاک نشد از گل من>
    text <ساقی مستقبل من کو قدح احمر من>
  block
    text <رفت دریغا خر من مرد به ناگه خر من>
    text <شکر که سرگین خری دور شده‌ست از در من>
  block
    text <مرگ خران سخت بود در حق من بخت بود>
    text <زانک چو خر دور شود باشد عیسی بر من>
  block
    text <از پی غربیل علف چند شدم مات و تلف>
    text <چند شدم لاغر و کژ بهر خر لاغر من>
  block
    text <آنچ که خر کرد به من گرگ درنده نکند>
    text <رفت ز درد و غم او حق خدا اکثر من>
  block
    text <تلخی من خامی من خواری و بدنامی من>
    text <خون دل آشامی من خاک از او بر سر من>
  block
    text <شارق من فارق من از نظر خالق من>
    text <شمع کشی دیده کنی در نظر و منظر من>
