
text <روزم به عیادت شب آمد>
  block
    text <روزم به عیادت شب آمد>
    text <جانم به زیارت لب آمد>
  block
    text <از بس که شنید یاربم چرخ>
    text <از یارب من به یارب آمد>
  block
    text <یار آمد و جام باده بر کف>
    text <زان می که خلاف مذهب آمد>
  block
    text <هر بار ز جرعه مست بودم>
    text <این بار قدح لبالب آمد>
  block
    text <عالم به خمار اوست معجب>
    text <پس وی چه عجب که معجب آمد>
  block
    text <بر هر فلکی که ماه او تافت>
    text <خورشید کمینه کوکب آمد>
  block
    text <گویی مه نو سواره دیدش>
    text <کز عشق چو نعل مرکب آمد>
  block
    text <این بس نبود شرف جهان را>
    text <کو روح و جهان چو قالب آمد>
  block
    text <شاد آن دل روشنی که بیند>
    text <دل را که چه سان مقرب آمد>
  block
    text <از پرتو دل جهان پرگل>
    text <زیبا و خوش و مؤدب آمد>
  block
    text <هر میوه به وقت خویش سر کرد>
    text <هر فصل چه سان مرتب آمد>
  block
    text <بس کن که به پیش ناطق کل>
    text <گویای خمش مهذب آمد>
  block
    text <بس کن که عروس جان ز جلوه>
    text <با نامحرم معذب آمد>
  block
    text <من بس نکنم که بی‌دلان را>
    text <این کلبشکر مجرب آمد>
  block
    text <من بس نکنم به کوری آنک>
    text <اندر ره دین مذبذب آمد>
  block
    text <خامش که به گفت حاجتی نیست>
    text <چون جذب فرغت فانصب آمد>
  block
    text <خود گفتن بنده جذب حقست>
    text <کز بنده به بنده اقرب آمد>
