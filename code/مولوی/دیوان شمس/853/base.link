
text <مر بحر را ز ماهی دایم گزیر باشد>
  block
    text <مر بحر را ز ماهی دایم گزیر باشد>
    text <زیرا به پیش دریا ماهی حقیر باشد>
  block
    text <مانند بحر قلزم ماهی نیابی ای جان>
    text <در بحر قلزم حق ماهی کثیر باشد>
  block
    text <بحرست همچو دایه ماهی چو شیرخواره>
    text <پیوسته طفل مسکین گریان شیر باشد>
  block
    text <با این همه فراغت گر بحر را به ماهی>
    text <میلی بود به رحمت فضل کبیر باشد>
  block
    text <وان ماهیی که داند کان بحر طالب اوست>
    text <پایش ز روی نخوت فوق اثیر باشد>
  block
    text <آن ماهیی که دریا کار کسی نسازد>
    text <الا که رای ماهی آن را مشیر باشد>
  block
    text <گویی ز بس عنایت آن ماهیست سلطان>
    text <وان بحر بی‌نهایت او را وزیر باشد>
  block
    text <گر هیچ کس ز جرات ماهیش خواند او را>
    text <هر قطره‌ای به قهرش مانند تیر باشد>
  block
    text <تا چند رمز گویی رمزت تحیر آرد>
    text <روشنترک بیان کن تا دل بصیر باشد>
  block
    text <مخدوم شمس دینست هم سید و خداوند>
    text <کز وی زمین تبریز مشک و عبیر باشد>
  block
    text <گر خارهای عالم الطاف او ببینند>
    text <در نرمی و لطافت همچون حریر باشد>
  block
    text <جانم مباد هرگز گر جانم از شرابش>
    text <وز مستی جمالش از خود خبیر باشد>
