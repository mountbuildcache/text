
text <گیرم که بود میر تو را زر به خروار>
  block
    text <گیرم که بود میر تو را زر به خروار>
    text <رخساره چون زر ز کجا یابد زردار>
  block
    text <از دلشده زار چو زاری بشنیدند>
    text <از خاک برآمد به تماشا گل و گلزار>
  block
    text <هین جامه بکن زود در این حوض فرورو>
    text <تا بازرهی از سر و از غصه دستار>
  block
    text <ما نیز چو تو منکر این غلغله بودیم>
    text <گشتیم به یک غمزه چنین سغبه دلدار>
  block
    text <تا کی شکنی عاشق خود را تو ز غیرت>
    text <هل تا دو سه ناله بکند این دل بیمار>
  block
    text <نی نی مهلش زانک از آن ناله زارش>
    text <نی خلق زمین ماند و نی چرخه دوار>
  block
    text <امروز عجب نیست اگر فاش نگردد>
    text <آن عالم مستور به دستوری ستار>
  block
    text <باز این دل دیوانه ز زنجیر برون جست>
    text <بدرید گریبان خود از عشق دگربار>
  block
    text <خامش که اشارت ز شه عشق چنین است>
    text <کز صبر گلوی دل و جان گیر و بیفشار>
