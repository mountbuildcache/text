
text <فخر جمله ساقیانی ساغرت در کار باد>
  block
    text <فخر جمله ساقیانی ساغرت در کار باد>
    text <چشم تو مخمور باد و جان ما خمار باد>
  block
    text <ای ز نوشانوش بزمت هوش‌ها بی‌هوش باد>
    text <وی ز جوشاجوش عشقت عقل بی‌دستار باد>
  block
    text <چون زنان مصر جان را دست و دل مجروح باد>
    text <یوسف مصری همیشه شورش بازار باد>
  block
    text <ساقیا از دست تو بس دست‌ها از دست شد>
    text <مست تو از دست تو پیوسته برخوردار باد>
  block
    text <مغز ما پرباد باد و مشک ما پرآب باد>
    text <باد ما را و آب ما را عشق پذرفتار باد>
  block
    text <شاه خوبان میر ما و عشق گیراگیر ما>
    text <جان دولت یار ما و بخت و دولت یار باد>
  block
    text <سرکشیم و سرخوشیم و یک دگر را می‌کشیم>
    text <این وجود ما همیشه جاذب اسرار باد>
