
text <روز شادی است بیا تا همگان یار شویم>
  block
    text <روز شادی است بیا تا همگان یار شویم>
    text <دست با هم بدهیم و بر دلدار شویم>
  block
    text <چون در او دنگ شویم و همه یک رنگ شویم>
    text <همچنین رقص کنان جانب بازار شویم>
  block
    text <روز آن است که خوبان همه در رقص آیند>
    text <ما ببندیم دکان‌ها همه بی‌کار شویم>
  block
    text <روز آن است که تشریف بپوشد جان‌ها>
    text <ما به مهمان خدا بر سر اسرار شویم>
  block
    text <روز آن است که در باغ بتان خیمه زنند>
    text <ما به نظاره ایشان سوی گلزار شویم>
