
text <جان پیش تو هر ساعت می‌ریزد و می‌روید>
  block
    text <جان پیش تو هر ساعت می‌ریزد و می‌روید>
    text <از بهر یکی جان کس چون با تو سخن گوید>
  block
    text <هر جا که نهی پایی از خاک بروید سر>
    text <وز بهر یکی سر کس دست از تو کجا شوید>
  block
    text <روزی که بپرد جان از لذت بوی تو>
    text <جان داند و جان داند کز دوست چه می‌بوید>
  block
    text <یک دم که خمار تو از مغز شود کمتر>
    text <صد نوحه برآرد سر هر موی همی‌موید>
  block
    text <من خانه تهی کردم کز رخت تو پر دارم>
    text <می‌کاهم تا عشقت افزاید و افزوید>
  block
    text <جانم ز پی عشق شمس الحق تبریزی>
    text <بی پای چو کشتی‌ها در بحر همی‌پوید>
