
text <در عشق آتشینش آتش نخورده آتش>
  block
    text <در عشق آتشینش آتش نخورده آتش>
    text <بی‌چهره خوش او در خوش هزار ناخوش>
  block
    text <دل از تو شرحه شرحه بنشین کباب می‌خور>
    text <خون چون میست جوشان بنشین شراب می‌چش>
  block
    text <گوشی کشد مرا می گوشی دگر کشد وی>
    text <ای دل در این کشاکش بنشین و باده می‌کش>
  block
    text <هفت اخترند عامل در شش جهت ولیکن>
    text <ای عشق بردریدی این هفت را از آن شش>
  block
    text <گاهی چو آفتابم سرمایه بخش صد مه>
    text <گه چون مهم گذاران در عشق یار مه وش>
  block
    text <گر منکری گریزد از عشق نیست نادر>
    text <کز آفتاب دارد پرهیز چشم اعمش>
  block
    text <صدغ الوفاء حقاء من فقدکم مشوش>
    text <وجه الولاء حقاء من عبرتی منقش>
  block
    text <القلب لیس یلقی نادیک کیف یصبر>
    text <الاذن لیس یلقن حادیک کیف ینعش>
