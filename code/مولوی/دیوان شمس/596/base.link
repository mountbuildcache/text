
text <آن مه که ز پیدایی در چشم نمی‌آید>
  block
    text <آن مه که ز پیدایی در چشم نمی‌آید>
    text <جان از مزه عشقش بی‌گشن همی‌زاید>
  block
    text <عقل از مزه بویش وز تابش آن رویش>
    text <هم خیره همی‌خندد هم دست همی‌خاید>
  block
    text <هر صبح ز سیرانش می‌باشم حیرانش>
    text <تا جان نشود حیران او روی ننماید>
  block
    text <هر چیز که می‌بینی در بی‌خبری بینی>
    text <تا باخبری والله او پرده بنگشاید>
  block
    text <دم همدم او نبود جان محرم او نبود>
    text <و اندیشه که این داند او نیز نمی‌شاید>
  block
    text <تن پرده بدوزیده جان برده بسوزیده>
    text <با این دو مخالف دل بر عشق بنبساید>
  block
    text <دو لشکر بیگانه تا هست در این خانه>
    text <در چالش و در کوشش جز گرد بنفزاید>
  block
    text <در زیر درخت او می‌ناز به بخت او>
    text <تا جان پر از رحمت تا حشر بیاساید>
  block
    text <از شاه صلاح الدین چون دیده شود حق بین>
    text <دل رو به صلاح آرد جان مشعله برباید>
