
text <نه فلک مر عاشقان را بنده باد>
  block
    text <نه فلک مر عاشقان را بنده باد>
    text <دولت این عاشقان پاینده باد>
  block
    text <بوستان عاشقان سرسبز باد>
    text <آفتاب عاشقان تابنده باد>
  block
    text <تا قیامت ساقی باقی عشق>
    text <جام بر کف سوی ما آینده باد>
  block
    text <بلبل دل تا ابد سرمست باد>
    text <طوطی جان هم شکرخاینده باد>
  block
    text <تا ابد پستان جان پرشیر باد>
    text <مادر دولت طرب زاینده باد>
  block
    text <شیوه عاشق فریبی‌های یار>
    text <کم مباد و هر دم افزاینده باد>
  block
    text <از پی لعلش گهربارست چشم>
    text <این گهر را لعلش استاینده باد>
  block
    text <چشم ما بگشاد چشم مست او>
    text <طالبان را چشم بگشاینده باد>
  block
    text <دل ز ما بربود حسن دلربا>
    text <چابک و صیاد و برباینده باد>
  block
    text <مرغ جانم گر نپرد سوی عشق>
    text <پر و بال مرغ جان برکنده باد>
  block
    text <عشق گریان بیندم خندان شود>
    text <ای جهان از خنده‌اش پرخنده باد>
  block
    text <سنگ‌ها از شرم لعلش آب شد>
    text <شرم‌ها از شرم او شرمنده باد>
  block
    text <من خموشم میوه نطق مرا>
    text <می بپالاید که پالاینده باد>
