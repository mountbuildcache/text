
text <نگاهبان دو دیده‌ست چشم دلداری>
  block
    text <نگاهبان دو دیده‌ست چشم دلداری>
    text <نگاه دار نظر از رخ دگر یاری>
  block
    text <وگر نه به سینه درآید به غیر آن دلبر>
    text <بگو برو که همی‌ترسم از جگرخواری>
  block
    text <هلا مباد که چشمش به چشم تو نگرد>
    text <درون چشم تو بیند خیال اغیاری>
  block
    text <به من نگر که مرا یار امتحان‌ها کرد>
    text <به حیله برد مرا کشکشان به گلزاری>
  block
    text <گلی نمود که گل‌ها ز رشک او می‌ریخت>
    text <بتی که جمله بتان پیش او گرفتاری>
  block
    text <چنین چنین به تعجب سری بجنبانید>
    text <که نادرست و غریبست درنگر باری>
  block
    text <چنانک گفت طراریم دزد در پی توست>
    text <چو من سپس نگریدم ربود دستاری>
  block
    text <ز آب دیده داوود سبزه‌ها بررست>
    text <به عذر آنک به نقشی بکرد نظاری>
  block
    text <براند مر پدرت را کشان کشان ز بهشت>
    text <نظر به سنبله تر یکی ستمکاری>
  block
    text <حذر ز سنبل ابرو که چشم شه بر توست>
    text <هلا که می‌نگرد سوی تو خریداری>
  block
    text <چو مشتری دو چشم تو حی قیومست>
    text <به چنگ زاغ مده چشم را چو مرداری>
  block
    text <دهی تو کاله فانی بری عوض باقی>
    text <لطیف مشتریی سودمند بازاری>
  block
    text <خمش خمش که اگر چه تو چشم را بستی>
    text <ریای خلق کشیدت به نظم و اشعاری>
  block
    text <ولیک مفخر تبریز شمس دین با توست>
    text <چه غم خوری ز بد و نیک با چنین یاری>
