
text <مگر مستی نمی‌دانی که چون زنجیر جنبانی>
  block
    text <مگر مستی نمی‌دانی که چون زنجیر جنبانی>
    text <ز مجنونان زندانی جهانی را بشورانی>
  block
    text <مگر نشنیده‌ای دستان ز بی‌خویشان و سرمستان>
    text <وگر نشنیده‌ای بستان به جان تو که بستانی>
  block
    text <تو دانی من نمی‌دانم که چیست این بانگ از جانم>
    text <وزین آواز حیرانم زهی پرذوق حیرانی>
  block
    text <صلا مستان و بی‌خویشان صلا ای عیش اندیشان>
    text <صلا ای آنک می‌دانی که تو خود عین ایشانی>
