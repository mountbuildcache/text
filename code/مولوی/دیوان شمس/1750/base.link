
text <تلخی نکند شیرین ذقنم>
  block
    text <تلخی نکند شیرین ذقنم>
    text <خالی نکند از می دهنم>
  block
    text <عریان کندم هر صبحدمی>
    text <گوید که بیا من جامه کنم>
  block
    text <در خانه جهد مهلت ندهد>
    text <او بس نکند پس من چه کنم>
  block
    text <از ساغر او گیج است سرم>
    text <از دیدن او جان است تنم>
  block
    text <تنگ است بر او هر هفت فلک>
    text <چون می رود او در پیرهنم>
  block
    text <از شیره او من شیردلم>
    text <در عربده‌اش شیرین سخنم>
  block
    text <می گفت که تو در چنگ منی>
    text <من ساختمت چونت نزنم>
  block
    text <من چنگ توام بر هر رگ من>
    text <تو زخمه زنی من تن تننم>
  block
    text <حاصل تو ز من دل برنکنی>
    text <دل نیست مرا من خود چه کنم>
