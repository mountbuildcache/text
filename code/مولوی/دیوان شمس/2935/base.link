
text <گر چه به زیر دلقی شاهی و کیقبادی>
  block
    text <گر چه به زیر دلقی شاهی و کیقبادی>
    text <ور چه ز چشم دوری در جان و سینه یادی>
  block
    text <گر چه به نقش پستی بر آسمان شدستی>
    text <قندیل آسمانی نه چرخ را عمادی>
  block
    text <بستی تو هست ما را بر نیستی مطلق>
    text <بستی مراد ما را بر شرط بی‌مرادی>
  block
    text <تا هیچ سست پایی در کوی تو نیاید>
    text <پیش تو شیر آید شیری و شیرزادی>
  block
    text <سر را نهد به بیرون بی‌سر بر تو آید>
    text <تا بشنود ز گردون بی‌گوش یا عبادی>
  block
    text <یک ماهه راه را تو بگذر برو به روزی>
    text <زیرا که چون سلیمان بر بارگیر بادی>
  block
    text <دینار و زر چه باشد انبار جان بیاور>
    text <جان ده درم رها کن گر عاشق جوادی>
  block
    text <حاجت نیاید ای جان در راه تو قلاوز>
    text <چون نور و ماهتاب است این مهتدی و هادی>
  block
    text <مه نور و تاب خود را از جا به جا کشاند>
    text <چون اشتر عرب را از جا به جای حادی>
  block
    text <از صد هزار توبه بشناخت جان مجنون>
    text <چون بوی گور لیلی برداشت در منادی>
  block
    text <چون مه پی فزایش غمگین مشو ز کاهش>
    text <زیرا ز بعد کاهش چون مه در ازدیادی>
  block
    text <هر لحظه دسته دسته ریحان به پیشت آید>
    text <رسته ز دست رنجت وز خوب اعتقادی>
  block
    text <تشنیع بر سلیمان آری که گم شدم من>
    text <گم شو چو هدهد ار تو دربند افتقادی>
  block
    text <یا صاحبی هذا دیباجه الرشاد>
    text <الصبح قد تجلی حولوا عن الرقاد>
  block
    text <الشمس قد تلالا من غیر احتجاب>
    text <و النصر قد توالی من غیر اجتهاد>
  block
    text <الروح فی المطار و الکأس فی الدوار>
    text <و الهم فی الفرار و السکر فی امتداد>
