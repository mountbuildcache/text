
text <ای از ورای پرده‌ها تاب تو تابستان ما>
  block
    text <ای از ورای پرده‌ها تاب تو تابستان ما>
    text <ما را چو تابستان ببر دل گرم تا بستان ما>
  block
    text <ای چشم جان را توتیا آخر کجا رفتی بیا>
    text <تا آب رحمت برزند از صحن آتشدان ما>
  block
    text <تا سبزه گردد شوره‌ها تا روضه گردد گورها>
    text <انگور گردد غوره‌ها تا پخته گردد نان ما>
  block
    text <ای آفتاب جان و دل ای آفتاب از تو خجل>
    text <آخر ببین کاین آب و گل چون بست گرد جان ما>
  block
    text <شد خارها گلزارها از عشق رویت بارها>
    text <تا صد هزار اقرارها افکند در ایمان ما>
  block
    text <ای صورت عشق ابد خوش رو نمودی در جسد>
    text <تا ره بری سوی احد جان را از این زندان ما>
  block
    text <در دود غم بگشا طرب روزی نما از عین شب>
    text <روزی غریب و بوالعجب ای صبح نورافشان ما>
  block
    text <گوهر کنی خرمهره را زهره بدری زهره را>
    text <سلطان کنی بی‌بهره را شاباش ای سلطان ما>
  block
    text <کو دیده‌ها درخورد تو تا دررسد در گرد تو>
    text <کو گوش هوش آورد تو تا بشنود برهان ما>
  block
    text <چون دل شود احسان شمر در شکر آن شاخ شکر>
    text <نعره برآرد چاشنی از بیخ هر دندان ما>
  block
    text <آمد ز جان بانگ دهل تا جزوها آید به کل>
    text <ریحان به ریحان گل به گل از حبس خارستان ما>
