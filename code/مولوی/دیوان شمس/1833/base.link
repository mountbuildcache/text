
text <آمده‌ام به عذر تو ای طرب و قرار جان>
  block
    text <آمده‌ام به عذر تو ای طرب و قرار جان>
    text <عفو نما و درگذر از گنه و عثار جان>
  block
    text <نیست به جز رضای تو قفل گشای عقل و دل>
    text <نیست به جز هوای تو قبله و افتخار جان>
  block
    text <سوخته شد ز هجر تو گلشن و کشت زار من>
    text <زنده کنش به فضل خود ای دم تو بهار جان>
  block
    text <بی لب می فروش تو کی شکند خمار دل>
    text <بی خم ابروی کژت راست نگشت کار جان>
  block
    text <از تو چو مشرقی شود روشن پشت و روی دل>
    text <بر چو تو دلبری سزد هر نفسی نثار جان>
  block
    text <تافتن شعاع تو در سر روزن دلی>
    text <تبصره خرد بود هر دم اعتبار جان>
  block
    text <از غم دوری لقا راه حبیب طی شود>
    text <در ره و منهج خدا هست خدای یار جان>
  block
    text <گلبن روی غیبیان چون برسد بدیده‌ای>
    text <از گل سرخ پر شود بی‌چمنی کنار جان>
  block
    text <لاف زدم که هست او همدم و یار غار من>
    text <یار منی تو بی‌گمان خیز بیا به غار جان>
  block
    text <گفت اناالحق و بشد دل سوی دار امتحان>
    text <آن دم پای دار شد دولت پایدار جان>
  block
    text <باغ که بی‌تو سبز شد دی بدهد سزای او>
    text <جان که جز از تو زنده شد نیست وی از شمار جان>
  block
    text <دانه نمود دام تو در نظر شکار دل>
    text <خانه گرفت عشق تو ناگه در جوار جان>
  block
    text <نیم حدیث گفته شد نیم دگر مگو خمش>
    text <شهره کند حدیث را بر همه شهریار جان>
