
text <ای سخت گرفته جادوی را>
  block
    text <ای سخت گرفته جادوی را>
    text <شیری بنموده آهوی را>
  block
    text <از سحر تو احولست دیده>
    text <در دیده نهاده‌ای دوی را>
  block
    text <بنموده‌ای از ترنج آلو>
    text <کی یافت ترنج آلوی را>
  block
    text <سحر تو نمود بره را گرگ>
    text <بنموده ز گندمی جوی را>
  block
    text <منشور بقا نموده سحرت>
    text <طومار خیال منطوی را>
  block
    text <پر باد هدایتست ریشش>
    text <از سحر تو جاهل غوی را>
  block
    text <سوفسطاییم کرد سحرت>
    text <ای ترک نموده هندوی را>
  block
    text <چون پشه نموده وقت پیکار>
    text <پیلان تهمتن قوی را>
  block
    text <تا جنگ کنند و راست آرند>
    text <تقدیر و قضای مستوی را>
  block
    text <سوفسطایی مشو خمش کن>
    text <بگشای زبان معنوی را>
