
text <ای زیان و ای زیان و ای زیان و ای زیان>
  block
    text <ای زیان و ای زیان و ای زیان و ای زیان>
    text <هوشیاری در میان بیخودان و مستیان>
  block
    text <بی محابا درده ای ساقی مدام اندر مدام>
    text <تا نماند هوشیاری عاقلی اندر جهان>
  block
    text <یار دعوی می کند گر عاشقی دیوانه شو>
    text <سرد باشد عاقلی در حلقه دیوانگان>
  block
    text <گر درآید عاقلی گو کار دارم راه نیست>
    text <ور درآید عاشقی دستش بگیر و درکشان>
  block
    text <عیب بینی از چه خیزد خیزد از عقل ملول>
    text <تشنه هرگز عیب داند دید در آب روان>
  block
    text <عقل منکر هیچ گونه از نشان‌ها نگذرد>
    text <بی نشان رو بی‌نشان تا زخم ناید بر نشان>
  block
    text <یوسفی شو گر تو را خامی بنخاسی برد>
    text <گلشنی شو گر تو را خاری نداند گو مدان>
  block
    text <عیسیی شو گر تو را خانه نباشد گو مباش>
    text <دیده‌ای شو گرت روپوشی نماند گو ممان>
