
text <بانکی عجب از آسمان در می‌رسد هر ساعتی>
  block
    text <بانکی عجب از آسمان در می‌رسد هر ساعتی>
    text <می‌نشنود آن بانگ را الا که صاحب حالتی>
  block
    text <ای سر فروبرده چو خر زین آب و سبزه بس مچر>
    text <یک لحظه‌ای بالا نگر تا بوک بینی آیتی>
  block
    text <ساقی در این آخرزمان بگشاد خم آسمان>
    text <از روح او را لشکری وز راح او را رایتی>
  block
    text <کو شیرمردی در جهان تا شیرگیر او شود>
    text <شاه و فتی باید شدن تا باده نوشی یا فتی>
  block
    text <بیچاره گوش مشترک کو نشنود بانگ فلک>
    text <بیچاره جان بی‌مزه کز حق ندارد راحتی>
  block
    text <آخر چه باشد گر شبی از جان برآری یاربی>
    text <بیرون جهی از گور تن و اندرروی در ساحتی>
  block
    text <از پا گشایی ریسمان تا برپری بر آسمان>
    text <چون آسمان ایمن شوی از هر شکست و آفتی>
  block
    text <از جان برآری یک سری ایمن ز شمشیر اجل>
    text <باغی درآیی کاندر او نبود خزان را غارتی>
  block
    text <خامش کنم خامش کنم تا عشق گوید شرح خود>
    text <شرحی خوشی جان پروری کان را نباشد غایتی>
