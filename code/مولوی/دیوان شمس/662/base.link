
text <اگر عالم همه پرخار باشد>
  block
    text <اگر عالم همه پرخار باشد>
    text <دل عاشق همه گلزار باشد>
  block
    text <وگر بی‌کار گردد چرخ گردون>
    text <جهان عاشقان بر کار باشد>
  block
    text <همه غمگین شوند و جان عاشق>
    text <لطیف و خرم و عیار باشد>
  block
    text <به عاشق ده تو هر جا شمع مرده‌ست>
    text <که او را صد هزار انوار باشد>
  block
    text <وگر تنهاست عاشق نیست تنها>
    text <که با معشوق پنهان یار باشد>
  block
    text <شراب عاشقان از سینه جوشد>
    text <حریف عشق در اسرار باشد>
  block
    text <به صد وعده نباشد عشق خرسند>
    text <که مکر دلبران بسیار باشد>
  block
    text <وگر بیمار بینی عاشقی را>
    text <نه شاهد بر سر بیمار باشد>
  block
    text <سوار عشق شو وز ره میندیش>
    text <که اسب عشق بس رهوار باشد>
  block
    text <به یک حمله تو را منزل رساند>
    text <اگر چه راه ناهموار باشد>
  block
    text <علف خواری نداند جان عاشق>
    text <که جان عاشقان خمار باشد>
  block
    text <ز شمس الدین تبریزی بیابی>
    text <دلی کو مست و بس هشیار باشد>
