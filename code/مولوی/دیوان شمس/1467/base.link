
text <این شکل که من دارم ای خواجه که را مانم>
  block
    text <این شکل که من دارم ای خواجه که را مانم>
    text <یک لحظه پری شکلم یک لحظه پری خوانم>
  block
    text <در آتش مشتاقی هم جمعم و هم شمعم>
    text <هم دودم و هم نورم هم جمع و پریشانم>
  block
    text <جز گوش رباب دل از خشم نمالم من>
    text <جز چنگ سعادت را از زخمه نرنجانم>
  block
    text <چون شکر و چون شیرم با خود زنم و گیرم>
    text <طبعم چو جنون آرد زنجیر بجنبانم>
  block
    text <ای خواجه چه مرغم من نی کبکم و نی بازم>
    text <نی خوبم و نی زشتم نی اینم و نی آنم>
  block
    text <نی خواجه بازارم نی بلبل گلزارم>
    text <ای خواجه تو نامم نه تا خویش بدان خوانم>
  block
    text <نی بنده نی آزادم نی موم نه پولادم>
    text <نی دل به کسی دادم نی دلبر ایشانم>
  block
    text <گر در شرم و خیرم از خود نه‌ام از غیرم>
    text <آن سو که کشد آن کس ناچار چنان رانم>
