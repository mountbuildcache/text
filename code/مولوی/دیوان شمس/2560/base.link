
text <الا ای جان قدس آخر به سوی من نمی‌آیی>
  block
    text <الا ای جان قدس آخر به سوی من نمی‌آیی>
    text <هماره جان به تن آید تو سوی تن نمی‌آیی>
  block
    text <بدم دامن کشان تا تو ز من دامن کشیدستی>
    text <ز اشک خون همی‌ریزم در این دامن نمی‌آیی>
  block
    text <زهی بی‌آبی جانم چو نیسانت نمی‌بارد>
    text <زهی خرمن که سوی این سیه خرمن نمی‌آیی>
  block
    text <چو دورم زان نظر کردن نظاره عالمی گشتم>
    text <نظاره من بیا گر تو نظر کردن نمی‌آیی>
  block
    text <الا ای دل پری خوانی نگویی آن پری را تو>
    text <چرا خوابم ببردی گر به سحر و فن نمی‌آیی>
  block
    text <الا ای طوق وصل او که در گردن همی‌زیبی>
    text <چو قمری ناله می‌دارم که در گردن نمی‌آیی>
  block
    text <دل تو همچو سنگ و من چو آهن ثابت اندر عشق>
    text <ایا آهن ربا آخر سوی آهن نمی‌آیی>
  block
    text <ز ما و من برست آن کس که تو رویی بدو آری>
    text <چرا تو سوی این هجران صد چون من نمی‌آیی>
  block
    text <فزایش از کجا باشد بهارا چون نمی‌باری>
    text <سکونت از کجا آخر سوی مسکن نمی‌آیی>
  block
    text <الا ای نور غایب بین در این دیده نمی‌تابی>
    text <الا ای ناطقه کلی بدین الکن نمی‌آیی>
  block
    text <چو ارزن خرد گشتستم ز بهر مرغ مژده آور>
    text <الا ای مرغ مژده آور بدین ارزن نمی‌آیی>
  block
    text <همه جان‌ها شده لرزان در این مکمن گه هجران>
    text <برای امن این جان‌ها در این مکمن نمی‌آیی>
  block
    text <زبان چون سوسن تازه به مدحت ای خوش آوازه>
    text <الا گلزار ربانی بدین سوسن نمی‌آیی>
  block
    text <الا ای باده شادان به عشق اندر چو استادان>
    text <درونت خنب سرمستی چرا از دن نمی‌آیی>
  block
    text <معاش خانه جانم اگر نه از قرص خورشید است>
    text <چرا ای خانه بی‌خورشید تو روشن نمی‌آیی>
  block
    text <اگر نه طالب اویی به خانه خانه خورشید>
    text <چرا چون شکل شب دزدان به هر روزن نمی‌آیی>
  block
    text <چو صحرای جمال او برای جان بود مؤمن>
    text <چرا در خوف می‌باشی چرامؤمننمی‌آیی>
  block
    text <تو بشکن جوز این تن را بکوب این مغز را درهم>
    text <چرا اندر چراغ عشق چون روغن نمی‌آیی>
  block
    text <تو آب و روغنی کردی به نورت ره کجا باشد>
    text <مبر تو آب بی‌روغن که بی‌دشمن نمی‌آیی>
  block
    text <چه نقد پاک می‌دانی تو خود را وین نمی‌بینی>
    text <که اندر دست خود ماندی و در مخزن نمی‌آیی>
  block
    text <ز عشق شمس تبریزی چو موسی گفته‌ام ارنی>
    text <ز سوی طور تبریزی چرا چون لن نمی‌آیی>
