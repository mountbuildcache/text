
text <شاگرد تو می باشم گر کودن و کژپوزم>
  block
    text <شاگرد تو می باشم گر کودن و کژپوزم>
    text <تا زان لب خندانت یک خنده بیاموزم>
  block
    text <ای چشمه آگاهی شاگرد نمی‌خواهی>
    text <چه حیله کنم تا من خود را به تو دردوزم>
  block
    text <باری ز شکاف در برق رخ تو بینم>
    text <زان آتش دهلیزی صد شمع برافروزم>
  block
    text <یک لحظه بری رختم در راه که عشارم>
    text <یک لحظه روی پیشم یعنی که قلاوزم>
  block
    text <گه در گنهم رانی گه سوی پشیمانی>
    text <کژ کن سر و دنبم را من همزه مهموزم>
  block
    text <در حوبه و در توبه چون ماهی بر تابه>
    text <این پهلو و آن پهلو بر تابه همی‌سوزم>
  block
    text <بر تابه توام گردان این پهلو و آن پهلو>
    text <در ظلمت شب با تو براقتر از روزم>
  block
    text <بس کن همه تلوینم در پیشه و اندیشه>
    text <یک لحظه چو پیروزه یک لحظه چو پیروزم>
