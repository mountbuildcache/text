
text <برخیز و بزن یکی نوایی>
  block
    text <برخیز و بزن یکی نوایی>
    text <بر یاد وصال دلربایی>
  block
    text <هین وقت صبوح شد فتوحی>
    text <هین وقت دعاست الصلایی>
  block
    text <بگشا سر خنب خسروانی>
    text <تا خلق زنند دست و پایی>
  block
    text <صد گون گره است بر دل و نیست>
    text <جز باده جان گره گشایی>
  block
    text <از جای ببر به یک قنینه>
    text <آن را که قرار نیست جایی>
  block
    text <جز دشت عدم قرارگه نیست>
    text <چون نیست وجود را وفایی>
  block
    text <بر سفره خاک تره‌ای نیست>
    text <هر سوی ز چیست ژاژخایی>
  block
    text <عالم مردار و عامه چون سگ>
    text <کی دید ز دست سگ سخایی>
  block
    text <ساقی درده صلا که چون تو>
    text <جان‌ها بندید جان فزایی>
  block
    text <ما چون مس و آهنیم ثابت>
    text <در حیرت چون تو کیمیایی>
  block
    text <در مغز فکن تو هوی هویی>
    text <وز خلق برآر های هایی>
  block
    text <تا روح ز مستی و خرابی>
    text <نشناسد هجو از ثنایی>
  block
    text <زین باده چو مست شد فلاطون>
    text <نشناسد درد از دوایی>
  block
    text <دردی ده و عقل را چنان کن>
    text <کو درد نداند از صفایی>
  block
    text <بر ناطق منطقی فروریز>
    text <از جام صبوحیان عطایی>
  block
    text <تا دم نزند دگر نجوید>
    text <زنبیل و فطیر هر گدایی>
  block
    text <خامش که تو را مسلم آمد>
    text <برساختن از عدم بقایی>
