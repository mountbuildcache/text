
text <شاد آن صبحی که جان را چاره آموزی کنی>
  block
    text <شاد آن صبحی که جان را چاره آموزی کنی>
    text <چاره او یابد که تش بیچارگی روزی کنی>
  block
    text <عشق جامه می‌دراند عقل بخیه می‌زند>
    text <هر دو را زهره بدرد چون تو دلدوزی کنی>
  block
    text <خوش بسوزم همچو عود و نیست گردم همچو دود>
    text <خوشتر از سوزش چه باشد چون تو دلسوزی کنی>
  block
    text <گه لباس قهر درپوشی و راه دل زنی>
    text <گه بگردانی لباس آیی قلاوزی کنی>
  block
    text <خوش بچر ای گاو عنبربخش نفس مطمئن>
    text <در چنین ساحل حلال است ار تو خوش پوزی کنی>
  block
    text <طوطیی که طمع اسب و مرکب تازی کنی>
    text <ماهیی که میل شعر و جامه توزی کنی>
  block
    text <شیر مستی و شکارت آهوان شیرمست>
    text <با پنیر گنده فانی کجا یوزی کنی>
  block
    text <چند گویم قبله کامشب هر یکی را قبله‌ای است>
    text <قبله‌ها گردد یکی گر تو شب افروزی کنی>
  block
    text <گر ز لعل شمس تبریزی بیابی مایه‌ای>
    text <کمترین پایه فراز چرخ پیروزی کنی>
