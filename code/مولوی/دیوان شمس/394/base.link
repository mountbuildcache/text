
text <چشمه‌ای خواهم که از وی جمله را افزایش است>
  block
    text <چشمه‌ای خواهم که از وی جمله را افزایش است>
    text <دلبری خواهم که از وی مرده را آسایش است>
  block
    text <بنده بحر محیطم کز محیطی برتر است>
    text <سنگ و گوهر هر دو را از فضل او بخشایش است>
  block
    text <باغ و طاووسند هر یک از جمالش بانصیب>
    text <زاغ را خالی ندارد گر چه بی‌آرایش است>
  block
    text <صورت ار نقصان پذیرد نیست معنی را کمی>
    text <عاشق اندر ذوق باشد گر چه در پالایش است>
  block
    text <بنگر اندر جان که هست او از بلندی بی‌خبر>
    text <گر چه اندر قالب او در خانه آلایش است>
  block
    text <شمس تبریزی قدومت خانه اقبال را>
    text <صحن را افروزش است و بام را اندایش است>
