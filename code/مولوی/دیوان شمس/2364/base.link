
text <ای ز هجرانت زمین و آسمان بگریسته>
  block
    text <ای ز هجرانت زمین و آسمان بگریسته>
    text <دل میان خون نشسته عقل و جان بگریسته>
  block
    text <چون به عالم نیست یک کس مر مکانت را عوض>
    text <در عزای تو مکان و لامکان بگریسته>
  block
    text <جبرئیل و قدسیان را بال و پر ازرق شده>
    text <انبیا و اولیا را دیدگان بگریسته>
  block
    text <اندر این ماتم دریغا تاب گفتارم نماند>
    text <تا مثالی وانمایم کان چنان بگریسته>
  block
    text <چون از این خانه برفتی سقف دولت درشکست>
    text <لاجرم دولت بر اهل امتحان بگریسته>
  block
    text <در حقیقت صد جهان بودی نبودی یک کسی>
    text <دوش دیدم آن جهان بر این جهان بگریسته>
  block
    text <چو ز دیده دور گشتی رفت دیده در پیت>
    text <جان پی دیده بمانده خون چکان بگریسته>
  block
    text <غیرت تو گر نبودی اشک‌ها باریدمی>
    text <همچنین به خون چکان دل در نهان بگریسته>
  block
    text <مشک‌ها باید چه جای اشک‌ها در هجر تو>
    text <هر نفس خونابه گشته هر زمان بگریسته>
  block
    text <ای دریغا ای دریغا ای دریغا ای دریغ>
    text <بر چنان چشم عیان چشم گمان بگریسته>
  block
    text <شه صلاح الدین برفتی ای همای گرم رو>
    text <از کمان جستی چو تیر و آن کمان بگریسته>
  block
    text <بر صلاح الدین چه داند هر کسی بگریستن>
    text <هم کسی باید که داند بر کسان بگریسته>
