
text <بوی دلدار ما نمی‌آید>
  block
    text <بوی دلدار ما نمی‌آید>
    text <طوطی این جا شکر نمی‌خاید>
  block
    text <هر مقامی که رنگ آن گل نیست>
    text <بلبل جان‌ها بنسراید>
  block
    text <خوش برآییم دوست حاضر نیست>
    text <عشق هرگز چنین نفرماید>
  block
    text <همه اسباب عشق این جا هست>
    text <لیک بی‌او طرب نمی‌شاید>
  block
    text <مادر فتنه‌ها که می‌باشد>
    text <طربی بی‌رخش نمی‌زاید>
  block
    text <هر شرابی که دوست ساقی نیست>
    text <جز خمار و شکوفه نفزاید>
  block
    text <همه آفاق پرستاره شود>
    text <گازری را مراد برناید>
  block
    text <بی اثرهای شمس تبریزی>
    text <از جهان جز ملال ننماید>
