
text <برنشست آن شاه عشق و دام ظلمت بردرید>
  block
    text <برنشست آن شاه عشق و دام ظلمت بردرید>
    text <همچو ماه هفت و هشت و آفتاب روز عید>
  block
    text <اختران در خدمت او صد هزار اندر هزار>
    text <هر یکی از نور روی او مزید اندر مزید>
  block
    text <چون در آن دور مبارک برج‌ها را می‌گذشت>
    text <سوی برج آتشین عاشقان خود رسید>
  block
    text <در دلش یاد من آمد هر طرف کرد التفات>
    text <مر مرا در هیچ صفی آن زمان آن جا ندید>
  block
    text <موج دریاهای رحمت از دلش در جوش شد>
    text <هم نظر می‌کرد هر سو هم عنان را می‌کشید>
  block
    text <گفت نزدیکان خود را کان فلان غایت چراست>
    text <آن خراب عاشق حاضرمثال ناپدید>
  block
    text <آنک دیده هر شبش در سوختن مانند شمع>
    text <آنک هر صبحی که آمد ناله‌های او شنید>
  block
    text <آنک آتش‌های عالم ز آتش او کاغ کرد>
    text <تا فسون می‌خواند عشق و بر دل او می‌دمید>
  block
    text <آن یکی خاکی که چون مهتاب بر وی تافتیم>
    text <همچو مهتاب از ثری سوی ثریا می‌دوید>
  block
    text <آنک چون جرجیس اندر امتحان عشق ما>
    text <گشت او صد بار زنده کشته شد صد ره شهید>
  block
    text <آنک حامل شد عدم از آفرینش بخت نیک>
    text <ناف او بر عشق شمس الدین تبریزی برید>
