
text <این کبوتربچه هم عزم هوا کرد و پرید>
  block
    text <این کبوتربچه هم عزم هوا کرد و پرید>
    text <چون صفیری و ندایی ز سوی غیب شنید>
  block
    text <آن مراد همه عالم چه فرستاد رسول>
    text <که بیا جانب ما چون نپرد جان مرید>
  block
    text <بپرد جانب بالا چو چنان بال بیافت>
    text <بدرد جامه تن را چو چنان نامه رسید>
  block
    text <چه کمندست که پر می‌کشد این جان‌ها را>
    text <چه ره است آن ره پنهان که از آن راه کشید>
  block
    text <رحمتش نامه فرستاد که این جا بازآ>
    text <که در آن تنگ قفس جان تو بسیار طپید>
  block
    text <لیک در خانه بی‌در تو چو مرغی بی‌پر>
    text <این کند مرغ هوا چونک به چستی افتید>
  block
    text <بی قراریش گشاید در رحمت آخر>
    text <بر در و سقف همی‌کوب پر اینست کلید>
  block
    text <تا نخوانیم ندانی تو ره واگشتن>
    text <که ره از دعوت ما گردد بر عقل بدید>
  block
    text <هر چه بالا رود ار کهنه بود نو گردد>
    text <هر نوی کید این جا شود از دهر قدید>
  block
    text <هین خرامان رو در غیب سوی پس منگر>
    text <فی امان الله کان جا همه سودست و مزید>
  block
    text <هله خاموش برو جانب ساقی وجود>
    text <که می پاک ویت داد در این جام پلید>
