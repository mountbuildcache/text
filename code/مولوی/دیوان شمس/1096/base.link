
text <گر ز سر عشق او داری خبر>
  block
    text <گر ز سر عشق او داری خبر>
    text <جان بده در عشق و در جانان نگر>
  block
    text <عشق دریاییست و موجش ناپدید>
    text <آب دریا آتش و موجش گهر>
  block
    text <گوهرش اسرار و هر سویی از او>
    text <سالکی را سوی معنی راه بر>
  block
    text <سر کشی از هر دو عالم همچو موی>
    text <گر سر مویی از این یابی خبر>
  block
    text <دوش مستی خفته بودم نیم شب>
    text <کاوفتاد آن ماه را بر ما گذر>
  block
    text <دید روی زرد من در ماهتاب>
    text <کرد روی زرد ما از اشک تر>
  block
    text <رحمش آمد شربت وصلم بداد>
    text <یافت یک یک موی من جانی دگر>
  block
    text <گر چه مست افتاده بودم از شراب>
    text <گشت یک یک موی بر من دیده ور>
  block
    text <در رخ آن آفتاب هر دو کون>
    text <مست لایعقل همی‌کردم نظر>
