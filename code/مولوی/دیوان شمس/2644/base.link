
text <یک روز مرا بر لب خود میر نکردی>
  block
    text <یک روز مرا بر لب خود میر نکردی>
    text <وز لعل لبت جامگی تقریر نکردی>
  block
    text <زان شب که سر زلف تو در خواب بدیدم>
    text <حیران و پریشانم و تعبیر نکردی>
  block
    text <یک عالم و عاقل به جهان نیست که او را>
    text <دیوانه آن زلف چو زنجیر نکردی>
  block
    text <بگریست بسی از غم تو طفل دو چشمم>
    text <وز سنگ دلی در دهنش شیر نکردی>
  block
    text <در کعبه خوبی تو احرام ببستیم>
    text <بس تلبیه گفتیم و تو تکبیر نکردی>
  block
    text <بگرفت دلم در غمت ای سرو جوان بخت>
    text <شد پیر دلم پیروی پیر نکردی>
  block
    text <با قوس دو ابروی تو یک دل به جهان نیست>
    text <تا خسته بدان غمزه چون تیر نکردی>
  block
    text <بس عقل که در آیت حسن تو فروماند>
    text <وز وی به کرم روزی تفسیر نکردی>
  block
    text <در بردن جان‌ها و در آزردن جان‌ها>
    text <الحق صنما هیچ تو تقصیر نکردی>
  block
    text <در کشتنم ای دلبر خون خوار بکردم>
    text <صد لابه و یک ساعت تأخیر نکردی>
  block
    text <در آتش عشق تو دلم سوخت به یک بار>
    text <وز بهر دوا قرص تباشیر نکردی>
  block
    text <بیمار شدم از غم هجر تو و روزی>
    text <از بهر من خسته تو تدبیر نکردی>
  block
    text <خورشید رخت با زحل زلف سیاهت>
    text <صد بار قران کرد و تو تأثیر نکردی>
  block
    text <بر خاک درت روی نهادم ز سر عجز>
    text <وز قصه هجرانم تحریر نکردی>
  block
    text <خامش شوم و هیچ نگویم پس از این من>
    text <هر چاکر دیرینه چو توفیر نکردی>
