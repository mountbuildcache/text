
text <با همگان فضولکی چون که به ما ملولکی>
  block
    text <با همگان فضولکی چون که به ما ملولکی>
    text <رو که بدین عاشقی سخت عظیم گولکی>
  block
    text <ای تو فضول در هوا ای تو ملول در خدا>
    text <چون تو از آن قان نه‌ای رو که یکی مغولکی>
  block
    text <مستک خویش گشته‌ای گه ترشک گهی خوشک>
    text <نازک و کبرکت که چه در هنرک نغولکی>
  block
    text <گر تو کتاب خانه‌ای طالب باغ جان نه‌ای>
    text <گر چه اصیلکی ولی خواجه تو بی‌اصولکی>
  block
    text <رو تو به کیمیای جان مس وجود خرج کن>
    text <تا نشوی از او چو زر در غم نیم پولکی>
  block
    text <گفتم با ضمیر خود چند خیال جسمیان>
    text <یا تو ز هر فسرده‌ای سوی دلم رسولکی>
  block
    text <نور خدایگان جان در تبریز شمس دین>
    text <کرد طریق سالکان ایمن اگر تو غولکی>
