
text <گوش من منتظر پیام تو را>
  block
    text <گوش من منتظر پیام تو را>
    text <جان به جان جسته یک سلام تو را>
  block
    text <در دلم خون شوق می‌جوشد>
    text <منتظر بوی جوش جام تو را>
  block
    text <ای ز شیرینی و دلاویزی>
    text <دانه حاجت نبوده دام تو را>
  block
    text <کرده شاهان نثار تاج و کمر>
    text <مر قبای کمین غلام تو را>
  block
    text <ز اول عشق من گمان بردم>
    text <که تصور کنم ختام تو را>
  block
    text <سلسله‌ام کن به پای اشتر بند>
    text <من طمع کی کنم سنام تو را>
  block
    text <آنک شیری ز لطف تو خوردست>
    text <مرگ بیند یقین فطام تو را>
  block
    text <به حق آن زبان کاشف غیب>
    text <که به گوشم رسان پیام تو را>
  block
    text <به حق آن سرای دولت بخش>
    text <بنمایم ز دور بام تو را>
  block
    text <گر سر از سجده تو سود کند>
    text <چه زیانست لطف عام تو را>
  block
    text <شمس تبریز این دل آشفته>
    text <بر جگر بسته است نام تو را>
