
text <عقل گوید که من او را به زبان بفریبم>
  block
    text <عقل گوید که من او را به زبان بفریبم>
    text <عشق گوید تو خمش باش به جان بفریبم>
  block
    text <جان به دل گوید رو بر من و بر خویش مخند>
    text <چیست کو را نبود تاش بدان بفریبم>
  block
    text <نیست غمگین و پراندیشه و بی‌هوشی جوی>
    text <تا من او را به می و رطل گران بفریبم>
  block
    text <ناوک غمزه او را به کمان حاجت نیست>
    text <تا خدنگ نظرش را به کمان بفریبم>
  block
    text <نیست محبوس جهان بسته این عالم خاک>
    text <تا من او را به زر و ملک جهان بفریبم>
  block
    text <او فرشته‌ست اگر چه که به صورت بشر است>
    text <شهوتی نیست که او را به زنان بفریبم>
  block
    text <خانه کاین نقش در او هست فرشته برمد>
    text <پس کیش من به چنین نقش و نشان بفریبم>
  block
    text <گله اسب نگیرد چو به پر می پرد>
    text <خور او نور بود چونش به نان بفریبم>
  block
    text <نیست او تاجر و سوداگر بازار جهان>
    text <تا به افسونش به هر سود و زیان بفریبم>
  block
    text <نیست محجوب که رنجور کنم من خود را>
    text <آه آهی کنم او را به فغان بفریبم>
  block
    text <سر ببندم بنهم سر که من از دست شدم>
    text <رحمتش را به مرض یا خفقان بفریبم>
  block
    text <موی در موی ببیند کژی و فعل مرا>
    text <چیست پنهان بر او کش به نهان بفریبم>
  block
    text <نیست شهرت طلب و خسرو شاعرباره>
    text <کش به بیت غزل و شعر روان بفریبم>
  block
    text <عزت صورت غیبی خود از آن افزون است>
    text <که من او را به جنان یا به جنان بفریبم>
  block
    text <شمس تبریز که بگزیده و محبوب وی است>
    text <مگر او را به همان قطب زمان بفریبم>
