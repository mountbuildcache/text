
text <آن دم که دل کند سوی دلبر اشارتی>
  block
    text <آن دم که دل کند سوی دلبر اشارتی>
    text <زان سر رسد به بی‌سر و باسر اشارتی>
  block
    text <زان رنگ اشارتی که به روز الست بود>
    text <کآمد به جان مؤمن و کافر اشارتی>
  block
    text <زیرا که قهر و لطف کز آن بحر دررسید>
    text <بر سنگ اشارتی است و به گوهر اشارتی>
  block
    text <بر سنگ اشارتی است که بر حال خویش باش>
    text <بر گوهر است هر دم دیگر اشارتی>
  block
    text <بر سنگ کرده نقشی و آن نقش بند او است>
    text <هر لحظه سوی نقش ز آزر اشارتی>
  block
    text <چون در گهر رسید اشارت گداخت او>
    text <احسنت آفرین چه منور اشارتی>
  block
    text <بعد از گداز کرد گهر صد هزار جوش>
    text <چون می‌رسید از تف آذر اشارتی>
  block
    text <جوشید و بحر گشت و جهان در جهان گرفت>
    text <چون آمدش ز ایزد اکبر اشارتی>
  block
    text <ما را اشارتی است ز تبریز و شمس دین>
    text <چون تشنه را ز چشمه کوثر اشارتی>
