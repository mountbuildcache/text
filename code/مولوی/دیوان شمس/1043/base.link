
text <مرا اقبال خندانید آخر>
  block
    text <مرا اقبال خندانید آخر>
    text <عنان این سو بگردانید آخر>
  block
    text <زمانی مرغ دل بربسته پر بود>
    text <بدادش پر و پرانید آخر>
  block
    text <زهی باغی که خندانید از فضل>
    text <بدان ابری که گریانید آخر>
  block
    text <زهی نصرت که مر اسلام را داد>
    text <زهی ملکی که استانید آخر>
  block
    text <به چوگان وفا یک گوی زرین>
    text <در این میدان بغلطانید آخر>
  block
    text <کمر بگشاد مریخ و بینداخت>
    text <سلح‌ها را بدرانید آخر>
  block
    text <بخندد آسمان زیرا زمین را>
    text <خدا از خوف برهانید آخر>
