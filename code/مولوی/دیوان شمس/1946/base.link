
text <کاشکی از غیر تو آگه نبودی جان من>
  block
    text <کاشکی از غیر تو آگه نبودی جان من>
    text <خود ندانستی به جز تو جان معنی دان من>
  block
    text <تا نه ردی کردمی و نی تردد نی قبول>
    text <بودمی بی‌دام و بی‌خاشاک در عمان من>
  block
    text <غیر رویت هر چه بینم نور چشمم کم شود>
    text <هر کسی را ره مده ای پرده مژگان من>
  block
    text <سخت نازک گشت جانم از لطافت‌های عشق>
    text <دل نخواهم جان نخواهم آن من کو آن من>
  block
    text <همچو ابرم روترش از غیرت شیرین خویش>
    text <روی همچون آفتابت بس بود برهان من>
  block
    text <رو مگردان یک زمان از من که تا از درد تو>
    text <چرخ را بر هم نسوزد دود آتشدان من>
  block
    text <تا خموشم من ز گلزار تو ریحان می برم>
    text <چون بنالم عطر گیرد عالم از ریحان من>
  block
    text <من که باشم مر تو را من آنک تو نامم نهی>
    text <تو کی باشی مر مرا سلطان من سلطان من>
  block
    text <چون بپوشد جعد تو روی تو را ره گم کنم>
    text <جعد تو کفر من آمد روی تو ایمان من>
  block
    text <ای به جان من تو از افغان من نزدیکتر>
    text <یا فغانم از تو آید یا تویی افغان من>
