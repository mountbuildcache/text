
text <تو مرا جان و جهانی چه کنم جان و جهان را>
  block
    text <تو مرا جان و جهانی چه کنم جان و جهان را>
    text <تو مرا گنج روانی چه کنم سود و زیان را>
  block
    text <نفسی یار شرابم نفسی یار کبابم>
    text <چو در این دور خرابم چه کنم دور زمان را>
  block
    text <ز همه خلق رمیدم ز همه بازرهیدم>
    text <نه نهانم نه بدیدم چه کنم کون و مکان را>
  block
    text <ز وصال تو خمارم سر مخلوق ندارم>
    text <چو تو را صید و شکارم چه کنم تیر و کمان را>
  block
    text <چو من اندر تک جویم چه روم آب چه جویم>
    text <چه توان گفت چه گویم صفت این جوی روان را>
  block
    text <چو نهادم سر هستی چه کشم بار کهی را>
    text <چو مرا گرگ شبان شد چه کشم ناز شبان را>
  block
    text <چه خوشی عشق چه مستی چو قدح بر کف دستی>
    text <خنک آن جا که نشستی خنک آن دیده جان را>
  block
    text <ز تو هر ذره جهانی ز تو هر قطره چو جانی>
    text <چو ز تو یافت نشانی چه کند نام و نشان را>
  block
    text <جهت گوهر فایق به تک بحر حقایق>
    text <چو به سر باید رفتن چه کنم پای دوان را>
  block
    text <به سلاح احد تو ره ما را بزدی تو>
    text <همه رختم ستدی تو چه دهم باج ستان را>
  block
    text <ز شعاع مه تابان ز خم طره پیچان>
    text <دل من شد سبک ای جان بده آن رطل گران را>
  block
    text <منگر رنج و بلا را بنگر عشق و ولا را>
    text <منگر جور و جفا را بنگر صد نگران را>
  block
    text <غم را لطف لقب کن ز غم و درد طرب کن>
    text <هم از این خوب طلب کن فرج و امن و امان را>
  block
    text <بطلب امن و امان را بگزین گوشه گران را>
    text <بشنو راه دهان را مگشا راه دهان را>
