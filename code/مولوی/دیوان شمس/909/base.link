
text <چه پادشاست که از خاک پادشا سازد>
  block
    text <چه پادشاست که از خاک پادشا سازد>
    text <ز بهر یک دو گدا خویشتن گدا سازد>
  block
    text <باقرضواالله کدیه کند چو مسکینان>
    text <که تا تو را بدهد ملک و متکا سازد>
  block
    text <به مرده برگذرد مرده را حیات دهد>
    text <به درد درنگرد درد را دوا سازد>
  block
    text <چو باد را فسراند ز باد آب کند>
    text <چو آب را بدهد جوش از او هوا سازد>
  block
    text <نظر مکن به جهان خوار کاین جهان فانیست>
    text <که او به عاقبتش عالم بقا سازد>
  block
    text <ز کیمیا عجب آید که زر کند مس را>
    text <مسی نگر که به هر لحظه کیمیا سازد>
  block
    text <هزار قفل گر هست بر دلت مهراس>
    text <دکان عشق طلب کن که دلگشا سازد>
  block
    text <کسی که بی‌قلم و آلتی به بتخانه>
    text <هزار صورت زیبا برای ما سازد>
  block
    text <هزار لیلی و مجنون ز بهر ما برساخت>
    text <چه صورتست که بهر خدا خدا سازد>
  block
    text <گر آهنست دل تو ز سختی‌اش مگری>
    text <که صیقل کرمش آینه صفا سازد>
  block
    text <ز دوستان چو ببری به زیر خاک روی>
    text <ز مار و مور حریفان خوش لقا سازد>
  block
    text <نه مار را مدد و پشت دار موسی ساخت>
    text <نه لحظه لحظه ز عین جفا وفا سازد>
  block
    text <درون گور تن خود تو این زمان بنگر>
    text <که دم به دم چه خیالات دلربا سازد>
  block
    text <چو سینه بازشکافی در او نبینی هیچ>
    text <که تا زنخ نزند کس که او کجا سازد>
  block
    text <مثل شدست که انگور خور ز باغ مپرس>
    text <که حق ز سنگ دو صد چشمه رضا سازد>
  block
    text <درون سنگ بجویی ز آب اثر نبود>
    text <ز غیب سازد نه از پستی و علا سازد>
  block
    text <ز بی‌چگونه و چون آمد این چگونه و چون>
    text <که صد هزار بلی گو خود از او لا سازد>
  block
    text <دو جوی نور نگر از دو پیه پاره روان>
    text <عجب مدار عصا را که اژدها سازد>
  block
    text <در این دو گوش نگر کهربای نطق کجاست>
    text <عجب کسی که ز سوراخ کهربا سازد>
  block
    text <سرای را بدهد جان و خواجه ایش کند>
    text <چو خواجه را بکشد باز از او سرا سازد>
  block
    text <اگر چه صورت خواجه به زیر خاک شدست>
    text <ضمیر خواجه وطنگه ز کبریا سازد>
  block
    text <به چشم مردم صورت پرست خواجه برفت>
    text <ولیک خواجه ز نقش دگر قبا سازد>
  block
    text <خموش کن به زبان مدحت و ثنا کم گوی>
    text <که تا خدای تو را مدحت و ثنا سازد>
