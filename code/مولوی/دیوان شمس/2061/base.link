
text <بوسه بده خویش را ای صنم سیمتن>
  block
    text <بوسه بده خویش را ای صنم سیمتن>
    text <ای به خطا تو مجوی خویشتن اندر ختن>
  block
    text <گر به بر اندرکشی سیمبری چون تو کو>
    text <بوسه جان بایدت بر دهن خویش زن>
  block
    text <بهر جمال تو است جندره حوریان>
    text <عکس رخ خوب توست خوبی هر مرد و زن>
  block
    text <پرده خوبی تو شقه زلف تو است>
    text <ور نه برون تافتی نور تو ای خوش ذقن>
  block
    text <آمد نقاش تن سوی بتان ضمیر>
    text <دست و دلش درشکست باز بماندش دهن>
  block
    text <این قفس پرنگار پرده مرغ دل است>
    text <دل تو بنشناختی از قفس دل شکن>
  block
    text <پرده برانداخت دل از گل آدم چنانک>
    text <سجده درآمد ملک گشت به دل مفتتن>
  block
    text <واسطه برخاستی گر نفسی ترک عشق>
    text <پیش نشستی به لطف کای چلپی کیمسن>
  block
    text <چشم شدی غیب بین گر نظر شمس دین>
    text <مفخر تبریزیان بر تو شدی غمزه زن>
