
text <خلق می‌جنبند مانا روز شد>
  block
    text <خلق می‌جنبند مانا روز شد>
    text <روز را جان بخش جانا روز شد>
  block
    text <چند شب گشتیم ما و چند روز>
    text <در غم و شادی تو تا روز شد>
  block
    text <در جهان بس شهرها کان جا شبست>
    text <اندر این ساعت که این جا روز شد>
  block
    text <در شب غفلت جهانی خفته‌اند>
    text <ز آفتاب عشق ما را روز شد>
  block
    text <هر که عاشق نیست او را روز نیست>
    text <هر که را عشقست و سودا روز شد>
  block
    text <صبح را در کنج این خانه مجوی>
    text <رو به بالا کن به بالا روز شد>
  block
    text <بر تو گر خارست بر ما گل شکفت>
    text <بر تو گر شامست بر ما روز شد>
  block
    text <گر تو از طفلی ز روز آگه نه‌ای>
    text <خیز با ما جان بابا روز شد>
  block
    text <روز را منکر مشو لا لا مگو>
    text <چند لا لا جان لالا روز شد>
  block
    text <آفتاب آمد که انشق القمر>
    text <بشنو این فرمان اعلا روز شد>
  block
    text <پاسبانا بس دگر چوبک مزن>
    text <پاسبان و حارس ما روز شد>
