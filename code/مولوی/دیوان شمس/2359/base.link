
text <آن سفره بیار و در میان نه>
  block
    text <آن سفره بیار و در میان نه>
    text <و آن کاسه به پیش عاشقان نه>
  block
    text <انبوه بریز نان که زشت است>
    text <کآواز دهد کسی که نان نه>
  block
    text <تن را چو بنان شکار کردی>
    text <جان را برگیر و پیش جان نه>
  block
    text <امروز قیامت تو برخاست>
    text <برخیز قدم بر آسمان نه>
  block
    text <از آتش عشق نردبان ساز>
    text <بر گنبد چرخ نردبان نه>
  block
    text <ای زهره ز چشم‌های هندو>
    text <ترکانه تو تیر در کمان نه>
  block
    text <گر سینه زیان کند ز زخمت>
    text <زخمی دیگر بر آن زیان نه>
  block
    text <چون نکته ز راه چشم گویی>
    text <ما را همه مهر بر دهان نه>
  block
    text <ای اشک چو رفتی از در چشم>
    text <آن جا رو و سر بر آستان نه>
