
text <ای ساقی روشن دلان بردار سغراق کرم>
  block
    text <ای ساقی روشن دلان بردار سغراق کرم>
    text <کز بهر این آورده‌ای ما را ز صحرای عدم>
  block
    text <تا جان ز فکرت بگذرد وین پرده‌ها را بردرد>
    text <زیرا که فکرت جان خورد جان را کند هر لحظه کم>
  block
    text <ای دل خموش از قال او واقف نه‌ای ز احوال او>
    text <بر رخ نداری خال او گر چون مهی ای جان عم>
  block
    text <خوبی جمال عالمان وان حال حال عارفان>
    text <کو دیده کو دانش بگو کو گلستان کو بوی و شم>
  block
    text <زان می که او سرکه شود زو ترش رویی کی رود>
    text <این می مجو آن می بجو کو جام غم کو جام جم>
  block
    text <آن می بیار ای خوبرو کاشکوفه‌اش حکمت بود>
    text <کز بحر جان دارد مدد تا درج در شد زو شکم>
  block
    text <بر ریز آن رطل گران بر آه سرد منکران>
    text <تا سردشان سوزان شود گردد همه لاشان نعم>
  block
    text <گر مجسم خالی بدی گفتار من عالی بدی>
    text <یا نور شو یا دور شو بر ما مکن چندین ستم>
  block
    text <مانند درد دیده‌ای بر دیده برچفسیده‌ای>
    text <ای خواجه برگردان ورق ور نه شکستم من قلم>
  block
    text <هر کس که هایی می کند آخر ز جایی می کند>
    text <شاهی بود یا لشکری تنها نباشد آن علم>
  block
    text <خالی نمی‌گردد وطن خالی کن این تن را ز من>
    text <مستست جان در آب و گل ترسم که درلغزد قدم>
  block
    text <ای شمس تبریزی ببین ما را تو این نعم المعین>
    text <ای قوت پا در روش وی صحت جان در سقم>
