
text <پرده بگردان و بزن ساز نو>
  block
    text <پرده بگردان و بزن ساز نو>
    text <هین که رسید از فلک آواز نو>
  block
    text <تازه و خندان نشود گوش و هوش>
    text <تا ز خرد درنرسد راز نو>
  block
    text <این بکند زهره که چون ماه دید>
    text <او بزند چنگ طرب ساز نو>
  block
    text <خیز سبک رطل گران را بیار>
    text <تا ببرم شرم ز هنباز نو>
  block
    text <برجه ساقی طرب آغاز کن>
    text <وز می کهنه بنه آغاز نو>
  block
    text <در عوض آنک گزیدی رخم>
    text <بوسه بده بر سر این گاز نو>
  block
    text <از تو رخ همچو زرم گاز یافت>
    text <می‌رسدم گر بکنم ناز نو>
  block
    text <چون نکنم ناز که پنهان و فاش>
    text <می‌رسدم خلعت و اعزاز نو>
  block
    text <خلعت نو بین که به هر گوشه‌اش>
    text <تازه طرازی است ز طراز نو>
  block
    text <پر همایی بگشا در وفا>
    text <بر سر عشاق به پرواز نو>
  block
    text <مرد قناعت که کرم‌های تو>
    text <حرص دهد هر نفس و آز نو>
  block
    text <می به سبو ده که به تو تشنه شد>
    text <این قنق خابیه پرداز نو>
  block
    text <رنگ رخ و اشک روانم بس است>
    text <سر مرا هر یک غماز نو>
  block
    text <گرم درآ گرم که آن گرمدار>
    text <صنعت نو دارد و انگاز نو>
  block
    text <بس کن کاین گفت تو نسبت به عشق>
    text <جامه کهنه‌ست ز بزاز نو>
