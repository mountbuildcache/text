
text <خدایگان جمال و خلاصه خوبی>
  block
    text <خدایگان جمال و خلاصه خوبی>
    text <به جان و عقل درآمد به رسم گل کوبی>
  block
    text <بیا بیا که حیات و نجات خلق تویی>
    text <بیا بیا که تو چشم و چراغ یعقوبی>
  block
    text <قدم بنه تو بر آب و گلم که از قدمت>
    text <ز آب و گل برود تیرگی و محجوبی>
  block
    text <ز تاب تو برسد سنگ‌ها به یاقوتی>
    text <ز طالبیت رسد طالبی به مطلوبی>
  block
    text <بیا بیا که جمال و جلال می‌بخشی>
    text <بیا بیا که دوای هزار ایوبی>
  block
    text <بیا بیا تو اگر چه نرفته‌ای هرگز>
    text <ولیک هر سخنی گویمت به مرغوبی>
  block
    text <به جای جان تو نشین که هزار چون جانی>
    text <محب و عاشق خود را تو کش که محبوبی>
  block
    text <اگر نه شاه جهان اوست ای جهان دژم>
    text <به جان او که بگویی چرا در آشوبی>
  block
    text <گهی ز رایت سبزش لطیف و سرسبزی>
    text <ز قلب لشکر هیجاش گاه مقلوبی>
  block
    text <دمی چو فکرت نقاش نقش‌ها سازی>
    text <گهی چو دسته فراش فرش‌ها روبی>
  block
    text <چو نقش را تو بروبی خلاصه آن را>
    text <فرشتگی دهی و پر و بال کروبی>
  block
    text <خموش آب نگهدار همچو مشک درست>
    text <ور از شکاف بریزی بدانک معیوبی>
  block
    text <به شمس مفخر تبریز از آن رسید دلت>
    text <که چست دلدل دل می‌نمود مرکوبی>
