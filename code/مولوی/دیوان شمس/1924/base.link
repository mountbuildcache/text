
text <ای روی تو نوبهار خندان>
  block
    text <ای روی تو نوبهار خندان>
    text <احسنت زهی نگار خندان>
  block
    text <می بینمت ای نگار در خلد>
    text <بر شاخ درخت انار خندان>
  block
    text <یک لحظه جدا مباش از من>
    text <ای یار نکوعذار خندان>
  block
    text <ای شهر جهان خراب بی‌تو>
    text <ای خسرو و شهریار خندان>
  block
    text <ای صد گل سرخ عاشق تو>
    text <بر چشمه و سبزه زار خندان>
  block
    text <در بیشه دل خیال رویت>
    text <شیر است کند شکار خندان>
  block
    text <هر روز ز جانبی برآیی>
    text <چون دولت بی‌قرار خندان>
  block
    text <بحری است صفات شمس تبریز>
    text <پر از در شاهوار خندان>
