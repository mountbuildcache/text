
text <شنودم من که چاکر را ستودی>
  block
    text <شنودم من که چاکر را ستودی>
    text <کی باشم من تو لطف خود نمودی>
  block
    text <تو کان لعل و جان کهربایی>
    text <به رحمت برگ کاهی را ربودی>
  block
    text <یکی آهن بدم بی‌قدر و قیمت>
    text <توام آیینه ای کردی زدودی>
  block
    text <ز طوفان فناام واخریدی>
    text <که هم نوحی و هم کشتی جودی>
  block
    text <دلا گر سوختی چون عود بوده>
    text <وگر خامی بسوز اکنون که عودی>
  block
    text <به زیر سایه اقبال خفتم>
    text <برون پنج حس راهم گشودی>
  block
    text <بدان ره بی‌پر و بی‌پا و بی‌سر>
    text <به شرق و غرب شاید شد به زودی>
  block
    text <در آن ره نیست خار اختیاری>
    text <نه ترسایی است آن جا نه جهودی>
  block
    text <برون از خطه چرخ کبودش>
    text <رهیده جان ز کوری و کبودی>
  block
    text <چه می‌گریی بر خندندگان رو>
    text <چه می‌پایی همان جا رو که بودی>
  block
    text <از این شهدی که صد گون نیش دارد>
    text <بجز دنبل ببین چیزی فزودی>
