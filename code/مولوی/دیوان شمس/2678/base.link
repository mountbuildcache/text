
text <اگر خورشید جاویدان نگشتی>
  block
    text <اگر خورشید جاویدان نگشتی>
    text <درخت و رخت بازرگان نگشتی>
  block
    text <دو دست کفشگر گر ساکنستی>
    text <همیشه گربه در انبان نگشتی>
  block
    text <اگر نه عشوه‌های باد بودی>
    text <سر شاخ گل خندان نگشتی>
  block
    text <چه گویم گر نبودی آن که دانی>
    text <به هر دم این نگشتی آن نگشتی>
  block
    text <فلک چتر است و سلطان عقل کلی>
    text <نگشتی چتر اگر سلطان نگشتی>
  block
    text <اگر آواز سرهنگان نبودی>
    text <نگشتی اختر و کیوان نگشتی>
  block
    text <کریمی گر ندادی ابر و باران>
    text <یکی جرعه به گرد خوان نگشتی>
  block
    text <درونت گر نبودی کیمیاگر>
    text <به هر دم خون و بلغم جان نگشتی>
  block
    text <نهان از عالم ار نی عالمستی>
    text <دل تاریک تو میدان نگشتی>
  block
    text <نهان دار این سخن را ز آنک زرها>
    text <اگر پنهان نبودی کان نگشتی>
