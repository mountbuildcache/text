
text <نماز شام چو خورشید در غروب آید>
  block
    text <نماز شام چو خورشید در غروب آید>
    text <ببندد این ره حس راه غیب بگشاید>
  block
    text <به پیش درکند ارواح را فرشته خواب>
    text <به شیوه گله بانی که گله را پاید>
  block
    text <به لامکان به سوی مرغزار روحانی>
    text <چه شهرها و چه روضاتشان که بنماید>
  block
    text <هزار صورت و شخص عجب ببیند روح>
    text <چو خواب نقش جهان را از او فروساید>
  block
    text <هماره گویی جان خود مقیم آن جا بود>
    text <نه یاد این کند و نی ملالش افزاید>
  block
    text <ز بار و رخت که این جا بر آن همی‌لرزید>
    text <دلش چنان برهد که غمیش نگزاید>
