
text <فغان فغان که ببست آن نگار بار سفر>
  block
    text <فغان فغان که ببست آن نگار بار سفر>
    text <فغان که بنده مر او را نبود یار سفر>
  block
    text <فغان که کار سفر نیست سخره دستم>
    text <که تا ز هم بدرم جمله پود و تار سفر>
  block
    text <ولیک طالع خورشید و مه سفر باشد>
    text <که تاز گردششان سایه شد سوار سفر>
  block
    text <سفر بیامد وزان هجر عذرها می‌خواست>
    text <بدان زبان که شد این بنده شرمسار سفر>
  block
    text <بگفتمش که ز روباه شانگی بگذر>
    text <که شیر کرد شکارم به مرغزار سفر>
  block
    text <مراست جان مسافر چو آب و من چون جوی>
    text <روانه جانب دریا که شد مدار سفر>
  block
    text <دود به لب لب این جوی تا لب دریا>
    text <دلی که خست در این راه‌ها ز خار سفر>
  block
    text <به روی آینه بنگر که از سفر آمد>
    text <صفا نگر تو به رویش از آن غبار سفر>
  block
    text <سفر سفر چو چنان یار غار در سفرست>
    text <تو بخت بخت سفر دان و کار کار سفر>
  block
    text <همیشه چشم گشایم چو غنچه بر سر راه>
    text <چو سرو روح روانست در بهار سفر>
  block
    text <چو شمس مفخر تبریز در سفر افتاد>
    text <چه مملکت که بگسترد در دوار سفر>
