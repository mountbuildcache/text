
text <کسی که باده خورد بامداد زین ساقی>
  block
    text <کسی که باده خورد بامداد زین ساقی>
    text <خمار چشم خوشش بین و فهم کن باقی>
  block
    text <به ناشتاب سعادت مرا رسید شتاب>
    text <چنانک کعبه بیاید به نزد آفاقی>
  block
    text <بیا حیات همه ساقیان بپیما زود>
    text <شراب لعل خدایی خاص رواقی>
  block
    text <هزار جام پر از زهر داده بود فراق>
    text <رسید معدن تریاق و کرد تریاقی>
  block
    text <بیا که دولت نو یافت از تو بخت جوان>
    text <بیا که خلعت نو یافت از تو مشتاقی>
  block
    text <چگونه خنده بپوشم انار خندانم>
    text <نبات و قند نتاند نمود سماقی>
  block
    text <تویی که جفت کنی هر یتیم را به مراد>
    text <که هیچ جفت نداری به مکرمت طاقی>
  block
    text <جهان لهو و لعب کودکانه باده دهد>
    text <ز توست مستی بالغ که زفت سغراقی>
  block
    text <به گرد خانه دل مرا غم همی‌گردد>
    text <بکند دیده ماران زمرد راقی>
  block
    text <برآ در آینه شو یا ز پیش چشمم دور>
    text <که زنگ قیصر روم و عدو احداقی>
  block
    text <نماید آینه‌ام عکس روی و قانع نیست>
    text <صور نماید و بخشد مزید براقی>
  block
    text <از این گذر کن کامروز تا به شب عیش است>
    text <خراب و مست دریدیم دلق زراقی>
  block
    text <بریز بر سر و ریشش سبوی می امروز>
    text <هر آنک دم زند از عقل و خوب اخلاقی>
  block
    text <چراغ قصر جهان قیصر منست امروز>
    text <به برق عارض رومی و چشم قفچاقی>
  block
    text <به باد باده پراکنده گشت ابر سخن>
    text <فرست باده بی‌ابر را که رزاقی>
