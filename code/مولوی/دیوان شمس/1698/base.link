
text <ای توبه‌ام شکسته از تو کجا گریزم>
  block
    text <ای توبه‌ام شکسته از تو کجا گریزم>
    text <ای در دلم نشسته از تو کجا گریزم>
  block
    text <ای نور هر دو دیده بی‌تو چگونه بینم>
    text <وی گردنم ببسته از تو کجا گریزم>
  block
    text <ای شش جهت ز نورت چون آینه‌ست شش رو>
    text <وی روی تو خجسته از تو کجا گریزم>
  block
    text <دل بود از تو خسته جان بود از تو رسته>
    text <جان نیز گشت خسته از تو کجا گریزم>
  block
    text <گر بندم این بصر را ور بسکلم نظر را>
    text <از دل نه‌ای گسسته از تو کجا گریزم>
