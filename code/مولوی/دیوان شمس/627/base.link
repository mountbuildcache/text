
text <عاشق به سوی عاشق زنجیر همی‌درد>
  block
    text <عاشق به سوی عاشق زنجیر همی‌درد>
    text <دیوانه همی‌گردد تدبیر همی‌درد>
  block
    text <تقصیر کجا گنجد در گرم روی عاشق>
    text <کز آتش عشق او تقصیر همی‌درد>
  block
    text <تا حال جوان چه بود کان آتش بی‌علت>
    text <دراعه تقوا را بر پیر همی‌درد>
  block
    text <صد پرده در پرده گر باشد در چشمی>
    text <ابروی کمان شکلش از تیر همی‌درد>
  block
    text <مرغ دل هر عاشق کز بیضه برون آید>
    text <از چنگل تعجیلش تأخیر همی‌درد>
  block
    text <این عالم چون قیرست پای همه بگرفته>
    text <چون آتش عشق آید این قیر همی‌درد>
  block
    text <شمس الحق تبریزی هم خسرو و هم میرست>
    text <پیراهن هر صبری زان میر همی‌درد>
