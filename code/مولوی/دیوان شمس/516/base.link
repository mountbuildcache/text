
text <بازرسیدیم ز میخانه مست>
  block
    text <بازرسیدیم ز میخانه مست>
    text <بازرهیدیم ز بالا و پست>
  block
    text <جمله مستان خوش و رقصان شدند>
    text <دست زنید ای صنمان دست دست>
  block
    text <ماهی و دریا همه مستی کنند>
    text <چونک سر زلف تو افتاده شست>
  block
    text <زیر و زبر گشت خرابات ما>
    text <خنب نگون گشت و قرابه شکست>
  block
    text <پیر خرابات چو آن شور دید>
    text <بر سر بام آمد و از بام جست>
  block
    text <جوش برآورد یکی می کز او>
    text <هست شود نیست شود نیست هست>
  block
    text <شیشه چو بشکست و به هر سوی ریخت>
    text <چند کف پای حریفان که خست>
  block
    text <آن که سر از پای نداند کجاست>
    text <مست فتادست به کوی الست>
  block
    text <باده پرستان همه در عشرتند>
    text <تنتن تنتن شنو ای تن پرست>
