
text <مادرم بخت بده است و پدرم جود و کرم>
  block
    text <مادرم بخت بده است و پدرم جود و کرم>
    text <فرح ابن الفرح ابن الفرح ابن الفرحم>
  block
    text <هین که بکلربک شادی به سعادت برسید>
    text <پر شد این شهر و بیابان سپه و طبل و علم>
  block
    text <گر به گرگی برسم یوسف مه روی شود>
    text <در چهی گر بروم گردد چه باغ ارم>
  block
    text <آنک باشد ز بخیلی دل او آهن و سنگ>
    text <خاتم وقت شود پیش من از جود و کرم>
  block
    text <خاک چون در کف من زر شود و نقره خام>
    text <چون مرا راه زند فتنه گر زر و درم>
  block
    text <صنمی دارم گر بوی خوشش فاش شود>
    text <جان پذیرد ز خوشی گر بود از سنگ صنم>
  block
    text <مرد غم در فرحش که جبر الله عزاک>
    text <آن چنان تیغ چگونه نزند گردن غم>
  block
    text <بستاند به ستم او دل هر کی خواهد>
    text <عدل‌ها جمله غلامان چنین ظلم و ستم>
  block
    text <آن چه خال است بر آن رخ که اگر جلوه کند>
    text <زود بیگانه شود در هوسش خال زعم>
  block
    text <گفتم ار بس کنم و قصه فروداشت کنم>
    text <تو تمامش کنی و شرح کنی گفت نعم>
