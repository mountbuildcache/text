
text <شد جادوی حرام و حق از جادوی بری>
  block
    text <شد جادوی حرام و حق از جادوی بری>
    text <بر تو حرام نیست که محبوب ساحری>
  block
    text <می‌بند و می‌گشا که همین است جادوی>
    text <می‌بخش و می‌ربا که همین است داوری>
  block
    text <دریا بدیده‌ایم که در وی گهر بود>
    text <دریا درون گوهر کی کرد باوری>
  block
    text <سحر حلال آمد بگشاد پر و بال>
    text <افسانه گشت بابل و دستان سامری>
  block
    text <همیان زر نهاده و معیوب می‌خرد>
    text <ای عاشقان کی دید که شد ماه مشتری>
  block
    text <امروز می‌گزید ز بازار اسپ او>
    text <اسپان پشت ریش و یدک‌های لاغری>
  block
    text <گفتم که اسب مرده چنین راه کی برد>
    text <گفتا که راه ما نتوان شد به لمتری>
  block
    text <کشتی شکسته باید در آبگیر خضر>
    text <کشتی چو نشکنی تو نه کشتی که لنگری>
  block
    text <دنیا چو قنطره‌ست گذر کن چو پا شکست>
    text <با پای ناشکسته از این پول نگذری>
  block
    text <زیرا رجوع ضد قدوم است و عکس او است>
    text <فرمان ارجعی را منیوش سرسری>
