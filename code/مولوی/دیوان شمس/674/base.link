
text <چنان کز غم دل دانا گریزد>
  block
    text <چنان کز غم دل دانا گریزد>
    text <دو چندان غم ز پیش ما گریزد>
  block
    text <مگر ما شحنه‌ایم و غم چو دزدست>
    text <چو ما را دید جا از جا گریزد>
  block
    text <بغرد شیر عشق و گله غم>
    text <چو صید از شیر در صحرا گریزد>
  block
    text <ز نابینا برهنه غم ندارد>
    text <ز پیش دیده بینا گریزد>
  block
    text <مرا سوداست تا غم را ببینم>
    text <ولیکن غم از این سودا گریزد>
  block
    text <همه عالم به دست غم زبونند>
    text <چو او بیند مرا تنها گریزد>
  block
    text <اگر بالا روم پستی گریزد>
    text <وگر پستی روم بالا گریزد>
  block
    text <خمش باشم بود کاین غم درافتد>
    text <غلط خود غم ز ناگویا گریزد>
