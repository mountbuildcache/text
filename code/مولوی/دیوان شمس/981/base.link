
text <شعر من نان مصر را ماند>
  block
    text <شعر من نان مصر را ماند>
    text <شب بر او بگذرد نتانی خورد>
  block
    text <آن زمانش بخور که تازه بود>
    text <پیش از آنک بر او نشیند گرد>
  block
    text <گرمسیر ضمیر جای ویست>
    text <می‌بمیرد در این جهان از برد>
  block
    text <همچو ماهی دمی به خشک طپید>
    text <ساعتی دیگرش ببینی سرد>
  block
    text <ور خوری بر خیال تازگیش>
    text <بس خیالات نقش باید کرد>
  block
    text <آنچ نوشی خیال تو باشد>
    text <نبود گفتن کهن ای مرد>
