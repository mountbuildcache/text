
text <بده آن باده دوشین که من از نوش تو مستم>
  block
    text <بده آن باده دوشین که من از نوش تو مستم>
    text <بده ای حاتم عالم قدح زفت به دستم>
  block
    text <ز من ای ساقی مردان نفسی روی مگردان>
    text <دل من مشکن اگر نه قدح و شیشه شکستم>
  block
    text <قدحی بود به دستم بفکندم بشکستم>
    text <کف صد پای برهنه من از آن شیشه بخستم>
  block
    text <تو بدان شیشه پرستی که ز شیشه است شرابت>
    text <می من نیست ز شیره ز چه رو شیشه پرستم>
  block
    text <بکش ای دل می جانی و بخسب ایمن و فارغ>
    text <که سر غصه بریدم ز غم و غصه برستم>
  block
    text <دل من رفت به بالا تن من رفت به پستی>
    text <من بیچاره کجایم نه به بالا نه به پستم>
  block
    text <چه خوش آویخته سیبم که ز سنگت نشکیبم>
    text <ز بلی چون بشکیبم من اگر مست الستم>
  block
    text <تو ز من پرس که این عشق چه گنج است و چه دارد>
    text <تو مرا نیز از او پرس که گوید چه کسستم>
  block
    text <به لب جوی چه گردی بجه از جوی چو مردی>
    text <بجه از جوی و مرا جو که من از جوی بجستم>
  block
    text <فلئن قمت اقمنا و لئن رحت رحلنا>
    text <چو بخوردی تو بخوردم چو نشستی تو نشستم>
  block
    text <منم آن مست دهلزن که شدم مست به میدان>
    text <دهل خویش چو پرچم به سر نیزه ببستم>
  block
    text <چه خوش و بیخود شاهی هله خاموش چو ماهی>
    text <چو ز هستی برهیدم چه کشی باز به هستم>
