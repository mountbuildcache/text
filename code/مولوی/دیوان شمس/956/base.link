
text <ز جان سوخته‌ام خلق را حذار کنید>
  block
    text <ز جان سوخته‌ام خلق را حذار کنید>
    text <که الله الله ز آتش رخان فرار کنید>
  block
    text <که آتش رخشان خاصیت چنین دارد>
    text <که هر قرار که دارید بی‌قرار کنید>
  block
    text <دلی که کاهل گردد نداش می‌آید>
    text <که زنده است سلیمان عشق کار کنید>
  block
    text <مباش کاهل کاین قافله روانه شدست>
    text <ز قافله بممانید و زود بار کنید>
  block
    text <چهارپای طبایع نکوبد این ره را>
    text <به ترک خاک و هواها و آب و نار کنید>
  block
    text <غنیست چشم من از سرمه سپاهانی>
    text <ز خاک تبریز او را مگر نثار کنید>
  block
    text <بزرگی از شه ارواح شمس تبریزست>
    text <وجودها پی این کبریا صغار کنید>
