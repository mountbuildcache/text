
text <الا میر خوبان هلا تا نرنجی>
  block
    text <الا میر خوبان هلا تا نرنجی>
    text <بهانه نگیری و از ما نرنجی>
  block
    text <تویی یار غارم امید تو دارم>
    text <که سر را نخارم نگارا نرنجی>
  block
    text <تو جانان مایی تو خاصان مایی>
    text <ز هر جا برنجی از این جا نرنجی>
  block
    text <تویی شب فروزم تویی بخت و روزم>
    text <که امشب بخندی و فردا نرنجی>
  block
    text <یکی مشت خاکیم ای جان چه باشد>
    text <که از ما و زین‌ها و زان‌ها نرنجی>
  block
    text <چو دانا و نادان شدند از تو شادان>
    text <ز نادان نگیری ز دانا نرنجی>
