
text <چشم پرنور که مست نظر جانانست>
  block
    text <چشم پرنور که مست نظر جانانست>
    text <ماه از او چشم گرفتست و فلک لرزانست>
  block
    text <خاصه آن لحظه که از حضرت حق نور کشد>
    text <سجده گاه ملک و قبله هر انسانست>
  block
    text <هر که او سر ننهد بر کف پایش آن دم>
    text <بهر ناموس منی آن نفس او شیطانست>
  block
    text <و آنک آن لحظه نبیند اثر نور برو>
    text <او کم از دیو بود زانک تن بی‌جانست>
  block
    text <دل به جا دار در آن طلعت باهیبت او>
    text <گر تو مردی که رخش قبله گه مردانست>
  block
    text <دست بردار ز سینه چه نگه می‌داری>
    text <جان در آن لحظه بده شاد که مقصود آنست>
  block
    text <جمله را آب درانداز و در آن آتش شو>
    text <کآتش چهره او چشمه گه حیوانست>
  block
    text <سر برآور ز میان دل شمس تبریز>
    text <کو خدیو ابد و خسرو هر فرمانست>
