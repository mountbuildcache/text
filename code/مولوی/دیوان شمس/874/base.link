
text <امروز مرده بین که چه سان زنده می‌شود>
  block
    text <امروز مرده بین که چه سان زنده می‌شود>
    text <آزاد سرو بین که چه سان بنده می‌شود>
  block
    text <پوسیده استخوان و کفن‌های مرده بین>
    text <کز روح و علم و عشق چه آکنده می‌شود>
  block
    text <آن حلق و آن دهان که دریدست در لحد>
    text <چون عندلیب مست چه گوینده می‌شود>
  block
    text <آن جان به شیشه‌ای که ز سوزن همی‌گریخت>
    text <جان را به تیغ عشق فروشنده می‌شود>
  block
    text <بسیار دیده‌ای که بجوشد ز سنگ آب>
    text <از شهد شیر بین که چه جوشنده می‌شود>
  block
    text <امروز کعبه بین که روان شد به سوی حاج>
    text <کز وی هزار قافله فرخنده می‌شود>
  block
    text <امروز غوره بین که شکر بست از نشاط>
    text <امروز شوره بین که چه روینده می‌شود>
  block
    text <می‌خند ای زمین که بزادی خلیفه‌ای>
    text <کز وی کلوخ و سنگ تو جنبنده می شود>
  block
    text <غم مرد و گریه رفت بقای من و تو باد>
    text <هر جا که گریه ایست کنون خنده می‌شود>
  block
    text <آن گلشنی شکفت که از فر بوی او>
    text <بی داس و تیش خار تو برکنده می‌شود>
  block
    text <پاینده گشت خضر که آب حیات دید>
    text <پاینده گشت و دید که پاینده می‌شود>
  block
    text <پاینده عمر باد روان لطیف ما>
    text <جان را بقاست تن چو قبا ژنده می‌شود>
  block
    text <خاموش و خوش بخسپ در این خرمن شکر>
    text <زیرا شکر به گفت پراکنده می‌شود>
  block
    text <من خامشم ولیک ز هیهای طوطیان>
    text <هم نیشکر ز لطف خروشنده می‌شود>
