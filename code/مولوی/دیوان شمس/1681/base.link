
text <من از این خانه به در می نروم>
  block
    text <من از این خانه به در می نروم>
    text <من از این شهر سفر می نروم>
  block
    text <منم و این صنم و باقی عمر>
    text <من از او جای دگر می نروم>
  block
    text <به خدا طوطی و طوطی بچه‌ام>
    text <جز سوی تنگ شکر می نروم>
  block
    text <یک زمانی که ز من دور شود>
    text <جز که در خون جگر می نروم>
  block
    text <گر جهان بحر شود موج زند>
    text <من به جز سوی گهر می نروم>
  block
    text <بلبل مستم و در باغ طرب>
    text <جز به سوی گل تر می نروم>
  block
    text <در سرم بوی میی افتاده‌ست>
    text <تا چو می جز که به سر می نروم>
  block
    text <این چنین باغ و چنین سرو و چمن>
    text <جای آن هست اگر می نروم>
