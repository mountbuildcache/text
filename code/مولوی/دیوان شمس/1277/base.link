
text <خواجه غلط کرده‌ای در صفت یار خویش>
  block
    text <خواجه غلط کرده‌ای در صفت یار خویش>
    text <سست گمان بوده‌ای عاقبت کار خویش>
  block
    text <در هوس گلرخان سست زنخ گشته‌ای>
    text <های اگر دیدیی روی چو گلنار خویش>
  block
    text <راه زنان عشق را مرگ لقب کرده‌اند>
    text <تا تو بلنگی ز بیم از ره و رفتار خویش>
  block
    text <گوش بنه تا که من حلقه به گوشت کنم>
    text <هستم از آن حلقه من سیر ز گفتار خویش>
  block
    text <پیش من آ که خوشم تا به برت درکشم>
    text <چون ز توام می‌رسد تحفه دلدار خویش>
