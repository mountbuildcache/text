
text <تو فقیری تو فقیری تو فقیر ابن فقیری>
  block
    text <تو فقیری تو فقیری تو فقیر ابن فقیری>
    text <تو کبیری تو کبیری تو کبیر ابن کبیری>
  block
    text <تو اصولی تو اصولی تو اصول ابن اصولی>
    text <تو خبیری تو خبیری تو خبیر ابن خبیری>
  block
    text <تو لطیفی تو لطیفی تو لطیف ابن لطیفی>
    text <تو جهانی دو جهان را به یکی کاه نگیری>
  block
    text <هله ای روح مصور هله ای بخت مکرر>
    text <نه ز خاکی نه ز آبی نه از این چرخ اثیری>
  block
    text <تو از آن شهر نهانی که بدان شهر کشانی>
    text <نشوی غره به چیزی نه ز کس عذر پذیری>
  block
    text <همگی آب حیاتی همگی قند و نباتی>
    text <همگی شکر و نجاتی نه خماری نه خمیری>
  block
    text <به یکی کرم منکس بدهی دیبه و اطلس>
    text <نکند بر تو زیان کس که شکوری و شکیری>
  block
    text <به عدم درنگریدم عدد ذره بدیدم>
    text <به پر عشق تو پران برهیده ز زحیری>
  block
    text <اگرت بیند آتش همگی آب شود خوش>
    text <اگرت بیند منکر برهد او ز نکیری>
