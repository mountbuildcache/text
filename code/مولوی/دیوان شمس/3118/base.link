
text <نگارا، چرا قول دشمن شنیدی>
  block
    text <نگارا، چرا قول دشمن شنیدی؟!>
    text <چرا بهر دشمن ز چاکر بریدی؟!>
  block
    text <چه سوگند خوردی؟! چه دل سخت کردی>
    text <که گویی که هرگز مرا خود ندیدی>
  block
    text <مها، بار دیگر نظر کن به چاکر>
    text <چنین دان، کاسیری ز کافر خریدی>
  block
    text <تو آب حیاتی، چو رویت بدیدم>
    text <چو می در تن بنده هرسو دویدی>
  block
    text <تو باز سپیدی، که بر من نشستی>
    text <ربودی دلم را، هوا بر پریدی>
  block
    text <دلم رو به دیوار کردست ازان دم>
    text <که در خانه رفتی و رو درکشیدی>
  block
    text <اگر جان بخواندم ترا راست گفتم>
    text <که جان ناپدیدست، و تو ناپدیدی>
  block
    text <به فریاد من رس، که این وقت رحمست>
    text <که صد جا به فریاد جانم رسیدی>
