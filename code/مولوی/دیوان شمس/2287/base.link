
text <آمد یار و بر کفش جام میی چو مشعله>
  block
    text <آمد یار و بر کفش جام میی چو مشعله>
    text <گفت بیا حریف شو گفتم آمدم هله>
  block
    text <جام میی که تابشش جان ببرد ز مشتری>
    text <چرخ زند ز بوی او بر سر چرخ سنبله>
  block
    text <کوه از او سبک شده مغز از او گران شده>
    text <روح سبوکشش شده عقل شکسته بلبله>
  block
    text <پاک نی و پلید نی در دو جهان بدید نی>
    text <قفل گشا کلید نی کنده هزار سلسله>
  block
    text <تازه کند ملول را مایه دهد فضول را>
    text <آنک زند ز بی‌رهه راه هزار قافله>
  block
    text <پیش رو بدان شده رهزن زاهدان شده>
    text <دایه شاهدان شده مایه بانگ و غلغله>
  block
    text <هر کی خورد ز نیک و بد مست بمانده تا ابد>
    text <هر که نخورد تا رود جانب غصه بی‌گله>
  block
    text <غرقه شو اندر آب حق مست شو از شراب حق>
    text <نیست شو و خراب حق ای دل تنگ حوصله>
  block
    text <هر کی بدان گمان برد از کف مرگ جان برد>
    text <آنک نگویم آن برد اینت عظیم منزله>
