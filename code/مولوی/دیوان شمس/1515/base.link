
text <چه نزدیک است جان تو به جانم>
  block
    text <چه نزدیک است جان تو به جانم>
    text <که هر چیزی که اندیشی بدانم>
  block
    text <از این نزدیکتر دارم نشانی>
    text <بیا نزدیک و بنگر در نشانم>
  block
    text <به درویشی بیا اندر میانه>
    text <مکن شوخی مگو کاندر میانم>
  block
    text <میان خانه‌ات همچون ستونم>
    text <ز بامت سرفرو چون ناودانم>
  block
    text <منم همراز تو در حشر و در نشر>
    text <نه چون یاران دنیا میزبانم>
  block
    text <میان بزم تو گردان چو خمرم>
    text <گه رزم تو سابق چون سنانم>
  block
    text <اگر چون برق مردن پیشه سازم>
    text <چو برق خوبی تو بی‌زبانم>
  block
    text <همیشه سرخوشم فرقی نباشد>
    text <اگر من جان دهم یا جان ستانم>
  block
    text <به تو گر جان دهم باشد تجارت>
    text <که بدهی به هر جانی صد جهانم>
  block
    text <در این خانه هزاران مرده بیش اند>
    text <تو بنشسته که اینک خان و مانم>
  block
    text <یکی کف خاک گوید زلف بودم>
    text <یکی کف خاک گوید استخوانم>
  block
    text <شوی حیران و ناگه عشق آید>
    text <که پیشم آ که زنده جاودانم>
  block
    text <بکش در بر بر سیمین ما را>
    text <که از خویشت همین دم وارهانم>
  block
    text <خمش کن خسروا هم گو ز شیرین>
    text <ز شیرینی همی‌سوزد دهانم>
