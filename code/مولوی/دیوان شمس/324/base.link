
text <درآ تا خرقه قالب دراندازم همین ساعت>
  block
    text <درآ تا خرقه قالب دراندازم همین ساعت>
    text <درآ تا خانه هستی بپردازم همین ساعت>
  block
    text <صلا زن پاکبازی را رها کن خاک بازی را>
    text <که یک جان دارم و خواهم که دربازم همین ساعت>
  block
    text <کمان زه کن خدایا نه که تیر قاب قوسینی>
    text <که وقت آمد که من جان را سپر سازم همین ساعت>
  block
    text <چو بر می‌آید این آتش فغان می‌خیزد از عالم>
    text <امانم ده امانم ده که بگدازم همین ساعت>
  block
    text <جهان از ترس می‌درد و جان از عشق می‌پرد>
    text <که مرغان را به رشک آرم ز پروازم همین ساعت>
