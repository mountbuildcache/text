
text <صلا ای صوفیان کامروز باری>
  block
    text <صلا ای صوفیان کامروز باری>
    text <سماع است و شراب و عیش آری>
  block
    text <صلا که ساعتی دیگر نیابی>
    text <ز مشرق تا به مغرب هوشیاری>
  block
    text <چنان در بحر مستی غرق گردند>
    text <که دل در عشق خوبی خوش عذاری>
  block
    text <از این مستان ننوشی های و هویی>
    text <وزین خوبان نبینی گوشواری>
  block
    text <در این مستان کجا وهمی رسیدی>
    text <گر این مستان ننالند از خماری>
  block
    text <به صد عالم نگنجد از جلالت>
    text <چنین سلطان و اعظم شهریاری>
  block
    text <ولیکن چون غبار انگیخت اسپش>
    text <به وهم آمد کر و فر سواری>
  block
    text <دهان بربند کاین جا یک نظر نیست>
    text <که بشناسد سواری از غباری>
