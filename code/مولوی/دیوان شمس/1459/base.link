
text <تا عاشق آن یارم بی‌کارم و بر کارم>
  block
    text <تا عاشق آن یارم بی‌کارم و بر کارم>
    text <سرگشته و پابرجا ماننده پرگارم>
  block
    text <ماننده مریخی با ماه و فلک خشمم>
    text <وز چرخ کله زرین در ننگم و در عارم>
  block
    text <گر خویش منی یارا می بین که چه بی‌خویشم>
    text <ز اسرار چه می پرسی چون شهره و اظهارم>
  block
    text <جز خون دل عاشق آن شیر نیاشامد>
    text <من زاده آن شیرم دلجویم و خون خوارم>
  block
    text <رنجورم و می دانی هم فاتحه می خوانی>
    text <ای دوست نمی‌بینی کز فاتحه بیمارم>
  block
    text <حلاج اشارت گو از خلق به دار آمد>
    text <وز تندی اسرارم حلاج زند دارم>
  block
    text <اقرار مکن خواجه من با تو نمی‌گویم>
    text <من مرده نمی‌شویم من خاره نمی‌خارم>
  block
    text <ای منکر مخدومی شمس الحق تبریزی>
    text <ز اقرار چو تو کوری بیزارم و بیزارم>
