
text <اگر درآید ناگه صنم زهی اقبال>
  block
    text <اگر درآید ناگه صنم زهی اقبال>
    text <چو در بتان زند آتش بتم زهی اقبال>
  block
    text <چنانک دی ز جمالش هزار توبه شکست>
    text <اگر رسد عجب امروز هم زهی اقبال>
  block
    text <نشسته‌اند در اومید او قطار قطار>
    text <اگر ز لطف نماید کرم زهی اقبال>
  block
    text <میان لشکر هجران که تیغ در تیغست>
    text <سپاه وصل برآرد علم زهی اقبال>
  block
    text <هزار گل بنماید که خار مست شود>
    text <هزار خنده برآرد ز غم زهی اقبال>
  block
    text <به رغم حرص شکم خوار خوان نهد با دل>
    text <هزار کاسه کشد بی‌شکم زهی اقبال>
  block
    text <چو عشق دست برآرد سبک شود قالب>
    text <دود بگرد فلک بی‌قدم زهی اقبال>
  block
    text <چو صبحدم برسد شاه شمس تبریزی>
    text <چو آفتاب جهان بی‌حشم زهی اقبال>
