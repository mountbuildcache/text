
text <آن شعله نور می‌خرامد>
  block
    text <آن شعله نور می‌خرامد>
    text <وان فتنه حور می‌خرامد>
  block
    text <شب جامه سپید کرد زیرا>
    text <کان ماه ز دور می‌خرامد>
  block
    text <مستان شبانه را بشارت>
    text <ساقی به سحور می‌خرامد>
  block
    text <جان را به مثال عود سوزیم>
    text <کان کان بلور می‌خرامد>
  block
    text <آن فتنه نگر که بار دیگر>
    text <با صد شر و شور می‌خرامد>
  block
    text <آن دشمن صبرهای عاشق>
    text <در خون صبور می‌خرامد>
  block
    text <جانم به فدای آن سلیمان>
    text <کو جانب مور می‌خرامد>
  block
    text <جز چهره عاشقان مبینید>
    text <کان شاه غیور می‌خرامد>
  block
    text <در قالب خلق شمس تبریز>
    text <چون نفخه صور می‌خرامد>
