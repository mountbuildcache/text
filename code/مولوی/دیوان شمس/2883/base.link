
text <چه حریصی که مرا بی‌خور و بی‌خواب کنی>
  block
    text <چه حریصی که مرا بی‌خور و بی‌خواب کنی>
    text <درکشی روی و مرا روی به محراب کنی>
  block
    text <آب را در دهنم تلختر از زهر کنی>
    text <زهره‌ام را ببری در غم خود آب کنی>
  block
    text <سوی حج رانی و در بادیه‌ام قطع کنی>
    text <اشتر و رخت مرا قسمت اعراب کنی>
  block
    text <گه ببخشی ثمر و زرع مرا خشک کنی>
    text <گه به بارانش همی سخره سیلاب کنی>
  block
    text <چون ز دام تو گریزم تو به تیرم دوزی>
    text <چون سوی دام روم دست به مضراب کنی>
  block
    text <باادب باشم گویی که برو مست نه‌ای>
    text <بی ادب گردم تو قصه آداب کنی>
  block
    text <گر بباری تو چو باران کرم بر بامم>
    text <هر دو چشمم ز نم و قطره چو میزاب کنی>
  block
    text <گه عزلت تو بگویی که چو رهبان گشتی>
    text <گه صحبت تو مرا دشمن اصحاب کنی>
  block
    text <گر قصب وار نپیچم دل خود در غم تو>
    text <چون قصب پیچ مرا هالک مهتاب کنی>
  block
    text <در توکل تو بگویی که سبب سنت ماست>
    text <در تسبب تو نکوهیدن اسباب کنی>
  block
    text <باز جان صید کنی چنگل او درشکنی>
    text <تن شود کلب معلم تش بی‌ناب کنی>
  block
    text <زرگر رنگ رخ ما چو دکانی گیرد>
    text <لقب زرگر ما را همه قلاب کنی>
  block
    text <من که باشم که به درگاه تو صبح صادق>
    text <هست لرزان که مباداش که کذاب کنی>
  block
    text <همه را نفی کنی بازدهی صد چندان>
    text <دی دهی و به بهارش همه ایجاب کنی>
  block
    text <بزنی گردن انجم تو به تیغ خورشید>
    text <بازشان هم تو فروز رخ عناب کنی>
  block
    text <چو خمش کرد بگویی که بگو و چو بگفت>
    text <گوییش پس تو چرا فتح چنین باب کنی>
