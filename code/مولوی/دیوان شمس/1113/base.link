
text <ای جان جان جان‌ها جانی و چیز دیگر>
  block
    text <ای جان جان جان‌ها جانی و چیز دیگر>
    text <وی کیمیای کان‌ها کانی و چیز دیگر>
  block
    text <ای آفتاب باقی وی ساقی سواقی>
    text <وی مشرب مذاقی آنی و چیز دیگر>
  block
    text <ای مشعله یقین را وی پرورش زمین را>
    text <وی عقل اولین را ثانی و چیز دیگر>
  block
    text <ای مظهر الهی وی فر پادشاهی>
    text <هر صنعتی که خواهی تانی و چیز دیگر>
  block
    text <هر گون غرایبی را هر بوالعجایبی را>
    text <هر غیب و غایبی را دانی و چیز دیگر>
  block
    text <زان عشق همچو افیون لیلی کنی و مجنون>
    text <ای از سنات گردون سانی و چیز دیگر>
  block
    text <ای نور صدرها را اومید صبرها را>
    text <بر اوج ابرها را رانی و چیز دیگر>
  block
    text <ای فخر انبیا را وی ذخر اولیا را>
    text <وی قصر اجتبا را بانی و چیز دیگر>
  block
    text <ای گنج مغفرت را وی بحر مرحمت را>
    text <من غیر درگهت را شانی و چیز دیگر>
  block
    text <چشمی که غیر رویت بیند ز بهر زینت>
    text <باشد در این جریمت زانی و چیز دیگر>
  block
    text <ای اصل اصل مبدا وی دستگیر فردا>
    text <گشتم به دست سودا عانی و چیز دیگر>
  block
    text <پرست این دهانم بر غیر تو نخوانم>
    text <چون هست غیر گوشت فانی و چیز دیگر>
