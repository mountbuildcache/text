
text <شب محنت که بد طبیب و تو افکار یاد کن>
  block
    text <شب محنت که بد طبیب و تو افکار یاد کن>
    text <که ز پای دلت بکند چنان خار یاد کن>
  block
    text <چو فتادی به چاه و گو که ببخشید جان نو>
    text <به سوی او بیا مرو مکن انکار یاد کن>
  block
    text <مکن اندک نبود آن به خدا شک نبود آن>
    text <نه به خویش آی اندکی و تو بسیار یاد کن>
  block
    text <تو به هنگام یاد کن که چو هنگام بگذرد>
    text <تو خوه از گل سخن تراش و خوه از خار یاد کن>
  block
    text <چو رسیدی به صدر او تو بدان حق قدر او>
    text <چو بدیدی تو بدر او تو ز دیدار یاد کن>
  block
    text <تو بدان قدر سوز او برسد باز روز او>
    text <ور از آن روز ایمنی تو ز اغیار یاد کن>
  block
    text <چه سپاس ار دو نان دهد به طبیبی که جان دهد>
    text <چو بزارد که ای طبیب ز بیمار یاد کن>
  block
    text <چو طبیبت نمود خرد دل تو آن زمان بمرد>
    text <پس از آن بانگ می‌زنی که ز مردار یاد کن>
  block
    text <مکن ار چه شدی چنین چو خزان دانه در زمین>
    text <ز بهارم حسام دین و ز گلزار یاد کن>
  block
    text <اگرت کار چون زر است نه گرو پیش گازر است>
    text <گرت امسال گوهر است نه تو از پار یاد کن>
  block
    text <چو بدیدی رحیل گل پس اقبال چیست ذل>
    text <نه که زنهار او است بس هله زنهار یاد کن>
