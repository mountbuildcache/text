
text <ای سر مردان برگو برگو>
  block
    text <ای سر مردان برگو برگو>
    text <وی شه میدان برگو برگو>
  block
    text <ای مه باقی وی شه ساقی>
    text <جان سخن دان برگو برگو>
  block
    text <قبله جمعی شعله شمعی>
    text <قصه ایشان برگو برگو>
  block
    text <ای همه دستان ساقی مستان>
    text <راز گلستان برگو برگو>
  block
    text <هم همه دانی هم همه جانی>
    text <خواجه دیوان برگو برگو>
  block
    text <آب حیاتی شاخ نباتی>
    text <نکته جانان برگو برگو>
  block
    text <غم نپذیری خشم نگیری>
    text <ای دل شادان برگو برگو>
  block
    text <خسرو شیرین بنشین بنشین>
    text <راه سپاهان برگو برگو>
  block
    text <دل بشکفتی خیلی و گفتی>
    text <باز دو چندان برگو برگو>
  block
    text <آن می صافی جام گزافی>
    text <درده و خندان برگو برگو>
  block
    text <یار ربابی هر چه که یابی>
    text <حرمت ایمان برگو برگو>
  block
    text <نی بستیزی نی بگریزی>
    text <بی‌سر و پایان برگو برگو>
