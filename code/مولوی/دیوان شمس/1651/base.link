
text <ما سر و پنجه و قوت نه از این جان داریم>
  block
    text <ما سر و پنجه و قوت نه از این جان داریم>
    text <ما کر و فر سعادت نه ز کیوان داریم>
  block
    text <آتش دولت ما نیست ز خورشید و اثیر>
    text <سبحات رخ تابنده ز سبحان داریم>
  block
    text <رگ و پی نی و در آن دجله خون می جوشیم>
    text <دست و پا نی و در آن معرکه جولان داریم>
  block
    text <هفت دریا بر ما غرقه یک قطره بود>
    text <که به کف شعشعه جوهر انسان داریم>
  block
    text <چه کم ار سر نبود چونک سراسر جانیم>
    text <چه غم ار زر نبود چون مدد از کان داریم>
  block
    text <بوهریره صفتیم و به گه داد و ستد>
    text <دل بدان سابقه و دست در انبان داریم>
  block
    text <اهرمن دیو و پری جمله به جان عاشق ماست>
    text <چونک در عشق خدا ملک سلیمان داریم>
  block
    text <در چه و حبس جهان گر چه رهین دلویم>
    text <چند یعقوب دل آشفته به کنعان داریم>
  block
    text <شمس تبریز شهنشاه همه مردان است>
    text <ما از آن قطب جهان حجت و برهان داریم>
