
text <هله زیرک هله زیرک هله زیرک زوتر>
  block
    text <هله زیرک هله زیرک هله زیرک زوتر>
    text <هله کز جنبش ساقی بدود باده به سر بر>
  block
    text <بدود روح پیاده سر گنجینه گشاده>
    text <رخ چون زهره نهاده غلطی روی قمر بر>
  block
    text <هله منشین و میاسا بهل این صبر و مواسا>
    text <بگزین جهد و مقاسا که چو دیکم به شرر بر>
  block
    text <اگرم عشوه پرستی سر هر راه نبستی>
    text <شب من روز شدستی زده رایت به سحر بر>
  block
    text <هله برجه هله برجه که ز خورشید سفر به>
    text <قدم از خانه به در نه همگان را به سفر بر>
  block
    text <سفر راه نهان کن سفر از جسم به جان کن>
    text <ز فرات آب روان کن بزن آن آب خضر بر>
  block
    text <دم بلبل چو شنیدی سوی گلزار دویدی>
    text <چو بدان باغ رسیدی بدو اکنون به شجر بر>
  block
    text <به شجر بر هله برگو مثل فاخته کوکو>
    text <که طلبکار بدین خو نزند کف به خبر بر>
