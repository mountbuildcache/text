
text <ما همه از الست همدستیم>
  block
    text <ما همه از الست همدستیم>
    text <عاقبت شکر بازپیوستیم>
  block
    text <ما همه همدلیم و همراهیم>
    text <جمله از یک شراب سرمستیم>
  block
    text <ما ز کونین عشق بگزیدیم>
    text <جز که آن عشق هیچ نپرستیم>
  block
    text <چند تلخی کشید جان ز فراق>
    text <عاقبت از فراق وارستیم>
  block
    text <آفتابی درآمد از روزن>
    text <کرد ما را بلند اگر پستیم>
  block
    text <آفتابا مکش ز ما دامن>
    text <نی که بر دامن تو بنشستیم>
  block
    text <از شعاع تو است اگر لعلیم>
    text <از تو هستیم ما اگر هستیم>
  block
    text <پیش تو ذره وار رقصانیم>
    text <از هوای تو بند بشکستیم>
