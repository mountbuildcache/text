
text <تو نفس نفس بر این دل هوسی دگر گماری>
  block
    text <تو نفس نفس بر این دل هوسی دگر گماری>
    text <چه خوش است این صبوری چه کنم نمی‌گذاری>
  block
    text <سر این خدای داند که مرا چه می‌دواند>
    text <تو چه دانی ای دل آخر تو بر این چه دست داری>
  block
    text <به شکارگاه بنگر که زبون شدند شیران>
    text <تو کجا گریزی آخر که چنین زبون شکاری>
  block
    text <تو از او نمی‌گریزی تو بدو همی‌گریزی>
    text <غلطی غلط از آنی که میان این غباری>
  block
    text <ز شه ار خبر نداری که همی‌کند شکارت>
    text <بنگر تو لحظه لحظه که شکار بی‌قراری>
  block
    text <چو به ترس هر کسی را طرفی همی‌دواند>
    text <اگر او محیط نبود ز کجاست ترسگاری>
  block
    text <ز کسی است ترس لابد که ز خود کسی نترسد>
    text <همه را مخوف دیدی جز از این همه‌ست باری>
  block
    text <به هلاک می‌دواند به خلاص می‌دواند>
    text <به از این نباشد ای جان که تو دل بدو سپاری>
  block
    text <بنمایمت سپردن دل اگر دلم بخواهد>
    text <دل خود بدو سپردم هم از او طلب تو یاری>
