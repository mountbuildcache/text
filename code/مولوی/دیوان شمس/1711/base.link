
text <بگشای چشم خود که از آن چشم روشنیم>
  block
    text <بگشای چشم خود که از آن چشم روشنیم>
    text <حاشا که چشم خویش از آن روی برکنیم>
  block
    text <پروانه‌ای تو بهر تو بفروز سینه را>
    text <تا خویش را ز عشق بر آن سینه برزنیم>
  block
    text <بفزای خوف عشق نخواهیم ایمنی>
    text <زیرا ز خوف عشق تو ما سخت ایمنیم>
  block
    text <پروانه را ز شمع تو هر روز مژده‌ای است>
    text <یعنی که مات شو که همی‌مات ضامنیم>
  block
    text <شادیم آن زمان که تو دعوی کنی که من>
    text <بی‌من شویم از خود و ز عشق صد منیم>
  block
    text <تا باغ گلستان جمال تو دیده‌ایم>
    text <چون سرو سربلند و زبانور چو سوسنیم>
  block
    text <بر گلشن زمانه برو آتشی بزن>
    text <زیرا ز عشق روی تو زان سوی گلشنیم>
  block
    text <ای آنک سست دل شده‌ای در طریق عشق>
    text <در ما گریز زود که ما برج آهنیم>
  block
    text <از ذوق آتش شه تبریز شمس دین>
    text <داریم آب رو و همه محض روغنیم>
