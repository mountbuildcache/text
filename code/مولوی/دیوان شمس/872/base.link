
text <این عشق جمله عاقل و بیدار می‌کشد>
  block
    text <این عشق جمله عاقل و بیدار می‌کشد>
    text <بی تیغ می‌برد سر و بی‌دار می‌کشد>
  block
    text <مهمان او شدیم که مهمان همی‌خورد>
    text <یار کسی شدیم که او یار می‌کشد>
  block
    text <چون یوسفی بدید چو گرگان همی‌درد>
    text <چونمؤمنی بدید چو کفار می‌کشد>
  block
    text <ما دل نهاده‌ایم که دلداریی کند>
    text <یا گر کشد به رحم و به هنجار می‌کشد>
  block
    text <نی نی که کشته را دم او جان همی‌دهد>
    text <گر چه به غمزه عاشق بسیار می‌کشد>
  block
    text <هل تا کشد تو را نه که آب حیات اوست>
    text <تلخی مکن که دوست عسل وار می‌کشد>
  block
    text <همت بلند دار که آن عشق همتی>
    text <شاهان برگزیده و احرار می‌کشد>
  block
    text <ما چون شبیم ظل زمین و وی آفتاب>
    text <شب را به تیغ صبح گهردار می‌کشد>
  block
    text <زنگی شب ببرد چو طرار عقل ما>
    text <شحنه صبوح آمد و طرار می‌کشد>
  block
    text <شب شرق تا به غرب گرفته سپاه زنگ>
    text <رومی روزشان به یکی بار می‌کشد>
  block
    text <حاصل مرا چو بلبل مستی ز گلشنیست>
    text <چون بلبلم جدایی گلزار می‌کشد>
