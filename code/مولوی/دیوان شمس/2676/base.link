
text <سبک بنواز ای مطرب ربایی>
  block
    text <سبک بنواز ای مطرب ربایی>
    text <بگردان زوتر ای ساقی شرابی>
  block
    text <که آورد آن پری رو رنگ دیگر>
    text <ز چشمه زندگی جوشید آبی>
  block
    text <چه آتش زد نهان دلبر به دل‌ها>
    text <که مجلس پر شد از بوی کبابی>
  block
    text <چرا ای پیر مجلس چنگ پرفن>
    text <نگویی ناله نی را جوابی>
  block
    text <نی نه چشم زان چشمان چه گوید>
    text <چنین بیدار باشد مست خوابی>
  block
    text <دل سنگین چو یابد تاب آن چشم>
    text <شود در حال او در خوشابی>
  block
    text <گدازد هر دو عالم بحر گیرد>
    text <چون آن مه رو براندازد نقابی>
  block
    text <ایا ساقی به اصحاب سعادت>
    text <بده حالی تو باری خمر نابی>
  block
    text <قدم تا فرق پر دارید از این می>
    text <که بوی شمس تبریزی بیابی>
