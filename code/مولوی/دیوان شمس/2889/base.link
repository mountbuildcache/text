
text <ای که تو چشمه حیوان و بهار چمنی>
  block
    text <ای که تو چشمه حیوان و بهار چمنی>
    text <چو منی تو خود خود را کی بگوید چو منی>
  block
    text <من شبم تو مه بدری مگریز از شب خویش>
    text <مه کی باشد که تو خورشید دو صد انجمی>
  block
    text <پاسبان در تو ماه برین بام فلک>
    text <تو که در مقعد صدقی چو شه اندر وطنی>
  block
    text <ماه پیمانه عمر است گهی پر گه نیم>
    text <تو به پیمانه نگنجی تو نه عمر زمنی>
  block
    text <هر کی در عهد تو از جور زمانه گله کرد>
    text <سزد ار کفش جفا بر دهن او بزنی>
  block
    text <کاین زمانه چو تن است و تو در او چون جانی>
    text <جان بود تن نبود تن چو تو جان جان تنی>
  block
    text <سجده کردند ملایک تن آدم را زود>
    text <پرتو جان تو دیدند در آن جسم سنی>
  block
    text <اهرمن صورت گل دید و سرش سجده نکرد>
    text <چوب رد بر سرش آمد که برو اهرمنی>
