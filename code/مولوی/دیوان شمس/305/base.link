
text <آواز داد اختر بس روشنست امشب>
  block
    text <آواز داد اختر بس روشنست امشب>
    text <گفتم ستارگان را مه با منست امشب>
  block
    text <بررو به بام بالا از بهر الصلا را>
    text <گل چیدنست امشب می خوردنست امشب>
  block
    text <تا روز دلبر ما اندر برست چون دل>
    text <دستش به مهر ما را در گردنست امشب>
  block
    text <تا روز زنگیان را با روم دار و گیرست>
    text <تا روز چنگیان را تنتن تنست امشب>
  block
    text <تا روز ساغر می در گردش است و بخشش>
    text <تا روز گل به خلوت با سوسنست امشب>
  block
    text <امشب شراب وصلت بر خاص و عام ریزم>
    text <شادی آنک ماهت بر روزنست امشب>
  block
    text <داوودوار ما را آهن چو موم گردد>
    text <کهن رباست دلبر دل آهنست امشب>
  block
    text <بگشای دست دل را تا پای عشق کوبد>
    text <کان زار ترس دیده در مأمنست امشب>
  block
    text <بر روی چون زر من ای بخت بوسه می‌ده>
    text <کاین زر گازدیده در معدنست امشب>
  block
    text <آن کو به مکر و دانش می‌بست راه ما را>
    text <پالان خر بر او نه کو کودنست امشب>
  block
    text <شمشیر آبدارش پوسیده است و چوبین>
    text <وان نیزه درازش چون سوزنست امشب>
  block
    text <خرگاه عنکبوتست آن قلعه حصینش>
    text <برگستوان و خودش چون روغنست امشب>
  block
    text <خاموش کن که طامع الکن بود همیشه>
    text <با او چه بحث داری کو الکنست امشب>
