
text <اندیشه را رها کن اندر دلش مگیر>
  block
    text <اندیشه را رها کن اندر دلش مگیر>
    text <زیرا برهنه‌ای تو و اندیشه زمهریر>
  block
    text <اندیشه می‌کنی که رهی از زحیر و رنج>
    text <اندیشه کردن آمد سرچشمه زحیر>
  block
    text <ز اندیشه‌ها برون دان بازار صنع را>
    text <آثار را نظاره کن ای سخره اثیر>
  block
    text <آن کوی را نگر که پرد زو مصورات>
    text <وان جوی را کز او شد گردنده چرخ پیر>
  block
    text <گلگونه‌ای کز اوست رخ دلبران چو گل>
    text <سرفتنه‌ای کز اوست رخ عاشقان زریر>
  block
    text <خوش از عدم همی‌پرد این صد هزار مرغ>
    text <از یک کمان همی‌جهد این صد هزار تیر>
  block
    text <بی‌چون و بی‌چگونه برون از رسوم و فهم>
    text <بی‌دست می‌سریشد در غیب صد خمیر>
  block
    text <بی‌آتشی تنور دل و معده‌ها فروخت>
    text <نان بر دکان نهاده و خباز ما ستیر>
  block
    text <از لوح خاک ساده دهد صد هزار نقش>
    text <وز جوش خون ماده دهد صد هزار شیر>
  block
    text <شییء اللهی بگفتی و آمد ز چرخ بانگ>
    text <زنبیل برگشا که عطا آمد ای فقیر>
  block
    text <زفت آمد آن نواله و زنبیل را درید>
    text <از مطبخ خدای نیاید صله حقیر>
  block
    text <آن کس که من و سلوی بفرستد از هوا>
    text <و آنک از شکاف کوه برون می‌کشد بعیر>
  block
    text <وان کو ز آب نطفه برآرد تهمتنی>
    text <وان کو ز خواب خفته گشاید ره مطیر>
  block
    text <اندر عدم نماید هر لحظه صورتی>
    text <تا این خیالیان بشتابند در مسیر>
  block
    text <فرمان کنم چو گفت خمش من خمش کنم>
    text <خود شرح این بگوید یک روز آن امیر>
