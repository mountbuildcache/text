
text <چو آمد روی مه رویم کی باشم من که باشم من>
  block
    text <چو آمد روی مه رویم کی باشم من که باشم من>
    text <چو زاید آفتاب جان کجا ماند شب آبستن>
  block
    text <چه باشد خار گریان رو که چون سور بهار آید>
    text <نگیرد رنگ و بوی خوش نگیرد خوی خندیدن>
  block
    text <چه باشد سنگ بی‌قیمت چو خورشید اندر او تابد>
    text <که از سنگی برون ناید نگردد گوهر روشن>
  block
    text <چه باشد شیر نوزاده ز یک گربه زبون باشد>
    text <چو شیر شیر آشامد شود او شیر شیرافکن>
  block
    text <یکی قطره منی بودی منی انداز کردت حق>
    text <چو سیمابی بدی وز حق شدستی شاه سیمین تن>
  block
    text <منی دیگری داری که آن بحر است و این قطره>
    text <قراضه است این منی تو و آن من هست چون معدن>
  block
    text <منی حق شود پیدا منی ما فنا گردد>
    text <بسوزد خرمن هستی چو ماه حق کند خرمن>
  block
    text <گرفتم دامن جان را که پوشیده‌ست تشریفی>
    text <که آن را نی گریبان است و نی تیریز و نی دامن>
  block
    text <قبای اطلس معنی که برقش کفرسوز آمد>
    text <گر این اطلس همی‌خواهی پلاس حرص را برکن>
  block
    text <اگر پوشیدم این اطلس سخن پوشیده گویم بس>
    text <اگر خود صد زبان دارم نگویم حرف چون سوسن>
  block
    text <چنین خلعت بدش در سر که نامش کرد مدثر>
    text <شعارش صورت نیر دثارش سیرت احسن>
