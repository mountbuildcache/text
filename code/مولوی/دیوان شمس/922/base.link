
text <چو عشق را هوس بوسه و کنار بود>
  block
    text <چو عشق را هوس بوسه و کنار بود>
    text <که را قرار بود جان که را قرار بود>
  block
    text <شکارگاه بخندد چو شه شکار رود>
    text <ولی چه گویی آن دم که شه شکار بود>
  block
    text <هزار ساغر می‌نشکند خمار مرا>
    text <دلم چو مست چنان چشم پرخمار بود>
  block
    text <گهی که خاک شوم خاک ذره ذره شود>
    text <نه ذره ذره من عاشق نگار بود>
  block
    text <ز هر غبار که آوازهای و هو شنوی>
    text <بدانک ذره من اندر آن غبار بود>
  block
    text <دلم ز آه شود ساکن و ازو خجلم>
    text <اگر چه آه ز ماه تو شرمسار بود>
  block
    text <به از صبوری اندر زمانه چیزی نیست>
    text <ولی نه از تو که صبر از تو سخت عار بود>
  block
    text <ایا به خویش فرورفته در غم کاری>
    text <تو تا برون نروی از میان چه کار بود>
  block
    text <چو عنکبوت زدود لعاب اندیشه>
    text <دگر مباف که پوسیده پود و تار بود>
  block
    text <برو تو بازده اندیشه را بدو که بداد>
    text <به شه نگر نه به اندیشه کان نثار بود>
  block
    text <چو تو نگویی گفت تو گفت او باشد>
    text <چو تو نبافی بافنده کردگار بود>
