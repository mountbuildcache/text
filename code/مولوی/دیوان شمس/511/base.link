
text <همچو گل سرخ برو دست دست>
  block
    text <همچو گل سرخ برو دست دست>
    text <همچو میی خلق ز تو مست مست>
  block
    text <بازوی تو قوس خدا یافت یافت>
    text <تیر تو از چرخ برون جست جست>
  block
    text <غیرت تو گفت برو راه نیست>
    text <رحمت تو گفت بیا هست هست>
  block
    text <لطف تو دریاست و منم ماهیش>
    text <غیرت تو ساخت مرا شست شست>
  block
    text <مرهم تو طالب مجروح‌هاست>
    text <نیست غم ار شست توام خست خست>
  block
    text <ای که تو نزدیکتر از دم به من>
    text <دم نزنم پیش تو جز پست پست>
  block
    text <گر چه یکی یوسف و صد گرگ بود>
    text <از دم یعقوب کرم رست رست>
  block
    text <مست همه گرد در این شهر ما>
    text <دزد و عسس را شه ما بست بست>
