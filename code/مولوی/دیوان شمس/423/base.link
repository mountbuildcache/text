
text <مگر این دم سر آن زلف پریشان شده است>
  block
    text <مگر این دم سر آن زلف پریشان شده است>
    text <که چنین مشک تتاری عبرافشان شده است>
  block
    text <مگر از چهره او باد صبا پرده ربود>
    text <که هزاران قمر غیب درخشان شده است>
  block
    text <هست جانی که ز بوی خوش او شادان نیست>
    text <گر چه جان بو نبرد کو ز چه شادان شده است>
  block
    text <ای بسا شاد گلی کز دم حق خندان است>
    text <لیک هر جان بنداند ز چه خندان شده است>
  block
    text <آفتاب رخش امروز زهی خوش که بتافت>
    text <که هزاران دل از او لعل بدخشان شده است>
  block
    text <عاشق آخر ز چه رو تا به ابد دل ننهد>
    text <بر کسی کز لطفش تن همگی جان شده است>
  block
    text <مگرش دل سحری دید بدان سان که وی است>
    text <که از آن دیدنش امروز بدین سان شده است>
  block
    text <تا بدیده است دل آن حسن پری زاد مرا>
    text <شیشه بر دست گرفته است و پری خوان شده است>
  block
    text <بر درخت تن اگر باد خوشش می‌نوزد>
    text <پس دو صد برگ دو صد شاخ چه لرزان شده است>
  block
    text <بهر هر کشته او جان ابد گر نبود>
    text <جان سپردن بر عاشق ز چه آسان شده است>
  block
    text <از حیات و خبرش باخبران بی‌خبرند>
    text <که حیات و خبرش پرده ایشان شده است>
  block
    text <گر نه در نای دلی مطرب عشقش بدمید>
    text <هر سر موی چو سرنای چه نالان شده است>
  block
    text <شمس تبریز ز بام ار نه کلوخ اندازد>
    text <سوی دل پس ز چه جان‌هاش چو دربان شده است>
