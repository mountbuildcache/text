
text <به میان دل خیال مه دلگشا درآمد>
  block
    text <به میان دل خیال مه دلگشا درآمد>
    text <چو نه راه بود و نی در عجب از کجا درآمد>
  block
    text <بت و بت پرست و مؤمن همه در سجود رفتند>
    text <چو بدان جمال و خوبی بت خوش لقا درآمد>
  block
    text <دل آهنم چو آتش چه خواست در منارش>
    text <نه که آینه شود خوش چو در او صفا درآمد>
  block
    text <به چه نوع شکر گویم که شکرستان شکرم>
    text <ز در جفا برون شد ز در وفا درآمد>
  block
    text <همه جورها وفا شد همه تیرگی صفا شد>
    text <صفت بشر فنا شد صفت خدا درآمد>
  block
    text <همه نقش‌ها برون شد همه بحر آبگون شد>
    text <همه کبریا برون شد همه کبریا درآمد>
  block
    text <همه خانه‌ها که آمد در آن به سوی دریا>
    text <چو فزود موج دریا همه خانه‌ها درآمد>
  block
    text <همه خانه‌ها یکی شد دو مبین به آب بنگر>
    text <که جدا نیند اگر چه که جدا جدا درآمد>
  block
    text <همه کوزه‌ها بیارید همه خنب‌ها بشویید>
    text <که رسید آب حیوان و چنین سقا درآمد>
