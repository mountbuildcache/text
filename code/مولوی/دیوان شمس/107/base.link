
text <امیر حسن خندان کن چشم را>
  block
    text <امیر حسن خندان کن چشم را>
    text <وجودی بخش مر مشتی عدم را>
  block
    text <سیاهی می‌نماید لشکر غم>
    text <ظفر ده شادی صاحب علم را>
  block
    text <به حسن خود تو شادی را بکن شاد>
    text <غم و اندوه ده اندوه و غم را>
  block
    text <کرم را شادمان کن از جمالت>
    text <که حسن تو دهد صد جان کرم را>
  block
    text <تو کارم زان بر سیمین چو زر کن>
    text <تو لعلین کن رخ همچون زرم را>
  block
    text <دلا چون طالب بیشی عشقی>
    text <تو کم اندیش در دل بیش و کم را>
  block
    text <بنه آن سر به پیش شمس تبریز>
    text <که ایمانست سجده آن صنم را>
