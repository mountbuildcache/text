
text <به غم فرونروم باز سوی یار روم>
  block
    text <به غم فرونروم باز سوی یار روم>
    text <در آن بهشت و گلستان و سبزه زار روم>
  block
    text <ز برگ ریز خزان فراق سیر شدم>
    text <به گلشن ابد و سرو پایدار روم>
  block
    text <من از شمار بشر نیستم وداع وداع>
    text <به نقل و مجلس و سغراق بی‌شمار روم>
  block
    text <نمی‌شکیبد ماهی ز آب من چه کنم>
    text <چو آب سجده کنان سوی جویبار روم>
  block
    text <به عاقبت غم عشقم کشان کشان ببرد>
    text <همان به‌ست که اکنون به اختیار روم>
  block
    text <ز داد عشق بود کار و بار سلطانان>
    text <به عشق درنروم در کدام کار روم>
  block
    text <شنیده‌ام که امیر بتان به صید شده‌ست>
    text <اگر چه لاغرم سوی مرغزار روم>
  block
    text <چو شیر عشق فرستد سگان خود به شکار>
    text <به عشق دل به دهان سگ شکار روم>
  block
    text <چو بر براق سعادت کنون سوار شدم>
    text <به سوی سنجق سلطان کامیار روم>
  block
    text <جهان عشق به زیر لوای سلطانی است>
    text <چو از رعیت عشقم بدان دیار روم>
  block
    text <منم که در نظرم خوار گشت جان و جهان>
    text <بدان جهان و بدان جان بی‌غبار روم>
  block
    text <غبار تن نبود ماه جان بود آن جا>
    text <سزد سزد که بر آن چرخ برق وار روم>
  block
    text <اگر کلیم حلیمم بدان درخت شوم>
    text <وگر خلیل جلیلم در آن شرار روم>
  block
    text <خموش کی هلدم تشنگی این یاران>
    text <مگر که از بر یاران به یار غار روم>
  block
    text <جوار مفخر آفاق شمس تبریزی>
    text <بهشت عدن بود هم در آن جوار روم>
