
text <بر آنم کز دل و دیده شوم بیزار یک باره>
  block
    text <بر آنم کز دل و دیده شوم بیزار یک باره>
    text <چو آمد آفتاب جان نخواهم شمع و استاره>
  block
    text <دلا نقاش را بنگر چه بینی نقش گرمابه>
    text <مه و خورشید را بنگر چه گردی گرد مه پاره>
  block
    text <نهادی سیر بر بینی نسیم گل همی‌جویی>
    text <زهی بی‌رزق کو جوید ز هر بیچاره‌ای چاره>
  block
    text <بجز نقاش را منگر که نقش غم کند شادی>
    text <که از اکسیر لطف او عقیق و لعل شد خاره>
  block
    text <اگر مخمور اگر مستی به بزم او رو و رستی>
    text <که شد عمری که در غربت ز خان و مانی آواره>
  block
    text <مگر غول بیابانی ره مدین نمی‌دانی>
    text <که فوق سقف گردونی تو را قصر است و درساره>
  block
    text <نه هر قصری که تو دیدی از آن قیصری بود آن>
    text <نه هر بامی و هر برجی ز بنایی است همواره>
  block
    text <هزاران گل در این پستی به وعده شاد می‌خندد>
    text <هزاران شمع بر بالا به امر او است سیاره>
  block
    text <زهی سلطان زهی نجده سری بخشد به یک سجده>
    text <اسیر او شوی بهتر کاسیر نفس مکاره>
  block
    text <ز علم او است هر مغزی پر از اندیشه و حیله>
    text <ز لطف او است هر چشمی که مخمور است و سحاره>
  block
    text <خری کو در کلم زاری درافتاد و نمی‌ترسد>
    text <برون رانندش از حایط بریده دم و لت خواره>
  block
    text <مگو ای عشق با تن تو حدیث عشق زیرا او>
    text <نفاقی می‌کند با تو ولیکن نیست این کاره>
  block
    text <به پیشت دست می‌بندد ولیکن بر تو می‌خندد>
    text <به گورستان رو و بنگر فغان از نفس اماره>
