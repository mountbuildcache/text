
text <قند بگشا ای صنم تا عیش را شیرین کند>
  block
    text <قند بگشا ای صنم تا عیش را شیرین کند>
    text <هین که آمد دود غم تا خلق را غمگین کند>
  block
    text <ای تو رنگ عافیت زیرا که ماه از خاصیت>
    text <سنگ‌ها را لعل سازد میوه را رنگین کند>
  block
    text <پرده بردار ای قمر پنهان مکن تنگ شکر>
    text <تا بر سیمین تو احوال ما زرین کند>
  block
    text <عشق تو حیران کند دیدار تو خندان کند>
    text <زانک دریا آن کند زیرا که گوهر این کند>
  block
    text <از میان دل صبوحی کآفتابت تیغ زد>
    text <گردن جان را بزن گر چرخ را تمکین کند>
  block
    text <چشم تو در چشم‌ها ریزد شرابی کز صفا>
    text <زان سوی هفتاد پرده دیده را ره بین کند>
  block
    text <گر شبی خلوت کنی گویم من اندر گوش تو>
    text <لطف‌هایی را که با ما شه صلاح الدین کند>
