
text <نوبت وصل و لقاست نوبت حشر و بقاست>
  block
    text <نوبت وصل و لقاست نوبت حشر و بقاست>
    text <نوبت لطف و عطاست بحر صفا در صفاست>
  block
    text <درج عطا شد پدید غره دریا رسید>
    text <صبح سعادت دمید صبح چه نور خداست>
  block
    text <صورت و تصویر کیست این شه و این میر کیست>
    text <این خرد پیر کیست این همه روپوش‌هاست>
  block
    text <چاره روپوش‌ها هست چنین جوش‌ها>
    text <چشمه این نوش‌ها در سر و چشم شماست>
  block
    text <در سر خود پیچ لیک هست شما را دو سر>
    text <این سر خاک از زمین وان سر پاک از سماست>
  block
    text <ای بس سرهای پاک ریخته در پای خاک>
    text <تا تو بدانی که سر زان سر دیگر به پاست>
  block
    text <آن سر اصلی نهان وان سر فرعی عیان>
    text <دانک پس این جهان عالم بی‌منتهاست>
  block
    text <مشک ببند ای سقا می‌نبرد خنب ما>
    text <کوزه ادراک‌ها تنگ از این تنگناست>
  block
    text <از سوی تبریز تافت شمس حق و گفتمش>
    text <نور تو هم متصل با همه و هم جداست>
