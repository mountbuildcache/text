
text <در خون دلم رسید فتوی>
  block
    text <در خون دلم رسید فتوی>
    text <از جمله مفتیان معنی>
  block
    text <با خلق بگو که دور باشید>
    text <از زرق من و فسوس دعوی>
  block
    text <با دل گفتم چنین خوش استت>
    text <دل نعره زنان که آری آری>
  block
    text <برداشت ربابکی دل من>
    text <بنواخت که ما خوشیم یعنی>
  block
    text <کان طعنه از این سوی وجود است>
    text <آن جا که منم کجاست طعنی>
  block
    text <آن جا که منم چو من نگنجم>
    text <گنجد دگری بگو که نی نی>
  block
    text <تا من باشی تو او نبینی>
    text <زیرا که شب است و چشم اعمی>
  block
    text <تا چشم تو این بود چه بینی>
    text <در بتگه نفس نقش مانی>
  block
    text <ای عاجز خویش رو به تبریز>
    text <در شمس الدین گریز باری>
