
text <برخیز و صبوح را بیارا>
  block
    text <برخیز و صبوح را بیارا>
    text <پرلخلخه کن کنار ما را>
  block
    text <پیش آر شراب رنگ آمیز>
    text <ای ساقی خوب خوب سیما>
  block
    text <از من پرسید کو چه ساقیست>
    text <قندست و هزار رطل حلوا>
  block
    text <آن ساغر پرعقار برریز>
    text <بر وسوسه محال پیما>
  block
    text <آن می که چو صعوه زو بنوشد>
    text <آهنگ کند به صید عنقا>
  block
    text <زان پیش که دررسد گرانی>
    text <برجه سبک و میان ما آ>
  block
    text <می‌گرد و چو ماه نور می‌ده>
    text <حمرا می ده بدان حمیرا>
  block
    text <ما را همه مست و کف زنان کن>
    text <وان گاه نظاره کن تماشا>
  block
    text <در گردش و شیوه‌های مستان>
    text <در عربده‌های در علالا>
  block
    text <در گردن این فکنده آن دست>
    text <کان شاه من و حبیب و مولا>
  block
    text <او نیز ببرده روی چون گل>
    text <می‌بوسد یار را کف پا>
  block
    text <این کیسه گشاده از سخاوت>
    text <که خرج کنید بی‌محابا>
  block
    text <دستار و قبا فکنده آن نیز>
    text <کاین را به گرو نهید فردا>
  block
    text <صد مادر و صد پدر ندارد>
    text <آن مهر که می‌بجوشد آن جا>
  block
    text <این می آمد اصول خویشی>
    text <کز سکر چنین شدند اعدا>
  block
    text <آن عربده در شراب دنیاست>
    text <در بزم خدا نباشد آن‌ها>
  block
    text <نی شورش و نی قیست و نی جنگ>
    text <ساقیست و شراب مجلس آرا>
  block
    text <خاموش که ز سکر نفس کافر>
    text <می‌گوید لا اله الا>
