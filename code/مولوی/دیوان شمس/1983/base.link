
text <به خدا میل ندارم نه به چرب و نه به شیرین>
  block
    text <به خدا میل ندارم نه به چرب و نه به شیرین>
    text <نه بدان کیسه پرزر نه بدین کاسه زرین>
  block
    text <بکشی اهل زمین را به فلک بانگ زند مه>
    text <که زهی جود و سماحت عجبا قدرت و تمکین>
  block
    text <چو خیال تو بتابد چو مه چارده بر من>
    text <بگزد ساعد و اصبع ز حسد زهره و پروین>
  block
    text <هله المنه لله که بدین ملک رسیدم>
    text <همه حق بود که می گفت مرا عشق تو پیشین>
  block
    text <چو مرا بر سر پا دید به سر کرد اشارت>
    text <که رسید آنچ تو خواهی هله ایمن شو و بنشین>
  block
    text <همه خلق از سر مستی ز طرب سجده کنانش>
    text <بره و گرگ به هم خوش نه حسد در دل و نی کین>
  block
    text <نشناسند ز مستی ره ده از ره خانه>
    text <نشناسند که مردیم عجب یا گل رنگین>
  block
    text <قدح اندر کف و خیره چه کنم من عجب این را>
    text <بخورم یا که ببخشم تو بگو ای شه شیرین>
  block
    text <تو بخور چه بود بخشش هله که دور تو آمد>
    text <هله خوردم هله خوردم چو منم پیش تو تعیین>
  block
    text <تو خور این باده عرشی که اگر یک قدح از وی>
    text <بنهی بر کف مرده بدهد پاسخ تلقین>
