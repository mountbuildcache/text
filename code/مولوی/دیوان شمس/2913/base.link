
text <باز چون گل سوی گلشن می‌روی>
  block
    text <باز چون گل سوی گلشن می‌روی>
    text <با توام گر چه که بی‌من می‌روی>
  block
    text <صدزبان شد سوسن اندر شرح تو>
    text <گلرخا خوش سوی سوسن می‌روی>
  block
    text <سوی مستان با دو لعل می فروش>
    text <از برای باده دادن می‌روی>
  block
    text <شاهدان استاره وار اندر پیت>
    text <تو بکش چون ماه روشن می‌روی>
  block
    text <در کی خواهی آتشی دیگر زدن>
    text <با دل چون سنگ و آهن می‌روی>
  block
    text <آفتابا ذره‌ام رقصان تو>
    text <پیش تو چون سوی روزن می‌روی>
  block
    text <تا درآرد شمس تبریزی به چشم>
    text <سرمه وار ای دل به هاون می‌روی>
