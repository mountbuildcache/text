
text <برجه که بهار زد صلایی>
  block
    text <برجه که بهار زد صلایی>
    text <در باغ خرام چون صبایی>
  block
    text <از شاخ درخت گیر رقصی>
    text <وز لاله و که شنو صدایی>
  block
    text <ریحان گوید به سبزه رازی>
    text <بلبل طلبد ز گل نوایی>
  block
    text <از باد زند گیاه موجی>
    text <در بحر هوای آشنایی>
  block
    text <وز ابر که حامله‌ست از بحر>
    text <چون چشم عروس بین بکایی>
  block
    text <وز گریه ابر و خنده برق>
    text <در سنبل و سرو ارتقایی>
  block
    text <فخ شسته به پیش گوش قمری>
    text <کموزدش او بهانه‌هایی>
  block
    text <نرگس گوید به سوسن آخر>
    text <برگوی تو هجو یا ثنایی>
  block
    text <ای سوسن صدزبان فروخوان>
    text <بر مرغ حکایت همایی>
  block
    text <سوسن گوید خمش که مستم>
    text <از جام میی گران بهایی>
  block
    text <سرمستم و بیخودم مبادا>
    text <بجهد ز دهان من خطایی>
  block
    text <رو کن به شهی کز او بپوشید>
    text <اشکوفه بریشمین قبایی>
  block
    text <می‌گوید بید سرفشانان>
    text <رستیم ز دست اژدهایی>
  block
    text <ای سرو برای شکر این را>
    text <تو نیز چنین بکوب پایی>
  block
    text <ای جان و جهان به تو رهیدیم>
    text <ز اشکنجه جان جان نمایی>
  block
    text <از وسوسه چنین حریفی>
    text <وز دغدغه چنین دغایی>
  block
    text <زان دی که بسی قفا بخوردیم>
    text <رفت و بنمودمان قفایی>
  block
    text <ظاهر مشواد او که آمد>
    text <از شوم ظهور او خفایی>
  block
    text <خاموش کن و نظاره می‌کن>
    text <بی زحمت خوف در رجایی>
