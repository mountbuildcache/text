
text <ز بامداد دلم می‌جهد به سودایی>
  block
    text <ز بامداد دلم می‌جهد به سودایی>
    text <ز بامداد پگه می‌زند یکی رایی>
  block
    text <چگونه آه نگویم که آتشی بفروخت>
    text <که از پگه دل من گشت آتش افزایی>
  block
    text <فسون ناله بخوانم بر اژدهای غمش>
    text <که آتشست دم او و ناله سقایی>
  block
    text <عجب که دوش کجا بوده است این دل من>
    text <که بر رخ دل من هست تازه صفرایی>
  block
    text <به سوی جسم چو خاکسترم میا گستاخ>
    text <که زیر اوست یکی آتشی و دریایی>
  block
    text <به خوی آتش او من همی‌روم ای یار>
    text <به حیله‌ها و به تزویرها و هیهایی>
  block
    text <ز دردمیدن عشقش دلم شکست آورد>
    text <که عشق را دم تندست و دل چو سرنایی>
  block
    text <به جست و جوی وصالش دل مراست به عشق>
    text <چه آتشین طلبی و چه آهنین پایی>
  block
    text <حدیث آتش گویم ز شمس تبریزی>
    text <که تا ز تابش نورش رسد به هر جایی>
