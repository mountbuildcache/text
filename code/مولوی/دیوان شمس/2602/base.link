
text <ای دشمن عقل من وی داروی بی‌هوشی>
  block
    text <ای دشمن عقل من وی داروی بی‌هوشی>
    text <من خابیه تو در من چون باده همی‌جوشی>
  block
    text <اول تو و آخر تو بیرون تو و در سر تو>
    text <هم شاهی و سلطانی هم حاجب و چاووشی>
  block
    text <خوش خویی و بدخویی دلسوزی و دلجویی>
    text <هم یوسف مه رویی هم مانع و روپوشی>
  block
    text <بس تازه و بس سبزی بس شاهد و بس نغزی>
    text <چون عقل در این مغزی چون حلقه در این گوشی>
  block
    text <هم دوری و هم خویشی هم پیشی و هم بیشی>
    text <هم مار بداندیشی هم نیشی و هم نوشی>
  block
    text <ای رهزن بی‌خویشان ای مخزن درویشان>
    text <یا رب چه خوشند ایشان آن دم که در آغوشی>
  block
    text <آن روز که هشیارم من عربده‌ها دارم>
    text <و آن روز که خمارم چه صبر و چه خاموشی>
