
text <اندر این جمع شررها ز کجاست>
  block
    text <اندر این جمع شررها ز کجاست>
    text <دود سودای هنرها ز کجاست>
  block
    text <من سر رشته خود گم کردم>
    text <کاین مخالف شده سرها ز کجاست>
  block
    text <گر نه دل‌های شما مختلفند>
    text <در من از جنگ اثرها ز کجاست>
  block
    text <گر چو زنجیر به هم پیوستیم>
    text <این فروبستن درها ز کجاست>
  block
    text <گر نه صد مرغ مخالف این جاست>
    text <جنگ و برکندن پرها ز کجاست>
  block
    text <ساقیا باده به پیش آر که می>
    text <خود بگوید که دگرها ز کجاست>
  block
    text <تو اگر جرعه نریزی بر خاک>
    text <خاک را از تو خبرها ز کجاست>
