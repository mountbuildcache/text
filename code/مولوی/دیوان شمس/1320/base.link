
text <اندرآ با ما نشان ده راستک>
  block
    text <اندرآ با ما نشان ده راستک>
    text <ماجرا را در میان نه راستک>
  block
    text <چون کمانی با من آخر پیش آ>
    text <همچو تیری کید از زه راستک>
  block
    text <ای فضولی سو به سو چندین مجه>
    text <ور جهی باری برون جه راستک>
  block
    text <ده خدایی نیست جز تو هیچ کس>
    text <کو بگوید حال این ده راستک>
  block
    text <چون تو آدینه نخواهی آمدن>
    text <وعده مان ده روز شنبه راستک>
  block
    text <در دروغ و مکر ذوقی هست لیک>
    text <آن نمی‌ارزد همان به راستک>
  block
    text <گر بدیدی شمس تبریزی بگو>
    text <یک نشان با کهترین که راستک>
