
text <طوق جنون سلسله شد باز مکن سلسله را>
  block
    text <طوق جنون سلسله شد باز مکن سلسله را>
    text <لابه گری می‌کنمت راه تو زن قافله را>
  block
    text <مست و خوش و شاد توام حامله داد توام>
    text <حامله گر بار نهد جرم منه حامله را>
  block
    text <هیچ فلک دفع کند از سر خود دور سفر>
    text <هیچ زمین دفع کند از تن خود زلزله را>
  block
    text <می‌کشد آن شه رقمی دل به کفش چون قلمی>
    text <تازه کن اسلام دمی‌خواجه رها کن گله را>
  block
    text <آنچ کند شاه جفا آبله دان بر کف شه>
    text <آنک بیابد کف شه بوسه دهد آبله را>
  block
    text <همچو کتابیست جهان جامع احکام نهان>
    text <جان تو سردفتر آن فهم کن این مسئله را>
  block
    text <شاد همی‌باش و ترش آب بگردان و خمش>
    text <باز کن از گردن خر مشغله زنگله را>
