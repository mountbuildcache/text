
text <شراب شیره انگور خواهم>
  block
    text <شراب شیره انگور خواهم>
    text <حریف سرخوش مخمور خواهم>
  block
    text <مرا بویی رسید از بوی حلاج>
    text <ز ساقی باده منصور خواهم>
  block
    text <ز مطرب ناله سرنای خواهم>
    text <ز زهره زاری طنبور خواهم>
  block
    text <چو یارم در خرابات خراب است>
    text <چرا من خانه معمور خواهم>
  block
    text <بیا نزدیکم ای ساقی که امروز>
    text <من از خود خویشتن را دور خواهم>
  block
    text <اگر گویم مرا معذور می دار>
    text <مرا گوید تو را معذور خواهم>
  block
    text <مرا در چشم خود ره ده که خود را>
    text <ز چشم دیگران مستور خواهم>
  block
    text <یکی دم دست را از روی برگیر>
    text <که در دنیا بهشت و حور خواهم>
  block
    text <اگر چشم و دلم غیر تو بیند>
    text <در آن دم چشم‌ها را کور خواهم>
  block
    text <ببستم چشم خود از نور خورشید>
    text <که من آن چهره پرنور خواهم>
  block
    text <چو رنجوران دل را تو طبیبی>
    text <سزد گر خویش را رنجور خواهم>
  block
    text <چو تو مر مردگان را می دهی جان>
    text <سزد گر خویش را در گور خواهم>
