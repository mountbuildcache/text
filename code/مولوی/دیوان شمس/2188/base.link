
text <در این رقص و در این های و در این هو>
  block
    text <در این رقص و در این های و در این هو>
    text <میان ماست گردان میر مه رو>
  block
    text <اگر چه روی می‌دزدد ز مردم>
    text <کجا پنهان شود آن روی نیکو>
  block
    text <چو چشمت بست آن جادوی استاد>
    text <درآ در آب جو و آب می‌جو>
  block
    text <تو گویی کو و کو او نیز سر را>
    text <به هر سو می‌کند یعنی که کو کو>
  block
    text <ز کوی عشق می‌آید ندایی>
    text <رها کن کو و کو دررو در این کو>
  block
    text <برو دامان خاقان گیر محکم>
    text <چو او باشد چه اندیشی ز باجو>
  block
    text <برو پهلوی قصرش خانه‌ای گیر>
    text <که تا ایمن شوی از درد پهلو>
  block
    text <گریزان درد و دارو در پی تو>
    text <زهی لطف و زهی احسان و دارو>
  block
    text <سیه کاری و تلخی را رها کن>
    text <بر ما زو بیا غلطان چو مازو>
  block
    text <از او یابد طرب هم مست و هم می>
    text <از او گیرد نمک هم رو و هم خو>
  block
    text <از او اندیش و گفتن را رها کن>
    text <لطیف اندیش باشد مرد کم گو>
