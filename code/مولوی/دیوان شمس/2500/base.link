
text <چه افسردی در آن گوشه چرا تو هم نمی‌گردی>
  block
    text <چه افسردی در آن گوشه چرا تو هم نمی‌گردی>
    text <مگر تو فکر منحوسی که جز بر غم نمی‌گردی>
  block
    text <چو آمد موسی عمران چرا از آل فرعونی>
    text <چو آمد عیسی خوش دم چرا همدم نمی‌گردی>
  block
    text <چو با حق عهدها بستی ز سستی عهد بشکستی>
    text <چو قول عهد جانبازان چرا محکم نمی‌گردی>
  block
    text <میان خاک چون موشان به هر مطبخ رهی سازی>
    text <چرا مانند سلطانان بر این طارم نمی‌گردی>
  block
    text <چرا چون حلقه بر درها برای بانگ و آوازی>
    text <چرا در حلقه مردان دمی محرم نمی‌گردی>
  block
    text <چگونه بسته بگشاید چو دشمن دار مفتاحی>
    text <چگونه خسته به گردد چو بر مرهم نمی‌گردی>
  block
    text <سر آنگه سر بود ای جان که خاک راه او باشد>
    text <ز عشق رایتش ای سر چرا پرچم نمی‌گردی>
  block
    text <چرا چون ابر بی‌باران به پیش مه ترنجیدی>
    text <چرا همچون مه تابان بر این عالم نمی‌گردی>
  block
    text <قلم آن جا نهد دستش که کم بیند در او حرفی>
    text <چرا از عشق تصحیحش تو حرفی کم نمی‌گردی>
  block
    text <گلستان و گل و ریحان نروید جز ز دست تو>
    text <دو چشمه داری ای چهره چرا پرنم نمی‌گردی>
  block
    text <چو طوافان گردونی همی‌گردند بر آدم>
    text <مگر ابلیس ملعونی که بر آدم نمی‌گردی>
  block
    text <اگر خلوت نمی‌گیری چرا خامش نمی‌باشی>
    text <اگر کعبه نه ای باری چرا زمزم نمی‌گردی>
