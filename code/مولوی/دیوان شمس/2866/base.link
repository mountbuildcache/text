
text <گر گریزی به ملولی ز من سودایی>
  block
    text <گر گریزی به ملولی ز من سودایی>
    text <روکشان دست گزان جانب جان بازآیی>
  block
    text <زین خیالی که کشان کرد تو را دست بکش>
    text <دست از او گر نکشی دست پشیمان خایی>
  block
    text <رو بدو آر و بگو خواجه کجا می‌کشیم>
    text <کآسمان ماه ندیده‌ست بدین زیبایی>
  block
    text <رایگان روی نموده‌ست غلط افتادی>
    text <باش تا در طلب و پویه جهان پیمایی>
  block
    text <گنده پیر است جهان چادر نو پوشیده>
    text <از برون شیوه و غنج و ز درون رسوایی>
  block
    text <چو بدان پیر روی بخت جوانت گوید>
    text <سرخر معده سگ رو که همان را شایی>
  block
    text <لا یغرنک سد هوس عن رایی>
    text <کم قصور هدمت من عوج الا رآ>
  block
    text <اشتهی انصح لکن لسانی قفلت>
    text <اننی انصح بالصمت علی الاخفا>
  block
    text <این همه ترس و نفاق و دودلی باری چیست>
    text <نه که در سایه و در دولت این مولایی>
  block
    text <بیم از آن می‌کندت تا برود بیم از تو>
    text <یار از آن می‌گزدت تا همه شکر خایی>
  block
    text <شمس تبریز نه شمعی است که غایب گردد>
    text <شب چو شد روز چرا منتظر فردایی>
