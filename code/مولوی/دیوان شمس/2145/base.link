
text <شب شد ای خواجه ز کی آخر آن یار تو کو>
  block
    text <شب شد ای خواجه ز کی آخر آن یار تو کو>
    text <یار خوش آواز تو آن خوش دم و شش تار تو کو>
  block
    text <یار لطیف تر تو خفته بود در بر تو>
    text <خفته کند ناله خوش خفته بیدار تو کو>
  block
    text <گاه نماییش رهی گوش بمالیش گهی>
    text <دم ز درون تو زند محرم اسرار تو کو>
  block
    text <زنده کند هر وطنی ناله کند بی‌دهنی>
    text <فتنه هر مرد و زنی همدم گفتار تو کو>
  block
    text <دست بنه بر رگ او تیز روان کن تک او>
    text <ای دم تو رونق ما رونق بازار تو کو>
