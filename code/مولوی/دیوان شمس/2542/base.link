
text <بتاب ای ماه بر یارم بگو یارا اغا پوسی>
  block
    text <بتاب ای ماه بر یارم بگو یارا اغا پوسی>
    text <بزن ای باد بر زلفش که ای زیبا اغا پوسی>
  block
    text <گر این جایی گر آن جایی وگر آیی وگر نایی>
    text <همه قندی و حلوایی زهی حلوا اغا پوسی>
  block
    text <ملامت نشنوم هرگز نگردم در طلب عاجز>
    text <نباشد عشق بازیچه بیا حقا اغا پوسی>
  block
    text <اگر در خاک بنهندم تویی دلدار و دلبندم>
    text <وگر بر چرخ آرندم از آن بالا اغا پوسی>
  block
    text <اگر بالای که باشم چو رهبان عشق تو جویم>
    text <وگر در قعر دریاام در آن دریا اغا پوسی>
  block
    text <ز تاب روی تو ماها ز احسان‌های تو شاها>
    text <شده زندان مرا صحرا در آن صحرا اغا پوسی>
  block
    text <چو مست دیدن اویم دو دست از شرم واشویم>
    text <بگیرم در رهش گویم که ای مولا اغا پوسی>
  block
    text <دلارام خوش روشن ستیزه می‌کند با من>
    text <بیار ای اشک و بر وی زن بگو ایلا اغا پوسی>
  block
    text <تو را هر جان همی‌جوید که تا پای تو را بوسد>
    text <ندارد زهره تا گوید بیا این جا اغا پوسی>
  block
    text <وگر از بنده سیرابی بگیری خشم و دیر آیی>
    text <بماند بی‌کس و تنها تو را تنها اغا پوسی>
  block
    text <بیا ای باغ و ای گلشن بیا ای سرو و ای سوسن>
    text <برای کوری دشمن بگو ما را اغا پوسی>
  block
    text <بیا پهلوی من بنشین به رسم و عادت پیشین>
    text <بجنبان آن لب شیرین که مولانا اغا پوسی>
  block
    text <منم نادان تویی دانا تو باقی را بگو جانا>
    text <به گویایی افیغومی به ناگویا اغا پوسی>
