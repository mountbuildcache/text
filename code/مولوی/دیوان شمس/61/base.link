
text <هلا ای زهره زهرا بکش آن گوش زهرا را>
  block
    text <هلا ای زهره زهرا بکش آن گوش زهرا را>
    text <تقاضایی نهادستی در این جذبه دل ما را>
  block
    text <منم ناکام کام تو برای صید و دام تو>
    text <گهی بر رکن بام تو گهی بگرفته صحرا را>
  block
    text <چه داند دام بیچاره فریب مرغ آواره>
    text <چه داند یوسف مصری نتیجه شور و غوغا را>
  block
    text <گریبان گیر و این جا کش کسی را که تو خواهی خوش>
    text <که من دامم تو صیادی چه پنهان صنعتی یارا>
  block
    text <چو شهر لوط ویرانم چو چشم لوط حیرانم>
    text <سبب خواهم که واپرسم ندارم زهره و یارا>
  block
    text <اگر عطار عاشق بد سنایی شاه و فایق بد>
    text <نه اینم من نه آنم من که گم کردم سر و پا را>
  block
    text <یکی آهم کز این آهم بسوزد دشت و خرگاهم>
    text <یکی گوشم که من وقفم شهنشاه شکرخا را>
  block
    text <خمش کن در خموشی جان کشد چون کهربا آن را>
    text <که جانش مستعد باشد کشاکش‌های بالا را>
