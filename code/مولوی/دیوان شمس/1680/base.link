
text <من اگر پرغم اگر شادانم>
  block
    text <من اگر پرغم اگر شادانم>
    text <عاشق دولت آن سلطانم>
  block
    text <تا که خاک قدمش تاج من است>
    text <اگرم تاج دهی نستانم>
  block
    text <تا لب قند خوشش پندم داد>
    text <قند روید بن هر دندانم>
  block
    text <گلم ار چند که خارم در پاست>
    text <یوسفم گر چه در این زندانم>
  block
    text <هر کی یعقوب من است او را من>
    text <مونس زاویه احزانم>
  block
    text <در وصال شب او همچو نیم>
    text <قند می نوشم و در افغانم>
  block
    text <پای من گر چه در این گل مانده‌ست>
    text <نه که من سرو چنین بستانم>
  block
    text <ز جهان گر پنهانم چه عجب>
    text <که نهان باشد جان من جانم>
  block
    text <گر چه پرخارم سر تا به قدم>
    text <کوری خار چو گل خندانم>
  block
    text <بوده‌ام مؤمن توحید کنون>
    text <مؤمنان را پس از این ایمانم>
  block
    text <سایه شخصم و اندازه او>
    text <قامتش چند بود چندانم>
  block
    text <هر کی او سایه ندارد چو فلک>
    text <او بداند که ز خورشیدانم>
  block
    text <قیمتم نبود هر چند زرم>
    text <که به بازار نیم در کانم>
  block
    text <من درون دل این سنگ دلان>
    text <چون زر و خاک به کان یک سانم>
  block
    text <چونک از کان جهان بازرهم>
    text <زان سوی کون و مکان من دانم>
