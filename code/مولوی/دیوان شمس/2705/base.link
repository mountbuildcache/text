
text <مرا هر لحظه منزل آسمانی>
  block
    text <مرا هر لحظه منزل آسمانی>
    text <تو را هر دم خیالی و گمانی>
  block
    text <تو گویی کو طمع کرده‌ست در من>
    text <جهانی زین خیال اندر زیانی>
  block
    text <بر آن چشم دروغت طمع کردم>
    text <که چون دوزخ نمودستت جنانی>
  block
    text <بر آن عقل خسیست طمع کردم>
    text <که جان دادی برای خاکدانی>
  block
    text <چه نور افزاید از برق آفتابی>
    text <چه بربندد ز ویرانی جهانی>
  block
    text <ز یک قطره چه خواهد خورد بحری>
    text <ز یک حبه چه دزدد گنج و کانی>
  block
    text <چه رونق یا چه آرایش فزاید>
    text <ز پژمرده گیایی گلستانی>
  block
    text <به حق نور چشم دلبر من>
    text <که روشنتر از این نبود نشانی>
  block
    text <به حق آن دو لعل قندبارش>
    text <که شرح آن نگنجد در دهانی>
  block
    text <که مقصودم گشاد سینه‌ای بود>
    text <نه طمع آنک بگشایم دکانی>
  block
    text <غرض تا نانی آن جا پخته گردد>
    text <نه آنک درربایم از تو نانی>
  block
    text <ز بهمان و فلان تو فارغ آیند>
    text <طمع آن نی که گویندم فلانی>
