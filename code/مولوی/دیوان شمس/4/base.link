
text <ای یوسف خوش نام ما خوش می‌روی بر بام ما>
  block
    text <ای یوسف خوش نام ما خوش می‌روی بر بام ما>
    text <ای درشکسته جام ما ای بردریده دام ما>
  block
    text <ای نور ما ای سور ما ای دولت منصور ما>
    text <جوشی بنه در شور ما تا می شود انگور ما>
  block
    text <ای دلبر و مقصود ما ای قبله و معبود ما>
    text <آتش زدی در عود ما نظاره کن در دود ما>
  block
    text <ای یار ما عیار ما دام دل خمار ما>
    text <پا وامکش از کار ما بستان گرو دستار ما>
  block
    text <در گل بمانده پای دل جان می‌دهم چه جای دل>
    text <وز آتش سودای دل ای وای دل ای وای ما>
