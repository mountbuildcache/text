
text <خیز تا فتنه‌ای برانگیزیم>
  block
    text <خیز تا فتنه‌ای برانگیزیم>
    text <یک زمان از زمانه بگریزیم>
  block
    text <بر بساط نشاط بنشینیم>
    text <همه از پیش خویش برخیزیم>
  block
    text <جز حریف ظریف نگزینیم>
    text <با کسان خسان نیامیزیم>
  block
    text <غم بیهوده در جهان نخوریم>
    text <می آسوده در قدح ریزیم>
  block
    text <ما گرفتار شادی و طربیم>
    text <نه گرفتار زهد و پرهیزیم>
  block
    text <گر ستیزه کند فلک با ما>
    text <بر مرادش رویم و نستیزیم>
  block
    text <چون نداریم هیچ دست آویز>
    text <چند با هر کسی درآویزیم>
  block
    text <عیش باقی است شمس تبریزی>
    text <مست جاوید شاه تبریزیم>
