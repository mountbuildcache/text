
text <سوگند خورده‌ای که از این پس جفا کنی>
  block
    text <سوگند خورده‌ای که از این پس جفا کنی>
    text <سوگند بشکنی و جفا را رها کنی>
  block
    text <امروز دامن تو گرفتیم و می‌کشیم>
    text <تا کی بهانه گیری و تا کی دغا کنی>
  block
    text <می‌خندد آن لبت صنما مژده می‌دهد>
    text <کاندیشه کرده‌ای که از این پس وفا کنی>
  block
    text <بی تو نماز ما چو روا نیست سود چیست>
    text <آنگه روا شود که تو حاجت روا کنی>
  block
    text <بی بحر تو چو ماهی بر خاک می‌طپیم>
    text <ماهی همین کند چو ز آبش جدا کنی>
  block
    text <ظالم جفا کند ز تو ترساندش اسیر>
    text <حق با تو آن کند که تو در حق ما کنی>
  block
    text <چون تو کنی جفا ز کی ترساندت کسی>
    text <جز آنک سر نهد به هر آنچ اقتضا کنی>
  block
    text <خاموش کم فروش تو در یتیم را>
    text <آن کش بها نباشد چونش بها کنی>
