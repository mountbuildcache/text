
text <اگر چه ما نه خروس و نه ماکیان داریم>
  block
    text <اگر چه ما نه خروس و نه ماکیان داریم>
    text <ز بیضه سر کن و بنگر که ما کیان داریم>
  block
    text <به آفتاب حقایق به هر سحر گوییم>
    text <تو جمله جانی و ما از تو نیم جان داریم>
  block
    text <گر از صفات تو نتوان نشان نمود ولی>
    text <ز بی‌نشانی اوصاف او نشان داریم>
  block
    text <دل چو شبنم ما را به بحر بازرسان>
    text <که دم به دم ز غریبی دو صد زیان داریم>
  block
    text <چو یوسف از کف گرگان دریده پیرهنم>
    text <ولی ز همت یعقوب پاسبان داریم>
  block
    text <به دام تو که همه دام‌ها زبون ویند>
    text <که هر قدم ز قدم دام امتحان داریم>
  block
    text <ولیک بندگشا هر دم آن کند با ما>
    text <که مادر و پدر و عم مگر که آن داریم>
  block
    text <بنوش کردن زهر این چه جرات است مگر>
    text <ز کان فضل تو تریاق بی‌کران داریم>
  block
    text <به خرج کردن این نقد عمر مبتشریم>
    text <ز عمربخش مگر عمر جاودان داریم>
  block
    text <نگیرد آینه زنگار هیچ اگر گیرد>
    text <ز عین زنگ بدان روی دیدمان داریم>
  block
    text <یقین بنشکند آن نردبان وگر شکند>
    text <ز عین رخنه اشکست نردبان داریم>
  block
    text <رهین روز چرایی چو شب کند روزی>
    text <مکان بهل که مکانی ز لامکان داریم>
  block
    text <بهار حله دریدی ز رشک و زرد شدی>
    text <اگر بدیش خبر کاین چنین خزان داریم>
  block
    text <دهان پر است و خموشم که تا بگویی تو>
    text <کز آن لب شکرینت شکرفشان داریم>
