
text <برگذری درنگری جز دل خوبان نبری>
  block
    text <برگذری درنگری جز دل خوبان نبری>
    text <سر مکش ای دل که از او هر چه کنی جان نبری>
  block
    text <تا نشوی خاک درش در نگشاید به رضا>
    text <تا نکشی خار غمش گل ز گلستان نبری>
  block
    text <تا نکنی کوه بسی دست به لعلی نرسد>
    text <تا سوی دریا نروی گوهر و مرجان نبری>
  block
    text <سر ننهد چرخ تو را تا که تو بی‌سر نشوی>
    text <کس نخرد نقد تو را تا سوی میزان نبری>
  block
    text <تا نشوی مست خدا غم نشود از تو جدا>
    text <تا صفت گرگ دری یوسف کنعان نبری>
  block
    text <تا تو ایازی نکنی کی همه محمود شوی>
    text <تا تو ز دیوی نرهی ملک سلیمان نبری>
  block
    text <نعمت تن خام کند محنت تن رام کند>
    text <محنت دین تا نکشی دولت ایمان نبری>
  block
    text <خیره میا خیره مرو جانب بازار جهان>
    text <ز آنک در این بیع و شری این ندهی آن نبری>
  block
    text <خاک که خاکی نهلد سوسن و نسرین نشود>
    text <تا نکنی دلق کهن خلعت سلطان نبری>
  block
    text <آه گدارو شده‌ای خاطر تو خوش نشود>
    text <تا نکنی کافریی مال مسلمان نبری>
  block
    text <هیچ نبرده‌ست کسی مهره ز انبان جهان>
    text <رنجه مشو ز آنک تو هم مهره ز انبان نبری>
  block
    text <مهره ز انبان نبرم گوهر ایمان ببرم>
    text <گو تو به جان بخل کنی جان بر جانان نبری>
  block
    text <ای کشش عشق خدا می‌ننشیند کرمت>
    text <دست نداری ز کهان تا دل از ایشان نبری>
  block
    text <هین بکشان هین بکشان دامن ما را به خوشان>
    text <ز آنک دلی که تو بری راه پریشان نبری>
  block
    text <راست کنی وعده خود دست نداری ز کشش>
    text <تا همه را رقص کنان جانب میدان نبری>
  block
    text <هیچ مگو ای لب من تا دل من باز شود>
    text <ز آنک تو تا سنگ دلی لعل بدخشان نبری>
  block
    text <گر چه که صد شرط کنی بی‌همه شرطی بدهی>
    text <ز آنک تو بس بی‌طمعی زر به حرمدان نبری>
