
text <باده ده، ای ساقی هر متقی>
  block
    text <باده ده، ای ساقی هر متقی>
    text <بادهٔ شاهنشهی راوقی>
  block
    text <جام سخن بخش که از تف او>
    text <گردد دیوار سیه منطقی>
  block
    text <بردر و بشکن غم و اندیشه را>
    text <حاکم و سلطان و شه مطلقی>
  block
    text <چون بگریزی نرسد در تو کس>
    text <ور بگریزیم تو خود سابقی>
  block
    text <جنت حسنت چو تجلی کند>
    text <باغ شود دوزخ بر هر شقی>
  block
    text <ظلمت و نور از تو تحیر درند>
    text <تا تو حقی یا که تو نور حقی>
  block
    text <گشت شب و روز ز تو غرق نور>
    text <نیست مهت مغربی و مشرقی>
  block
    text <لابه کنی، باده دهی رایگان>
    text <ساقی دریا صفت مشفقی>
  block
    text <مست قبول آمد قلب و سلیم>
    text <زیرکی اینجاست همه احمقی>
  block
    text <زیرکی ار شرط خوشیها بدی>
    text <باده نجستی خرد و موسقی>
  block
    text <فرد چرایی تو اگر یار کی؟>
    text <از چه تو عذرایی اگر وامقی؟>
  block
    text <غنچه صفت خویش ز گل درکشی>
    text <رو بکش آن خار، بدان لایقی>
  block
    text <خار کشانند، اگر چه شهند>
    text <جز تو که بر گلشن جان عاشقی>
  block
    text <خامش باش و بنگر فتح باب>
    text <چند پی هر سخن مغلقی>
