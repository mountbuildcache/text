
text <گوید آن دلبر که چون همدل شدی>
  block
    text <گوید آن دلبر که چون همدل شدی>
    text <با هوس همراه و هم منزل شدی>
  block
    text <از میان نقش‌ها پنهان شدی>
    text <در جهان جان‌ها حاصل شدی>
  block
    text <هم برآوردی سر از لطف خدا>
    text <هم به شمشیر خدا بسمل شدی>
  block
    text <پیش آتش رو تو از نقصان مترس>
    text <چونک از آتش چنین کامل شدی>
  block
    text <عشرت دیوانگان را دیده‌ای>
    text <ننگ بادت باز چون عاقل شدی>
  block
    text <چون نه‌ای حیوان چه مست سبزه‌ای>
    text <چون نمردی چون در آب و گل شدی>
  block
    text <آستین شه صلاح الدین بگیر>
    text <ور نگیری باطل باطل شدی>
