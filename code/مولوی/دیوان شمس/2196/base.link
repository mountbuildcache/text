
text <از حلاوت‌ها که هست از خشم و از دشنام او>
  block
    text <از حلاوت‌ها که هست از خشم و از دشنام او>
    text <می‌ستیزم هر شبی با چشم خون آشام او>
  block
    text <دام‌های عشق او گر پر و بالم بسکلد>
    text <طوطی جان نسکلد از شکر و بادام او>
  block
    text <چند پرسی مر مرا از وحشت و شب‌های هجر>
    text <شب کجا ماند بگو در دولت ایام او>
  block
    text <خون ما را رنگ خون و فعل می‌آمد از آنک>
    text <خون‌ها می می‌شود چون می‌رود در جام او>
  block
    text <وعده‌های خام او در مغز جان جوشان شده>
    text <عاشقان پخته بین از وعده‌های خام او>
  block
    text <خسروان بر تخت دولت بین که حسرت می‌خورند>
    text <در لقای عاشقان کشته بدنام او>
  block
    text <آن سگان کوی او شاهان شیران گشته‌اند>
    text <کان چنان آهوی فتنه دیده شد بر بام او>
  block
    text <الله الله تو مپرس از باخودان اوصاف می>
    text <تو ببین در چشم مستان لطف‌های عام او>
  block
    text <دست بر رگ‌های مستان نه دلا تا پی بری>
    text <از دهان آلودگان زان باده خودکام او>
  block
    text <شمس تبریزی که گامش بر سر ارواح بود>
    text <پا منه تو سر بنه بر جایگاه گام او>
