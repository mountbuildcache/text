
text <چو دید آن طره کافر مسلمان شد مسلمانی>
  block
    text <چو دید آن طره کافر مسلمان شد مسلمانی>
    text <صلا ای کهنه اسلامان به مهمانی به مهمانی>
  block
    text <دل ایمان ز تو شادان زهی استاد استادان>
    text <تو خود اسلام اسلامی تو خود ایمان ایمانی>
  block
    text <بصیرت را بصیرت تو حقیقت را حقیقت تو>
    text <تو نور نور اسراری تو روح روح را جانی>
  block
    text <اگر امداد لطف تو نباشد در جهان تابان>
    text <درافتد سقف این گردون بیارد رو به ویرانی>
  block
    text <چو بردابرد جاه تو ورای هر دو کون آمد>
    text <زهی سرگشتگی جان‌ها زهی تشکیک و حیرانی>
  block
    text <همی‌جویم به دو عالم مثالی تا تو را گویم>
    text <نمی‌یابم خداوندا نمی‌گویی که را مانی>
  block
    text <ز درمان‌ها بری گشتم نخواهم درد را درمان>
    text <بمیرم در وفای تو که تو درمان درمانی>
  block
    text <الا ای جان خون ریزم همی‌پر سوی تبریزم>
    text <همی‌گو نام شمس الدین اگر جایی تو درمانی>
  block
    text <صفاتت ای مه روشن عجایب خاصیت دارد>
    text <که او مر ابر گریان را دراندازد به خندانی>
  block
    text <ایا دولت چو بگریزی و زین بی‌دل بپرهیزی>
    text <ز لطف شاه پابرجا به دست آیی به آسانی>
