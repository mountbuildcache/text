
text <برجه ز خواب و بنگر صبحی دگر دمیده>
  block
    text <برجه ز خواب و بنگر صبحی دگر دمیده>
    text <جویان و پای کوبان از آسمان رسیده>
  block
    text <ای جان چرا نشستی وقت می است و مستی>
    text <آخر در این کشاکش کس نیست پاکشیده>
  block
    text <بهر رضای مستی برجه بکوب دستی>
    text <دستی قدح پرستی پرراوق گزیده>
  block
    text <ما را مبین چو مستان هر چه خورم می است آن>
    text <افیون شود مرا نان مخموری دو دیده>
  block
    text <نگذاشت آن قیامت تا من کنم ریاضت>
    text <آن دیده‌اش ندیده گوشیش ناشنیده>
  block
    text <او آب زندگانی می‌داد رایگانی>
    text <از قطره قطره او فردوس بردمیده>
  block
    text <از دوست هر چه گفتم بیرون پوست گفتم>
    text <زان سر چه دارد آن جان گفتار دم بریده>
  block
    text <با این همه دهانم گر رشک او نبستی>
    text <صد جای آسمان را تو دیدیی دریده>
  block
    text <یخدان چه داند ای جان خورشید و تابشش را>
    text <کی داند آفرین را این جان آفریده>
  block
    text <با این که می‌نداند چون جرعه‌ای ستاند>
    text <مستی خراب گردد از خویش وارهیده>
  block
    text <تبریز تو چه دانی اسرار شمس دین را>
    text <بیرون نجسته‌ای تو زین چرخه خمیده>
