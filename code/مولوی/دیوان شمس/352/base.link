
text <چو با ما یار ما امروز جفتست>
  block
    text <چو با ما یار ما امروز جفتست>
    text <بگویم آنچ هرگز کس نگفته‌ست>
  block
    text <همه مستند این جا محرمانند>
    text <میندیش از کسی غماز خفته‌ست>
  block
    text <خزان خفت و بهاران گشت بیدار>
    text <نمی‌بینی درخت و گل شکفته‌ست>
  block
    text <اگر یک روز باقی باشد از دی>
    text <زمین لب بسته است و گل نهفته‌ست>
  block
    text <هلا در خواب کن اوباش تن را>
    text <که گوهرهای جانی جمله سفته‌ست>
  block
    text <خمش کن زردهی زان در نیابی>
    text <وگر محرم شوی بستان که مفتست>
