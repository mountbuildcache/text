
text <به جان تو که سوگند عظیمست>
  block
    text <به جان تو که سوگند عظیمست>
    text <که جانم بی‌تو دربند عظیمست>
  block
    text <اگر چه خضر سیرآب حیاتست>
    text <به لعلت آرزومند عظیمست>
  block
    text <سخن‌ها دارم از تو با تو بسیار>
    text <ولی خاموشیم پند عظیمست>
  block
    text <هر آن کز بیم تو خاموش باشد>
    text <اگر چه خر خردمند عظیمست>
  block
    text <هر آن کس کو هنر را ترک گوید>
    text <ز بهر تو هنرمند عظیمست>
  block
    text <فکندم خویش را چون سایه پیشت>
    text <فکندن پیشت افکند عظیمست>
  block
    text <که بغداد تو را داد بزرگست>
    text <سمرقند تو را قند عظیمست>
  block
    text <حریصم کرد طمع داد قندت>
    text <اگر چه بنده خرسند عظیمست>
  block
    text <بریدستی مرا از خویش و پیوند>
    text <که دل را با تو پیوند عظیمست>
  block
    text <خمش کن همچو عشق ای زاده عشق>
    text <اگر چه گفت فرزند عظیمست>
  block
    text <رکاب شمس تبریزی گرفتم>
    text <که زین شمس زرکند عظیمست>
