
text <تا چند تو پس روی به پیش آ>
  block
    text <تا چند تو پس روی به پیش آ>
    text <در کفر مرو به سوی کیش آ>
  block
    text <در نیش تو نوش بین به نیش آ>
    text <آخر تو به اصل اصل خویش آ>
  block
    text <هر چند به صورت از زمینی>
    text <پس رشته گوهر یقینی>
  block
    text <بر مخزن نور حق امینی>
    text <آخر تو به اصل اصل خویش آ>
  block
    text <خود را چو به بیخودی ببستی>
    text <می‌دانک تو از خودی برستی>
  block
    text <وز بند هزار دام جستی>
    text <آخر تو به اصل اصل خویش آ>
  block
    text <از پشت خلیفه‌ای بزادی>
    text <چشمی به جهان دون گشادی>
  block
    text <آوه که بدین قدر تو شادی>
    text <آخر تو به اصل اصل خویش آ>
  block
    text <هر چند طلسم این جهانی>
    text <در باطن خویشتن تو کانی>
  block
    text <بگشای دو دیده نهانی>
    text <آخر تو به اصل اصل خویش آ>
  block
    text <چون زاده پرتو جلالی>
    text <وز طالع سعد نیک فالی>
  block
    text <از هر عدمی تو چند نالی>
    text <آخر تو به اصل اصل خویش آ>
  block
    text <لعلی به میان سنگ خارا>
    text <تا چند غلط دهی تو ما را>
  block
    text <در چشم تو ظاهرست یارا>
    text <آخر تو به اصل اصل خویش آ>
  block
    text <چون از بر یار سرکش آیی>
    text <سرمست و لطیف و دلکش آیی>
  block
    text <با چشم خوش و پرآتش آیی>
    text <آخر تو به اصل اصل خویش آ>
  block
    text <در پیش تو داشت جام باقی>
    text <شمس تبریز شاه و ساقی>
  block
    text <سبحان الله زهی رواقی>
    text <آخر تو به اصل اصل خویش آ>
