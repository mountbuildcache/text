
text <نیک بدست آنک او شد تلف نیک و بد>
  block
    text <نیک بدست آنک او شد تلف نیک و بد>
    text <دل سبد آمد مکن هر سقطی در سبد>
  block
    text <آنک تواضع کند نگذرد از حد خویش>
    text <یابد او هستی باقی بیرون ز حد>
  block
    text <وا کن صندوق زر بر سر ایمان فشان>
    text <کآخر صندوق تو نیست یقین جز لحد>
  block
    text <تو لحد خویش را پر کن از زر صدق>
    text <پر مکنش از مس شهوت و حرص و حسد>
  block
    text <هر چه تو را غیر تو آن بدهد رد کنی>
    text <چون بدهی تو همان دانک شود بر تو رد>
  block
    text <قلب میاور بدانک غره کنی مشتری>
    text <ترس ز ویل لکل جمع مالاوعد>
  block
    text <آنک گشادی نمود نفس تو را تنگیست>
    text <گفت خدا نفس را بسته امش فی کبد>
