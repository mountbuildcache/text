
text <ای شه جاودانی وی مه آسمانی>
  block
    text <ای شه جاودانی وی مه آسمانی>
    text <چشمه زندگانی گلشن لامکانی>
  block
    text <تا زلال تو دیدم قصه جان شنیدم>
    text <همچو جان ناپدیدم در تک بی‌نشانی>
  block
    text <عاشق مشک خوش بو می‌کند صید آهو>
    text <می‌رود مست هر سو یا تواش می‌دوانی>
  block
    text <ای شکر بنده تو زان شکرخنده تو>
    text <ای جهان زنده از تو غرقه زندگانی>
  block
    text <روز شد های مستان بشنوید از گلستان>
    text <می‌کند مرغ دستان شیوه دلستانی>
  block
    text <شیوه یاسمین کن سر بجنبان چنین کن>
    text <خانه پرانگبین کن چون شکر می‌فشانی>
  block
    text <نرگست مست گشته جنیی یا فرشته>
    text <با شکر درسرشته غنچه گلستانی>
  block
    text <با چنین ساقی حق با خودی کفر مطلق>
    text <می‌زند جان معلق با می رایگانی>
  block
    text <روز و شب ای برادر مست و بی‌خویش خوشتر>
    text <مست الله اکبر کش نبوده است ثانی>
  block
    text <نام او جان جان‌ها یاد او لعل کان‌ها>
    text <عشق او در روان‌ها هم امان هم امانی>
  block
    text <چون برم نام او را دررسد بخت خضرا>
    text <اسم شد پس مسما بی‌دوی بی‌توانی>
  block
    text <چند مستند پنهان اندر این سبز میدان>
    text <می‌روم سوی ایشان با تو گفتم تو دانی>
  block
    text <جان ویسند و رامین سخت شیرین شیرین>
    text <مفخر آل یاسین وز خدا ارمغانی>
  block
    text <تو اگر می‌شتابی سوی مرغان آبی>
    text <آب حیوان بیابی قلزم شادمانی>
  block
    text <چرب و شیرین بخوردی عیش و عشرت بکردی>
    text <سوی عشق آی یک شب هم ببین میزبانی>
  block
    text <ما هم از بامدادان بیخود و مست و شادان>
    text <ای شه بامرادان مستمان می‌کشانی>
  block
    text <با ظریفان و خوبان تا به شب پای کوبان>
    text <وز می پیر رهبان هر دمی دوستگانی>
  block
    text <این قدح می شتابد تا شما را بیابد>
    text <در دل و جان بتابد از ره بی‌دهانی>
  block
    text <ای که داری تو فهمی قبض کن قبض اعمی>
    text <غیر این نیست چیزی تو مباش امتحانی>
  block
    text <غیر این نیست راهی غیر این نیست شاهی>
    text <غیر این نیست ماهی غیر این جمله فانی>
  block
    text <نی خمش کن خمش کن رو به قاصد ترش کن>
    text <ترک اصحاب هش کن باده خور در نهانی>
