
text <دی شد و بهمن گذشت فصل بهاران رسید>
  block
    text <دی شد و بهمن گذشت فصل بهاران رسید>
    text <جلوه گلشن به باغ همچو نگاران رسید>
  block
    text <زحمت سرما و دود رفت به کور و کبود>
    text <شاخ گل سرخ را وقت نثاران رسید>
  block
    text <باغ ز سرما بکاست شد ز خدا دادخواست>
    text <لطف خدا یار شد دولت یاران رسید>
  block
    text <آمد خورشید ما باز به برج حمل>
    text <معطی صاحب عمل سیم شماران رسید>
  block
    text <طالب و مطلوب را عاشق و معشوق را>
    text <همچو گل خوش کنار وقت کناران رسید>
  block
    text <بر مثل وام دار جمله به زندان بدند>
    text <زرگر بخشایشش وام گزاران رسید>
  block
    text <جمله صحرا و دشت پر ز شکوفه‌ست و کشت>
    text <خوف تتاران گذشت مشک تتاران رسید>
  block
    text <هر چه بمردند پار حشر شدند از بهار>
    text <آمد میر شکار صید شکاران رسید>
  block
    text <آن گل شیرین لقا شکر کند از خدا>
    text <بلبل سرمست ما بهر خماران رسید>
  block
    text <وقت نشاط‌ست و جام خواب کنون شد حرام>
    text <اصل طرب‌ها بزاد شیره فشاران رسید>
  block
    text <جام من از اندرون باده من موج خون>
    text <از ره جان ساقی خوب عذاران رسید>
