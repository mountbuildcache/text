
text <زهی بزم خداوندی زهی می‌های شاهانه>
  block
    text <زهی بزم خداوندی زهی می‌های شاهانه>
    text <زهی یغما که می‌آرد شه قفجاق ترکانه>
  block
    text <دلم آهن همی‌خاید از آن لعلین لبی که او>
    text <کنار لطف بگشاید میان حلقه مستانه>
  block
    text <هر آن جانی که شد مجنون به عشق حالت بی‌چون>
    text <کجا گیرد قرار اکنون بدین افسون و افسانه>
  block
    text <چو او طره برافشاند سوی عاشق همی‌داند>
    text <که از زنجیر جنبیدن بجنبد شور دیوانه>
  block
    text <به عشق طره‌های او که جعد و شاخ شاخ آمد>
    text <دل من شاخ شاخ آید چو دندان در سر شانه>
  block
    text <چه برهم گشته‌اند این دم حریفان دل از مستی>
    text <برای جانت ای مه رو سری درکن در این خانه>
  block
    text <اگر ساقی ندادت می دلا در گل چه افتادی>
    text <وگر آن مشک نگشاد او چرا پر گشت پیمانه>
  block
    text <خداوندا در این بیشه چه گم گشته‌ست اندیشه>
    text <تنی تن کجا ماند میان جان و جانانه>
  block
    text <بیا ای شمس تبریزی که در رفعت سلیمانی>
    text <که از عشقت همه مرغان شدند از دام و از دانه>
