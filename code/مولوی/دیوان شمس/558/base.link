
text <یار مرا چو اشتران باز مهار می‌کشد>
  block
    text <یار مرا چو اشتران باز مهار می‌کشد>
    text <اشتر مست خویش را در چه قطار می‌کشد>
  block
    text <جان و تنم بخست او شیشه من شکست او>
    text <گردن من به بست او تا به چه کار می‌کشد>
  block
    text <شست ویم چو ماهیان جانب خشک می‌برد>
    text <دام دلم به جانب میر شکار می‌کشد>
  block
    text <آنک قطار ابر را زیر فلک چو اشتران>
    text <ساقی دشت می‌کند برکه و غار می‌کشد>
  block
    text <رعد همی‌زند دهل زنده شدست جزو و کل>
    text <در دل شاخ و مغز گل بوی بهار می‌کشد>
  block
    text <آنک ضمیر دانه را علت میوه می‌کند>
    text <راز دل درخت را بر سر دار می‌کشد>
  block
    text <لطف بهار بشکند رنج خمار باغ را>
    text <گر چه جفای دی کنون سوی خمار می‌کشد>
