
text <به گوش من برسانید هجر تلخ پیام>
  block
    text <به گوش من برسانید هجر تلخ پیام>
    text <که خواب شیرین بر عاشقان شده‌ست حرام>
  block
    text <بکرد بر خور و بر خواب چارتکبیری>
    text <هر آن کسی که بر او کرد عشق نیم سلام>
  block
    text <به من نگر که بدیدم هزار آزادی>
    text <چو عشق را دل و جانم کنیزک است و غلام>
  block
    text <عظیم نور قدیم است عشق پیش خواص>
    text <اگر چه صورت و شهوت بود به پیش عوام>
  block
    text <دلم چو زخم نیابد رود که توبه کند>
    text <مخند بر من و بر خود کدام توبه کدام>
  block
    text <زهی گناه که کفر است توبه کردن از او>
    text <نه پس طریق گریز و نه پیش جای مقام>
  block
    text <به چار مذهب خونش حلال و ریختنی>
    text <از آنک عشق نریزد به غیر خون کرام>
  block
    text <بکش مرا که چو کشتی به عشق زنده شدم>
    text <خموش کردم و مردم تمام گشت کلام>
