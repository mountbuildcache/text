
text <گر روشنی تو یارا یا خود سیه ضمیری>
  block
    text <گر روشنی تو یارا یا خود سیه ضمیری>
    text <در هر دو حال خود را از یار وانگیری>
  block
    text <پا واگرفتن تو هر دو ز حال کفر است>
    text <صد کفر بیش باشد در عاشقان نفیری>
  block
    text <پاکت شود پلیدی چون از صنم بریدی>
    text <گردد پلید پاکی چون غرقه در غدیری>
  block
    text <دنبال شیر گیری کی بی‌کباب مانی>
    text <کی بی‌نوا نشینی چون صاحب امیری>
  block
    text <بگذار سر بد را پنهان مکن تو خود را>
    text <در زیرکی چو مویی پیدا میان شیری>
  block
    text <خوردی تو زهر و گفتی حق را از این چه نقصان>
    text <حق بی‌نیاز باشد وز زهر تو بمیری>
  block
    text <زیر درخت خرما انداز همچو مریم>
    text <گر کاهلی به غایت ور نیز سست پیری>
  block
    text <از سایه‌های خرما شیرین شوی چو خرما>
    text <وز پختگی خرما تو پختگی پذیری>
