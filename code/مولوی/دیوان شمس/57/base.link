
text <مسلمانان مسلمانان چه باید گفت یاری را>
  block
    text <مسلمانان مسلمانان چه باید گفت یاری را>
    text <که صد فردوس می‌سازد جمالش نیم خاری را>
  block
    text <مکان‌ها بی‌مکان گردد زمین‌ها جمله کان گردد>
    text <چو عشق او دهد تشریف یک لحظه دیاری را>
  block
    text <خداوندا زهی نوری لطافت بخش هر حوری>
    text <که آب زندگی سازد ز روی لطف ناری را>
  block
    text <چو لطفش را بیفشارد هزاران نوبهار آرد>
    text <چه نقصان گر ز غیرت او زند برهم بهاری را>
  block
    text <جمالش آفتاب آمد جهان او را نقاب آمد>
    text <ولیکن نقش کی بیند به جز نقش و نگاری را>
  block
    text <جمال گل گواه آمد که بخشش‌ها ز شاه آمد>
    text <اگر چه گل بنشناسد هوای سازواری را>
  block
    text <اگر گل را خبر بودی همیشه سرخ و تر بودی>
    text <ازیرا آفتی ناید حیات هوشیاری را>
  block
    text <به دست آور نگاری تو کز این دستست کار تو>
    text <چرا باید سپردن جان نگاری جان سپاری را>
  block
    text <ز شمس الدین تبریزی منم قاصد به خون ریزی>
    text <که عشقی هست در دستم که ماند ذوالفقاری را>
