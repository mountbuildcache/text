
text <حرام است ای مسلمانان از این خانه برون رفتن>
  block
    text <حرام است ای مسلمانان از این خانه برون رفتن>
    text <می چون ارغوان هشتن ز بانگ ارغنون رفتن>
  block
    text <برون زرق است یا استم هزاران بار دیدستم>
    text <از این پس ابلهی باشد برای آزمون رفتن>
  block
    text <مرو زین خانه ای مجنون که خون گریی ز هجران خون>
    text <چو دستی را فروبری عجایب نیست خون رفتن>
  block
    text <ز شمع آموز ای خواجه میان گریه خندیدن>
    text <ز چشم آموز ای زیرک به هنگام سکون رفتن>
  block
    text <اگر باشد تو را روزی ز استادان بیاموزی>
    text <چو مرغ جان معصومان به چرخ نیلگون رفتن>
  block
    text <بیا ای جان که وقتت خوش چو استن بار ما می کش>
    text <که تا صبرت بیاموزد به سقف بی‌ستون رفتن>
  block
    text <فسون عیسی مریم نکرد از درد عاشق کم>
    text <وظیفه درد دل نبود به دارو و فسون رفتن>
  block
    text <چو طاسی سرنگون گردد رود آنچ در او باشد>
    text <ولی سودا نمی‌تاند ز کاسه سر نگون رفتن>
  block
    text <اگر پاکی و ناپاکی مرو زین خانه‌ای زاکی>
    text <گناهی نیست در عالم تو را ای بنده چون رفتن>
  block
    text <تویی شیر اندر این درگه عدو راه تو روبه>
    text <بود بر شیر بدنامی از این چالش زبون رفتن>
  block
    text <چو نازی می کشی باری بیا ناز چنین شه کش>
    text <که بس بداختری باشد به زیر چرخ دون رفتن>
  block
    text <ز دانش‌ها بشویم دل ز خود خود را کنم غافل>
    text <که سوی دلبر مقبل نشاید ذوفنون رفتن>
  block
    text <شناسد جان مجنونان که این جان است قشر جان>
    text <بباید بهر این دانش ز دانش در جنون رفتن>
  block
    text <کسی کو دم زند بی‌دم مباح او راست غواصی>
    text <کسی کو کم زند در کم رسد او را فزون رفتن>
  block
    text <رها کن تا بگوید او خموشی گیر و توبه جو>
    text <که آن دلدار خو دارد به سوی تایبون رفتن>
