
text <چه باشد گر چو عقل و جان نخسبی>
  block
    text <چه باشد گر چو عقل و جان نخسبی>
    text <برآری کار محتاجان نخسبی>
  block
    text <تو نور خاطر این شب روانی>
    text <برای خاطر ایشان نخسبی>
  block
    text <شبی بر گرد محبوسان گردون>
    text <بگردی ای مه تابان نخسبی>
  block
    text <جهان کشتی و تو نوح زمانی>
    text <نگاهش داری از طوفان نخسبی>
  block
    text <شب قدری که دادی وعده آن روز>
    text <دراندیشی از آن پیمان نخسبی>
  block
    text <مخسب ای جان که خفتن آن ندارد>
    text <چه باشد چون تو داری آن نخسبی>
  block
    text <تویی شه پیل و پیش آهنگ پیلان>
    text <چو کردی یاد هندستان نخسبی>
  block
    text <تو نپسندی ز داد و رحمت خویش>
    text <که بستان را کنی زندان نخسبی>
  block
    text <اگر خسبی نخسبد جز که چشمت>
    text <تویی آن نور جاویدان نخسبی>
  block
    text <خمش کردم نگویم تا تو گویی>
    text <سخن گویان سخن گویان نخسبی>
  block
    text <چو روی شمس تبریزی بدیدی>
    text <سزد کز عشق آن سلطان نخسبی>
