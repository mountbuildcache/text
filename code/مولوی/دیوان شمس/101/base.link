
text <بسوزانیم سودا و جنون را>
  block
    text <بسوزانیم سودا و جنون را>
    text <درآشامیم هر دم موج خون را>
  block
    text <حریف دوزخ آشامان مستیم>
    text <که بشکافند سقف سبزگون را>
  block
    text <چه خواهد کرد شمع لایزالی>
    text <فلک را وین دو شمع سرنگون را>
  block
    text <فروبریم دست دزد غم را>
    text <که دزدیدست عقل صد زبون را>
  block
    text <شراب صرف سلطانی بریزیم>
    text <بخوابانیم عقل ذوفنون را>
  block
    text <چو گردد مست حد بر وی برانیم>
    text <که از حد برد تزویر و فسون را>
  block
    text <اگر چه زوبع و استاد جمله‌ست>
    text <چه داند حیله ریب المنون را>
  block
    text <چنانش بیخود و سرمست سازیم>
    text <که چون آید نداند راه چون را>
  block
    text <چنان پیر و چنان عالم فنا به>
    text <که تا عبرت شود لایعلمون را>
  block
    text <کنون عالم شود کز عشق جان داد>
    text <کنون واقف شود علم درون را>
  block
    text <درون خانه دل او ببیند>
    text <ستون این جهان بی‌ستون را>
  block
    text <که سرگردان بدین سرهاست گر نه>
    text <سکون بودی جهان بی‌سکون را>
  block
    text <تن باسر نداند سر کن را>
    text <تن بی‌سر شناسد کاف و نون را>
  block
    text <یکی لحظه بنه سر ای برادر>
    text <چه باشد از برای آزمون را>
  block
    text <یکی دم رام کن از بهر سلطان>
    text <چنین سگ را چنین اسب حرون را>
  block
    text <تو دوزخ دان خودآگاهی عالم>
    text <فنا شو کم طلب این سرفزون را>
  block
    text <چنان اندر صفات حق فرورو>
    text <که برنایی نبینی این برون را>
  block
    text <چه جویی ذوق این آب سیه را>
    text <چه بویی سبزه این بام تون را>
  block
    text <خمش کردم نیارم شرح کردن>
    text <ز رشک و غیرت هر خام دون را>
  block
    text <نما ای شمس تبریزی کمالی>
    text <که تا نقصی نباشد کاف و نون را>
