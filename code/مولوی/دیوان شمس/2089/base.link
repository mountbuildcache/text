
text <تنت زین جهان است و دل زان جهان>
  block
    text <تنت زین جهان است و دل زان جهان>
    text <هوا یار این و خدا یار آن>
  block
    text <دل تو غریب و غم او غریب>
    text <نیند از زمین و نه از آسمان>
  block
    text <اگر یار جانی و یار خرد>
    text <رسیدی بیار و ببردی تو جان>
  block
    text <وگر یار جسمی و یار هوا>
    text <تو با این دو ماندی در این خاکدان>
  block
    text <مگر ناگهان آن عنایت رسد>
    text <که ای من غلام چنان ناگهان>
  block
    text <که یک جذب حق به ز صد کوشش است>
    text <نشان‌ها چه باشد بر بی‌نشان>
  block
    text <نشان چون کف و بی‌نشان بحر دان>
    text <نشان چون بیان بی‌نشان چون عیان>
  block
    text <ز خورشید یک جو چو ظاهر شود>
    text <بروبد ز گردون ره کهکشان>
  block
    text <خمش کن خمش کن که در خامشی است>
    text <هزاران زبان و هزاران بیان>
