
text <شکنی شیشه مردم گرو از من گیری>
  block
    text <شکنی شیشه مردم گرو از من گیری>
    text <همه شب عهد کنی روز شکستن گیری>
  block
    text <شیری و شیرشکن کینه ز خرگوش مکش>
    text <قادری که شکنی شیر و تهمتن گیری>
  block
    text <ای سلیمان که به فرمانت بود دیو و پری>
    text <بی گنه مور چرا بر سر خرمن گیری>
  block
    text <ننگری هیچ غنی را و یکی عوری را>
    text <خوش گریبان کشی و گوشه دامن گیری>
  block
    text <هین مترس ای دل از آن جور که مؤمن آن جاست>
    text <ای دل ار عاقلی آرام به مؤمن گیری>
  block
    text <ترک یک قطره کنی ماهی دریا باشی>
    text <ترک یک حبه کنی ملکت مخزن گیری>
  block
    text <دور از آبی تو چو روغن چو همه او نشوی>
    text <چون شدی او پس از آن آب ز روغن گیری>
  block
    text <ننگ مردانی اگر او به جفا نیزه کشد>
    text <به سوی او نروی و پی جوشن گیری>
