
text <از دور بدیده شمس دین را>
  block
    text <از دور بدیده شمس دین را>
    text <فخر تبریز و رشک چین را>
  block
    text <آن چشم و چراغ آسمان را>
    text <آن زنده کننده زمین را>
  block
    text <ای گشته چنان و آن چنانتر>
    text <هر جان که بدیده او چنین را>
  block
    text <گفتا که که را کشم به زاری>
    text <گفتمش که بنده کمین را>
  block
    text <این گفتن بود و ناگهانی>
    text <از غیب گشاد او کمین را>
  block
    text <آتش درزد به هست بنده>
    text <وز بیخ بکند کبر و کین را>
  block
    text <بی دل سیهی لاله زان می>
    text <سرمست بکرد یاسمین را>
  block
    text <در دامن اوست عین مقصود>
    text <بر ما بفشاند آستین را>
  block
    text <شاهی که چو رخ نمود مه را>
    text <بر اسب فلک نهاد زین را>
  block
    text <بنشین کژ و راست گو که نبود>
    text <همتا شه روح راستین را>
  block
    text <والله که از او خبر نباشد>
    text <جبریل مقدس امین را>
  block
    text <حالی چه زند به قال آورد>
    text <او چرخ بلند هفتمین را>
  block
    text <چون چشم دگر در او گشادیم>
    text <یک جو نخریم ما یقین را>
  block
    text <آوه که بکرد بازگونه>
    text <آن دولت وصل پوستین را>
  block
    text <ای مطرب عشق شمس دینم>
    text <جان تو که بازگو همین را>
  block
    text <چون می‌نرسم به دستبوسش>
    text <بر خاک همی‌زنم جبین را>
