
text <جمع تو دیدم پس از این هیچ پریشان نشوم>
  block
    text <جمع تو دیدم پس از این هیچ پریشان نشوم>
    text <راه تو دیدم پس از این همره ایشان نشوم>
  block
    text <ای که تو شاه چمنی سیرکن صد چو منی>
    text <چشم و دلم سیر کنی سخره این خوان نشوم>
  block
    text <کعبه چو آمد سوی من جانب کعبه نروم>
    text <ماه من آمد به زمین قاصد کیوان نشوم>
  block
    text <فربه و پرباد توام مست و خوش و شاد توام>
    text <بنده و آزاد توام بنده شیطان نشوم>
  block
    text <شاه زمینی و زمان همچو خرد فاش و نهان>
    text <پیش تو ای جان و جهان جمله چرا جان نشوم>
