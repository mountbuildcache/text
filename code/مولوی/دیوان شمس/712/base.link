
text <خوش باش که هر که راز داند>
  block
    text <خوش باش که هر که راز داند>
    text <داند که خوشی خوشی کشاند>
  block
    text <شیرین چو شکر تو باش شاکر>
    text <شاکر هر دم شکر ستاند>
  block
    text <شکر از شکرست آستین پر>
    text <تا بر سر شاکران فشاند>
  block
    text <تلخش چو بنوشی و بخندی>
    text <در ذات تو تلخیی نماند>
  block
    text <گویی که چگونه‌ام خوشم من>
    text <گویم ترشم دلت بماند>
  block
    text <گوید که نهان مکن ولیکن>
    text <در گوشم گو که کس نداند>
  block
    text <در گوش تو حلقه وفا نیست>
    text <گوش تو به گوش‌ها رساند>
