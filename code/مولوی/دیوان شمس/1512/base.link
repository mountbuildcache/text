
text <گهی در گیرم و گه بام گیرم>
  block
    text <گهی در گیرم و گه بام گیرم>
    text <چو بینم روی تو آرام گیرم>
  block
    text <زبون خاص و عامم در فراقت>
    text <بیا تا ترک خاص و عام گیرم>
  block
    text <دلم از غم گریبان می دراند>
    text <که کی دامان آن خوش نام گیرم>
  block
    text <نگیرم عیش و عشرت تا نیاید>
    text <وگر گیرم در آن هنگام گیرم>
  block
    text <چو زلف انداز من ساقی درآید>
    text <به دستی زلف و دستی جام گیرم>
  block
    text <اگر در خرقه زاهد درآید>
    text <شوم حاجی و راه شام گیرم>
  block
    text <وگر خواهد که من دیوانه باشم>
    text <شوم خام و حریف خام گیرم>
  block
    text <وگر چون مرغ اندر دل بپرد>
    text <شوم صیاد مرغان دام گیرم>
  block
    text <چو گویم شب نخسپم او بگوید>
    text <که من خواب از نماز شام گیرم>
  block
    text <وگر گویم عنایت کن بگوید>
    text <که نی من جنگیم دشنام گیرم>
  block
    text <مراد خویش بگذارم همان دم>
    text <مراد دلبر خودکام گیرم>
