
text <امروز روز شادی و امسال سال لاغ>
  block
    text <امروز روز شادی و امسال سال لاغ>
    text <نیکوست حال ما که نکو باد حال باغ>
  block
    text <آمد بهار و گفت به نرگس به خنده گل>
    text <چشم من و تو روشن بی‌روی زشت زاغ>
  block
    text <گل نقل بلبلان و شکر نقل طوطیان>
    text <سبزه‌ست و لاله زار و چمن کوری کلاغ>
  block
    text <با سیب انار گفت که شفتالویی بده>
    text <گفت این هوس پزند همه منبلان راغ>
  block
    text <شفتالوی مسیح به جان می‌توان خرید>
    text <جانی نه کز دلست ترقیش نه از دماغ>
  block
    text <باغ و بهار هست رسول بهشت غیب>
    text <بشنو که بر رسول نباشد به جز بلاغ>
  block
    text <در آفتاب فضل گشا پر و بال نو>
    text <کز پیش آفتاب برفتست میغ و ماغ>
  block
    text <چندان شراب ریخت کنون ساقی ربیع>
    text <مستسقیان خاک از این فیض کرده کاغ>
  block
    text <خورشید ما مقیم حمل در بهار جان>
    text <فارغ ز بهمنست و ز کانون زهی مساغ>
  block
    text <سر همچنین بجنبان یعنی سر مرا>
    text <خاریدن آرزوست ندارم بدو فراغ>
  block
    text <امروز پایدار که برپاست ساقیی>
    text <کبست خاک را و فلک را دو صد چراغ>
  block
    text <گه آب می‌نماید و گه آتشی کز او>
    text <دل داغ داغ بود و رهانیده شد ز داغ>
  block
    text <غم چیغ چیغ کرد چو در چنگ گربه موش>
    text <گو چیغ چیغ می‌کن و گو چاغ چاغ چاغ>
  block
    text <آتش بزن به چرخه و پنبه دگر مریس>
    text <گردن چو دوک گشت این حرف چون پناغ>
