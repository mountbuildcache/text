
text <سوی آن سلطان خوبان الرحیل>
  block
    text <سوی آن سلطان خوبان الرحیل>
    text <سوی آن خورشید جانان الرحیل>
  block
    text <کاروان بس گران آهنگ کرد>
    text <هین سبکتر ای گرانان الرحیل>
  block
    text <سوی آن دریای مردی و بقا>
    text <مردوار ای مردمان هان الرحیل>
  block
    text <آفتاب روی شه عالم گرفت>
    text <صبح شد ای پاسبانان الرحیل>
  block
    text <همچو مرغان خلیلی سوی سر>
    text <زانک بی‌سر نیست سامان الرحیل>
  block
    text <سوی اصل خویش یعنی بحر جان>
    text <جمع یاران همچو باران الرحیل>
  block
    text <ای شده بگلربگان ملک غیب>
    text <کمترینه عاشق قان الرحیل>
  block
    text <خانه و فرزند و بستر ترک کن>
    text <اسپ و استر زین و پالان الرحیل>
  block
    text <پیش شمس الدین تبریزی شاه>
    text <خاک بی‌جان گشته با جان الرحیل>
