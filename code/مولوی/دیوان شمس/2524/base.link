
text <اگر آب و گل ما را چو جان و دل پری بودی>
  block
    text <اگر آب و گل ما را چو جان و دل پری بودی>
    text <به تبریز آمدی این دم بیابان را بپیمودی>
  block
    text <بپر ای دل که پر داری برو آن جا که بیماری>
    text <نماندی هیچ بیماری گر او رخسار بنمودی>
  block
    text <چه کردی آن دل مسکین اگر چون تن گران بودی>
    text <اگر پرش ببخشیدی بر او دلبر ببخشودی>
  block
    text <دریغا قالبم را هم ز بخشش نیم پر بودی>
    text <که بر تبریزیان در ره دواسپه او برافزودی>
  block
    text <مبارک بادشان این ره به توفیق و امان الله>
    text <به هر شهری و هر جایی به هر دشتی و هر رودی>
  block
    text <دلم همراه ایشان شد که شبشان پاسبان باشد>
    text <اگر پیدا بدی پاسش یکی همراه نغنودی>
  block
    text <بپرید ای شهان آن سو که یابید آنچ قسمت شد>
    text <نحاسی را ز اکسیری ایازی را ز محمودی>
  block
    text <روید ای عاشقان حق به اقبال ابد ملحق>
    text <روان باشید همچون مه به سوی برج مسعودی>
  block
    text <به برج عاشقان شه میان صادقان ره>
    text <که از سردان و مردودان شود جوینده مردودی>
  block
    text <بپر ای دل به پنهانی به پر و بال روحانی>
    text <گرت طالب نبودی شه چنین پرهات نگشودی>
  block
    text <در احسان سابق است آن شه به وعده صادق است آن شه>
    text <اگر نه خالق است آن شه تو را از خلق نربودی>
  block
    text <برون از نور و دود است او که افروزید این آتش>
    text <از این آتش خرد نوری از این آذر هوا دودی>
  block
    text <دلا اندر چه وسواسی که دود از نور نشناسی>
    text <بسوز از عشق نور او درون نار چون عودی>
  block
    text <نه از اولاد نمرودی که بسته آتش و دودی>
    text <چو فرزند خلیلی تو مترس از دود نمرودی>
  block
    text <در آتش باش جان من یکی چندی چو نرم آهن>
    text <که گر آتش نبودی خود رخ آیینه که زدودی>
  block
    text <چه آسان می‌شود مشکل به نور پاک اهل دل>
    text <چنانک آهن شود مومی ز کف شمع داوودی>
  block
    text <ز شمس الدین شناس ای دل چو بر تو حل شود مشکل>
    text <تجلی بهر موسی دان به جودی که رسد جودی>
