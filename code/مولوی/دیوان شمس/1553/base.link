
text <ما صحبت همدگر گزینیم>
  block
    text <ما صحبت همدگر گزینیم>
    text <بر دامن همدگر نشینیم>
  block
    text <یاران همه پیشتر نشینید>
    text <تا چهره همدگر ببینیم>
  block
    text <ما را ز درون موافقت‌هاست>
    text <تا ظن نبری که ما همینیم>
  block
    text <این دم که نشسته‌ایم با هم>
    text <می بر کف و گل در آستینیم>
  block
    text <از عین به غیب راه داریم>
    text <زیرا همراه پیک دینیم>
  block
    text <از خانه به باغ راه داریم>
    text <همسایه سرو و یاسمینیم>
  block
    text <هر روز به باغ اندرآییم>
    text <گل‌های شکفته صد ببینیم>
  block
    text <وز بهر نثار عاشقان را>
    text <دامن دامن ز گل بچینیم>
  block
    text <از باغ هر آنچ جمع کردیم>
    text <در پیش نهیم و برگزینیم>
  block
    text <از ما دل خویش درمدزدید>
    text <ما دزد نه‌ایم ما امینیم>
  block
    text <اینک دم ما نسیم آن گل>
    text <ما گلبن گلشن یقینیم>
  block
    text <عالم پر شد نسیم آن گل>
    text <یعنی که بیا که ما چنینیم>
  block
    text <بومان ببرد چو بوی بردیم>
    text <مه مان کند ار چه ما کهینیم>
  block
    text <هر چند کمین غلام عشقیم>
    text <چون عشق نشسته در کمینیم>
