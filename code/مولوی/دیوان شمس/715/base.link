
text <اول نظر ار چه سرسری بود>
  block
    text <اول نظر ار چه سرسری بود>
    text <سرمایه و اصل دلبری بود>
  block
    text <گر عشق وبال و کافری بود>
    text <آخر نه به روی آن پری بود>
  block
    text <زان رنگ تو گشته‌ایم بی‌رنگ>
    text <زان سوی خرد هزار فرسنگ>
  block
    text <گر روم گزید جان اگر زنگ>
    text <آخر نه به روی آن پری بود>
  block
    text <رو کرده به چتر پادشاهی>
    text <وز نور مشارقش سپاهی>
  block
    text <گر یاوه شد او ز شاهراهی>
    text <آخر نه به روی آن پری بود>
  block
    text <همچون مه بی‌پری پریدن>
    text <چون سایه به رو و سر دویدن>
  block
    text <چون سرو ز بادها خمیدن>
    text <آخر نه به روی آن پری بود>
  block
    text <زان مه که نواخت مشتری را>
    text <جان داد بتان آزری را>
  block
    text <گر سهو فتاد سامری را>
    text <آخر نه به روی آن پری بود>
  block
    text <گر هجده هزار عالم ای جان>
    text <پر گشت ز قال و قالم ای جان>
  block
    text <گر حالم وگر محالم ای جان>
    text <آخر نه به روی آن پری بود>
  block
    text <چون ماه نزارگشته شادیم>
    text <کاندر پی آفتاب رادیم>
  block
    text <ور هم به خسوف درفتادیم>
    text <آخر نه به روی آن پری بود>
  block
    text <ناموس شکسته‌ایم و مستیم>
    text <صد توبه و عهد را شکستیم>
  block
    text <ور دست و ترنج را بخستیم>
    text <آخر نه به روی آن پری بود>
  block
    text <زان جام شراب ارغوانی>
    text <زان چشمه آب زندگانی>
  block
    text <گر داد فضولیی نشانی>
    text <آخر نه به روی آن پری بود>
  block
    text <فصلی به جز این چهار فصلش>
    text <نی فصل ربیع و اصل اصلش>
  block
    text <گر لاف زدیم ما ز وصلش>
    text <آخر نه به روی آن پری بود>
  block
    text <خاموش که گفتنی نتان گفت>
    text <رازش باید ز راه جان گفت>
  block
    text <ور مست شد این دل و نشان گفت>
    text <آخر نه به روی آن پری بود>
