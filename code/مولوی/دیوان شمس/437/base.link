
text <هر جور کز تو آید بر خود نهم غرامت>
  block
    text <هر جور کز تو آید بر خود نهم غرامت>
    text <جرم تو را و خود را بر خود نهم تمامت>
  block
    text <ای ماه روی از تو صد جور اگر بیاید>
    text <تن را بود چو خلعت جان را بود سلامت>
  block
    text <هر کس ز جمله عالم از تو نصیب دارند>
    text <عشق تو شد نصیبم احسنت ای کرامت>
  block
    text <گه جام مست گردد از لذت می تو>
    text <گه می به جوش آید از چاشنی جامت>
  block
    text <معنی به سجده آید چون صورت تو بیند>
    text <هر حرف رقص آرد چون بشنود کلامت>
  block
    text <عاشق چو مستتر شد بر وی ملامت آید>
    text <زیرا که نقل این می نبود به جز ملامت>
