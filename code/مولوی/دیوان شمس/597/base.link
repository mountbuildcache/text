
text <امروز جمال تو بر دیده مبارک باد>
  block
    text <امروز جمال تو بر دیده مبارک باد>
    text <بر ما هوس تازه پیچیده مبارک باد>
  block
    text <گل‌ها چون میان بندد بر جمله جهان خندد>
    text <ای پرگل و صد چون گل خندیده مبارک باد>
  block
    text <خوبان چو رخت دیده افتاده و لغزیده>
    text <دل بر در این خانه لغزیده مبارک باد>
  block
    text <نوروز رخت دیدم خوش اشک بباریدم>
    text <نوروز و چنین باران باریده مبارک باد>
  block
    text <بی گفت زبان تو بی‌حرف و بیان تو>
    text <از باطن تو گوشت بشنیده مبارک باد>
