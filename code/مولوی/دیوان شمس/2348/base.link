
text <فریاد ز یار خشم کرده>
  block
    text <فریاد ز یار خشم کرده>
    text <سوگند به خشم و کینه خورده>
  block
    text <برهم زده خانه را و ما را>
    text <حمال گرفته رخت برده>
  block
    text <بر دل قفلی گران نهاده>
    text <او رفته کلید را سپرده>
  block
    text <ای بی‌تو حیات تلخ گشته>
    text <ای بی‌تو چراغ عیش مرده>
  block
    text <ای بی‌تو شراب درد گشته>
    text <ای بی‌تو سماع‌ها فسرده>
  block
    text <ای سرخ و سپید بی‌تو ماندم>
    text <من زرد و شبم سیاه چرده>
  block
    text <ای عشق تو پرده‌ها دریده>
    text <سر بیرون کن دمی ز پرده>
