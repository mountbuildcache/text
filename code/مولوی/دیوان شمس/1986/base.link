
text <صنما به چشم شوخت که به چشم اشارتی کن>
  block
    text <صنما به چشم شوخت که به چشم اشارتی کن>
    text <نفسی خراب خود را به نظر عمارتی کن>
  block
    text <دل و جان شهید عشقت به درون گور قالب>
    text <سوی گور این شهیدان بگذر زیارتی کن>
  block
    text <تو چو یوسفی رسیده همه مصر کف بریده>
    text <بنما جمال و بستان دل و جان تجارتی کن>
  block
    text <و اگر قدم فشردی به جفا و نذر کردی>
    text <بشکن تو نذر خود را چه شود کفارتی کن>
  block
    text <تو مگو کز این نثارم ز شما چه سود دارم>
    text <تو ز سود بی‌نیازی بده و خسارتی کن>
  block
    text <رخ همچو زعفران را چو گل و چو لاله گردان>
    text <سه چهار قطره خون را دل بابشارتی کن>
  block
    text <چو غلام توست دولت نکشد ز امر تو سر>
    text <به میان ما و دولت ملکا سفارتی کن>
  block
    text <چو به پیش کوه حلمت گنهان چو کاه آمد>
    text <به گناه چون که ما نظر حقارتی کن>
  block
    text <تن ما دو قطره خون بد که نظیف و آدمی شد>
    text <صفت پلید را هم صفت طهارتی کن>
  block
    text <ز جهان روح جان‌ها چو اسیر آب و گل شد>
    text <تو ز دار حرب گلشان برهان و غارتی کن>
  block
    text <چو ز حرف توبه کردم تو برای طالبان را>
    text <جز حرف پرمعانی علم و امارتی کن>
  block
    text <ز برای گرم کردن بود این دم چو آتش>
    text <جز دم تو تابشی را سبب حرارتی کن>
  block
    text <تو که شاه شمس دینی تبریز نازنین را>
    text <به ظهور نیر خود وطن بصارتی کن>
