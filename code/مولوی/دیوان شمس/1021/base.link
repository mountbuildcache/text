
text <گرم درآ و دم مده باده بیار و غم ببر>
  block
    text <گرم درآ و دم مده باده بیار و غم ببر>
    text <ای دل و جان هر طرف چشم و چراغ هر سحر>
  block
    text <هم طرب سرشته‌ای هم طلب فرشته‌ای>
    text <هم عرصات گشته‌ای پر ز نبات و نیشکر>
  block
    text <خیز که رسته خیز شد روز نبات ریز شد>
    text <با خردم ستیز شد هین بربا از او خبر>
  block
    text <خوش خبران غلام تو رطل گران سلام تو>
    text <چون شنوند نام تو یاوه کنند پا و سر>
  block
    text <خیز که روز می‌رود فصل تموز می‌رود>
    text <رفت و هنوز می‌رود دیو ز سایه عمر>
  block
    text <ای بشنیده آه جان باده رسان ز راه جان>
    text <پشت دل و پناه جان پیش درآ چو شیر نر>
  block
    text <مست و خراب و شاد و خوش می‌گذری ز پنج و شش>
    text <قافله را بکش بکش خوش سفریست این سفر>
  block
    text <لحظه به لحظه دم به دم می بده و بسوز غم>
    text <نوبت تست ای صنم دور توست ای قمر>
  block
    text <عقل رباست و دلربا در تبریز شمس دین>
    text <آن تبریز چون بصر شمس در اوست چون نظر>
  block
    text <گر چه بصر عیان بود نور در او نهان بود>
    text <دیده نمی‌شود نظر جز به بصیرتی دگر>
