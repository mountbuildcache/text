
text <گران جانی مکن ای یار برگو>
  block
    text <گران جانی مکن ای یار برگو>
    text <از آن زلف و از آن رخسار برگو>
  block
    text <ز باغ جان دو سه گلدسته بربند>
    text <حکایت‌های آن گلزار برگو>
  block
    text <ز حسنش گفتنی بسیار داری>
    text <ملولی گوشه نه بسیار برگو>
  block
    text <ز یاد دوست شیرینتر چه کار است>
    text <هلا منشین چنین بی‌کار برگو>
  block
    text <چه گفتی دی که جوشیده‌ست خونم>
    text <بیا امروز دیگربار برگو>
  block
    text <ز یاد عالم غدار بگذر>
    text <ز لطف عالم الاسرار برگو>
  block
    text <ز لاف فتنه تاتار کم کن>
    text <ز ناف آهوی تاتار برگو>
  block
    text <ز عشق حسن شمس الدین تبریز>
    text <میان عاشقان آثار برگو>
