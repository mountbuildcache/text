
text <در فروبند که ما عاشق این میکده‌ایم>
  block
    text <در فروبند که ما عاشق این میکده‌ایم>
    text <درده آن باده جان را که سبک دل شده‌ایم>
  block
    text <برجه ای ساقی چالاک میان را بربند>
    text <به خدا کز سفر دور و دراز آمده‌ایم>
  block
    text <برگشا مشک طرب را که ز رشک کف تو>
    text <از کف زهره به صد لابه قدح نستده‌ایم>
  block
    text <در فروبند و ز رحمت در پنهان بگشا>
    text <چاره رطل گران کن که همه می زده‌ایم>
  block
    text <زان سبو غسل قیامت بده از وسوسه‌ام>
    text <به حق آنک ز آغاز حریفان بده‌ایم>
  block
    text <ما همه خفته تو بر ما لگدی چند زدی>
    text <برجهیدیم خمارانه در این عربده‌ایم>
  block
    text <گر علی الریق تو را باده دهی قاعده نیست>
    text <هین بده ما ملک الموت چنین قاعده‌ایم>
  block
    text <فلسفی زین بخورد فلسفه‌اش غرق شود>
    text <که گمان داشت که ما زان علل فاسده‌ایم>
  block
    text <آن نهنگیم که دریا بر ما یک قدح است>
    text <ما نه مردان ثرید و عدس و مایده‌ایم>
  block
    text <هله خاموش کن و فایده و فضل بهل>
    text <که ز فضله فایده فایده‌ایم>
