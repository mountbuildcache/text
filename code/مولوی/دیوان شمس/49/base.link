
text <با تو حیات و زندگی بی‌تو فنا و مردنا>
  block
    text <با تو حیات و زندگی بی‌تو فنا و مردنا>
    text <زانک تو آفتابی و بی‌تو بود فسردنا>
  block
    text <خلق بر این بساط‌ها بر کف تو چو مهره‌ای>
    text <هم ز تو ماه گشتنا هم ز تو مهره بردنا>
  block
    text <گفت دمم چه می‌دهی دم به تو من سپرده‌ام>
    text <من ز تو بی‌خبر نیم در دم دم سپردنا>
  block
    text <پیش به سجده می‌شدم پست خمیده چون شتر>
    text <خنده زنان گشاد لب گفت درازگردنا>
  block
    text <بین که چه خواهی کردنا بین که چه خواهی کردنا>
    text <گردن دراز کرده‌ای پنبه بخواهی خوردنا>
