
text <یا مکثر الدلال علی الخلق بالنشوز>
  block
    text <یا مکثر الدلال علی الخلق بالنشوز>
    text <الفوز فی لقایک طوبی لمن یفوز>
  block
    text <من آتشین زبانم از عشق تو چو شمع>
    text <گویی همه زبان شو و سر تا قدم بسوز>
  block
    text <غوغای روز بینی چون شمع مرده باش>
    text <چون خلوت شب آمد چون شمع برفروز>
  block
    text <گفتم بسوز و سازش چشمم به سوی توست>
    text <چشمم مدوز هر دم ای شیر همچو یوز>
  block
    text <ما را چو درکشیدی رو درمکش ز ما>
    text <این پرده را دریدی آن پرده را مدوز>
  block
    text <ای آب زندگانی بخشا بر آن کسی>
    text <کو پیش از این فراق در آن آب کرد پوز>
  block
    text <اول چنان نواز و در آخر چنین گداز>
    text <اول یجوز آمد و امروز لایجوز>
  block
    text <ای جان و بخت خندان در روی ما بخند>
    text <تا سرو و گل بخندد در موسم عجوز>
  block
    text <در موسم عجوز چو در باغ جان روی>
    text <بنماید آن عجوز ز هر گوشه صد تموز>
  block
    text <گوید به باغ جان رو گویم که ره کجاست>
    text <گوید که راه باغ نیاموختی هنوز>
  block
    text <آن سو که نکته‌ها و رموز چو جان رسد>
    text <ای عمر باد داده تو در نکته و رموز>
  block
    text <تو غمز ما طلب کن خود رمزگو مباش>
    text <با آن کمان دولت کو درمپیچ توز>
  block
    text <گر نفس پیر شد دل و جان تازه است و تر>
    text <همچون بنفشه تر خوش روی پشت گوز>
  block
    text <ان لم یکن لقلبک فی ذاته غنی>
    text <لم تغنه المناصب و المال و الکنوز>
  block
    text <ان کنت ذا غنی و غناک مکتم>
    text <کم حبه مکتمه ترصد البروز>
  block
    text <یا طالب الجواهر و الدر و الحصی>
    text <مثلان فی الظلام فهل تدر ما تحوز>
  block
    text <می‌چین تو سنگ ریزه و در زین نشیب بحر>
    text <در شب مزن تو قلب که پیدا شود به روز>
  block
    text <استمحن النقود به میزان صادق>
    text <ردا لما یضرک مدا لما یعوز>
