
text <گرم درآ و دم مده ساقی بردبار من>
  block
    text <گرم درآ و دم مده ساقی بردبار من>
    text <ای دم تو ندیم من ای رخ تو بهار من>
  block
    text <هین که خروس بانگ زد بوی صبوح می دهد>
    text <بر کف همچو بحر نه بلبله عقار من>
  block
    text <گریه به باده خنده کن مرده به باده زنده کن>
    text <چونک چنین کنی بتا بس به نواست کار من>
  block
    text <بند من است مشتبه باز گشا گره گره>
    text <تا که برهنه‌تر شود خفیه و آشکار من>
  block
    text <ترک حیا و شرم کن پشت مراد گرم کن>
    text <پشت من و پناه من خویش من و تبار من>
  block
    text <نیست قبول مست تو باده ز غیر دست تو>
    text <آن رخ من چو گل کند وان شکند خمار من>
  block
    text <داد هزار جان بده باده آسمان بده>
    text <تا که پرد همای جان مست سوی مطار من>
  block
    text <جان برهد ز کنده‌ها زین همه تخته بندها>
    text <مقعد صدق بررود صادق حق گزار من>
  block
    text <باده ده و نهان بده از ره عقل و جان بده>
    text <تا نرسد به هر کسی عشرت و کار و بار من>
  block
    text <چشم عوام بسته به روح ز شهر رسته به>
    text <فتنه و شر نشسته به ای شه باوقار من>
  block
    text <باده همی‌زند لمع جان هزار با طمع>
    text <مست و پیاده می تپد گرد می سوار من>
  block
    text <دست بدار از این قدح گیر عوض از آن فرج>
    text <تا بزند بر اندهت تابش ابتشار من>
  block
    text <هیچ نیرزد این میش نی غلیان و نی قیش>
    text <این بفروش و باده بین باده بی‌کنار من>
  block
    text <دست نلرزدت از این بی‌خرد خوش رزین>
    text <جام گزین و می ببین از کف شهریار من>
  block
    text <پر ز حیات جام او مشک و عبر ختام او>
    text <دیو و پری غلام او چستی و انتشار من>
  block
    text <برجه ساقیا تو گو چون تو صفت کننده کو>
    text <ای که ز لطف نسج او سخت درید تار من>
