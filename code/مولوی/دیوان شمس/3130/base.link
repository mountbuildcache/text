
text <تماشا مرو نک تماشا تویی>
  block
    text <تماشا مرو نک تماشا تویی>
    text <جهان و نهان و هویدا تویی>
  block
    text <چه این جا روی و چه آن جا روی>
    text <که مقصود از این جا و آن جا تویی>
  block
    text <به فردا میفکن فراق و وصال>
    text <که سرخیل امروز و فردا تویی>
  block
    text <تو گویی گرفتار هجرم مگر>
    text <که واصل تویی هجر گیرا تویی>
  block
    text <ز آدم بزایید حوا و گفت>
    text <که آدم تو بودی و حوا تویی>
  block
    text <ز نخلی بزایید خرما و گفت>
    text <که هم دخل و هم نخل خرما تویی>
  block
    text <تو مجنون و لیلی به بیرون مباش>
    text <که رامین تویی ویس رعنا تویی>
  block
    text <تو درمان غم‌ها ز بیرون مجو>
    text <که پازهر و درمان غم‌ها تویی>
  block
    text <اگر مه سیه شد همو صیقلست>
    text <تو صیقل کنی خود مه ما تویی>
  block
    text <وگر مه سیه شد برو تو ملرز>
    text <که مه را خطر نیست ترسا تویی>
  block
    text <ز هر زحمت افزا فزایش مجو>
    text <که هم روح و هم راحت افزا تویی>
  block
    text <چو جمعی تو از جمع‌ها فارغی>
    text <که با جمع و بی‌جمع و تنها تویی>
  block
    text <یکی برگشا پر بافر خویش>
    text <که هم صاف و هم قاف و عنقا تویی>
  block
    text <چو درد سرت نیست سر را مبند>
    text <که سرفتنه روز غوغا تویی>
  block
    text <اگرعالمی منکر ما شود>
    text <غمی نیست ما را که ما را تویی>
  block
    text <مرو زیر و ما را ز بالا مگیر>
    text <به پستی بمنشین که بالا تویی>
  block
    text <من و ما رها کن ز خواری مترس>
    text <که با ما تویی شاه و بی‌ما تویی>
  block
    text <بشو رو و سیمای خود درنگر>
    text <که آن یوسف خوب سیما تویی>
  block
    text <غلط یوسفی تو و یعقوب نیز>
    text <مترس و بگو هم زلیخا تویی>
  block
    text <گمان می‌بری و این یقین و گمان>
    text <گمان می‌برم من که مانا تویی>
  block
    text <از این ساحل آب و گل درگذر>
    text <به گوهر سفر کن که دریا تویی>
  block
    text <از این چاه هستی چو یوسف برآ>
    text <که بستان و ریحان و صحرا تویی>
  block
    text <اگر تا قیامت بگویم ز تو>
    text <به پایان نیاید سر و پا تویی>
