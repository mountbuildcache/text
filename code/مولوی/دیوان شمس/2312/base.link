
text <دیدم رخ ترسا را با ما چو گل اشکفته>
  block
    text <دیدم رخ ترسا را با ما چو گل اشکفته>
    text <هم خلوت و هم بی‌گه در دیر صفا رفته>
  block
    text <با آن مه بی‌نقصان سرمست شده رقصان>
    text <دستی سر زلف او دستی می بگرفته>
  block
    text <در رسته بازاری هر جا بده اغیاری>
    text <در جانش زده ناری آن خونی آشفته>
  block
    text <و آن لعل چو بگشاید تا قند شکر خاید>
    text <از عرش نثار آید بس گوهر ناسفته>
  block
    text <دل دزدد و بستاند وز سر دلت داند>
    text <تا جمله فروخواند پنهانی ناگفته>
  block
    text <از حسن پری زاده صد بی‌دل و دل داده>
    text <در هر طرف افتاده هم یک یک و هم جفته>
  block
    text <نوری که از او تابد هر چشم که برتابد>
    text <بیدار ابد یابد در کالبد خفته>
  block
    text <از هفت فلک بیرون وز هر دو جهان افزون>
    text <وین طرفه که آن بی‌چون اندر دل بنهفته>
  block
    text <از بهر چنین مشکل تبریز شده حاصل>
    text <و اندر پی شمس الدین پای دل من کفته>
