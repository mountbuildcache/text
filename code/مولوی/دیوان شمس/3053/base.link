
text <ز قیل و قال تو گر خلق بو نبردندی>
  block
    text <ز قیل و قال تو گر خلق بو نبردندی>
    text <ز حسرت و ز فراقت همه بمردندی>
  block
    text <ز جان خویش اگر بوی تو نیابندی>
    text <چو استخوان دل و جان را به سگ سپردندی>
  block
    text <اگر نه پرتو لطفت بر آب می‌تابید>
    text <به جای آب همه زهر ناب خوردندی>
  block
    text <اگر نه جرعه آن می بریختی بر خاک>
    text <ستارگان ز چه رو گرد خاک گردندی>
  block
    text <گر آفتاب ازل گرمیی نبخشیدی>
    text <تموز و جمله نباتان او فسردندی>
  block
    text <منزهی و درآمیختن عجب صفتی است>
    text <دریغ پرده اسرار درنوردندی>
  block
    text <اگر نه پرده بدی ره روان پنهانی>
    text <ز انبهی همه پاهای ما فشردندی>
  block
    text <ز پرده‌ها اگر آن روح قدس بنمودی>
    text <عقول و جان بشر را بدن شمردندی>
  block
    text <گر آن بدی که تو اندیشه کرده‌ای ز زحیر>
    text <بتان و لاله رخان جمله زار و زردندی>
  block
    text <چو صورتی نبدی خوب جز تصور تو>
    text <شراب‌های مروق ز درد دردندی>
  block
    text <اگر خمش کنمی راز عشق فهم شدی>
    text <وگر چه خلق همه هند و ترک و کردندی>
