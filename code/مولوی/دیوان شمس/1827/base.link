
text <دوش چه خورده‌ای دلا راست بگو نهان مکن>
  block
    text <دوش چه خورده‌ای دلا راست بگو نهان مکن>
    text <چون خمشان بی‌گنه روی بر آسمان مکن>
  block
    text <باده خاص خورده‌ای نقل خلاص خورده‌ای>
    text <بوی شراب می زند خربزه در دهان مکن>
  block
    text <روز الست جان تو خورد میی ز خوان تو>
    text <خواجه لامکان تویی بندگی مکان مکن>
  block
    text <دوش شراب ریختی وز بر ما گریختی>
    text <بار دگر گرفتمت بار دگر چنان مکن>
  block
    text <من همگی تراستم مست می وفاستم>
    text <با تو چو تیر راستم تیر مرا کمان مکن>
  block
    text <ای دل پاره پاره‌ام دیدن او است چاره‌ام>
    text <او است پناه و پشت من تکیه بر این جهان مکن>
  block
    text <ای همه خلق نای تو پر شده از نوای تو>
    text <گر نه سماع باره‌ای دست به نای جان مکن>
  block
    text <نفخ نفخت کرده‌ای در همه دردمیده‌ای>
    text <چون دم توست جان نی بی‌نی ما فغان مکن>
  block
    text <کار دلم به جان رسد کارد به استخوان رسد>
    text <ناله کنم بگویدم دم مزن و بیان مکن>
  block
    text <ناله مکن که تا که من ناله کنم برای تو>
    text <گرگ تویی شبان منم خویش چو من شبان مکن>
  block
    text <هر بن بامداد تو جانب ما کشی سبو>
    text <کای تو بدیده روی من روی به این و آن مکن>
  block
    text <شیر چشید موسی از مادر خویش ناشتا>
    text <گفت که مادرت منم میل به دایگان مکن>
  block
    text <باده بنوش مات شو جمله تن حیات شو>
    text <باده چون عقیق بین یاد عقیق کان مکن>
  block
    text <باده عام از برون باده عارف از درون>
    text <بوی دهان بیان کند تو به زبان بیان مکن>
  block
    text <از تبریز شمس دین می رسدم چو ماه نو>
    text <چشم سوی چراغ کن سوی چراغدان مکن>
