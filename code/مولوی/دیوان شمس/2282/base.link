
text <ای جان و دل از عشق تو در بزم تو پا کوفته>
  block
    text <ای جان و دل از عشق تو در بزم تو پا کوفته>
    text <سرها بریده بی‌عدد در رزم تو پا کوفته>
  block
    text <چون عزم میدان زمین کردی تو ای روح امین>
    text <ذرات خاک این زمین از عزم تو پا کوفته>
  block
    text <فرمان خرمشاهیت در خون دل توقیع شد>
    text <کف کرد خون بر روی خون از جزم تو پا کوفته>
  block
    text <ای حزم جمله خسروان از عهد آدم تا کنون>
    text <بستان گرو از من به جان کز حزم تو پا کوفته>
  block
    text <خوارزمیان منکر شده دیدار بی‌چون را ولی>
    text <از بینش بی‌چون تو خوارزم تو پا کوفته>
  block
    text <ای آفتاب روی تو کرده هزیمت ماه را>
    text <و آن ماه در راه آمده از هزم تو پا کوفته>
  block
    text <چون شمس تبریزی کند در مصحف دل یک نظر>
    text <اعراب او رقصان شده هم جزم تو پا کوفته>
