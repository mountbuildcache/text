
text <بر یکی بوسه حقستت که چنان می‌لرزی>
  block
    text <بر یکی بوسه حقستت که چنان می‌لرزی>
    text <ز آنک جان است و پی دادن جان می‌لرزی>
  block
    text <از دم و دمدمه آیینه دل تیره شود>
    text <جهت آینه بر آینه دان می‌لرزی>
  block
    text <این جهان روز و شب از خوف و رجا لرزان است>
    text <چونک تو جان جهانی تو جهان می‌لرزی>
  block
    text <چون قماشات تو اندر همه بازار که راست>
    text <سزدت گر جهت سود و زیان می‌لرزی>
  block
    text <تا که نخجیر تو از بیم تو خود چون لرزد>
    text <که تو صیادی و با تیر و کمان می‌لرزی>
  block
    text <تو به صورت مهی اما به نظر مریخی>
    text <قاصد کشتن خلقی چو سنان می‌لرزی>
  block
    text <گه پی فتنه گری چون می خم می‌جوشی>
    text <گه چو اعضای غضوب از غلیان می‌لرزی>
  block
    text <دل چو ماه از پی خورشید رخت دق دارد>
    text <تو چرا همچو دل اندر خفقان می‌لرزی>
  block
    text <به لطف جان بهاری تو و سرسبزی باغ>
    text <باز چون برگ تو از باد خزان می‌لرزی>
  block
    text <خلق چون برگ و تو باد و همه لرزان تواند>
    text <ظاهرا صف شکنی و به نهان می‌لرزی>
  block
    text <قصر شکری که به تو هر کی رسد شکر کند>
    text <سقف صبری تو که از بار گران می‌لرزی>
  block
    text <چون که قاف یقین راسخ و بی‌لرزه بود>
    text <در گمانی تو مگر که چو کمان می‌لرزی>
  block
    text <دم فروکش هله ای ناطق ظنی و خمش>
    text <کز دم فال زنان همچو زنان می‌لرزی>
