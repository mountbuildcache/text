
text <آمده‌ام که سر نهم عشق تو را به سر برم>
  block
    text <آمده‌ام که سر نهم عشق تو را به سر برم>
    text <ور تو بگوییم که نی نی شکنم شکر برم>
  block
    text <آمده‌ام چو عقل و جان از همه دیده‌ها نهان>
    text <تا سوی جان و دیدگان مشعله نظر برم>
  block
    text <آمده‌ام که ره زنم بر سر گنج شه زنم>
    text <آمده‌ام که زر برم زر نبرم خبر برم>
  block
    text <گر شکند دل مرا جان بدهم به دل شکن>
    text <گر ز سرم کله برد من ز میان کمر برم>
  block
    text <اوست نشسته در نظر من به کجا نظر کنم>
    text <اوست گرفته شهر دل من به کجا سفر برم>
  block
    text <آنک ز زخم تیر او کوه شکاف می کند>
    text <پیش گشادتیر او وای اگر سپر برم>
  block
    text <گفتم آفتاب را گر ببری تو تاب خود>
    text <تاب تو را چو تب کند گفت بلی اگر برم>
  block
    text <آنک ز تاب روی او نور صفا به دل کشد>
    text <و آنک ز جوی حسن او آب سوی جگر برم>
  block
    text <در هوس خیال او همچو خیال گشته‌ام>
    text <وز سر رشک نام او نام رخ قمر برم>
  block
    text <این غزلم جواب آن باده که داشت پیش من>
    text <گفت بخور نمی‌خوری پیش کسی دگر برم>
