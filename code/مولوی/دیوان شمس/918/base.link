
text <چو کارزار کند شاه روم با شمشاد>
  block
    text <چو کارزار کند شاه روم با شمشاد>
    text <چگونه گردم خرم چگونه باشم شاد>
  block
    text <جهان عقل چو روم و جهان طبع چو زنگ>
    text <میان هر دو فتاده‌ست کارزار و جهاد>
  block
    text <شما و هر چه مراد شماست در عالم>
    text <من و طریق خداوند مبدا و ایجاد>
  block
    text <به اختلاف دو شمشیر نیست امن طریق>
    text <که اختلاف مقرر ز شورش اضداد>
  block
    text <ولیک ملک مقرر نصیبه خردست>
    text <که امن و خوف نداند کلوخ و سنگ و جماد>
  block
    text <چراغ عقل در این خانه نور می‌ندهد>
    text <ز پیچ پیچ که دارد لهب ز یاغی باد>
  block
    text <فرشته رست به علم و بهیمه رست به جهل>
    text <میان دو به تنازغ بماند مردم زاد>
  block
    text <گهی همی‌کشدش علم سوی علیین>
    text <گهیش جهل به پستی که هر چه بادا باد>
  block
    text <نشسته جان که به یک سو کند ظفر این را>
    text <که تا رهم ز کشاکش شوم خوش و منقاد>
  block
    text <چو نیم کاره شد این قصه چون دهان بستی>
    text <ز بیم ولوله و شر و فتنه و فریاد>
