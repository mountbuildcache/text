
text <هین که خروس بانگ زد وقت صبوح یافتی>
  block
    text <هین که خروس بانگ زد وقت صبوح یافتی>
    text <شرح نمی‌کنم که بس عاقل را اشارتی>
  block
    text <فهم کنی تو خود که تو زیرک و پاک خاطری>
    text <باده بیار و دل ببر زود بکن تجارتی>
  block
    text <نای بنه دهان همی‌آرد صبح ناله‌ای>
    text <چنگ ز چنگ هجر تو کرد حزین شکایتی>
  block
    text <درده بی‌دریغ از آن شیره و شیر رایگان>
    text <شیر و نبید خلد را نیست حدی و غایتی>
  block
    text <درده باده‌ای چو زر پاک ز خویشمان ببر>
    text <نیست بتر ز باخودی مذهب ما جنایتی>
  block
    text <باده شاد جان فزا تحفه بیار از سما>
    text <تا غم و غصه را کند اشقر می سیاستی>
  block
    text <عقل ز نقل تو شود منتقل از عقیله‌ها>
    text <دانش غیب یابد و تبصره و فراستی>
  block
    text <جام تو را چو دل بود در سر و سینه شعله‌ای>
    text <مست تو را چه کم بود تجربه یا کفایتی>
  block
    text <دست که یافت مشربی ماند ز حرص و مکسبی>
    text <سر که بیافت آن طرب کی طلبد ریاستی>
  block
    text <شست تو ماهی مرا چله نشاند مدتی>
    text <دام تو کرکس مرا داد به غم ریاضتی>
  block
    text <قطره ز بحر فضل تو یافت عجب تبدلی>
    text <پاکدلی و صفوتی توسعه و احاطتی>
  block
    text <نفس خسیس حرص خو عاشق مال و گفت و گو>
    text <یافت به گنج رحمتت از دو جهان فراغتی>
  block
    text <ترک زیارتت شها دان ز خری نه بی‌خری>
    text <ز آنک به جان است متصل حج تو بی‌مسافتی>
  block
    text <هیچ مگو دلا هلا طاقت رنج نیستم>
    text <طاق شو از فضول خود حاجت نیست طاقتی>
  block
    text <طاقت رنج هر کسی داری و می‌کشی بسی>
    text <طاقت گنج نیستت این چه بود خساستی>
  block
    text <سر دل تو جز ولا تا نبود که بی‌گمان>
    text <بر سر بینیت کند سر دلت علامتی>
  block
    text <حشر شود ضمیر تو در سخن و صفیر تو>
    text <نقد شود در این جهان عرض تو را قیامتی>
  block
    text <از بد و نیک مجرمان کند نشد وفای تو>
    text <ز آنک تو راست در کرم ثابتی و مهارتی>
  block
    text <جان و دل مرید را از شهوات ما و من>
    text <جز ز زلال بحر تو نیست یقین طهارتی>
  block
    text <متقیان به بادیه رفته عشا و غادیه>
    text <کعبه روان شده به تو تا که کند زیارتی>
  block
    text <روح سجود می‌کند شکر وجود می‌کند>
    text <یافت ز بندگی تو سروری و سیادتی>
  block
    text <بر کرم و کرامت خنده آفتاب تو>
    text <ذره به ذره را بود نوع دگر شهادتی>
  block
    text <جمله به جست و جوی تو معتکفان کوی تو>
    text <روی به کعبه کرم مشتغل عبادتی>
  block
    text <پنج حس از مصاحف نور و حیات جامعت>
    text <یاد گرفته ز اوستا ظاهر پنج آیتی>
  block
    text <گاه چو چنگ می‌کند پیش درت رکوع خوش>
    text <گاه چو نای می‌کند بهر دم تو قامتی>
  block
    text <بس کن ای خرد از این ناله و قصه حزین>
    text <بوی برد به خامشی هر دل باشهامتی>
