
text <ای عشق کز قدیم تو با ما یگانه‌ای>
  block
    text <ای عشق کز قدیم تو با ما یگانه‌ای>
    text <یک یک بگو تو راز چو از عین خانه‌ای>
  block
    text <از بیم آتش تو زبان را ببسته‌ایم>
    text <تا خود چه آتشی تو و یا چه زبانه‌ای>
  block
    text <هر دم خرابیی است ز تو شهر عقل را>
    text <باد چراغ عقلی و باده مغانه‌ای>
  block
    text <یا دوست دوستی تو و یا نیک دشمنی>
    text <یا در میان هر دو تو شکل میانه‌ای>
  block
    text <گویند عاقلان دم عاشق فسانه‌ای است>
    text <شب روز کن چرایی اگر تو فسانه‌ای>
  block
    text <ای آنک خوبی تو نشانید فتنه‌ها>
    text <عشق تو است فتنه و تو خود نشانه‌ای>
  block
    text <ای شاه شاه و مفخر تبریز شمس دین>
    text <نور زمینیان و جمال زمانه‌ای>
