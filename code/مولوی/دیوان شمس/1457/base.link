
text <من خفته وشم اما بس آگه و بیدارم>
  block
    text <من خفته وشم اما بس آگه و بیدارم>
    text <هر چند که بی‌هوشم در کار تو هشیارم>
  block
    text <با شیره فشارانت اندر چرش عشقم>
    text <پای از پی آن کوبم کانگور تو افشارم>
  block
    text <تو پای همی‌بینی و انگور نمی‌بینی>
    text <بستان قدحی شیره دریاب که عصارم>
  block
    text <اندر چرش جان آ گر پای همی‌کوبی>
    text <تا غوطه خورم یک دم در شیره بسیارم>
  block
    text <زین باده نگردد سر زین شیره نشورد دل>
    text <هین چاشنیی بستان زین باده که من دارم>
  block
    text <زین باده که داری تو پیوسته خماری تو>
    text <دانم که چه داری تو در روت نمی‌آرم>
  block
    text <دامی که درافتادی بنگر سوی دام افکن>
    text <تا ناظر حق باشی ای مرغ گرفتارم>
  block
    text <دام ار تک چه باشد فردوس کند حقش>
    text <ور خار خسک باشد حق سازد گلزارم>
  block
    text <آن دم که به چاه آمد یوسف خبرش آمد>
    text <که کار تو می سازد ای خسته بیمارم>
  block
    text <داروی تو می کوبم خرگاه تو می روبم>
    text <از ضد ضدش انگیزم من قادر و قهارم>
  block
    text <گویم به حجر حی شو گویم به عدم شیء شو>
    text <گویم به چمن دی شو داری عجب اقرارم>
  block
    text <شمس الحق تبریزی تو روشنی روزی>
    text <و اندر پی روز تو من چون شب سیارم>
