
text <آن ره که بیامدم کدامست>
  block
    text <آن ره که بیامدم کدامست>
    text <تا بازروم که کار خامست>
  block
    text <یک لحظه ز کوی یار دوری>
    text <در مذهب عاشقان حرامست>
  block
    text <اندر همه ده اگر کسی هست>
    text <والله که اشارتی تمامست>
  block
    text <صعوه ز کجا رهد که سیمرغ>
    text <پابسته این شگرف دامست>
  block
    text <آواره دلا میا بدین سو>
    text <آن جا بنشین که خوش مقامست>
  block
    text <آن نقل گزین که جان فزایست>
    text <وان باده طلب که باقوامست>
  block
    text <باقی همه بو و نقش و رنگست>
    text <باقی همه جنگ و ننگ و نامست>
  block
    text <خاموش کن و ز پای بنشین>
    text <چون مستی و این کنار بامست>
