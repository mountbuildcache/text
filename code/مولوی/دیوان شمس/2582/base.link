
text <خواهم که روم زین جا پایم بگرفتستی>
  block
    text <خواهم که روم زین جا پایم بگرفتستی>
    text <دل را بربودستی در دل بنشستستی>
  block
    text <سر سخره سودا شد دل بی‌سر و بی‌پا شد>
    text <زان مه که نمودستی زان راز که گفتستی>
  block
    text <برپر به پر روزه زین گنبد پیروزه>
    text <ای آنک در این سودا بس شب که نخفتستی>
  block
    text <چون دید که می‌سوزم گفتا که قلاوزم>
    text <راهیت بیاموزم کان راه نرفتستی>
  block
    text <من پیش توام حاضر گر چه پس دیواری>
    text <من خویش توام گر چه با جور تو جفتستی>
  block
    text <ای طالب خوش جمله من راست کنم جمله>
    text <هر خواب که دیدستی هر دیگ که پختستی>
  block
    text <آن یار که گم کردی عمری است کز او فردی>
    text <بیرونش بجستستی در خانه نجستستی>
  block
    text <این طرفه که آن دلبر با توست در این جستن>
    text <دست تو گرفته‌ست او هر جا که بگشتستی>
  block
    text <در جستن او با او همره شده و می‌جو>
    text <ای دوست ز پیدایی گویی که نهفتستی>
