
text <آتش پریر گفت نهانی به گوش دود>
  block
    text <آتش پریر گفت نهانی به گوش دود>
    text <کز من نمی‌شکیبد و با من خوش است عود>
  block
    text <قدر من او شناسد و شکر من او کند>
    text <کاندر فنای خویش بدیدست عود سود>
  block
    text <سر تا به پای عود گره بود بند بند>
    text <اندر گشایش عدم آن عقدها گشود>
  block
    text <ای یار شعله خوار من اهلا و مرحبا>
    text <ای فانی و شهید من و مفخر شهود>
  block
    text <بنگر که آسمان و زمین رهن هستی اند>
    text <اندر عدم گریز از این کور و زان کبود>
  block
    text <هر جان که می‌گریزد از فقر و نیستی>
    text <نحسی بود گریزان از دولت و سعود>
  block
    text <بی محو کس ز لوح عدم مستفید نیست>
    text <صلحی فکن میان من و محو ای ودود>
  block
    text <آن خاک تیره تا نشد از خویشتن فنا>
    text <نی در فزایش آمد و نی رست از رکود>
  block
    text <تا نطفه نطفه بود و نشد محو از منی>
    text <نی قد سرو یافت نه زیبایی خدود>
  block
    text <در معده چون بسوزد آن نان و نان خورش>
    text <آن گاه عقل و جان شود و حسرت حسود>
  block
    text <سنگ سیاه تا نشد از خویشتن فنا>
    text <نی زر و نقره گشت و نی ره یافت در نقود>
  block
    text <خواریست و بندگیست پس آنگه شهنشهیست>
    text <اندر نماز قامه بود آنگهی قعود>
  block
    text <عمری بیازمودی هستی خویش را>
    text <یک بار نیستی را هم باید آزمود>
  block
    text <طاق و طرنب فقر و فنا هم گزاف نیست>
    text <هر جا که دود آمد بی‌آتشی نبود>
  block
    text <گر نیست عشق را سر ما و هوای ما>
    text <چون از گزافه او دل و دستار ما ربود>
  block
    text <عشق آمدست و گوش کشانمان همی‌کشد>
    text <هر صبح سوی مکتب یوفون بالعهود>
  block
    text <از چشممؤمنآب ندم می‌کند روان>
    text <تا سینه را بشوید از کینه و جحود>
  block
    text <تو خفته‌ای و آب خضر بر تو می‌زند>
    text <کز خواب برجه و بستان ساغر خلود>
  block
    text <باقیش عشق گوید با تو نهان ز من>
    text <ز اصحاب کهف باش هم ایقاظ و رقود>
