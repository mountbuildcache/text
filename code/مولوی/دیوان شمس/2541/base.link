
text <الا ای جان جان جان چو می‌بینی چه می‌پرسی>
  block
    text <الا ای جان جان جان چو می‌بینی چه می‌پرسی>
    text <الا ای کان کان کان چو با مایی چه می‌ترسی>
  block
    text <ز لا و لم مسلم شو به هر سو کت کشم می‌رو>
    text <به قدوست کشم آخر که خانه زاده قدسی>
  block
    text <چه در بحث اصولی تو چه دربند فصولی تو>
    text <چه جنس و نوع می‌جویی کز این نوعی و زین جنسی>
  block
    text <اگر دامان جان گیری به ترک این و آن گیری>
    text <که از جمله مبرایی نه از جنی نه از انسی>
