
text <بی گاه شد بی‌گاه شد خورشید اندر چاه شد>
  block
    text <بی گاه شد بی‌گاه شد خورشید اندر چاه شد>
    text <خورشید جان عاشقان در خلوت الله شد>
  block
    text <روزیست اندر شب نهان ترکی میان هندوان>
    text <شب ترک تازی‌ها بکن کان ترک در خرگاه شد>
  block
    text <گر بو بری زین روشنی آتش به خواب اندرزنی>
    text <کز شب روی و بندگی زهره حریف ماه شد>
  block
    text <ما شب گریزان و دوان و اندر پی ما زنگیان>
    text <زیرا که ما بردیم زر تا پاسبان آگاه شد>
  block
    text <ما شب روی آموخته صد پاسبان را سوخته>
    text <رخ‌ها چو شمع افروخته کان بیذق ما شاه شد>
  block
    text <ای شاد آن فرخ رخی کو رخ بدان رخ آورد>
    text <ای کر و فر آن دلی کو سوی آن دلخواه شد>
  block
    text <آن کیست اندر راه دل کو را نباشد آه دل>
    text <کار آن کسی دارد که او غرقابه آن آه شد>
  block
    text <چون غرق دریا می‌شود دریاش بر سر می‌نهد>
    text <چون یوسف چاهی که او از چاه سوی جاه شد>
  block
    text <گویند اصل آدمی خاکست و خاکی می‌شود>
    text <کی خاک گردد آن کسی کو خاک این درگاه شد>
  block
    text <یک سان نماید کشت‌ها تا وقت خرمن دررسد>
    text <نیمیش مغز نغز شد وان نیم دیگر کاه شد>
