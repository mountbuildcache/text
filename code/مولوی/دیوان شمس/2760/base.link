
text <با دل گفتم چرا چنینی>
  block
    text <با دل گفتم چرا چنینی>
    text <تا چند به عشق همنشینی>
  block
    text <دل گفت چرا تو هم نیایی>
    text <تا لذت عشق را ببینی>
  block
    text <گر آب حیات را بدانی>
    text <جز آتش عشق کی گزینی>
  block
    text <ای گشته چو باد از لطافت>
    text <پرباد شده چو ساتگینی>
  block
    text <چون آب تو جان نقش‌هایی>
    text <چون آینه حسن را امینی>
  block
    text <هر جان خسیس کان ندارد>
    text <می‌پندارد که تو همینی>
  block
    text <ای آنک تو جان آسمانی>
    text <هر چند به صورت از زمینی>
  block
    text <ای خرد شکسته همچو سرمه>
    text <تو سرمه دیده یقینی>
  block
    text <ای لعل تو از کدام کانی>
    text <در حلقه درآ که خوش نگینی>
  block
    text <ای از تو خجل هزار رحمت>
    text <آن دم که چو تیغ پر ز کینی>
  block
    text <شمس تبریز صورتت خوش>
    text <و اندر معنی چه خوش معینی>
