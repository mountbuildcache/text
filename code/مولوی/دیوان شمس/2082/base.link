
text <برای چشم تو صد چشم بد توان دیدن>
  block
    text <برای چشم تو صد چشم بد توان دیدن>
    text <چه چشم داری ای چشم ما به تو روشن>
  block
    text <پی رضای تو آدم گریست سیصد سال>
    text <که تا ز خنده وصلش گشاده گشت دهن>
  block
    text <به قدر گریه بود خنده تو یقین می‌دان>
    text <جزای گریه ابر است خنده‌های چمن>
  block
    text <اگر نه از نسب آدمی برو مگری>
    text <که نیست از سیهی زنگ را بکا و حزن>
  block
    text <چو خود سپید ندیده‌ست روسیه شاد است>
    text <چو پور قیصر رومی تو راه زنگ بزن>
  block
    text <بسی خدنگ خورد اسپ تازی غازی>
    text <که تازی است نه پالانی است و نی کودن>
  block
    text <خصوص مرکب تازی که تو بر او باشی>
    text <نشسته‌ای شه هیجا و پهلوان زمن>
  block
    text <چو خارپشت شود پشت و پهلوش از تیر>
    text <که هست در صف هیجاش کر و فر وطن>
  block
    text <چو شاه دست به پشت و سرش فرومالد>
    text <که ای گزیده سرآخر تویی مخصص من>
  block
    text <شوند آن همه تیرش چو چوب‌های نبات>
    text <همه حلاوت و لذت همه عطا و منن>
  block
    text <خبر ندارد پالانیی از این لذت>
    text <سپر سلامت و محروم و بی‌بها و ثمن>
  block
    text <ز گفت توبه کنم توبه سود نیست مرا>
    text <به پیش پنجه‌ات ای ارسلان توبه شکن>
