
text <می گریزد از ما و ما قوامش داریم>
  block
    text <می گریزد از ما و ما قوامش داریم>
    text <زن زنانش آریم کش کشانش آریم>
  block
    text <می دود آن زیبا بر گل و سوسن‌ها>
    text <گو بیا ما را بین ما از آن گلزاریم>
  block
    text <می کند دلداری وان همه طراری>
    text <حق آن طره او که همه طراریم>
  block
    text <دام دل بگشاییم بوسه زو برباییم>
    text <تا نپندارد که ما تهی گفتاریم>
  block
    text <هوش ما چون اختر یار ما خورشیدی>
    text <زین سبب هر صبحی کشته آن یاریم>
  block
    text <گر بگوید فردا از غرور و سودا>
    text <نقد را نگذاریم پا بر این افشاریم>
  block
    text <بحر او پرمرجان مشرب محتاجان>
    text <تا بود در تن جان ما بر این اقراریم>
  block
    text <هر چه تو فرمایی عقل و دین افزایی>
    text <هین بفرما که ما بنده و اشکاریم>
  block
    text <ای لبانت شکر گیسوانت عنبر>
    text <وی از آن شیرینتر که همی‌پنداریم>
  block
    text <ساربان آهسته بهر هر دلخسته>
    text <کن مدارا آخر کاندر این قطاریم>
  block
    text <اندر این بیشه ستان رحم کن بر مستان>
    text <گر نی ما چون شیریم هم نی چون کفتاریم>
  block
    text <هین خمش کان مه رو وان مه نازک خو>
    text <سر بپوشد چون ما کاشف اسراریم>
  block
    text <با همو گوید سر خالق هر مخبر>
    text <ما هنوز از خامی سخت ناهمواریم>
