
text <مرا گویی که چونی تو لطیف و لمتر و تازه>
  block
    text <مرا گویی که چونی تو لطیف و لمتر و تازه>
    text <مثال حسن و احسانت برون از حد و اندازه>
  block
    text <خوش آن باشد که می‌راند به سوی اصل شیرینی>
    text <در آن سیران سقط کرده هزاران اسب و جمازه>
  block
    text <همی‌کوشم به خاموشی ولیکن از شکرنوشی>
    text <شدم همخوی آن غمزه که آن غمزه‌ست غمازه>
  block
    text <دلا سرسخت و پاسستی چنین باشند در مستی>
    text <ولی بشتاب لنگانه که می‌بندند دروازه>
  block
    text <بدان صبح نجاتی رو بدان بحر حیاتی رو>
    text <بزن سنگی بر این کوزه بزن نفطی در آن کازه>
  block
    text <بهل می را به میخواران بهل تب را به غمخواران>
    text <که این را جملگی نقش است و آن را جمله آوازه>
  block
    text <که کنزا کنت مخفیا فاحببت بان اعرف>
    text <برای جان مشتاقان به رغم نفس طنازه>
  block
    text <تعالوا یا موالینا الی اعلی معالینا>
    text <فان الجسم کالاعمی و ان الحس عکازه>
  block
    text <الی نور هو الله تری فی ضؤ لقیاه>
    text <کمال البدر نقصانا و عین الشمس خبازه>
