
text <دل و جان را در این حضرت بپالا>
  block
    text <دل و جان را در این حضرت بپالا>
    text <چو صافی شد رود صافی به بالا>
  block
    text <اگر خواهی که ز آب صاف نوشی>
    text <لب خود را به هر دردی میالا>
  block
    text <از این سیلاب درد او پاک ماند>
    text <که جانبازست و چست و بی‌مبالا>
  block
    text <نپرد عقل جزوی زین عقیله>
    text <چو نبود عقل کل بر جزو لالا>
  block
    text <نلرزد دست وقت زر شمردن>
    text <چو بازرگان بداند قدر کالا>
  block
    text <چه گرگینست وگر خارست این حرص>
    text <کسی خود را بر این گرگین ممالا>
  block
    text <چو شد ناسور بر گرگین چنین گر>
    text <طلی سازش به ذکر حق تعالا>
  block
    text <اگر خواهی که این در باز گردد>
    text <سوی این در روان و بی‌ملال آ>
  block
    text <رها کن صدر و ناموس و تکبر>
    text <میان جان بجو صدر معلا>
  block
    text <کلاه رفعت و تاج سلیمان>
    text <به هر کل کی رسد حاشا و کلا>
  block
    text <خمش کردم سخن کوتاه خوشتر>
    text <که این ساعت نمی‌گنجد علالا>
  block
    text <جواب آن غزل که گفت شاعر>
    text <بقایی شاء لیس هم ارتحالا>
