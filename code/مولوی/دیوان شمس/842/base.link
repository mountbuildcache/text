
text <آن ماه کو ز خوبی بر جمله می‌دواند>
  block
    text <آن ماه کو ز خوبی بر جمله می‌دواند>
    text <ای عاشقان شما را پیغام می‌رساند>
  block
    text <سوی شما نبشت او بر روی بنده سطری>
    text <خط خوان کیست این جا کاین سطر را بخواند>
  block
    text <نقشش ز زعفران است وین سطر سر جانست>
    text <هر حرف آتشی نو در دل همی‌نشاند>
  block
    text <کنجی و عشق و دلقی ما از کجا و خلقی>
    text <لیک او گرفته حلقی ما را همی‌کشاند>
  block
    text <بی دست و پا چو گویی سوی وییم غلطان>
    text <چوگان زلف ما را این سو همی‌دواند>
  block
    text <چون این طرف دویدم چوگانش حمله آرد>
    text <سوی خودم کشاند این سر بگو کی داند>
  block
    text <هر سو که هست مستم چوگان او پرستم>
    text <در عین نیست هستم تا حکم خود براند>
  block
    text <گر زانک تو ملولی با خفتگان بنه سر>
    text <زیرا فسردگان را هم خواب وارهاند>
  block
    text <آن جا که شمس دینم پیدا شود به تبریز>
    text <والله که در دو عالم نی درد و درد ماند>
