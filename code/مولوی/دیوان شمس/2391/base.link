
text <بازآمد آن مغنی با چنگ سازکرده>
  block
    text <بازآمد آن مغنی با چنگ سازکرده>
    text <دروازه بلا را بر عشق باز کرده>
  block
    text <بازار یوسفان را از حسن برشکسته>
    text <دکان شکران را یک یک فراز کرده>
  block
    text <شمشیر درنهاده سرهای سروران را>
    text <و آن گاهشان ز معنی بس سرفراز کرده>
  block
    text <خود کشته عاشقان را در خونشان نشسته>
    text <و آن گاه بر جنازه هر یک نماز کرده>
  block
    text <آن حلقه‌های زلفت حلق که راست روزی>
    text <ای ما برون حلقه گردن دراز کرده>
  block
    text <از بس که نوح عشقت چون نوح نوحه دارد>
    text <کشتی جان ما را دریای راز کرده>
  block
    text <ای یک ختن شکسته ای صد ختن نموده>
    text <وز نیم غمزه ترکی سیصد طراز کرده>
  block
    text <بخت ابد نهاده پای تو را به رخ بر>
    text <کت بنده کمینم وآنگه تو ناز کرده>
  block
    text <ای خاک پای نازت سرهای نازنینان>
    text <وز بهر ناز تو حق شکل نیاز کرده>
  block
    text <ای زرگر حقایق ای شمس حق تبریز>
    text <گاهم چو زر بریده گاهم چو گاز کرده>
