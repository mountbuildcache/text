
text <یا رجلا حصیده مجبنه و مبخله>
  block
    text <یا رجلا حصیده مجبنه و مبخله>
    text <لیس یلذک الهوی لیس لفیک حوصله>
  block
    text <معتمد الهوی معی مستندی و سیدی>
    text <لا کرجاک ضایع یطلبه به غربله>
  block
    text <ای گله بیش کرده تو سیر نگشتی از گله>
    text <چون بکری است این دکان چاره نباشد از غله>
  block
    text <حج پیاده می‌روی تا سر حاجیان شوی>
    text <جامه چرا دری اگر شد کف پات آبله>
  block
    text <از پی نیم آبله شرم نیایدت که تو>
    text <هر قدمی درافکنی غلغله ای به قافله>
  block
    text <کشتی نفس آدمی لنگری است و سست رو>
    text <زین دریا بنگذرد بی ز کشاکش و خله>
  block
    text <گر نبدی چنین چرا جهد و جهاد آمدی>
    text <صوم و صلات و شب روی حج و مناسک و چله>
  block
    text <صبر سوی نران رود نوحه سوی زنان رود>
    text <گردن اسب شاه را ننگ بود ز زنگله>
  block
    text <خوش به میان صف درآ تنگ میا و دلگشا>
    text <هست ز تنگ آمدن بانگ گلوی بلبله>
  block
    text <خاص احد چه غم خورد از بد و نیک عام خس>
    text <کوه احد چه برتپد از سر سیل و زلزله>
  block
    text <دل مطپان به خیر و شر جانب غیب درنگر>
    text <کلکله ملایکه روح میان کلکله>
  block
    text <عزت زر بود اگر محنت او شود شرر>
    text <هیبت و بیم شیر دان بستن او به سلسله>
  block
    text <کم نشود انار اگر بهر شراب بفشری>
    text <بهر فضیلتی بود کوفتگی آمله>
  block
    text <حامله است تن ز جان درد زه است رنج تن>
    text <آمدن جنین بود درد و عذاب حامله>
  block
    text <تلخی باده را مبین عشرت مستیان نگر>
    text <محنت حامله مبین بنگر امید قابله>
  block
    text <هست بلادر این ستم پیش بلا و پس دری>
    text <هست سر محاسبه جبر و پیش مقابله>
  block
    text <زر به کسی به قرض ده کش بود آسیا و رز>
    text <با خلجی و مفلسی هیچ مکن معامله>
  block
    text <نه فلک چو آسیا ملک کیست غیر حق>
    text <باغ و چراگه زمین پر ز شبان و از گله>
  block
    text <قرض بدو ده ای پسر نفس و نفس زر و درم>
    text <گنج و گهر ستان از او از پی فرض و نافله>
  block
    text <لب بگشاد ناطقی تا که بیان این کند>
    text <کان زر او است و نقد او فکرت خلق ناقله>
