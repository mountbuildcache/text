
text <بشکن سبو و کوزه ای میرآب جان‌ها>
  block
    text <بشکن سبو و کوزه ای میرآب جان‌ها>
    text <تا وا شود چو کاسه در پیش تو دهان‌ها>
  block
    text <بر گیجگاه ما زن ای گیجی خردها>
    text <تا وارهد به گیجی این عقل ز امتحان‌ها>
  block
    text <ناقوس تن شکستی ناموس عقل بشکن>
    text <مگذار کان مزور پیدا کند نشان‌ها>
  block
    text <ور جادویی نماید بندد زبان مردم>
    text <تو چون عصای موسی بگشا برو زبان‌ها>
  block
    text <عاشق خموش خوشتر دریا به جوش خوشتر>
    text <چون آینه‌ست خوشتر در خامشی بیان‌ها>
