
text <تو بشکن چنگ ما را ای معلا>
  block
    text <تو بشکن چنگ ما را ای معلا>
    text <هزاران چنگ دیگر هست این جا>
  block
    text <چو ما در چنگ عشق اندرفتادیم>
    text <چه کم آید بر ما چنگ و سرنا>
  block
    text <رباب و چنگ عالم گر بسوزد>
    text <بسی چنگی پنهانیست یارا>
  block
    text <ترنگ و تنتنش رفته به گردون>
    text <اگر چه ناید آن در گوش صما>
  block
    text <چراغ و شمع عالم گر بمیرد>
    text <چو غم چون سنگ و آهن هست برجا>
  block
    text <به روی بحر خاشاکست اغانی>
    text <نیاید گوهری بر روی دریا>
  block
    text <ولیکن لطف خاشاک از گهر دان>
    text <که عکس عکس برق اوست بر ما>
  block
    text <اغانی جمله فرع شوق وصلیست>
    text <برابر نیست فرع و اصل اصلا>
  block
    text <دهان بربند و بگشا روزن دل>
    text <از آن ره باش با ارواح گویا>
