
text <گفتی شکار گیرم رفتی شکار گشتی>
  block
    text <گفتی شکار گیرم رفتی شکار گشتی>
    text <گفتی قرار یابم خود بی‌قرار گشتی>
  block
    text <خضرت چرا نخوانم کآب حیات خوردی>
    text <پیشت چرا نمیرم چون یار یار گشتی>
  block
    text <گردت چرا نگردم چون خانه خدایی>
    text <پایت چرا نبوسم چون پایدار گشتی>
  block
    text <جامت چرا ننوشم چون ساقی وجودی>
    text <نقلت چرا نچینیم چون قندبار گشتی>
  block
    text <فاروق چون نباشی چون از فراق رستی>
    text <صدیق چون نباشی چون یار غار گشتی>
  block
    text <اکنون تو شهریاری کو را غلام گشتی>
    text <اکنون شگرف و زفتی کز غم نزار گشتی>
  block
    text <هم گلشنش بدیدی صد گونه گل بچیدی>
    text <هم سنبلش بسودی هم لاله زار گشتی>
  block
    text <ای چشمش الله الله خود خفته می‌زدی ره>
    text <اکنون نعوذبالله چون پرخمار گشتی>
  block
    text <آنگه فقیر بودی بس خرقه‌ها ربودی>
    text <پس وای بر فقیران چون ذوالفقار گشتی>
  block
    text <هین بیخ مرگ برکن زیرا که نفخ صوری>
    text <گردن بزن خزان را چون نوبهار گشتی>
  block
    text <از رستخیز ایمن چون رستخیز نقدی>
    text <هم از حساب رستی چون بی‌شمار گشتی>
  block
    text <از نان شدی تو فارغ چون ماهیان دریا>
    text <وز آب فارغی هم چون سوسمار گشتی>
  block
    text <ای جان چون فرشته از نور حق سرشته>
    text <هم ز اختیار رسته نک اختیار گشتی>
  block
    text <از کام نفس حسی روزی دو سه بریدی>
    text <هم دوست کامی اکنون هم کامیار گشتی>
  block
    text <غم را شکار بودی بی‌کردگار بودی>
    text <چون کردگار گشتی باکردگار گشتی>
  block
    text <گر خون خلق ریزی ور با فلک ستیزی>
    text <عذرت عذار خواهد چون گلعذار گشتی>
  block
    text <نازت رسد ازیرا زیبا و نازنینی>
    text <کبرت رسدهمی زان چون از کبار گشتی>
  block
    text <باش از در معانی در حلقه خموشان>
    text <در گوش‌ها اگر چه چون گوشوار گشتی>
