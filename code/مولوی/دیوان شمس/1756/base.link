
text <تا به جان مست عشق آن یارم>
  block
    text <تا به جان مست عشق آن یارم>
    text <سرده باده‌های انوارم>
  block
    text <هر دمی گر نه جان نو دهدم>
    text <ای دل از جان خویش بیزارم>
  block
    text <گرد آن مه چو چرخ می گردم>
    text <پس دگر چیست در زمین کارم>
  block
    text <بر سر کارگاه خوبی بود>
    text <سوزنش کرده‌ست چون تارم>
  block
    text <سوزنم چنگ شد از او در تار>
    text <تا به آواز زیر می زارم>
  block
    text <تا من این کارگاه عالم را>
    text <کو حجاب حق است بردارم>
  block
    text <تا بسوزم حجاب غفلت و خواب>
    text <ز آتش چشم‌های بیدارم>
  block
    text <تا بیابم ز شمس تبریزی>
    text <صحت این ضمیر بیمارم>
