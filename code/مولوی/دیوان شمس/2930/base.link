
text <تو چرا جمله نبات و شکری>
  block
    text <تو چرا جمله نبات و شکری>
    text <تو چرا دلبر و شیرین نظری>
  block
    text <تو چرا همچو گل خندانی>
    text <تو چرا تازه چو شاخ شجری>
  block
    text <تو به یک خنده چرا راه زنی>
    text <تو به یک غمزه چرا عقل بری>
  block
    text <تو چرا صاف چو صحن فلکی>
    text <تو چرا چست چو قرص قمری>
  block
    text <تو چرا بی‌بنه چون دریایی>
    text <تو چرا روشن و خوش چون گهری>
  block
    text <عاقلان را ز چه دیوانه کنی>
    text <ای همه پیشه تو فتنه گری>
  block
    text <ساکنان را ز چه در رقص آری>
    text <ز آدمی و ملک و دیو و پری>
  block
    text <تو چرا توبه مردم شکنی>
    text <تو چرا پرده مردم بدری>
  block
    text <همه دل‌ها چو در اندیشه توست>
    text <تو کجایی به چه اندیشه دری>
