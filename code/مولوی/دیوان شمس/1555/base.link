
text <جز جانب دل به دل نیاییم>
  block
    text <جز جانب دل به دل نیاییم>
    text <یک لحظه برون دل نپاییم>
  block
    text <ماننده نای سربریده>
    text <بی‌برگ شدیم و بانواییم>
  block
    text <همچون جگر کباب عاشق>
    text <جز آتش عشق را نشاییم>
  block
    text <ما ذره آفتاب عشقیم>
    text <ای عشق برآی تا برآییم>
  block
    text <ما را به میان ذره‌ها جوی>
    text <ما خردترین ذره‌هاییم>
  block
    text <ور زانک بجویی و نیابی>
    text <بدهیم نشان که ما کجاییم>
  block
    text <در خانه چو آفتاب درتافت>
    text <گرد سر روزن سراییم>
