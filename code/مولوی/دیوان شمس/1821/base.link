
text <آب حیات عشق را در رگ ما روانه کن>
  block
    text <آب حیات عشق را در رگ ما روانه کن>
    text <آینه صبوح را ترجمه شبانه کن>
  block
    text <ای پدر نشاط نو بر رگ جان ما برو>
    text <جام فلک نمای شو وز دو جهان کرانه کن>
  block
    text <ای خردم شکار تو تیر زدن شعار تو>
    text <شست دلم به دست کن جان مرا نشانه کن>
  block
    text <گر عسس خرد تو را منع کند از این روش>
    text <حیله کن و ازو بجه دفع دهش بهانه کن>
  block
    text <در مثل است کاشقران دور بوند از کرم>
    text <ز اشقر می کرم نگر با همگان فسانه کن>
  block
    text <ای که ز لعب اختران مات و پیاده گشته‌ای>
    text <اسپ گزین فروز رخ جانب شه دوانه کن>
  block
    text <خیز کلاه کژ بنه وز همه دام‌ها بجه>
    text <بر رخ روح بوسه ده زلف نشاط شانه کن>
  block
    text <خیز بر آسمان برآ با ملکان شو آشنا>
    text <مقعد صدق اندرآ خدمت آن ستانه کن>
  block
    text <چونک خیال خوب او خانه گرفت در دلت>
    text <چون تو خیال گشته‌ای در دل و عقل خانه کن>
  block
    text <هست دو طشت در یکی آتش و آن دگر ز زر>
    text <آتش اختیار کن دست در آن میانه کن>
  block
    text <شو چو کلیم هین نظر تا نکنی به طشت زر>
    text <آتش گیر در دهان لب وطن زبانه کن>
  block
    text <حمله شیر یاسه کن کله خصم خاصه کن>
    text <جرعه خون خصم را نام می مغانه کن>
  block
    text <کار تو است ساقیا دفع دوی بیا بیا>
    text <ده به کفم یگانه‌ای تفرقه را یگانه کن>
  block
    text <شش جهت است این وطن قبله در او یکی مجو>
    text <بی وطنی است قبله گه در عدم آشیانه کن>
  block
    text <کهنه گر است این زمان عمر ابد مجو در آن>
    text <مرتع عمر خلد را خارج این زمانه کن>
  block
    text <ای تو چو خوشه جان تو گندم و کاه قالبت>
    text <گر نه خری چه که خوری روی به مغز و دانه کن>
  block
    text <هست زبان برون در حلقه در چه می شوی>
    text <در بشکن به جان تو سوی روان روانه کن>
