
text <تا نقش خیال دوست با ماست>
  block
    text <تا نقش خیال دوست با ماست>
    text <ما را همه عمر خود تماشاست>
  block
    text <آن جا که وصال دوستانست>
    text <والله که میان خانه صحراست>
  block
    text <وان جا که مراد دل برآید>
    text <یک خار به از هزار خرماست>
  block
    text <چون بر سر کوی یار خسبیم>
    text <بالین و لحاف ما ثریاست>
  block
    text <چون در سر زلف یار پیچیم>
    text <اندر شب قدر قدر ما راست>
  block
    text <چون عکس جمال او بتابد>
    text <کهسار و زمین حریر و دیباست>
  block
    text <از باد چو بوی او بپرسیم>
    text <در باد صدای چنگ و سرناست>
  block
    text <بر خاک چو نام او نویسیم>
    text <هر پاره خاک حور و حوراست>
  block
    text <بر آتش از او فسون بخوانیم>
    text <زو آتش تیزاب سیماست>
  block
    text <قصه چه کنم که بر عدم نیز>
    text <نامش چو بریم هستی افزاست>
  block
    text <آن نکته که عشق او در آن جاست>
    text <پرمغزتر از هزار جوزاست>
  block
    text <وان لحظه که عشق روی بنمود>
    text <این‌ها همه از میانه برخاست>
  block
    text <خامش که تمام ختم گشته‌ست>
    text <کلی مراد حق تعالاست>
