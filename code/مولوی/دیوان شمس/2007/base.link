
text <شاه ما باری برای کاهلان>
  block
    text <شاه ما باری برای کاهلان>
    text <گنج می‌بخشد به هر دم رایگان>
  block
    text <الصلا یاران به سوی تخت شاه>
    text <گنج بی‌رنج است و سود بی‌زیان>
  block
    text <چشم دل داند چه دید از کحل او>
    text <نور و رحمت تا به هفتم آسمان>
  block
    text <خود چه باشد پیش او هفت آسمان>
    text <بر مثال هفت پایه نردبان>
  block
    text <ای به صورت خردتر از ذره‌ای>
    text <وی به معنی تو جهان اندر جهان>
  block
    text <ای خمیده چون کمان از غم ببین>
    text <صد هزاران صف شکسته زین کمان>
  block
    text <در نشان جویی تو گشته چارچشم>
    text <وآنگه اندر کنج چشمت صد نشان>
  block
    text <هر نشانی چون رقیب نیکخواه>
    text <می‌برندت تا به حضرت کشکشان>
