
text <پرده خوش آن بود کز پس آن پرده دار>
  block
    text <پرده خوش آن بود کز پس آن پرده دار>
    text <با رخ چون آفتاب سایه نماید نگار>
  block
    text <آید خورشیدوار ذره شود بی‌قرار>
    text <کان رخ همچون بهار از پس پرده مدار>
  block
    text <خیز که این روز ماست روز دلفروز ماست>
    text <از جهت سوز ماست عشق چنین پرشرار>
  block
    text <خیز که رستیم ما بند شکستیم ما>
    text <خیز که مستیم ما تا به ابد بی‌خمار>
  block
    text <خیز که جان آمدست جان و جهان آمده است>
    text <دست زنان آمدست ای دل دستی برآر>
  block
    text <آب حیات آمدست روز نجات آمدست>
    text <قند و نبات آمدست ای صنم قندبار>
  block
    text <بنده آن پرده‌ام گوش گران کرده‌ام>
    text <تا که به گوشم دهان آرد آن پرده دار>
  block
    text <مکر مرا چون بدید مکر دگر او پزید>
    text <آمد و گوشم گزید گفت هلا ای عیار>
  block
    text <بی‌ادبی هم نکوست کان سبب جنگ اوست>
    text <سر نکشم من ز دوست بهر چنین کار و بار>
  block
    text <جنگ تو است این حیات زانک ندارد ثبات>
    text <جنگ تو خوش چون نبات صلح تو خود زینهار>
