
text <باز درآمد طبیب از در ایوب خویش>
  block
    text <باز درآمد طبیب از در ایوب خویش>
    text <یوسف کنعان رسید جانب یعقوب خویش>
  block
    text <بهر سفر سوی یار خانه برانداخت دل>
    text <دید که خود بود دل خانه محبوب خویش>
  block
    text <دل چو فنا شد در او ماند وی او کشف شد>
    text <آنچ بگفت او منم طالب و مطلوب خویش>
  block
    text <شکر که عیسی رسید عازر ما زنده شد>
    text <شکر که موسی نمود معجزه خوب خویش>
  block
    text <شکر که موسی برست از همه فرعونیان>
    text <شکر که عاشق رسید در کنف خوب خویش>
  block
    text <شکر که خورشید عشق از سوی مشرق بتافت>
    text <در دل و جان‌ها فکند آتش و آشوب خویش>
  block
    text <شکر که ساقی غیب شست به می جمله عیب>
    text <شکر که طالب رهید از غم دلکوب خویش>
