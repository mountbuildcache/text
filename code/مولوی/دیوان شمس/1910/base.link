
text <تو هر جزو جهان را بر گذر بین>
  block
    text <تو هر جزو جهان را بر گذر بین>
    text <تو هر یک را رسیده از سفر بین>
  block
    text <تو هر یک را به طمع روزی خود>
    text <به پیش شاه خود بنهاده سر بین>
  block
    text <مثال اختران از بهر تابش>
    text <فتاده عاجز اندر پای خور بین>
  block
    text <مثال سیل‌ها در جستن آب>
    text <به سوی بحرشان زیر و زبر بین>
  block
    text <برای هر یکی از مطبخ شاه>
    text <به قدر او تو خوان معتبر بین>
  block
    text <به پیش جام بحرآشام ایشان>
    text <تو دریای جهان را مختصر بین>
  block
    text <وان‌ها را که روزی روی شاه است>
    text <ز حسن شه دهانش پرشکر بین>
  block
    text <به چشم شمس تبریزی تو بنگر>
    text <یکی دریای دیگر پرگهر بین>
