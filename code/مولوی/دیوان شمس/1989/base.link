
text <جنتی کرد جهان را ز شکر خندیدن>
  block
    text <جنتی کرد جهان را ز شکر خندیدن>
    text <آنک آموخت مرا همچو شرر خندیدن>
  block
    text <گر چه من خود ز عدم دلخوش و خندان زادم>
    text <عشق آموخت مرا شکل دگر خندیدن>
  block
    text <بی جگر داد مرا شه دل چون خورشیدی>
    text <تا نمایم همه را بی‌ز جگر خندیدن>
  block
    text <به صدف مانم خندم چو مرا درشکنند>
    text <کار خامان بود از فتح و ظفر خندیدن>
  block
    text <یک شب آمد به وثاق من و آموخت مرا>
    text <جان هر صبح و سحر همچو سحر خندیدن>
  block
    text <گر ترش روی چو ابرم ز درون خندانم>
    text <عادت برق بود وقت مطر خندیدن>
  block
    text <چون به کوره گذری خوش به زر سرخ نگر>
    text <تا در آتش تو ببینی ز حجر خندیدن>
  block
    text <زر در آتش چو بخندید تو را می گوید>
    text <گر نه قلبی بنما وقت ضرر خندیدن>
  block
    text <گر تو میر اجلی از اجل آموز کنون>
    text <بر شه عاریت و تاج و کمر خندیدن>
  block
    text <ور تو عیسی صفتی خواجه درآموز از او>
    text <بر غم شهوت و بر ماده و نر خندیدن>
  block
    text <ور دمی مدرسه احمد امی دیدی>
    text <رو حلالستت بر فضل و هنر خندیدن>
  block
    text <ای منجم اگرت شق قمر باور شد>
    text <بایدت بر خود و بر شمس و قمر خندیدن>
  block
    text <همچو غنچه تو نهان خند و مکن همچو نبات>
    text <وقت اشکوفه به بالای شجر خندیدن>
