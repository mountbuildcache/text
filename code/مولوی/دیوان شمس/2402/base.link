
text <باده بده ساقیا عشوه و بادم مده>
  block
    text <باده بده ساقیا عشوه و بادم مده>
    text <وز غم فردا و دی هیچ به یادم مده>
  block
    text <باده از آن خم مه پر کن و پیشم بنه>
    text <گر نگشایم گره هیچ گشادم مده>
  block
    text <چون گذرد می ز سر گویم ای خوش پسر>
    text <باده نخواهم دگر مست فتادم مده>
  block
    text <چاکر خنده توام کشته زنده توام>
    text <گر نه که بنده توام باده شادم مده>
  block
    text <فتنه به شهر توام کشته قهر توام>
    text <گر نه که بهر توام هیچ مرادم مده>
  block
    text <صدقه از آن لعل کان بخش بر این پرزیان>
    text <ور ز برای تو جان صدقه ندادم مده>
  block
    text <از سر کین درگذر بوسه ده ای لب شکر>
    text <بر سر هر خاک سر گر ننهادم مده>
  block
    text <هر که دوم بار زاد عشق بدو داد داد>
    text <صد ره از صدق و داد گر بنزادم مده>
  block
    text <شمس حق نیک نام شد تبریزت مقام>
    text <گر نشکستم تمام هیچ تو دادم مده>
