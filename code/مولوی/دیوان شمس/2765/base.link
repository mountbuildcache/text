
text <آن شمع چو شد طرب فزایی>
  block
    text <آن شمع چو شد طرب فزایی>
    text <پروانه دلان به رقص آیی>
  block
    text <چون جان برسد نه تن بجنبد>
    text <جان آمد از لحد برآیی>
  block
    text <چون بانگ سماع در که افتاد>
    text <ای کوه گران کم از صدایی>
  block
    text <کاین باد بهار می‌رساند>
    text <رقصانی شاخ را صلایی>
  block
    text <در ذره کجا قرار ماند>
    text <خورشید به رقص در سمایی>
  block
    text <هم آتش و دود گشته پیچان>
    text <از آتش روی جان فزایی>
  block
    text <ماهی صنما ز روح بی‌جسم>
    text <شوخی شکری یکی بلایی>
  block
    text <گه کوته و گه دراز گشتیم>
    text <با سایه صورت همایی>
  block
    text <هم بر لب دوست مست گشتیم>
    text <نالان شده مست همچو نایی>
  block
    text <بر باد سوار همچو کاهیم>
    text <اندر جولان ز کهربایی>
  block
    text <چون پشه ز خون خویش مستیم>
    text <وز دیگ جگر دلا ابایی>
  block
    text <اندر خلوت به هوی هویی>
    text <در جمعیت به های هایی>
  block
    text <در صورت بنده کمینیم>
    text <در سر صفت یکی خدایی>
  block
    text <این داد خدیو شمس تبریز>
    text <بی کبر ولیک کبریایی>
