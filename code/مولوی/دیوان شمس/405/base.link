
text <به خدا کت نگذارم که روی راه سلامت>
  block
    text <به خدا کت نگذارم که روی راه سلامت>
    text <که سر و پا و سلامت نبود روز قیامت>
  block
    text <حشم عشق درآمد ربض شهر برآمد>
    text <هله ای یار قلندر بشنو طبل ملامت>
  block
    text <دل و جان فانی لا کن تن خود همچو قبا کن>
    text <نه اثر گو نه خبر گو نه نشانی نه علامت>
  block
    text <چو من از خویش برستم ره اندیشه ببستم>
    text <هله ای سرده مستم برهانم به تمامت>
  block
    text <هله برجه هله برجه قدمی بر سر خود نه>
    text <هله برپر هله برپر چو من از شکر و غرامت>
  block
    text <ببر ای عشق چو موسی سر فرعون تکبر>
    text <هله فرعون به پیش آ که گرفتم در و بامت>
  block
    text <چو من از غیب رسیدم سپه غیب کشیدم>
    text <برو ای ظالم سرکش که فتادی ز زعامت>
  block
    text <هله پالیز تو باقی سر خر عالم فانی>
    text <همه دیدار کریمست در این عشق کرامت>
  block
    text <نکند رحمت مطلق به بلا جان تو ویران>
    text <نکند والده ما را ز پی کینه حجامت>
  block
    text <نبود جان و دلم را ز تو سیری و ملولی>
    text <نبود هیچ کسی را ز دل و دیده سمت>
  block
    text <بجز از عشق مجرد به هر آن نقش که رفتم>
    text <بنه ارزید خوشی‌هاش به تلخی ندامت>
  block
    text <هله تا یاوه نگردی چو در این حوض رسیدی>
    text <که تکش آب حیاتست و لبش جای اقامت>
  block
    text <چو در این حوض درافتی همه خویش بدو ده>
    text <به مزن دستک و پایک تو به چستی و شهامت>
  block
    text <همه تسلیم و خمش کن نه امامی تو ز جمعی>
    text <نرسد هیچ کسی را به جز این عشق امامت>
