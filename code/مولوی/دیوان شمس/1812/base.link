
text <ای نور افلاک و زمین چشم و چراغ غیب بین>
  block
    text <ای نور افلاک و زمین چشم و چراغ غیب بین>
    text <ای تو چنین و صد چنین مخدوم جانم شمس دین>
  block
    text <تا غمزه‌ات خون ریز شد وان زلف عنبربیز شد>
    text <جان بنده تبریز شد مخدوم جانم شمس دین>
  block
    text <خورشید جان همچون شفق در مکتب تو نوسبق>
    text <ای بنده‌ات خاصان حق مخدوم جانم شمس دین>
  block
    text <ای بحر اقبال و شرف صد ماه و شاهت در کنف>
    text <برداشتم پیش تو کف مخدوم جانم شمس دین>
  block
    text <ای هم ملوک و هم ملک در پیشت ای نور فلک>
    text <از همدگر مسکینترک مخدوم جانم شمس دین>
  block
    text <مطلوب جمله جان‌ها جان را سوی اجلال‌ها>
    text <تو داده پر و بال‌ها مخدوم جانم شمس دین>
  block
    text <دل را ز تو حالی دگر در سلطنت قالی دگر>
    text <تا پرد از بالی دگر مخدوم جانم شمس دین>
