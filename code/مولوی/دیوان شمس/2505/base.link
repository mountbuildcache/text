
text <چو بی گه آمدی باری درآ مردانه‌ای ساقی>
  block
    text <چو بی گه آمدی باری درآ مردانه‌ای ساقی>
    text <بپیما پنج پیمانه به یک پیمانه‌ای ساقی>
  block
    text <ز جام باده عرشی حصار فرش ویران کن>
    text <پس آنگه گنج باقی بین در این ویرانه‌ای ساقی>
  block
    text <اگر من بشکنم جامی و یا مجلس بشورانم>
    text <مگیر از من منم بی‌دل تویی فرزانه‌ای ساقی>
  block
    text <چو باشد شیشه روحانی ببین باده چه سان باشد>
    text <بگویم از کی می‌ترسم تویی در خانه‌ای ساقی>
  block
    text <در آب و گل بنه پایی که جان آب است و تن چون گل>
    text <جدا کن آب را از گل چو کاه از دانه‌ای ساقی>
  block
    text <ز آب و گل بود این جا عمارت‌های کاشانه>
    text <خلل از آب و گل باشد در این کاشانه‌ای ساقی>
  block
    text <زهی شمشیر پرگوهر که نامش باده و ساغر>
    text <تویی حیدر ببر زوتر سر بیگانه‌ای ساقی>
  block
    text <یکی سر نیست عاشق را که ببریدی و آسودی>
    text <ببر هر دم سر این شمع فراشانه‌ای ساقی>
  block
    text <نمی‌تانم سخن گفتن به هشیاری خرابم کن>
    text <از آن جام سخن بخش لطیف افسانه‌ای ساقی>
  block
    text <سقاهم ربهم گاهی کند دیوانه را عاقل>
    text <گهی باشد که عاقل را کند دیوانه‌ای ساقی>
