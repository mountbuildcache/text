
text <می‌زنم حلقه در هر خانه‌ای>
  block
    text <می‌زنم حلقه در هر خانه‌ای>
    text <هست در کوی شما دیوانه‌ای>
  block
    text <مرغ جان دیوانه آن دام شد>
    text <دام عشق دلبری دردانه‌ای>
  block
    text <عقل‌ها نعره زنان کآخر کجاست>
    text <در جنون دریادلی مردانه‌ای>
  block
    text <ای خدا مجنون آن لیلی کجاست>
    text <تا به گوشش دردمیم افسانه‌ای>
  block
    text <ز آنک گوش عقل نامحرم بود>
    text <از فسون عاشقان بیگانه‌ای>
  block
    text <سلسله زلفی که جان مجنون او است>
    text <میل دارد با شکسته شانه‌ای>
  block
    text <شهر ما پرفتنه و پرشور شد>
    text <الغیاث از فتنه فتانه‌ای>
  block
    text <زوتر ای قفال مفتاحی بساز>
    text <کز فرج باشد ورا دندانه‌ای>
  block
    text <هین خمش کن کژ مرو فرزین نه‌ای>
    text <کی چو فرزین کژ رود فرزانه‌ای>
