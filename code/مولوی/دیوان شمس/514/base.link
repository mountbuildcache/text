
text <قصد سرم داری خنجر به مشت>
  block
    text <قصد سرم داری خنجر به مشت>
    text <خوشتر از این نیز توانیم کشت>
  block
    text <برگ گل از لطف تو نرمی بیافت>
    text <بر مثل خار چرایی درشت>
  block
    text <تیغ زدی بر سرم ای آفتاب>
    text <تا شدم از تیغ تو من گرم پشت>
  block
    text <تیغ حجابست رها کن حجاب>
    text <بر رخ من گرم بزن یک دو مشت>
  block
    text <وصف طلاق زن همسایه کرد>
    text <گفت به خاری زن خود هشت هشت>
  block
    text <گفت چرا هشت جوابش بداد>
    text <در عوض زشت بدان قحبه رشت>
  block
    text <بهر طلاقست امل کو چو مار>
    text <حبس حطامست و کند خشت خشت>
  block
    text <آتش در مال زن و در حطام>
    text <تا برهی ز آتش وز زاردشت>
  block
    text <بس کن و کم گوی سخن کم نویس>
    text <بس بودت دفتر جان سر نوشت>
