
text <گر باغ از او واقف بدی از شاخ تر خون آمدی>
  block
    text <گر باغ از او واقف بدی از شاخ تر خون آمدی>
    text <ور عقل از او آگه بدی از چشم جیحون آمدی>
  block
    text <گر سر برون کردی مهش روزی ز قرص آفتاب>
    text <ذره به ذره در هوا لیلی و مجنون آمدی>
  block
    text <ور گنج‌های لعل او یک گوشه بر پستی زدی>
    text <هر گوشه ویرانه‌ای صد گنج قارون آمدی>
  block
    text <نقشی که بر دل می‌زند بر دیده گر پیدا شدی>
    text <هر دست و رو ناشسته‌ای چون شیخ ذاالنون آمدی>
  block
    text <ور سحر آن کس نیستی کو چشم بندی می‌کند>
    text <چون چشم و دل این جسم و تن بر سقف گردون آمدی>
  block
    text <ای خواجه نظاره گر تا چند باشد این نظر>
    text <ارزان بدی گر زین نظر معشوق بیرون آمدی>
  block
    text <مهمان نو آمد ولی این لوت عالم را بس است>
    text <دو کون اگر مهمان شدی این لوت افزون آمدی>
