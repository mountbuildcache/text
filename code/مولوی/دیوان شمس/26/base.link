
text <هر لحظه وحی آسمان آید به سر جان‌ها>
  block
    text <هر لحظه وحی آسمان آید به سر جان‌ها>
    text <کاخر چو دردی بر زمین تا چند می‌باشی برآ>
  block
    text <هر کز گران جانان بود چون درد در پایان بود>
    text <آنگه رود بالای خم کان درد او یابد صفا>
  block
    text <گل را مجنبان هر دمی تا آب تو صافی شود>
    text <تا درد تو روشن شود تا درد تو گردد دوا>
  block
    text <جانیست چون شعله ولی دودش ز نورش بیشتر>
    text <چون دود از حد بگذرد در خانه ننماید ضیا>
  block
    text <گر دود را کمتر کنی از نور شعله برخوری>
    text <از نور تو روشن شود هم این سرا هم آن سرا>
  block
    text <در آب تیره بنگری نی ماه بینی نی فلک>
    text <خورشید و مه پنهان شود چون تیرگی گیرد هوا>
  block
    text <باد شمالی می‌وزد کز وی هوا صافی شود>
    text <وز بهر این صیقل سحر در می‌دمد باد صبا>
  block
    text <باد نفس مر سینه را ز اندوه صیقل می‌زند>
    text <گر یک نفس گیرد نفس مر نفس را آید فنا>
  block
    text <جان غریب اندر جهان مشتاق شهر لامکان>
    text <نفس بهیمی در چرا چندین چرا باشد چرا>
  block
    text <ای جان پاک خوش گهر تا چند باشی در سفر>
    text <تو باز شاهی بازپر سوی صفیر پادشا>
