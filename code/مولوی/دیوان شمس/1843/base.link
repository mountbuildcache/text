
text <دوش چه خورده‌ای دلا راست بگو نهان مکن>
  block
    text <دوش چه خورده‌ای دلا راست بگو نهان مکن>
    text <همچو کسان بی‌گنه روی به آسمان مکن>
  block
    text <رو ترش و گران کنی تا سر خود نهان کنی>
    text <بار دگر گرفتمت بار دگر همان مکن>
  block
    text <باده خاص خورده‌ای جام خلاص خورده‌ای>
    text <بوی شراب می زند لخلخه در دهان مکن>
  block
    text <چون سر عشق نیستت عقل مبر ز عاشقان>
    text <چشم خمار کم گشا روی به ارغوان مکن>
  block
    text <چون سر صید نیستت دام منه میان ره>
    text <چونک گلی نمی‌دهی جلوه گلستان مکن>
  block
    text <غم نخورد ز رهزنی آه کسی نگیردش>
    text <نیست چنان کسی کی او حکم کند چنان مکن>
  block
    text <خشم گرفت ابلهی رفت ز مجلس شهی>
    text <گفت شهش که شاد رو جانب ما روان مکن>
  block
    text <خشم کسی کند کی او جان و جهان ما بود>
    text <خشم مکن تو خویش را مسخره جهان مکن>
  block
    text <بند برید جوی دل آب سمن روا نشد>
    text <مشعله‌های جان نگر مشغله زبان مکن>
