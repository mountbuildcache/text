
text <ز هدهدان تفکر چو دررسید نشانش>
  block
    text <ز هدهدان تفکر چو دررسید نشانش>
    text <مراست ملک سلیمان چو نقد گشت عیانش>
  block
    text <پری و دیو نداند ز تختگاه بلندش>
    text <که تخت او نظرست و بصیرتست جهانش>
  block
    text <زبان جمله مرغان بداند او به بصیرت>
    text <که هیچ مرغ نداند به وهم خویش زبانش>
  block
    text <نشان سکه او بین به هر درست که نقدست>
    text <ولیک نقد نیابی که بو بری سوی کانش>
  block
    text <مگر که حلقه رندان بی‌نشان تو ببینی>
    text <که عشق پیش درآید درآورد به میانش>
  block
    text <ز تیر او بود آن دل که برپرید از آن سو>
    text <وگر نه کیست ز مردان که او کشید کمانش>
  block
    text <کسی که خورد شرابش ز دست ساقی عشقش>
    text <همان شراب مقدم تو پر کن و برسانش>
  block
    text <از آنک هیچ شرابی خمار او ننشاند>
    text <دغل میار تو ساقی مده از این و از آنش>
  block
    text <ز شمس مفخر تبریز باده گشت وظیفه>
    text <چگونه بنده نباشد به هر دمی دل و جانش>
