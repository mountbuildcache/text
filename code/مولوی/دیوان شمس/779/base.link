
text <همه خفتند و من دلشده را خواب نبرد>
  block
    text <همه خفتند و من دلشده را خواب نبرد>
    text <همه شب دیده من بر فلک استاره شمرد>
  block
    text <خوابم از دیده چنان رفت که هرگز ناید>
    text <خواب من زهر فراق تو بنوشید و بمرد>
  block
    text <چه شود گر ز ملاقات دوایی سازی>
    text <خسته‌ای را که دل و دیده به دست تو سپرد>
  block
    text <نه به یک بار نشاید در احسان بستن>
    text <صافی ار می‌ندهی کم ز یکی جرعه درد>
  block
    text <همه انواع خوشی حق به یکی حجره نهاد>
    text <هیچ کس بی‌تو در آن حجره ره راست نبرد>
  block
    text <گر شدم خاک ره عشق مرا خرد مبین>
    text <آنک کوبد در وصل تو کجا باشد خرد>
  block
    text <آستینم ز گهرهای نهانی پر دار>
    text <آستینی که بسی اشک از این دیده سترد>
  block
    text <شحنه عشق چو افشرد کسی را شب تار>
    text <ماهت اندر بر سیمینش به رحمت بفشرد>
  block
    text <دل آواره اگر از کرمت بازآید>
    text <قصه شب بود و قرص مه و اشتر و کرد>
  block
    text <این جمادات ز آغاز نه آبی بودند>
    text <سرد سیرست جهان آمد و یک یک بفسرد>
  block
    text <خون ما در تن ما آب حیاتست و خوش است>
    text <چون برون آید از جای ببینش همه ارد>
  block
    text <مفسران آب سخن را و از آن چشمه میار>
    text <تا وی اطلس بود آن سوی و در این جانب برد>
