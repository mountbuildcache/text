
text <جان و جهان! دوش کجا بوده‌ای>
  block
    text <جان و جهان! دوش کجا بوده‌ای>
    text <نی غلطم، در دل ما بوده‌ای>
  block
    text <دوش ز هجر تو جفا دیده‌ام>
    text <ای که تو سلطان وفا بوده‌ای>
  block
    text <آه که من دوش چه سان بوده‌ام!>
    text <آه که تو دوش کرا بوده‌ای!>
  block
    text <رشک برم کاش قبا بودمی>
    text <چونک در آغوش قبا بوده‌ای>
  block
    text <زهره ندارم که بگویم ترا>
    text <« بی من بیچاره چرا بوده‌ای؟! »>
  block
    text <یار سبک روح! به وقت گریز>
    text <تیزتر از باد صبا بوده‌ای>
  block
    text <بی‌تو مرا رنج و بلا بند کرد>
    text <باش که تو بنده بلا بوده‌ای>
  block
    text <رنگ رخ خوب تو آخر گواست>
    text <در حرم لطف خدا بوده‌ای>
  block
    text <رنگ تو داری، که زرنگ جهان>
    text <پاکی، و همرنگ بقا بوده‌ای>
  block
    text <آینهٔ رنگ تو عکس کسیست>
    text <تو ز همه رنگ جدا بوده‌ای>
