
text <آنک بی‌باده کند جان مرا مست کجاست>
  block
    text <آنک بی‌باده کند جان مرا مست کجاست>
    text <و آنک بیرون کند از جان و دلم دست کجاست>
  block
    text <و آنک سوگند خورم جز به سر او نخورم>
    text <و آنک سوگند من و توبه‌ام اشکست کجاست>
  block
    text <و آنک جان‌ها به سحر نعره زنانند از او>
    text <و آنک ما را غمش از جای ببرده‌ست کجاست>
  block
    text <جان جان‌ست وگر جای ندارد چه عجب>
    text <این که جا می‌طلبد در تن ما هست کجاست>
  block
    text <غمزه چشم بهانه‌ست و زان سو هوسی‌ست>
    text <و آنک او در پس غمزه‌ست دل خست کجاست>
  block
    text <پرده روشن دل بست و خیالات نمود>
    text <و آنک در پرده چنین پرده دل بست کجاست>
  block
    text <عقل تا مست نشد چون و چرا پست نشد>
    text <و آنک او مست شد از چون و چرا رست کجاست>
