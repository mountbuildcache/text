
text <ای ظریف جهان سلام علیک>
  block
    text <ای ظریف جهان سلام علیک>
    text <ای غریب زمان سلام علیک>
  block
    text <ای سلام تو درنگنجیده>
    text <در خم آسمان سلام علیک>
  block
    text <دی که بگذشت روی واپس کرد>
    text <کای ز هجرت فغان سلام علیک>
  block
    text <روز فردا ز عشق تو گوید>
    text <زوترم دررسان سلام علیک>
  block
    text <گوش پنهان کجاست تا شنود>
    text <از جهان نهان سلام علیک>
  block
    text <هر سلامی که در جهان شنوی>
    text <چون صداییست زان سلام علیک>
  block
    text <زین صدا درگذر برابر کوه>
    text <تا ببینی عیان سلام علیک>
  block
    text <من ز غیرت سلام تو پوشم>
    text <تا نداند دهان سلام علیک>
  block
    text <چون ببستم دهان سلامت شد>
    text <جانب گلستان سلام علیک>
  block
    text <ای صلاح جهان صلاح الدین>
    text <بر تو تا جاودان سلام علیک>
