
text <هر که گوید کان چراغ دیده‌ها را دیده‌ام>
  block
    text <هر که گوید کان چراغ دیده‌ها را دیده‌ام>
    text <پیش من نه دیده‌اش را کامتحان دیده‌ام>
  block
    text <چشم بد دور از خیالش دوشمان بس لطف کرد>
    text <من پس گوش از خجالت تا سحر خاریده‌ام>
  block
    text <گر چه او عیار و مکار است گرد خویشتن>
    text <از میان رخت او من نقدها دزدیده‌ام>
  block
    text <پای از دزدی کشیدم چونک دست از کار شد>
    text <زانک دزدی دزدتر از خویشتن بشنیده‌ام>
  block
    text <جمله مرغان به پر و بال خود پریده‌اند>
    text <من ز بال و پر خود بی‌بال و پر پریده‌ام>
  block
    text <من به سنگ خود همیشه جام خود بشکسته‌ام>
    text <من به چنگ خود همیشه پرده‌ام بدریده‌ام>
  block
    text <من به ناخن‌های خود هم اصل خود برکنده‌ام>
    text <من ز ابر چشم خود بر کشت جان باریده‌ام>
  block
    text <ای سیه دل لاله بر کشتم چرا خندیده‌ای>
    text <نوبهارت وانماید آنچ من کاریده‌ام>
  block
    text <چون بهارم از بهار شمس تبریزی خدیو>
    text <از درونم جمله خنده وز برون زاریده‌ام>
