
text <آن زمانی را که چشم از چشم او مخمور بود>
  block
    text <آن زمانی را که چشم از چشم او مخمور بود>
    text <چون رسیدش چشم بد کز چشم‌ها مستور بود>
  block
    text <شادی شب‌های ما کز مشک و عنبر پرده داشت>
    text <شادی آن صبح‌ها کز یار پرکافور بود>
  block
    text <از فراز عرش و کرسی بانگ تحسین می‌رسید>
    text <تا به پشت گاو و ماهی از رخش پرنور بود>
  block
    text <هر طرف از حسن او بدلیلیی کاسد شده>
    text <ذره ذره همچو مجنون عاشق مشهور بود>
  block
    text <دل به پیش روی او چون بایزید اندر مزید>
    text <جان در آویزان ز زلفش شیوه منصور بود>
  block
    text <شمع عشق افروز را یک بار دیگر اندرآر>
    text <کوری آن کس که او از عشرت ما دور بود>
  block
    text <ساقیی با رطل آمد مر مرا از کار برد>
    text <تا ز مستی من ندانستم که رشک حور بود>
  block
    text <نقش شمس الدین تبریزیست جان جان عشق>
    text <کاین به دفترهای عشق اندر ازل مسطور بود>
