
text <جانا نخست ما را مرد مدام گردان>
  block
    text <جانا نخست ما را مرد مدام گردان>
    text <وآنگه مدام درده ما را مدام گردان>
  block
    text <از ما و خدمت ما چیزی نیاید ای جان>
    text <هم تو بنا نهادی هم تو تمام گردان>
  block
    text <دارالسلام ما را دارالملام کردی>
    text <دارالملام ما را دارالسلام گردان>
  block
    text <این راه بی‌نهایت گر دور و گر دراز است>
    text <از فضل بی‌نهایت بر ما دو گام گردان>
  block
    text <ما را اسیر کردی اماره را امیری>
    text <ما را امیر گردان او را غلام گردان>
  block
    text <انعام عام خود را کردی نصیب خاصان>
    text <انعام خاص خود را امروز عام گردان>
  block
    text <هر ذره را ز فضلت خورشیدییی دگر ده>
    text <خورشید فضل خود را بر جمله رام گردان>
  block
    text <در کام ما دعا را چون شهد و شیر خوش کن>
    text <و آن را که گوید آمین هم دوستکام گردان>
