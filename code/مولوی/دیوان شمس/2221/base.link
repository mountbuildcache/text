
text <سر و پا گم کند آن کس که شود دلخوش از او>
  block
    text <سر و پا گم کند آن کس که شود دلخوش از او>
    text <دل کی باشد که نگردد همگی آتش از او>
  block
    text <گرد آن حوض همی‌گردی و عاشق شده‌ای>
    text <چون شدی غرق شکر رو همه تن می‌چش از او>
  block
    text <چون سبوی تو در آن عشق و کشاکش بشکست>
    text <بر لب چشمه دهان می‌نه و خوش می‌کش از او>
  block
    text <عسلی جوشد از آن خم که نه در شش جهت است>
    text <پنج انگشت بلیسند کنون هر شش از او>
  block
    text <آن چه آب است کز او عاشق پرآتش و باد>
    text <از هوس همچو زمین خاک شد و مفرش از او>
  block
    text <آه عاشق ز چه سوزد تتق گردون را>
    text <ز آنک می‌خیزد آن آتش و آن آهش از او>
  block
    text <شمس تبریز که جان در هوس او بگریست>
    text <گشت زیبا و دلارام و لطیف و کش از او>
