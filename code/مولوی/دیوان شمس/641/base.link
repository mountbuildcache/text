
text <در حلقه عشاق به ناگه خبر افتاد>
  block
    text <در حلقه عشاق به ناگه خبر افتاد>
    text <کز بخت یکی ماه رخی خوب درافتاد>
  block
    text <چشم و دل عشاق چنان پر شد از آن حسن>
    text <تا قصه خوبان که بنامند برافتاد>
  block
    text <بس چشمه حیوان که از آن حسن بجوشید>
    text <بس باده کز آن نادره در چشم و سر افتاد>
  block
    text <مه با سپر و تیغ شبی حمله او دید>
    text <بفکند سپر را سبک و بر سپر افتاد>
  block
    text <ما بنده آن شب که به لشکرگه وصلش>
    text <در غارت شکر همه ما را حشر افتاد>
  block
    text <خونی بک هجران به هزیمت علم انداخت>
    text <بر لشکر هجران دل ما را ظفر افتاد>
  block
    text <گفتند ز شمس الحق تبریز چه دیدیت>
    text <گفتیم کز آن نور به ما این نظر افتاد>
