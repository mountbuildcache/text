
text <به تن با ما به دل در مرغزاری>
  block
    text <به تن با ما به دل در مرغزاری>
    text <چو دربند شکاری تو شکاری>
  block
    text <به تن این جا میان بسته چو نایی>
    text <به باطن همچو باد بی‌قراری>
  block
    text <تنت چون جامه غواص بر خاک>
    text <تو چون ماهی روش در آب داری>
  block
    text <در این دریا بسی رگ‌هاست صافی>
    text <بسی رگ‌هاست کان تیره است و تاری>
  block
    text <صفای دل از آن رگ‌های صافی است>
    text <بدان رگ پی بری چون پر برآری>
  block
    text <در آن رگ‌ها تو همچون خون نهانی>
    text <ور انگشتی نهم تو شرم داری>
  block
    text <از آن رگ‌هاست بانگ چنگ خوش رگ>
    text <ز عکس و لطف آن زاری است زاری>
  block
    text <ز بحر بی‌کنار است این نواها>
    text <کی می‌غرد به موج از بی‌کناری>
