
text <هر چند بی‌گه آیی بی‌گاه خیز مایی>
  block
    text <هر چند بی‌گه آیی بی‌گاه خیز مایی>
    text <ای خواجه خانه بازآ بی‌گاه شد کجایی>
  block
    text <برگ قفس نداری جز ما هوس نداری>
    text <یکتا چو کس نداری برخیز از دوتایی>
  block
    text <جان را به عشق واده دل بر وفای ما نه>
    text <در ما روی تو را به کز خویشتن برآیی>
  block
    text <بگذر ز خشک و از تر بازآ به خانه زوتر>
    text <از جمله باوفاتر آخر چه بی‌وفایی>
  block
    text <لطفت به کس نماند قدر تو کس نداند>
    text <عشقت به ما کشاند زیرا به ما تو شایی>
  block
    text <گر چشم رفت خوابش از عاشقی و تابش>
    text <بر ما بود جوابش ای جان مرتضایی>
  block
    text <گر شاه شمس تبریز پنهان شود به استیز>
    text <در عشق او تو جان بیز تا جان شوی بقایی>
