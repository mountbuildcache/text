
text <دلا رو رو همان خون شو که بودی>
  block
    text <دلا رو رو همان خون شو که بودی>
    text <بدان صحرا و هامون شو که بودی>
  block
    text <در این خاکستر هستی چو غلطی>
    text <در آتشدان و کانون شو که بودی>
  block
    text <در این چون شد چگونه چند مانی>
    text <بدان تصریف بی‌چون شو که بودی>
  block
    text <نه گاوی که کشی بیگار گردون>
    text <بر آن بالای گردون شو که بودی>
  block
    text <در این کاهش چو بیماران دقی>
    text <به عمر روزافزون شو که بودی>
  block
    text <زبون طب افلاطون چه باشی>
    text <فلاطون فلاطون شو که بودی>
  block
    text <ایم هو کی اسیرانه چه باشی>
    text <همان سلطان و بارون شو که بودی>
  block
    text <اگر رویین تنی جسم آفت توست>
    text <همان جان فریدون شو که بودی>
  block
    text <همان اقبال و دولت بین که دیدی>
    text <همان بخت همایون شو که بودی>
  block
    text <رها کن نظم کردن درها را>
    text <به دریا در مکنون شو که بودی>
