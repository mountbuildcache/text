
text <تشنه بر لب جو بین که چه در خواب شدست>
  block
    text <تشنه بر لب جو بین که چه در خواب شدست>
    text <بر سر گنج گدا بین که چه پرتاب شدست>
  block
    text <ای بسا خشک لبا کز گره سحر کسی>
    text <در ارس بی‌خبر از آب چو دولاب شدست>
  block
    text <چشم بند ار نبدی که گرو شمع شدی>
    text <کآفتاب سحری ناسخ مهتاب شدست>
  block
    text <ترسد ار شمع نباشد بنبیند مه را>
    text <دل آن گول از این ترس چو سیماب شدست>
  block
    text <چون سلیمان نهان است که دیوانش دل است>
    text <جان محجوب از او مفخر حجاب شدست>
  block
    text <ای بسا سنگ دلا که حجرش لعل شدست>
    text <ای بسا غوره در این معصره دوشاب شدست>
  block
    text <این چه مشاطه و گلگونه غیب است کز او>
    text <زعفرانی رخ عشاق چو عناب شدست>
  block
    text <چند عثمان پر از شرم که از مستی او>
    text <چون عمر شرم شکن گشته و خطاب شدست>
  block
    text <طرفه قفال کز انفاس کند قفل و کلید>
    text <من دکان بستم کو فاتح ابواب شدست>
