
text <فضول گشته‌ام امروز جنگ می جویم>
  block
    text <فضول گشته‌ام امروز جنگ می جویم>
    text <منوش نکته مستان که یاوه می گویم>
  block
    text <تنا بسوز چو هیزم که از تو سیر شدم>
    text <دلا برو تو ز پیشم تو را نمی‌جویم>
  block
    text <لگن نهاد خیالش به چشمه چشمم>
    text <بهانه کرد کز این آب جامه می شویم>
  block
    text <بگفتمش که به خونابه جامه چون شویی>
    text <بگفت خون همه زان سوست و من از این سویم>
  block
    text <به سوی تو همه خون است و سوی من همه آب>
    text <نه قبطیم که در این نیل موسوی خویم>
