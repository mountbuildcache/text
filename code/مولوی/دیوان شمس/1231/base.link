
text <وقتت خوش وقتت خوش حلوایی و شکرکش>
  block
    text <وقتت خوش وقتت خوش حلوایی و شکرکش>
    text <جمشید تو را چاکر خورشید تو را مفرش>
  block
    text <بخرام بیا کاین دم والله که نمی‌گنجد>
    text <نی میوه و نی شیوه نی چرخ و مه و مه وش>
  block
    text <جز ما و تو و جامی دریا کف خوش نامی>
    text <چون دیگ مجوش از غم چون ریگ بیا درکش>
  block
    text <زان سوی چو بگذشتم شش پنج زنش گشتم>
    text <یا رب که چه‌ها دارد زان جانب پنج و شش>
  block
    text <ناساخته افتادم در دام تو ای خوش دم>
    text <ای باده در باده ای آتش در آتش>
  block
    text <نی بس کن و نی بس کن خود را همه اخرس کن>
    text <کاین نیست قرائاتی کش فهم کند اخفش>
