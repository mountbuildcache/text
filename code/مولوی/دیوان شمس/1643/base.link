
text <چند خسپیم صبوح است صلا برخیزیم>
  block
    text <چند خسپیم صبوح است صلا برخیزیم>
    text <آب رحمت بستانیم و بر آتش ریزیم>
  block
    text <آن کمیت عربی را که فلک پیمای است>
    text <وقت زین است و لگام است چرا ننگیزیم>
  block
    text <خوش برانیم سوی بیشه شیران سیاه>
    text <شیرگیرانه ز شیران سیه نگریزیم>
  block
    text <در زندان جهان را به شجاعت بکنیم>
    text <شحنه عشق چو با ماست ز کی پرهیزیم>
  block
    text <زنگیان شب غم را همه سر برداریم>
    text <زنگ و رومی چه بود چون به وغا یستیزیم>
  block
    text <قدح باده نسازیم جز از کاسه سر>
    text <گرد هر دیگ نگردیم نه ما کفلیزیم>
  block
    text <ز آخور ثور برانیم سوی برج اسد>
    text <چو اسد هست چه با گله گاو آمیزیم>
  block
    text <اندر این منزل هر دم حشری گاو آرد>
    text <چاره نبود ز سر خر چو در این پالیزیم>
  block
    text <موج دریای حقایق که زند بر که قاف>
    text <زان ز ما جوش برآورد که ما کاریزیم>
  block
    text <بدر ما راست اگر چه چو هلالیم نزار>
    text <صدر ما راست اگر چه که در این دهلیزیم>
  block
    text <گلرخان روی نمایند چو رو بنماییم>
    text <که بهاریم در آن باغ نه ما پاییزیم>
  block
    text <وز سر ناز بگوییم چه چیزید شما>
    text <سجده آرند که ما پیش شما ناچیزیم>
  block
    text <گلعذاریم ولی پیش رخ خوب شما>
    text <روی ناشسته و آلوده و بی‌تمییزیم>
  block
    text <آهوان تبتی بهر چرا آمده‌اند>
    text <زانک امروز همه مشک و عبر می بیزیم>
  block
    text <چون دهد جام صفا بر همه ایثار کنیم>
    text <ور زند سیخ بلا همچو خران نسکیزیم>
  block
    text <تاب خورشید ازل بر سر ما می تابد>
    text <می زند بر سر ما تیز از آن سرتیزیم>
  block
    text <طالع شمس چو ما راست چه باشد اختر>
    text <روز و شب در نظر شمس حق تبریزیم>
