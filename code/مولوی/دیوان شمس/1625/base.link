
text <دو هزار عهد کردم که سر جنون نخارم>
  block
    text <دو هزار عهد کردم که سر جنون نخارم>
    text <ز تو درشکست عهدم ز تو باد شد قرارم>
  block
    text <ز ره زیاده جویی به طریق خیره رویی>
    text <بروم که کدخدایم غله بدروم بکارم>
  block
    text <همه حل و عقد عالم چو به دست غیب آمد>
    text <من بوالفضول معجب تو بگو که بر چه کارم>
  block
    text <چو قضا به سخره خواهد که ز سبلتی بخندد>
    text <سگ لنگ را بگوید که برس بدان شکارم>
  block
    text <چو بر اوش رحم آید خبرش کند که بنشین>
    text <بهل اختیار خود را تو به پیش اختیارم>
  block
    text <اگرت شکار باید ز منت شکار خوشتر>
    text <همه صیدهای جان را به نثار بر تو بارم>
  block
    text <نه ز دام من ملالی نه ز جام من وبالی>
    text <نه نظیر من جمالی چه غریب و ندره یارم>
  block
    text <خمش ار دگر بگویم ز مقالت خوش او>
    text <بپرد کبوتر دل سوی اولین مطارم>
  block
    text <تبریز و شمس دین شد سبب فروغ اختر>
    text <رخ شمس از او منور به فراز سبز طارم>
