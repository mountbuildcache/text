
text <بگو به جان مسافر ز رنج‌ها چونی>
  block
    text <بگو به جان مسافر ز رنج‌ها چونی>
    text <ز رنج‌های جهان و ز رنج ما چونی>
  block
    text <تو همچو عیسی و اندیشه‌ها جهودانند>
    text <ز مکر و فعل جهودان بگو مرا چونی>
  block
    text <ز دشمنان و ز بیگانگان زیانت نیست>
    text <که از دو چشم تو دورند ز آشنا چونی>
  block
    text <ایا کسی که خوشی با وفا و صحبت خلق>
    text <بپرسمت ز وفاهای بی‌وفا چونی>
  block
    text <تو همچو مرغ ز باز اجل گریزانی>
    text <ز ترس و جهد بریدن در این هوا چونی>
  block
    text <اجل حیات توست ار چه صورتش مرگست>
    text <اگر نه غافلی از وی گریزپا چونی>
