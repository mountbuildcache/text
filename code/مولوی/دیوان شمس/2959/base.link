
text <ای آنک جمله عالم از توست یک نشانی>
  block
    text <ای آنک جمله عالم از توست یک نشانی>
    text <زخمت بر این نشانه آمد کنون تو دانی>
  block
    text <زخمی بزن دگر تو مرهم نخواهم از تو>
    text <گر یک جهان نماند چه غم تو صد جهانی>
  block
    text <در شرح درنیایی چون شرح سر حقی>
    text <در جان چرا نیایی چون جان جان جانی>
  block
    text <ماییم چون درختان صنع تو باد گردان>
    text <خود کار باد دارد هر چند شد نهانی>
  block
    text <زان باد سبز گردیم زان باد زرد گردیم>
    text <گر برگ را بریزی از میوه کی ستانی>
  block
    text <در نقش باغ پیش است در اصل میوه پیش است>
    text <تو اولین گهر را آخر همی‌رسانی>
  block
    text <خواهم که از تو گویم وز جز تو دست شویم>
    text <پنهان شوی و ما را در صف همی‌کشانی>
