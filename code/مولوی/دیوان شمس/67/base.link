
text <از آن مایی ای مولا اگر امروز اگر فردا>
  block
    text <از آن مایی ای مولا اگر امروز اگر فردا>
    text <شب و روزم ز تو روشن زهی رعنا زهی زیبا>
  block
    text <تو پاک پاکی از صورت ولیک از پرتو نورت>
    text <نمایی صورتی هر دم چه باحسن و چه بابالا>
  block
    text <چو ابرو را چنین کردی چه صورت‌های چین کردی>
    text <مرا بی‌عقل و دین کردی بر آن نقش و بر آن حورا>
  block
    text <مرا گویی چه عشقست این که نی بالا نه پستست این>
    text <چه صیدی بی ز شستست این درون موج این دریا>
  block
    text <ایا معشوق هر قدسی چو می‌دانی چه می‌پرسی>
    text <که سر عرش و صد کرسی ز تو ظاهر شود پیدا>
  block
    text <زدی در من یکی آتش که شد جان مرا مفرش>
    text <که تا آتش شود گل خوش که تا یکتا شود صد تا>
  block
    text <فرست آن عشق ساقی را بگردان جام باقی را>
    text <که از مزج و تلاقی را ندانم جامش از صهبا>
  block
    text <بکن این رمز را تعیین بگو مخدوم شمس الدین>
    text <به تبریز نکوآیین ببر این نکته غرا>
