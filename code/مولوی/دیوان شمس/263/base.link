
text <به شکرخنده اگر می‌ببرد جان مرا>
  block
    text <به شکرخنده اگر می‌ببرد جان مرا>
    text <متع الله فوادی بحبیبی ابدا>
  block
    text <جانم آن لحظه بخندد که ویش قبض کند>
    text <انما یوم اجزای اذا اسکرها>
  block
    text <مغز هر ذره چو از روزن او مست شود>
    text <سبحت راقصه عز حبیبی و علا>
  block
    text <چونک از خوردن باده همگی باده شوم>
    text <انا نقل و مدام فاشربانی و کلا>
  block
    text <هله ای روز چه روزی تو که عمر تو دراز>
    text <یوم وصل و رحیق و نعیم و رضا>
  block
    text <تن همچون خم ما را پی آن باده سرشت>
    text <نعم ما قدر ربی لفوادی و قضا>
  block
    text <خم سرکه دگرست و خم دوشاب دگر>
    text <کان فی خابیه الروح نبیذ فغلی>
  block
    text <چون بخسپد خم باده پی آن می‌جوشد>
    text <انما القهوه تغلی لشرور و دما>
  block
    text <می منم خود که نمی‌گنجم در خم جهان>
    text <برنتابد خم نه چرخ کف و جوش مرا>
  block
    text <می مرده چه خوری هین تو مرا خور که میم>
    text <انا زق ملئت فیه شراب و سقا>
  block
    text <وگرت رزق نباشد من و یاران بخوریم>
    text <فانصتوا و اعترفوا معشرا اخوان صفا>
