
text <باز درآمد ز راه فتنه برانگیز من>
  block
    text <باز درآمد ز راه فتنه برانگیز من>
    text <باز کمر بست سخت یار به استیز من>
  block
    text <مطبخ دل را نگار باز قباله گرفت>
    text <می‌شکند دیگ من کاسه و کفلیز من>
  block
    text <خانه خرابی گرفت ز آنک قنق زفت بود>
    text <هیچ نگنجد فلک در در و دهلیز من>
  block
    text <راه قنق را گرفت غیرت و گفتش مرو>
    text <جمله افق را گرفت ابر شکرریز من>
  block
    text <سر کن ای بوالفضول ای ز کشاکش ملول>
    text <جاذبه خیزان او منگر در خیز من>
  block
    text <منت او را که او منت و شکر آفرید>
    text <کز کف کفران گذشت مرکب شبدیز من>
  block
    text <رست رخم از عبس کاسه ز ننگ عدس>
    text <آخر کاری بکرد اشک غم آمیز من>
  block
    text <اصل همه باغ‌ها جان همه لاغ‌ها>
    text <چیست اگر زیرکی لاغ دلاویز من>
  block
    text <ای خضر راستین گوهر دریاست این>
    text <از تو در این آستین همچو فراویز من>
  block
    text <چونک مرا یار خواند دست سوی من فشاند>
    text <تیز فرس پیش راند خاطر سرتیز من>
  block
    text <چند نهان می‌کنم شمس حق مغتنم>
    text <خواجگیی می‌کند خواجه تبریز من>
