
text <ای تو ترش کرده رو تا که بترسانیم>
  block
    text <ای تو ترش کرده رو تا که بترسانیم>
    text <بسته شکرخنده را تا که بگریانیم>
  block
    text <ترش نگردم از آنک از تو همه شکرم>
    text <گریه نصیب تن است من گهر جانیم>
  block
    text <در دل آتش روم تازه و خندان شوم>
    text <همچو زر سرخ از آنک جمله زر کانیم>
  block
    text <در دل آتش اگر غیر تو را بنگرم>
    text <دار مرا سنگسار ز آنچ من ارزانیم>
  block
    text <هیچ نشینم به عیش هیچ نخیزم به پا>
    text <جز تو که برداریم جز تو که بنشانیم>
  block
    text <این دل من صورتی گشت و به من بنگرید>
    text <بوسه همی‌داد دل بر سر و پیشانیم>
  block
    text <گفتم ای دل بگو خیر بود حال چیست>
    text <تو نه که نوری همه من نه که ظلمانیم>
  block
    text <ور تو منی من توام خیرگی از خود ز چیست>
    text <مست بخندید و گفت دل که نمی‌دانیم>
  block
    text <رو مطلب تو محال نیست زبان را مجال>
    text <سوره کهفم که تو خفته فروخوانیم>
  block
    text <زود بر او درفتاد صورت من پیش دل>
    text <گفت بگو راست ای صادق ربانیم>
  block
    text <گفت که این حیرت از منظر شمس حق است>
    text <مفخر تبریزیان آنک در او فانیم>
