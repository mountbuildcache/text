
text <بعد از سماع گویی کان شورها کجا شد>
  block
    text <بعد از سماع گویی کان شورها کجا شد>
    text <یا خود نبود چیزی یا بود و آن فنا شد>
  block
    text <منکر مباش بنگر اندر عصای موسی>
    text <یک لحظه آن عصا بد یک لحظه اژدها شد>
  block
    text <چون اژدهاست قالب لب را نهاده بر لب>
    text <کو خورد عالمی را وانگه همان عصا شد>
  block
    text <یک گوهری چون بیضه جوشید و گشت دریا>
    text <کف کرد و کف زمین شد وز دود او سما شد>
  block
    text <الحق نهان سپاهی پوشیده پادشاهی>
    text <هر لحظه حمله آرد وانگه به اصل واشد>
  block
    text <گر چه ز ما نهان شد در عالمی روان شد>
    text <تا نیستش نخوانی گر از نظر جدا شد>
  block
    text <هر حالتی چو تیرست اندر کمان قالب>
    text <رو در نشانه جویش گر از کمان رها شد>
  block
    text <گر چه صدف ز ساحل قطره ربود و گم شد>
    text <در بحر جوید او را غواص کشنا شد>
  block
    text <از میل مرد و زن خون جوشید وان منی شد>
    text <وانگه از آن دو قطره یک خیمه در هوا شد>
  block
    text <وانگه ز عالم جان آمد سپاه انسان>
    text <عقلش وزیر گشت و دل رفت پادشا شد>
  block
    text <تا بعد چند گاهی دل یاد شهر جان کرد>
    text <واگشت جمله لشکر در عالم بقا شد>
  block
    text <گویی چگونه باشد آمدشد معانی>
    text <اینک به وقت خفتن بنگر گره گشا شد>
