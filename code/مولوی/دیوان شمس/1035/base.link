
text <ای عاشق بیچاره شده زار به زر بر>
  block
    text <ای عاشق بیچاره شده زار به زر بر>
    text <گویی که نزد مرگ تو را حلقه به در بر>
  block
    text <بندیش از آن روز که دم‌های شماری>
    text <تو می‌زنی و وهم زنت شوی دگر بر>
  block
    text <خود را تو سپر کن به قبول همه احکام>
    text <زان پیش که تیر اجل آید به سپر بر>
  block
    text <از آدمی ادراک و نظر باشد مقصود>
    text <کای رحمت پیوسته به ادراک و نظر بر>
  block
    text <ای کان شکر فضل تو وین خلق چو طوطی>
    text <طوطی چه کند که ننهد دل به شکر بر>
  block
    text <آن نیشکر از عشق تو صد جای کمر بست>
    text <شکر تو نبشتست بر اطراف کمر بر>
  block
    text <جز شمس و قمر باصره را نور دگر ده>
    text <ای نور تو وافر شده بر شمس و قمر بر>
  block
    text <از کار جهان سیر شده خاطر عارف>
    text <عاشق شده بر شیوه و بر کار دگر بر>
  block
    text <دیدست که گر نوش کند آب جهان را>
    text <بی‌حضرت تو آب ندارد به جگر بر>
  block
    text <گیرم همه شب پاس نداری و نزاری>
    text <خود را بزن ای مخلص بر ورد سحر بر>
  block
    text <آن‌ها که شب و صبحدم آرام ندیدند>
    text <ناگاه فتادند بر آن گنج گهر بر>
  block
    text <موسی همه شب نور همی‌جست و به آخر>
    text <نوری عجبی دید به بالای شجر بر>
  block
    text <یعقوب وطن ساخت به جان طره شب را>
    text <تا بوسه زد آخر به رخ و زلف پسر بر>
  block
    text <مقصود خدا بود و پسر بود بهانه>
    text <عاشق نشود جان پیمبر به بشر بر>
  block
    text <او ز آل خلیلست و به آفل نکند میل>
    text <چون خار بود آفل او را به بصر بر>
  block
    text <جز دوست خلیلی نپذیرفت خلیلش>
    text <ور نه تن خود را نفکندی به شرر بر>
  block
    text <ای گشته بت جان تو نقشی و کلوخی>
    text <انکار تو پس چیست به عباد حجر بر>
  block
    text <یک لحظه بنه گوش که خواهم سخنی گفت>
    text <ای چشم خوشت طعنه زده نرگس تر بر>
  block
    text <بر نقد زن ای دوست که محبوب تو نقدست>
    text <ای چشم نهاده همه بر بوک و مگر بر>
  block
    text <بربستم لب را ز ره چشم بگویم>
    text <چیزی که رود مستی آن کله سر بر>
  block
    text <نی نی بنگویم که عجب صید شگرفست>
    text <مرغ نظرست و ننشیند به خبر بر>
