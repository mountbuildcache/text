
text <ساقی ز پی عشق روان است روانم>
  block
    text <ساقی ز پی عشق روان است روانم>
    text <لیکن ز ملولی تو کند است زبانم>
  block
    text <می پرم چون تیر سوی عشرت و نوشت>
    text <ای دوست بمشکن به جفاهات کمانم>
  block
    text <چون خیمه به یک پای به پیش تو بپایم>
    text <در خرگهت ای دوست درآر و بنشانم>
  block
    text <هین آن لب ساغر بنه اندر لب خشکم>
    text <وانگه بشنو سحر محقق ز دهانم>
  block
    text <بشنو خبر بابل و افسانه وایل>
    text <زیرا ز ره فکرت سیاح جهانم>
  block
    text <معذور همی‌دار اگر شور ز حد شد>
    text <چون می ندهد عشق یکی لحظه امانم>
  block
    text <آن دم که ملولی ز ملولیت ملولم>
    text <چون دست بشویی ز من انگشت گزانم>
  block
    text <آن شب که دهی نور چو مه تا به سحرگاه>
    text <من در پی ماه تو چو سیاره دوانم>
  block
    text <وان روز که سر برزنی از شرق چو خورشید>
    text <ماننده خورشید سراسر همه جانم>
  block
    text <وان روز که چون جان شوی از چشم نهانی>
    text <من همچو دل مرغ ز اندیشه طپانم>
  block
    text <در روزن من نور تو روزی که بتابد>
    text <در خانه چو ذره به طرب رقص کنانم>
  block
    text <این ناطقه خاموش و چو اندیشه نهان رو>
    text <تا بازنیابد سبب اندیش نشانم>
