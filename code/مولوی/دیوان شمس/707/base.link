
text <آن یوسف خوش عذار آمد>
  block
    text <آن یوسف خوش عذار آمد>
    text <وان عیسی روزگار آمد>
  block
    text <وان سنجق صد هزار نصرت>
    text <بر موکب نوبهار آمد>
  block
    text <ای کار تو مرده زنده کردن>
    text <برخیز که روز کار آمد>
  block
    text <شیری که به صید شیر گیرد>
    text <سرمست به مرغزار آمد>
  block
    text <دی رفت و پریر نقد بستان>
    text <کان نقد خوش عیار آمد>
  block
    text <این شهر امروز چون بهشتست>
    text <می‌گوید شهریار آمد>
  block
    text <می‌زن دهلی که روز عیدست>
    text <می‌کن طربی که یار آمد>
  block
    text <ماهی از غیب سر برون کرد>
    text <کاین مه بر او غبار آمد>
  block
    text <از خوبی آن قرار جان‌ها>
    text <عالم همه بی‌قرار آمد>
  block
    text <هین دامن عشق برگشایید>
    text <کز چرخ نهم نثار آمد>
  block
    text <ای مرغ غریب پربریده>
    text <بر جای دو پر چهار آمد>
  block
    text <هان ای دل بسته سینه بگشا>
    text <کان گمشده در کنار آمد>
  block
    text <ای پای بیا و پای می‌کوب>
    text <کان سرده نامدار آمد>
  block
    text <از پیر مگو که او جوان شد>
    text <وز پار مگو که پار آمد>
  block
    text <گفتی با شه چه عذر گویم>
    text <خود شاه به اعتذار آمد>
  block
    text <گفتی که کجا رهم ز دستش>
    text <دستش همه دستیار آمد>
  block
    text <ناری دیدی و نور آمد>
    text <خونی دیدی عقار آمد>
  block
    text <آن کس که ز بخت خود گریزد>
    text <بگریخته شرمسار آمد>
  block
    text <خامش کن و لطف‌هاش مشمر>
    text <لطفیست که بی‌شمار آمد>
