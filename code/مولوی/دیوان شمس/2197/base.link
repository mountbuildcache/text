
text <ای خراب اسرارم از اسرار تو اسرار تو>
  block
    text <ای خراب اسرارم از اسرار تو اسرار تو>
    text <نقش‌هایی دیدم از گلزار تو گلزار تو>
  block
    text <کشته عشق توام ور ز آنک تو منکر شوی>
    text <خط‌هایی دارم از اقرار تو اقرار تو>
  block
    text <می‌گدازم می‌گدازم هر زمان همچون شکر>
    text <از شکرها رسته از گفتار تو گفتار تو>
  block
    text <شب همه خلقان بخفته چشم من بیدار و باز>
    text <همچو بخت و طالع بیدار تو بیدار تو>
  block
    text <چند گویی مر مرا کز کار چون کاهل شدی>
    text <راست گویی ای صنم از کار تو از کار تو>
  block
    text <ای طبیب عاشقان این جمله بیماریم>
    text <هست زان دو نرگس بیمار تو بیمار تو>
  block
    text <ای دم هشیاریم بی‌هوش هشیاری تو>
    text <ای دم بی‌هوشیم هشیار تو هشیار تو>
  block
    text <چشمه‌ها بر دل بجوشد هر دم از دریای تو>
    text <چشم دل پرک زن انوار تو انوار تو>
  block
    text <شمس تبریزی که عالم اندک اندک بود>
    text <از عطا و بخشش بسیار تو بسیار تو>
