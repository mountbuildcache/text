
text <چه دیدم خواب شب کامروز مستم>
  block
    text <چه دیدم خواب شب کامروز مستم>
    text <چو مجنونان ز بند عقل جستم>
  block
    text <به بیداری مگر من خواب بینم>
    text <که خوابم نیست تا این درد هستم>
  block
    text <مگر من صورت عشق حقیقی>
    text <بدیدم خواب کو را می پرستم>
  block
    text <بیا ای عشق کاندر تن چو جانی>
    text <به اقبالت ز حبس تن برستم>
  block
    text <مرا گفتی بدر پرده دریدم>
    text <مرا گفتی قدح بشکن شکستم>
  block
    text <مرا گفتی ببر از جمله یاران>
    text <بکندم از همه دل در تو بستم>
  block
    text <مرا دل خسته کردی جرمم این بود>
    text <که از مژگان خیالت را بجستم>
  block
    text <ببر جان مرا تا در پناهت>
    text <دو دستک می زنم کز جان بسستم>
  block
    text <چه عالم‌هاست در هر تار مویت>
    text <بیفشان زلف کز عالم گسستم>
  block
    text <که در هفتم زمین با تو بلندم>
    text <که در هفتم فلک بی‌روت پستم>
