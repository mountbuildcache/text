
text <بمیرید بمیرید در این عشق بمیرید>
  block
    text <بمیرید بمیرید در این عشق بمیرید>
    text <در این عشق چو مردید همه روح پذیرید>
  block
    text <بمیرید بمیرید و زین مرگ مترسید>
    text <کز این خاک برآیید سماوات بگیرید>
  block
    text <بمیرید بمیرید و زین نفس ببرید>
    text <که این نفس چو بندست و شما همچو اسیرید>
  block
    text <یکی تیشه بگیرید پی حفره زندان>
    text <چو زندان بشکستید همه شاه و امیرید>
  block
    text <بمیرید بمیرید به پیش شه زیبا>
    text <بر شاه چو مردید همه شاه و شهیرید>
  block
    text <بمیرید بمیرید و زین ابر برآیید>
    text <چو زین ابر برآیید همه بدر منیرید>
  block
    text <خموشید خموشید خموشی دم مرگست>
    text <هم از زندگیست اینک ز خاموش نفیرید>
