
text <ای کز تو همه جفا وفا شد>
  block
    text <ای کز تو همه جفا وفا شد>
    text <آن عهد و وفای تو کجا شد>
  block
    text <با روی تو سور شد عزاها>
    text <بی روی تو سورها عزا شد>
  block
    text <شد بی‌قدمت سرا خرابه>
    text <باز از تو خرابه‌ها سرا شد>
  block
    text <از دعوت تو فنا شود هست>
    text <وز هجر تو هست‌ها فنا شد>
  block
    text <ای کشته مرا به جرم آنک>
    text <از من راضی به جان چرا شد>
  block
    text <آن تخم عطای تست در جان>
    text <کو را کف دست باسخا شد>
  block
    text <اعنات مهیجست جان را>
    text <ور نی ز چه روی جان گدا شد>
  block
    text <گر عاشق داد نیست جودت>
    text <پس جان ز چه عاشق دعا شد>
  block
    text <زد پرتو ساقییت بر ابر>
    text <کز عکس تو ابرها سقا شد>
  block
    text <زد عکس صبوری تو بر کوه>
    text <تسکین زمین و متکا شد>
  block
    text <زد عکس بلندی تو بر چرخ>
    text <معنی تو صورت سما شد>
  block
    text <از حسن تو خاک هم خبر یافت>
    text <شد یوسف خوب و دلربا شد>
  block
    text <از گفت بدار چنگ کز وی>
    text <بی گفت تو فهم بانوا شد>
