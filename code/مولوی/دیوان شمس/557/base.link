
text <دل چو بدید روی تو چون نظرش به جان بود>
  block
    text <دل چو بدید روی تو چون نظرش به جان بود>
    text <جان ز لبت چو می‌کشد خیره و لب گزان بود>
  block
    text <تن برود به پیش دل کاین همه را چه می‌کنی>
    text <گوید دل که از مهی کز نظرت نهان بود>
  block
    text <جز رخ دل نظر مکن جز سوی دل گذر مکن>
    text <زانک به نور دل همه شعله آن جهان بود>
  block
    text <شیخ شیوخ عالمست آن که تو راست نومرید>
    text <آن که گرفت دست تو خاصبک زمان بود>
  block
    text <دل به میان چو پیر دین حلقه تن به گرد او>
    text <شاد تنی که پیر دل شسته در آن میان بود>
  block
    text <راز دل تو شمس دین در تبریز بشنود>
    text <دور ز گوش و جان او کز سخنت گران بود>
