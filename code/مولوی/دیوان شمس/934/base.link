
text <میان باغ گل سرخ‌های و هو دارد>
  block
    text <میان باغ گل سرخ‌های و هو دارد>
    text <که بو کنید دهان مرا چه بو دارد>
  block
    text <به باغ خود همه مستند لیک نی چون گل>
    text <که هر یکی به قدح خورد و او سبو دارد>
  block
    text <چو سال سال نشاطست و روز روز طرب>
    text <خنک مرا و کسی را که عیش خو دارد>
  block
    text <چرا مقیم نباشد چو ما به مجلس گل>
    text <کسی که ساقی باقی ماه رو دارد>
  block
    text <هزار جان مقدس فدای آن جانی>
    text <که او به مجلس ما امر اشربوا دارد>
  block
    text <سؤال کردم گل را که بر کی می‌خندی>
    text <جواب داد بر آن زشت کو دو شو دارد>
  block
    text <هزار بار خزان کرد نوبهار تو را>
    text <چه عشق دارد با ما چه جست و جو دارد>
  block
    text <پیاله‌ای به من آورد گل که باده خوری>
    text <خورم چرا نخورم بنده هم گلو دارد>
  block
    text <چه حاجتیست گلو باده خدایی را>
    text <که ذره ذره همه نقل و می از او دارد>
  block
    text <عجب که خار چه بدمست و تیز و روترشست>
    text <ز رشک آنک گل و لاله صد عدو دارد>
  block
    text <به طور موسی بنگر که از شراب گزاف>
    text <دهان ندارد و اشکم چهارسو دارد>
  block
    text <به مستیان درختان نگر به فصل بهار>
    text <شکوفه کرده که در شرب می غلو دارد>
