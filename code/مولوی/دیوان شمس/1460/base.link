
text <بشکسته سر خلقی سر بسته که رنجورم>
  block
    text <بشکسته سر خلقی سر بسته که رنجورم>
    text <برده ز فلک خرقه آورده که من عورم>
  block
    text <وای از دل سنگینش وز عشوه رنگینش>
    text <او نیست منم سنگین کاین فتنه همی‌شورم>
  block
    text <من در تک خونستم وز خوردن خون مستم>
    text <گویی که نیم در خون در شیره انگورم>
  block
    text <ای عشق که از زفتی در چرخ نمی‌گنجی>
    text <چون است که می گنجی اندر دل مستورم>
  block
    text <در خانه دل جستی در را ز درون بستی>
    text <مشکات و زجاجم من یا نور علی نورم>
  block
    text <تن حامله زنگی دل در شکمش رومی>
    text <پس نیم ز مشکم من یک نیم ز کافورم>
  block
    text <بردی دل و من قاصد دل از دگران جویم>
    text <نادیده همی‌آرم اما نه چنین کورم>
  block
    text <گر چهره زرد من در خاک رود روزی>
    text <روید گل زرد ای جان از خاک سر گورم>
  block
    text <آخر نه سلیمان هم بشنید غم موری>
    text <آخر تو سلیمانی انگار که من مورم>
  block
    text <گفتی که چه می نالی صد خانه عسل داری>
    text <می مالم و می نالم هم خرقه زنبورم>
  block
    text <می نالم از این علت اما به دو صد دولت>
    text <نفروشم یک ذره زین علت ناسورم>
  block
    text <چون چنگ همی‌زارم چون بلبل گلزارم>
    text <چون مار همی‌پیچم چون بر سر گنجورم>
  block
    text <گویی که انا گفتی با کبر و منی جفتی>
    text <آن عکس تو است ای جان اما من از آن دورم>
  block
    text <من خامم و بریانم خندنده و گریانم>
    text <حیران کن و حیرانم در وصلم و مهجورم>
