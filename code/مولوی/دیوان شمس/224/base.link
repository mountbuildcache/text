
text <چه خیره می‌نگری در رخ من ای برنا>
  block
    text <چه خیره می‌نگری در رخ من ای برنا>
    text <مگر که در رخمست آیتی از آن سودا>
  block
    text <مگر که بر رخ من داغ عشق می‌بینی>
    text <میان داغ نبشته که نحن نزلنا>
  block
    text <هزار مشک همی‌خواهم و هزار شکم>
    text <که آب خضر لذیذست و من در استسقا>
  block
    text <وفا چه می‌طلبی از کسی که بی‌دل شد>
    text <چو دل برفت برفت از پیش وفا و جفا>
  block
    text <به حق این دل ویران و حسن معمورت>
    text <خوش است گنج خیالت در این خرابه ما>
  block
    text <غریو و ناله جان‌ها ز سوی بی‌سویی>
    text <مرا ز خواب جهانید دوش وقت دعا>
  block
    text <ز ناله گویم یا از جمال ناله کنان>
    text <ز ناله گوش پرست از جمالش آن عینا>
  block
    text <قرار نیست زمانی تو را برادر من>
    text <ببین که می‌کشدت هر طرف تقاضاها>
  block
    text <مثال گویی اندر میان صد چوگان>
    text <دوانه تا سر میدان و گه ز سر تا پا>
  block
    text <کجاست نیت شاه و کجاست نیت گوی>
    text <کجاست قامت یار و کجاست بانگ صلا>
  block
    text <ز جوش شوق تو من همچو بحر غریدم>
    text <بگو تو ای شه دانا و گوهر دریا گویا>
