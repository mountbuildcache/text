
text <هر که ز عشاق گریزان شود>
  block
    text <هر که ز عشاق گریزان شود>
    text <بار دگر خواجه پشیمان شود>
  block
    text <والله منت همه بر جان اوست>
    text <هر که سوی چشمه حیوان شود>
  block
    text <هر که سبوی تو کشد عاقبت>
    text <در حرم عشرت سلطان شود>
  block
    text <تنگ بود حوصله آدمی>
    text <از تو چو دریای و چو عمان شود>
  block
    text <رو به دل اهل دلی جای گیر>
    text <قطره به دریا در و مرجان شود>
  block
    text <جنبش هر ذره به اصل خودست>
    text <هر چه بود میل کسی آن شود>
  block
    text <کافر صدساله چو بیند تو را>
    text <سجده کند زود مسلمان شود>
  block
    text <جان و دل از جذبه میل و هوس>
    text <همصفت دلبر و جانان شود>
  block
    text <خار که سرتیز ره عاشق است>
    text <عاقبت امر گلستان شود>
  block
    text <ناطقه را بند کن و جمع باش>
    text <گر نه ضمیر تو پریشان شود>
