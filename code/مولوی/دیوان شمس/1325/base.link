
text <عشق خامش طرفه‌تر یا نکته‌های چنگ چنگ>
  block
    text <عشق خامش طرفه‌تر یا نکته‌های چنگ چنگ>
    text <آتش ساده عجبتر یا رخ من رنگ رنگ>
  block
    text <برق آن رخ را چه نسبت با رخان زرد زرد>
    text <تنگ شکر را چه نسبت با دل بس تنگ تنگ>
  block
    text <مه برای مشتری بر تخت دل بر تخت دل>
    text <صد هزاران جان حیران گرد تختش دنگ دنگ>
  block
    text <کوه طور جان‌ها سودای او سودای او>
    text <اندر آن که بهر لعلش می‌جهد جان سنگ سنگ>
  block
    text <صیقل عشق ورا بگزین که تا از آینه ت>
    text <زود بزداید به لطف خویشتن او زنگ زنگ>
