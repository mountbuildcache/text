
text <بی گهان شد هر رفتن سوی روزن ننگری>
  block
    text <بی گهان شد هر رفتن سوی روزن ننگری>
    text <آتشی اندرزنی از سوی مه در مشتری>
  block
    text <منگر آخر سوی روزن سوی روی من نگر>
    text <تا ز روی من به روزن‌های غیبی بنگری>
  block
    text <روی زرینم به هر سو شش جهت را لعل کرد>
    text <تا ز لعل تو بیاموزید رویم زرگری>
  block
    text <شش جهت گوساله‌ای زرین و بانگش بانگ زر>
    text <گاوکان بر بانگ زر مستان سحر سامری>
  block
    text <شیرگیرا گاو و گوساله به بانگ زر سپار>
    text <چونک شیر و شیرگیر جام صرف احمری>
  block
    text <دشمن اسلام زلف کافرت ما را بگفت>
    text <دور شو گر مؤمنی و پیشم آ گر کافری>
  block
    text <گفتمش این لاف‌ها از شمس تبریزیستت>
    text <گفت آری و برون آورد مهر دلبری>
