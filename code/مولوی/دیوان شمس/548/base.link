
text <چشم تو ناز می‌کند ناز جهان تو را رسد>
  block
    text <چشم تو ناز می‌کند ناز جهان تو را رسد>
    text <حسن و نمک تو را بود ناز دگر که را رسد>
  block
    text <چشم تو ناز می‌کند لعل تو داد می‌دهد>
    text <کشتن و حشر بندگان لاجرم از خدا رسد>
  block
    text <چشم کشید خنجری لعل نمود شکری>
    text <بو که میان کش مکش هدیه به آشنا رسد>
  block
    text <سلطنتست و سروری خوبی و بنده پروری>
    text <و آنچ بگفت ناید آن کز تو به جان عطا رسد>
  block
    text <نطق عطاردانه‌ام مستی بی‌کرانه‌ام>
    text <گر نبود ز خوان تو راتبه از کجا رسد>
  block
    text <چرخ سجود می‌کند خرقه کبود می‌کند>
    text <چرخ زنان چو صوفیان چونک ز تو صلا رسد>
  block
    text <جز تو خلیفه خدا کیست بگو به دور ما>
    text <سجده کند ملک تو را چون ملک از سما رسد>
  block
    text <دولت خاکیان نگر کز ملکند پاکتر>
    text <پرورش این چنین بود کز بر شاه ما رسد>
  block
    text <سر مکش از چنین سری کید تاج از آن سرش>
    text <کبر مکن بر آن کسی کز سوی کبریا رسد>
  block
    text <نقد الست می‌رسد دست به دست می‌رسد>
    text <زود بکن بلی بلی ور نکنی بلا رسد>
  block
    text <من که خریده ویم پرده دریده ویم>
    text <رگ به رگ مرا از او لطف جدا جدا رسد>
  block
    text <گر به تمام مستمی راز غمش بگفتمی>
    text <گفت تمام چون شکر زان مه خوش لقا رسد>
