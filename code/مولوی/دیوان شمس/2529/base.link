
text <ایا نزدیک جان و دل چنین دوری روا داری>
  block
    text <ایا نزدیک جان و دل چنین دوری روا داری>
    text <به جانی کز وصالت زاد مهجوری روا داری>
  block
    text <گرفتم دانه تلخم نشاید کشت و خوردن را>
    text <تو با آن لطف شیرین کار این شوری روا داری>
  block
    text <تو آن نوری که دوزخ را به آب خود بمیرانی>
    text <مرا در دل چنین سوزی و محروری روا داری>
  block
    text <اگر در جنت وصلت چو آدم گندمی خوردم>
    text <مرا بی‌حله وصلت بدین عوری روا داری>
  block
    text <مرا در معرکه هجران میان خون و زخم جان>
    text <مثال لشکر خوارزم با غوری روا داری>
  block
    text <مرا گفتی تو مغفوری قبول قبله نوری>
    text <چنین تعذیب بعد از عفو و مغفوری روا داری>
  block
    text <مها چشمی که او روزی بدید آن چشم پرنورت>
    text <به زخم چشم بدخواهان در او کوری روا داری>
  block
    text <جهان عشق را اکنون سلیمان بن داوودی>
    text <معاذالله که آزار یکی موری روا داری>
  block
    text <تو آن شمسی که نور تو محیط نورها گشته‌ست>
    text <سوی تبریز واگردی و مستوری روا داری>
