
text <ایا یاری که در تو ناپدیدم>
  block
    text <ایا یاری که در تو ناپدیدم>
    text <تو را شکل عجب در خواب دیدم>
  block
    text <چو خاتونان مصر از عشق یوسف>
    text <ترنج و دست بیخود می بریدم>
  block
    text <کجا آن مه کجا آن چشم دوشین>
    text <کجا آن گوش کان‌ها می شنیدم>
  block
    text <نه تو پیدا نه من پیدا نه آن دم>
    text <نه آن دندان که لب را می گزیدم>
  block
    text <منم انبار آکنده ز سودا>
    text <کز آن خرمن همه سودا کشیدم>
  block
    text <تو آرام دل سوداییانی>
    text <تو ذاالنون و جنید و بایزیدم>
