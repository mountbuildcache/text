
text <مرغ دل پران مبا جز در هوای بیخودی>
  block
    text <مرغ دل پران مبا جز در هوای بیخودی>
    text <شمع جان تابان مبا جز در سرای بیخودی>
  block
    text <آفتاب لطف حق بر عاشقان تابنده باد>
    text <تا بیفتد بر همه سایه همای بیخودی>
  block
    text <گر هزاران دولت و نعمت ببیند عاشقی>
    text <ناید اندر چشم او الا بلای بیخودی>
  block
    text <بنگر اندر من که خود را در بلا افکنده‌ام>
    text <از حلاوت‌ها که دیدم در فنای بیخودی>
  block
    text <جان و صد جان خود چه باشد گر کسی قربان کند>
    text <در هوای بیخودی و از برای بیخودی>
  block
    text <عاشقا کمتر نشین با مردم غمناک تو>
    text <تا غباری درنیفتد در صفای بیخودی>
  block
    text <باجفا شو با کسی کو عاشق هشیاری است>
    text <تا بیابی ذوق‌ها اندر وفای بیخودی>
  block
    text <بیخودی را چون بدانی سروری کاسد شود>
    text <ای سری و سروری‌ها خاک پای بیخودی>
  block
    text <خوش بود ظاهر شدن بر دشمنان بر تخت ملک>
    text <لیک آن‌ها هیچ نبود جان به جای بیخودی>
  block
    text <گر تو خواهی شمس تبریزی شود مهمان تو>
    text <خانه خالی کن ز خود ای کدخدای بیخودی>
