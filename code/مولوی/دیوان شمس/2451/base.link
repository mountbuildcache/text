
text <دریوزه‌ای دارم ز تو در اقتضای آشتی>
  block
    text <دریوزه‌ای دارم ز تو در اقتضای آشتی>
    text <دی نکته‌ای فرموده‌ای جان را برای آشتی>
  block
    text <جان را نشاط و دمدمه جمله مهماتش همه>
    text <کاری نمی‌بینم دگر الا نوای آشتی>
  block
    text <جان خشم گیرد با کسی گردد جهانش محبسی>
    text <جان را فتد یا رب عجب با جسم رای آشتی>
  block
    text <با غیر اگر خشمین شوی گیری سر خویش و روی>
    text <سر با تو چون خشمین شود آن گاه وای آشتی>
  block
    text <گر دستبوس وصل تو یابد دلم در جست و جو>
    text <بس بوسه‌ها که دل دهد بر خاک پای آشتی>
  block
    text <هر نیکوی که تن کند از لطف داد جان بود>
    text <من هر سخا که کرده‌ام بود آن سخای آشتی>
  block
    text <چون ابر دی گریان شدم وز برگ و بر عریان شدم>
    text <خواهم که ناگه درغژم خوش در قبای آشتی>
  block
    text <سلطان و شاهنشه شوم اجری فرست مه شوم>
    text <نیکولقا آنگه شود کید لقای آشتی>
  block
    text <ای جان صد باغ و چمن تشریف ده سوی وطن>
    text <هر چند بدرایی من نگذاشت جای آشتی>
  block
    text <از نوبهار لم یکن این باد را تلطیف کن>
    text <تا بی‌بخار غم شود از تو فضای آشتی>
  block
    text <آلایش ما چیست خود با بحر جان و جر و مد>
    text <یا کبر و شیطانی ما با کبریای آشتی>
  block
    text <خاموش کن ای بی‌ادب چیزی مگو در زیر لب>
    text <تا بی‌ریا باشد طلب اندر دعای آشتی>
