
text <هله ای طالب سمو بگداز از غمش چو مو>
  block
    text <هله ای طالب سمو بگداز از غمش چو مو>
    text <بگشا راز با همو که سلام علیکم>
  block
    text <تو چرا آب و روغنی که سلامی نمی‌کنی>
    text <چه شود گر کفی زنی که سلام علیکم>
  block
    text <هله دیوانه لولیا به عروسی ما بیا>
    text <لب چون قند برگشا که سلام علیکم>
  block
    text <شفقت را قرین کنی کرم و آفرین کنی>
    text <سر و ریش این چنین کنی که سلام علیکم>
  block
    text <چو گشاید در سرا تو مگو هیچ ماجرا>
    text <رو ترش کن ز در درآ که سلام علیکم>
  block
    text <چو درآید ترش ترش تو بدو پیش او خمش>
    text <غضبش را بدین بکش که سلام علیکم>
  block
    text <چو خیالیت بست ره بمکن سوی او نگه>
    text <تو روان شو به پیشگه که سلام علیکم>
  block
    text <چو در این کوی نیست کس نه ز دزدان و نی عسس>
    text <تو همین گو همین و بس که سلام علیکم>
  block
    text <بجه از دام و دانه‌ها و از این مات خانه‌ها>
    text <بشنو ز آسمان‌ها که سلام علیکم>
  block
    text <شفقت چون فزون کند به خودت رهنمون کند>
    text <ز دلت سر برون کند که سلام علیکم>
  block
    text <چو ز صورت برون روی به مقامات معنوی>
    text <تو ز شش سوی بشنوی که سلام علیکم>
  block
    text <چو نگنجی در آن گره مگریز و سپس مجه>
    text <چو فقیران سری بنه که سلام علیکم>
  block
    text <اگر از نیک و بد مرا نکند شه مدد مرا>
    text <ز لبش این رسد مرا که سلام علیکم>
  block
    text <تو رها کن فن و هنر که ندارد کلک خبر>
    text <بخوریمش بدین قدر که سلام علیکم>
  block
    text <هله ای یار ماه رو دل هر عقربی مجو>
    text <غزل خویشتن بگو که سلام علیکم>
  block
    text <هله مرحوم امتان هله ای عشق همتان>
    text <بستردیم جرمتان که سلام علیکم>
  block
    text <چو تویی میر زاهدان قمر و فخر عابدان>
    text <شنو اکنون ز شاهدان که سلام علیکم>
  block
    text <زهرتان را شکر کنم زنگتان را گهر کنم>
    text <کارتان همچو زر کنم که سلام علیکم>
  block
    text <تنتان را چو جان کنم دلتان را جوان کنم>
    text <عیبتان را نهان کنم که سلام علیکم>
  block
    text <ز عدم بس چریده‌ای سوی دل بس دویده‌ای>
    text <ز فلک بس شنیده‌ای که سلام علیکم>
  block
    text <چو امیدت به ما بود زاغ گیری هما بود>
    text <همه عذرت وفا بود که سلام علیکم>
  block
    text <چو گل سرخ در چمن بفروزد رخ و ذقن>
    text <نگرد جانب سمن که سلام علیکم>
  block
    text <چو رسد سبزجامه‌ها به سوی باغ و نامه‌ها>
    text <شنو از صحن بام‌ها که سلام علیکم>
  block
    text <چو بخندد نهال‌ها ز ریاحین و لاله‌ها>
    text <شنو از مرغ ناله‌ها که سلام علیکم>
  block
    text <چو ز مستی زنم دمی رمد از رشک پرغمی>
    text <نبدی این نگفتمی که سلام علیکم>
  block
    text <ز کی داری لب و سخن ز شهنشاه امر کن>
    text <به همان سوی روی کن که سلام علیکم>
