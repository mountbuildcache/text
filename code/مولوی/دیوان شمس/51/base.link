
text <گر تو ملولی ای پدر جانب یار من بیا>
  block
    text <گر تو ملولی ای پدر جانب یار من بیا>
    text <تا که بهار جان‌ها تازه کند دل تو را>
  block
    text <بوی سلام یار من لخلخه بهار من>
    text <باغ و گل و ثمار من آرد سوی جان صبا>
  block
    text <مستی و طرفه مستیی هستی و طرفه هستیی>
    text <ملک و درازدستیی نعره زنان که الصلا>
  block
    text <پای بکوب و دست زن دست در آن دو شست زن>
    text <پیش دو نرگس خوشش کشته نگر دل مرا>
  block
    text <زنده به عشق سرکشم بینی جان چرا کشم>
    text <پهلوی یار خود خوشم یاوه چرا روم چرا>
  block
    text <جان چو سوی وطن رود آب به جوی من رود>
    text <تا سوی گولخن رود طبع خسیس ژاژخا>
  block
    text <دیدن خسرو زمن شعشعه عقار من>
    text <سخت خوش است این وطن می‌نروم از این سرا>
  block
    text <جان طرب پرست ما عقل خراب مست ما>
    text <ساغر جان به دست ما سخت خوش است ای خدا>
  block
    text <هوش برفت گو برو جایزه گو بشو گرو>
    text <روز شدشت گو بشو بی‌شب و روز تو بیا>
  block
    text <مست رود نگار من در بر و در کنار من>
    text <هیچ مگو که یار من باکرمست و باوفا>
  block
    text <آمد جان جان من کوری دشمنان من>
    text <رونق گلستان من زینت روضه رضا>
