
text <مستان می ما را هم ساقی ما باید>
  block
    text <مستان می ما را هم ساقی ما باید>
    text <با آن همه شیرینی گر ترش کند شاید>
  block
    text <با آن همه حسن آن مه گر ناز کند گه گه>
    text <والله که کلاه از شه بستاند و برباید>
  block
    text <پر ده قدحی میرم آخر نه چو کمپیرم>
    text <تا شینم و می‌میرم کاین چرخ چه می‌زاید>
  block
    text <فرمای تو ساقی را آن شادی باقی را>
    text <تا باد نپیماید تا باده بپیماید>
  block
    text <صد سر ببرد در دم از محرم و نامحرم>
    text <نی غم خورد از ماتم نی دست بیالاید>
  block
    text <چون شمع بسوزاند پروانه مسکین را>
    text <چون جعد براندازد چون چهره بیاراید>
  block
    text <پروانه چو بی‌جان شد جانیش دهد نسیه>
    text <وان جان چو آتش را زان رطل بفرماید>
  block
    text <رطلی ز می باقی کز غایت راواقی>
    text <هر نقش که اندیشی در دل به تو بنماید>
  block
    text <ای عشق خداوندی شمس الحق تبریزی>
    text <چندانک بیفزایی این باده بیفزاید>
