
text <به شکرخنده اگر می‌ببرد دل ز کسی>
  block
    text <به شکرخنده اگر می‌ببرد دل ز کسی>
    text <می‌دهد در عوضش جان خوشی بوالهوسی>
  block
    text <گه سحر حمله برد بر دو جهان خورشیدش>
    text <گه به شب گشت کند بر دل و جان چون عسسی>
  block
    text <گه بگوید که حذر کن شه شطرنج منم>
    text <بیدقی گر ببری من برم از تو فرسی>
  block
    text <طوطیانند که خود را بکشند از غیرت>
    text <گر به سوی شکرش راه برد خرمگسی>
  block
    text <پاره پاره کند آن طوطی مسکین خود را>
    text <گر یکی پاره شکر زو ببرد مرتبسی>
  block
    text <در رخ دشمن من دوست بخندید چو برق>
    text <همچو ابر این دل من پر شد و بگریست بسی>
  block
    text <در دل عارف تو هر دو جهان یاوه شود>
    text <کی درآید به دو چشمی که تو را دید خسی>
  block
    text <جیب مریم ز دمش حامل معنی گردد>
    text <که منم کز نفسی سازم عیسی نفسی>
  block
    text <مجمع روح تویی جان به تو خواهد آمد>
    text <تو چو بحری همه سیل‌اند و فرات و ارسی>
  block
    text <ای که صالح تو و این هر دو جهان یک اشتر>
    text <ما همه نعره زنان زنگله همچون جرسی>
  block
    text <نعره زنگله از جنبش اشتر باشد>
    text <که شتر نقل کند از کنسی تا کنسی>
  block
    text <هر چراغی که بسوزد مطلب زو نوری>
    text <نور موسی طلبی رو به چنان مقتبسی>
  block
    text <بس کن این گفت خیال است مشو وقف خیال>
    text <چونک هستت به حقیقت نظر و دسترسی>
  block
    text <ای ضیاء الحق ذوالفضل حسام الدین تو>
    text <عارف طب دلی بی‌رگ و نبض و مجسی>
