
text <ای دلزار محنت و بلا داری>
  block
    text <ای دلزار محنت و بلا داری>
    text <بر خدا اعتمادها داری>
  block
    text <اینچنین حضرتی و تو نومید؟>
    text <مکن ای دل، اگر خدا داری>
  block
    text <رخت اندیشه می‌کشی هرجا>
    text <بنگر آخر، جز او کرا داری؟>
  block
    text <لطفهایی که کرد چندین گاه>
    text <یاد آور اگر وفاداری>
  block
    text <چشم سر داد و چشم سر ایزد>
    text <چشم جای دگر چرا داری؟!>
  block
    text <عمر ضایع مکن، که عمر گذشت>
    text <زرگری کن، که کیمیا داری>
  block
    text <هر سحر مر ترا ندا آید>
    text <سو ما آ، که داغ ما داری>
  block
    text <پیش ازین تن تو جان پاک بدی>
    text <چند خود را ازان جدا داری؟!>
  block
    text <جان پاکی، میان خاک سیاه>
    text <من نگویم، تو خود روا داری؟!>
  block
    text <خویشتن را تو از قبا بشناس>
    text <که ازین آب و گل قبا داری>
  block
    text <می‌روی هر شب از قبا بیرون>
    text <که جز این دست، دست و پا داری>
  block
    text <بس بود، این قدر بدان گفتم>
    text <که درین کوچه آشنا داری>
