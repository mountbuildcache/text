
text <ای بی‌تو حرام زندگانی>
  block
    text <ای بی‌تو حرام زندگانی>
    text <خود بی‌تو کدام زندگانی>
  block
    text <بی روی خوش تو زنده بودن>
    text <مرگ است به نام زندگانی>
  block
    text <پازهر تویی و زهر دنیا>
    text <دانه تو و دام زندگانی>
  block
    text <گوهر تو و این جهان چو حقه>
    text <باده تو و جام زندگانی>
  block
    text <بی آب تو گلستان چو شوره>
    text <بی جوش تو خام زندگانی>
  block
    text <بی خوبی حسن باقوامت>
    text <نگرفته قوام زندگانی>
  block
    text <با جمله مراد و کام بی‌تو>
    text <نایافته کام زندگانی>
  block
    text <تا داد سلامتی ندادی>
    text <کی کرد سلام زندگانی>
  block
    text <خامش کردم بکن تو شاهی>
    text <پیش تو غلام زندگانی>
