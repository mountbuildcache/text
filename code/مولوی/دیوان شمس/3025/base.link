
text <جای دگر بوده‌ای زانک تهی روده‌ای>
  block
    text <جای دگر بوده‌ای زانک تهی روده‌ای>
    text <آب دگر خورده‌ای زانک گل آلوده‌ای>
  block
    text <مست دگر باده‌ای کاحمق و بس ساده‌ای>
    text <دل چه بدو داده‌ای رو که نیاسوده‌ای>
  block
    text <گنج روان در دلت بر سر گنج این گلت>
    text <گیرم بی‌دیده‌ای آخر نشنوده‌ای>
  block
    text <چیست سپیدی چشم از اثر نفس و خشم>
    text <چون پی دارو ز یشم سرمه دهی سوده‌ای>
  block
    text <از نظر لم یزل دارد جانت تگل>
    text <پرتو خورشید را تو به گل اندوده‌ای>
  block
    text <گنج دلت سر به مهر وین جگرت کان مهر>
    text <ای تو شکم خوار چند در هوس روده‌ای>
  block
    text <از اثر شمس دینست این تبش عشق تو>
    text <وز تبریزست این بخت که پرورده‌ای>
