
text <نازنینی را رها کن با شهان نازنین>
  block
    text <نازنینی را رها کن با شهان نازنین>
    text <ناز گازر برنتابد آفتاب راستین>
  block
    text <سایه خویشی فنا شو در شعاع آفتاب>
    text <چند بینی سایه خود نور او را هم ببین>
  block
    text <درفکنده‌ای خویش غلطی بی‌خبر همچون ستور>
    text <آدمی شو در ریاحین غلط و اندر یاسمین>
  block
    text <از خیال خویش ترسد هر کی در ظلمت بود>
    text <زان که در ظلمت نماید نقش‌های سهمگین>
  block
    text <از ستاره روز باشد ایمنی کاروان>
    text <زانک با خورشید آمد هم قران و هم قرین>
  block
    text <مرغ شب چون روز بیند گوید این ظلمت ز چیست>
    text <زانک او گشته‌ست با شب آشنا و همنشین>
  block
    text <شاد آن مرغی که مهر شب در او محکم نگشت>
    text <سوی تبریز آید او اندر هوای شمس دین>
