
text <ای عاشقان ای عاشقان آمد گه وصل و لقا>
  block
    text <ای عاشقان ای عاشقان آمد گه وصل و لقا>
    text <از آسمان آمد ندا کای ماه رویان الصلا>
  block
    text <ای سرخوشان ای سرخوشان آمد طرب دامن کشان>
    text <بگرفته ما زنجیر او بگرفته او دامان ما>
  block
    text <آمد شراب آتشین ای دیو غم کنجی نشین>
    text <ای جان مرگ اندیش رو ای ساقی باقی درآ>
  block
    text <ای هفت گردون مست تو ما مهره‌ای در دست تو>
    text <ای هست ما از هست تو در صد هزاران مرحبا>
  block
    text <ای مطرب شیرین نفس هر لحظه می‌جنبان جرس>
    text <ای عیش زین نه بر فرس بر جان ما زن ای صبا>
  block
    text <ای بانگ نای خوش سمر در بانگ تو طعم شکر>
    text <آید مرا شام و سحر از بانگ تو بوی وفا>
  block
    text <بار دگر آغاز کن آن پرده‌ها را ساز کن>
    text <بر جمله خوبان ناز کن ای آفتاب خوش لقا>
  block
    text <خاموش کن پرده مدر سغراق خاموشان بخور>
    text <ستار شو ستار شو خو گیر از حلم خدا>
