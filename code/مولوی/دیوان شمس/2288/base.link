
text <شحنه عشق می‌کشد از دو جهان مصادره>
  block
    text <شحنه عشق می‌کشد از دو جهان مصادره>
    text <دیده و دل گرو کنم بهر چنان مصادره>
  block
    text <از سبب مصادره شحنه عشق رهزند>
    text <پس بر عاشقان شود راحت جان مصادره>
  block
    text <داد جگر مصادره از خود لعل پاره‌ها>
    text <جانب دیده پاره‌ای رفت از آن مصادره>
  block
    text <عشق شهی است چون قمر کیسه گشا و سیم بر>
    text <سیم بده به سیم بر نیست زیان مصادره>
  block
    text <هر چه برد مصادره از تن عاشقان گرو>
    text <بازرسد به کوی دل نورفشان مصادره>
  block
    text <فصل بهار را ببین جمله به باغ وادهد>
    text <آنچ ز باغ برده بد ظلم خزان مصادره>
  block
    text <بخشش آفتاب بین بازدهد قماش مه>
    text <هر چه ز ماه می‌ستد دور زمان مصادره>
  block
    text <دیده و عقل و هوش را شب به مصادره برد>
    text <صبحدمی ندا کند بازستان مصادره>
  block
    text <نور سحر بریخته زنگیکان گریخته>
    text <گر چه شب آفتاب را کرد نهان مصادره>
