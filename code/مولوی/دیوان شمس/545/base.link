
text <بی تو به سر می نشود با دگری می‌نشود>
  block
    text <بی تو به سر می نشود با دگری می‌نشود>
    text <هر چه کنم عشق بیان بی‌جگری می‌نشود>
  block
    text <اشک دوان هر سحری از دلم آرد خبری>
    text <هیچ کسی را ز دلم خود خبری می‌نشود>
  block
    text <یک سر مو از غم تو نیست که اندر تن من>
    text <آب حیاتی ندهد یا گهری می‌نشود>
  block
    text <ای غم تو راحت جان چیستت این جمله فغان>
    text <تا بزنم بانگ و فغان خود حشری می‌نشود>
  block
    text <میل تو سوی حشرست پیشه تو شور و شرست>
    text <بی ره و رای تو شها رهگذری می‌نشود>
  block
    text <چیست حشر از خود خود رفتن جان‌ها به سفر>
    text <مرغ چو در بیضه خود بال و پری می‌نشود>
  block
    text <بیست چو خورشید اگر تابد اندر شب من>
    text <تا تو قدم درننهی خود سحری می‌نشود>
  block
    text <دانه دل کاشته‌ای زیر چنین آب و گلی>
    text <تا به بهارت نرسد او شجری می‌نشود>
  block
    text <در غزلم جبر و قدر هست از این دو بگذر>
    text <زانک از این بحث به جز شور و شری می‌نشود>
