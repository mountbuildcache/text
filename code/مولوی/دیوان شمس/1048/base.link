
text <خداوند خداوندان اسرار>
  block
    text <خداوند خداوندان اسرار>
    text <زهی خورشید در خورشید انوار>
  block
    text <ز عشق حسن تو خوبان مه رو>
    text <به رقص اندر مثال چرخ دوار>
  block
    text <چو بنمایی ز خوبی دست بردی>
    text <بماند دست و پای عقل از کار>
  block
    text <گشاده ز آتش او آب حیوان>
    text <که آبش خوشترست ای دوست یا نار>
  block
    text <از آن آتش بروییدست گلزار>
    text <و زان گلزار عالم‌های دل زار>
  block
    text <از آن گل‌ها که هر دم تازه‌تر شد>
    text <نه زان گل‌ها که پژمردست پیرار>
  block
    text <نتاند کرد عشقش را نهان کس>
    text <اگر چه عشق او دارد ز ما عار>
  block
    text <یکی غاریست هجرانش پرآتش>
    text <عجب روزی برآرم سر از این غار>
  block
    text <ز انکارت بروید پرده‌هایی>
    text <مکن در کار آن دلبر تو انکار>
  block
    text <چو گرگی می‌نمودی روی یوسف>
    text <چون آن پرده غرض می‌گشت اظهار>
  block
    text <ز جان آدمی زاید حسدها>
    text <ملک باش و به آدم ملک بسپار>
  block
    text <غذای نفس تخم آن غرض‌هاست>
    text <چو کاریدی بروید آن به ناچار>
  block
    text <نداند گاو کردن بانگ بلبل>
    text <نداند ذوق مستی عقل هشیار>
  block
    text <نزاید گرگ لطف روی یوسف>
    text <و نی طاووس زاید بیضه مار>
  block
    text <به طراری ربود این عمرها را>
    text <به پس فردا و فردا نفس طرار>
  block
    text <همه عمرت هم امروزست لاغیر>
    text <تو مشنو وعده این طبع عیار>
  block
    text <کمر بگشا ز هستی و کمر بند>
    text <به خدمت تا رهی زین نفس اغیار>
  block
    text <نمازت کی روا باشد که رویت>
    text <به هنگام نمازست سوی بلغار>
  block
    text <در آن صحرا بچر گر مشک خواهی>
    text <که می‌چرد در آن آهوی تاتار>
  block
    text <نمی‌بینی تغیرها و تحویل>
    text <در افلاک و زمین و اندر آثار>
  block
    text <کی داند جوهر خوبت بگردد>
    text <به خاکی کش ندارد سود غمخوار>
  block
    text <چو تو خربنده باشی نفس خود را>
    text <به حلقه نازنینان باشی بس خوار>
  block
    text <اگر خواهی عطای رایگانی>
    text <ز عالم‌های باقی ملک بسیار>
  block
    text <چنان جامی که ویرانی هوش است>
    text <ز شمس حق و دین بستان و هش دار>
  block
    text <خداوند خداوندان باقی>
    text <که نبودشان به مخدومیش انکار>
  block
    text <ز لطف جان او رفته بکارت>
    text <چو دیدندنش ز جنت حور ابکار>
  block
    text <اگر نه پرده رشک الهی>
    text <بپوشیدیش از دار و ز دیار>
  block
    text <که سنگ و خاک و آب و باد و آتش>
    text <همه روحی شدندی مست و سیار>
  block
    text <به بازار بتان و عاشقان در>
    text <ز نقش او بسوزد جمله بازار>
  block
    text <دو ده دان هر دو کون دو جهان را>
    text <چه باشد ده که باشد اوش سالار>
  block
    text <که روح القدس پایش می ببوسید>
    text <ندا آمد که پایش را مه آزار>
  block
    text <چه کم عقلی بود آن کس که این را>
    text <برای جاه او گوید که مکثار>
  block
    text <به حق آنک آن شیر حقیقی>
    text <چنین صید دلم کردست اشکار>
  block
    text <که از تبریز پیغامی فرستی>
    text <که اینست لابه ما اندر اسحار>
