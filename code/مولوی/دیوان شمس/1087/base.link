
text <بده آن باده به ما باده به ما اولیتر>
  block
    text <بده آن باده به ما باده به ما اولیتر>
    text <هر چه خواهی بکنی لیک وفا اولیتر>
  block
    text <سر مردان چه کند خوبتر از سجده تو>
    text <مسجد عیسی ز جان سقف سما اولیتر>
  block
    text <یک فسون خوان صنما در دل مجنون بردم>
    text <غنج‌های چو صبی را نه صبا اولیتر>
  block
    text <عقل را قبله کند آنک جمال تو ندید>
    text <در کف کور ز قندیل عطا اولیتر>
  block
    text <تو عطا می ده و از چرخ ندا می‌آید>
    text <که ز دریا و ز خورشید عطا اولیتر>
  block
    text <لطف‌ها کرده‌ای امروز دو تا کن آن را>
    text <چونک در چنگ نیایی تو دوتا اولیتر>
  block
    text <چونک خورشید برآید بگریزد سرما>
    text <هر کی سردست از او پشت و قفا اولیتر>
  block
    text <تا بدیدم چمنت ز آب و گیا ببریدم>
    text <آن ستورست که در آب و گیا اولیتر>
  block
    text <سادگی را ببرد گر چه سخن نقش خوشست>
    text <بر رخ آینه از نقش صفا اولیتر>
  block
    text <صورت کون تویی آینه کون تویی>
    text <داد آینه به تصویر بقا اولیتر>
  block
    text <خمش این طبل مزن تیغ بزن وقت غزاست>
    text <طبل اگر پشت سپاهست غزا اولیتر>
