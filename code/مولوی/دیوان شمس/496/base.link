
text <طرب ای بحر اصل آب حیات>
  block
    text <طرب ای بحر اصل آب حیات>
    text <ای تو ذات و دگر مهان چو صفات>
  block
    text <اه چه گفتم کجاست تا به کجا>
    text <کو یکی وصف لایق چو تو ذات>
  block
    text <هر که در عشق روت غوطی خورد>
    text <ریش خندی زند به هست و فوات>
  block
    text <شرق تا غرب شکرین گردد>
    text <گر نماید بدو شکرت نبات>
  block
    text <جان من جام عشق دلبر دید>
    text <لعل چون خون خویش گفت که‌هات>
  block
    text <جان بنوشید و از سرش تا پای>
    text <آتشی برفروخت از شررات>
  block
    text <مست شد جان چنان که نشناسد>
    text <خویشتن را ز می جز از طاعات>
  block
    text <بانگ آمد ز عرش مژده تو را>
    text <که ز من درگذشت نور عطات>
  block
    text <مژده از بخششی که نتوان یافت>
    text <به دو صد سال خون چشم و عنات>
  block
    text <که به هر قطره از پیاله او>
    text <مرده زنده شود عجوز فتات>
  block
    text <گرش از عشق دوست بو بودی>
    text <کی نگوسار گشتی هرگز لات>
  block
    text <چون شدی مست او کجا دانی>
    text <تو رکوع و سجود در صلوات>
  block
    text <چونک بیخود شدی ز پرتو عشق>
    text <جسم آن شاه ماست جان صلات>
  block
    text <چو بمردی به پای شمس الدین>
    text <زنده گشتی تو ایمنی ز ممات>
  block
    text <داد مخدوم از خداوندیش>
    text <بهر ملک ابد مثال و برات>
