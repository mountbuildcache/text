
text <مرا تو گوش گرفتی همی‌کشی به کجا>
  block
    text <مرا تو گوش گرفتی همی‌کشی به کجا>
    text <بگو که در دل تو چیست چیست عزم تو را>
  block
    text <چه دیگ پخته‌ای از بهر من عزیزا دوش>
    text <خدای داند تا چیست عشق را سودا>
  block
    text <چو گوش چرخ و زمین و ستاره در کف توست>
    text <کجا روند همان جا که گفته‌ای که بیا>
  block
    text <مرا دو گوش گرفتی و جمله را یک گوش>
    text <که می‌زنم ز بن هر دو گوش طال بقا>
  block
    text <غلام پیر شود خواجه‌اش کند آزاد>
    text <چو پیر گشتم از آغاز بنده کرد مرا>
  block
    text <نه کودکان به قیامت سپیدمو خیزند>
    text <قیامت تو سیه موی کرد پیران را>
  block
    text <چو مرده زنده کنی پیر را جوان سازی>
    text <خموش کردم و مشغول می‌شوم به دعا>
