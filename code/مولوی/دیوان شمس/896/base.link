
text <غره مشو گر ز چرخ کار تو گردد بلند>
  block
    text <غره مشو گر ز چرخ کار تو گردد بلند>
    text <زانک بلندت کند تا بتواند فکند>
  block
    text <قطره آب منی کز حیوان می‌زهد>
    text <لایق قربان نشد تا نشد آن گوسفند>
  block
    text <توده ذرات ریگ تا نشود کوه سخت>
    text <کس نزند بر سرش بیهده زخم کلند>
  block
    text <تا نشود گردنی گردن کس غل ندید>
    text <تا نشود پا روان کس نشود پای بند>
  block
    text <پس سبقت رحمتی در غضبی شد پدید>
    text <زهر بدان کس دهند کوست معود به قند>
  block
    text <برگ که رست از زمین تا که درختی نشد>
    text <آتش نفروزد او شعله نگردد بلند>
  block
    text <باش چو رز میوه دار زور و بلندی مجو>
    text <از پی خرما بدانک خار ورا کس نکند>
  block
    text <از پی میوه ضعیف رسته درختان زفت>
    text <نقش درختان شگرف صورت میوه نژند>
  block
    text <دل مثل اولیاست استن جسم جهان>
    text <جسم به دل قایمست بی‌خلل و بی‌گزند>
  block
    text <قوت جسم پدید هست دل ناپدید>
    text <تا به کی انکار غیب غیب نگر چند چند>
