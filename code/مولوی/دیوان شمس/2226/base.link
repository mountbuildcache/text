
text <ای بکرده رخت عشاقان گرو>
  block
    text <ای بکرده رخت عشاقان گرو>
    text <خون مریز این عاشقان را و مرو>
  block
    text <بر سر ره تو ز خون آثار بین>
    text <هر طرف تو نعره خونین شنو>
  block
    text <گفتم این دل را که چوگانش ببین>
    text <گر یکی گویی در آن چوگان بدو>
  block
    text <گفت دل کاندر خم چوگان او>
    text <کهنه گشتم صد هزاران بار و نو>
  block
    text <کی نهان گردد ز چوگان گوی دل>
    text <کاندر آن صحرا نه چاه است و نه گو>
  block
    text <گربه جان عطسه شیر ازل>
    text <شیر لرزد چون کند آن گربه مو>
  block
    text <زر کان شمس تبریزی است این>
    text <صاف باشد گر بجویی جو به جو>
