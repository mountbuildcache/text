
text <خبرت هست که در شهر شکر ارزان شد>
  block
    text <خبرت هست که در شهر شکر ارزان شد>
    text <خبرت هست که دی گم شد و تابستان شد>
  block
    text <خبرت هست که ریحان و قرنفل در باغ>
    text <زیر لب خنده زنانند که کار آسان شد>
  block
    text <خبرت هست که بلبل ز سفر بازرسید>
    text <در سماع آمد و استاد همه مرغان شد>
  block
    text <خبرت هست که در باغ کنون شاخ درخت>
    text <مژده نو بشنید از گل و دست افشان شد>
  block
    text <خبرت هست که جان مست شد از جام بهار>
    text <سرخوش و رقص کنان در حرم سلطان شد>
  block
    text <خبرت هست که لاله رخ پرخون آمد>
    text <خبرت هست که گل خاصبک دیوان شد>
  block
    text <خبرت هست ز دزدی دی دیوانه>
    text <شحنه عدل بهار آمد او پنهان شد>
  block
    text <بستدند آن صنمان خط عبور از دیوان>
    text <تا زمین سبز شد و باسر و باسامان شد>
  block
    text <شاهدان چمن ار پار قیامت کردند>
    text <هر یک امسال به زیبایی صد چندان شد>
  block
    text <گلرخانی ز عدم چرخ زنان آمده‌اند>
    text <کانجم چرخ نثار قدم ایشان شد>
  block
    text <ناظر ملک شد آن نرگس معزول شده>
    text <غنچه طفل چو عیسی فطن و خط خوان شد>
  block
    text <بزم آن عشرتیان بار دگر زیب گرفت>
    text <باز آن باد صبا باده ده بستان شد>
  block
    text <نقش‌ها بود پس پرده دل پنهانی>
    text <باغ‌ها آینه سر دل ایشان شد>
  block
    text <آنچ بینی تو ز دل جوی ز آیینه مجوی>
    text <آینه نقش شود لیک نتاند جان شد>
  block
    text <مردگان چمن از دعوت حق زنده شدند>
    text <کفرهاشان همه از رحمت حق ایمان شد>
  block
    text <باقیان در لحدند و همه جنبان شده‌اند>
    text <زانک زنده نتواند گرو زندان شد>
  block
    text <گفت بس کن که من این را به از این شرح کنم>
    text <من دهان بستم کو آمد و پایندان شد>
  block
    text <هم لب شاه بگوید صفت جمله تمام>
    text <گر خلاصه ز شما در کنف کتمان شد>
