
text <ای خیره نظر در جو پیش آ و بخور آبی>
  block
    text <ای خیره نظر در جو پیش آ و بخور آبی>
    text <بیهوده چه می‌گردی بر آب چو دولابی>
  block
    text <صحراست پر از شکر دریاست پر از گوهر>
    text <یک جو نبری زین دو بی‌کوشش و اسبابی>
  block
    text <گر مرد تماشایی چون دیده بنگشایی>
    text <بگشادن چشم ارزد تا بانی مهتابی>
  block
    text <محراب بسی دیدی در وی بنگنجیدی>
    text <اندر نظر حربی بشکافد محرابی>
  block
    text <ما تشنه و هر جانب یک چشمه حیوانی>
    text <ما طامع و پیش و پس دریا کف وهابی>
  block
    text <ره چیست میان ما جز نقص عیان ما>
    text <کو پرده میان ما جز چشم گران خوابی>
  block
    text <شش نور همی‌بارد زان ابر که حق آرد>
    text <جسمت مثل بامی هر حس تو میزانی>
  block
    text <شش چشمه پیوسته می‌گردد شب بسته>
    text <زان سوش روان کرده آن فاتح ابوابی>
  block
    text <خورشید و قمر گاهی شب افتد در چاهی>
    text <بیرون کشدش زان چه بی‌آلت و قلابی>
  block
    text <صد صنعت سلطانی دارد ز تو پنهانی>
    text <زیرا که ضعیفی تو بی‌طاقت و بی‌تابی>
  block
    text <این مفرش و آن کیوان افلاک ورای آن>
    text <بر کف خدا لرزان ماننده سیمابی>
  block
    text <دریا چو چنان باشد کف درخور آن باشد>
    text <اندر صفتش خاطر هست احول و کذابی>
  block
    text <بگریزد عقل و جان از هیبت آن سلطان>
    text <چون دیو که بگریزد از عمر خطابی>
  block
    text <بکری برمد از شو معشوق جهانش او>
    text <از جان عزیز خود بیگانه و صخابی>
  block
    text <ره داده به دام خود صد زاغ پی بازی>
    text <چون باز به دام آمد برداشته مضرابی>
  block
    text <خاموش که آن اسعد این را به از این گوید>
    text <بی‌صفقه صفاقی بی‌شرفه دبابی>
