
text <در خانه خود یافتم از شاه نشانی>
  block
    text <در خانه خود یافتم از شاه نشانی>
    text <انگشتری لعل و کمر خاصه کانی>
  block
    text <دوش آمده بوده‌ست و مرا خواب ببرده>
    text <آن شاه دلارامم و آن محرم جانی>
  block
    text <بشکسته دو صد کاسه و کوزه شه من دوش>
    text <از عربده مستانه بدان شیوه که دانی>
  block
    text <گویی که گزیده‌ست ز مستی رخ من بر>
    text <کز شاه رخ من بر کاری است نهانی>
  block
    text <امروز در این خانه همی‌بوی نگار است>
    text <زین بوی به هر گوشه نگاری است عیانی>
  block
    text <خون در تن من باده صرف است از این بوی>
    text <هر موی ز من هندوی مست است شبانی>
  block
    text <گوشی بنه و نعره مستانه شنو تو>
    text <از قامت چون چنگ من الحان اغانی>
  block
    text <هم آتش و هم باده و خرگاه چو نقد است>
    text <پیران طریقت بپذیرند جوانی>
  block
    text <در آینه شمس حق و دین شه تبریز>
    text <هم صورت کل شهره و هم بحر معانی>
