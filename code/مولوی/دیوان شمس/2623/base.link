
text <ما گوش شماییم شما تن زده تا کی>
  block
    text <ما گوش شماییم شما تن زده تا کی>
    text <ما مست و خراباتی و بیخود شده تا کی>
  block
    text <ما سوخته حالان و شما سیر و ملولان>
    text <آخر بنگویید که این قاعده تا کی>
  block
    text <دل زیر و زبر گشت مها چند زنی طشت>
    text <مجلس همه شوریده بتا عربده تا کی>
  block
    text <دی عقل درافتاد و به کف کرده عصایی>
    text <در حلقه رندان شده کاین مفسده تا کی>
  block
    text <چون ساقی ما ریخت بر او جام شرابی>
    text <بشکست در صومعه کاین معبده تا کی>
  block
    text <تسبیح بینداخت و ز سالوس بپرداخت>
    text <کاین نوبت شادی است غم بیهده تا کی>
  block
    text <آن‌ها که خموشند به مستی مزه نوشند>
    text <ای در سخن بی‌مزه گرم آمده تا کی>
