
text <شمع جهان دوش نبد نور تو در حلقه ما>
  block
    text <شمع جهان دوش نبد نور تو در حلقه ما>
    text <راست بگو شمع رخت دوش کجا بود کجا>
  block
    text <سوی دل ما بنگر کز هوس دیدن تو>
    text <دولت آن جا که در او حسن تو بگشاد قبا>
  block
    text <دوش به هر جا که بدی دانم کامروز ز غم>
    text <گشته بود همچو دلم مسجد لا حول و لا>
  block
    text <دوش همی‌گشتم من تا به سحر ناله کنان>
    text <بدرک بالصبح بدا هیج نومی‌و نفی>
  block
    text <سایه نوری تو و ما جمله جهان سایه تو>
    text <نور کی دیدست که او باشد از سایه جدا>
  block
    text <گاه بود پهلوی او گاه شود محو در او>
    text <پهلوی او هست خدا محو در او هست لقا>
  block
    text <سایه زده دست طلب سخت در آن نور عجب>
    text <تا چو بکاهد بکشد نور خدایش به خدا>
  block
    text <شرح جدایی و درآمیختگی سایه و نور>
    text <لا یتناهی و لئن جئت بضعف مددا>
  block
    text <نور مسبب بود و هر چه سبب سایه او>
    text <بی سببی قد جعل الله لکل سببا>
  block
    text <آینه همدگر افتاد مسبب و سبب>
    text <هر کی نه چون آینه گشتست ندید آینه را>
