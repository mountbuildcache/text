
text <ای صید رخ تو شیر و آهو>
  block
    text <ای صید رخ تو شیر و آهو>
    text <پنهان ز کجا شود چنان رو>
  block
    text <چندانک توانیش تو می‌پوش>
    text <می‌بند نقاب توی بر تو>
  block
    text <در روزن سینه‌ها بتابید>
    text <خورشید ز مطلع ترازو>
  block
    text <اندر عدم و وجود افکند>
    text <صد غلغله عشق که تعالوا>
  block
    text <ای قند دو لعل تو خردسوز>
    text <وی تیر دو چشم تو جگرجو>
  block
    text <سی بیت دگر بخواست گفتن>
    text <مستیش کشید گوش از آن سو>
  block
    text <سی بیت فروختم به یک بیت>
    text <بیتی که گشاده شد در آن کو>
