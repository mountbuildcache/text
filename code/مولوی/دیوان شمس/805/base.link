
text <یا رب این بوی که امروز به ما می‌آید>
  block
    text <یا رب این بوی که امروز به ما می‌آید>
    text <ز سراپرده اسرار خدا می‌آید>
  block
    text <بوستان را کرمش خلعت نو می‌پوشد>
    text <خستگان را ز دواخانه دوا می‌آید>
  block
    text <در نمازند درختان و به تسبیح طیور>
    text <در رکوعست بنفشه که دوتا می‌آید>
  block
    text <هر چه آمد سوی هستی ره هستی گم کرد>
    text <که ز مستی نشناسد که کجا می‌آید>
  block
    text <از یکی روح در این راه چو رو واپس کرد>
    text <اصل خود دید ز ارواح جدا می‌آید>
  block
    text <رنگ او یافت از آن روی چنین خوش رنگست>
    text <بوی او یافت کز او بوی وفا می‌آید>
  block
    text <مست او گشت از آن رو همگان مست ویند>
    text <خوش لقا گشت کز آن ماه لقا می‌آید>
  block
    text <نی بگویم ز ملولی کسی غم نخورم>
    text <که شکر رشک برد ز آنچ مرا می‌آید>
  block
    text <زان دلیرست که با شیر ژیان رو کردست>
    text <زان کریمست که از گنج عطا می‌آید>
  block
    text <آنک سرمست نباشد برمد از مردم>
    text <تا نگویند کز او بوی صبا می‌آید>
  block
    text <بس کن ای دوست که سنبوسه چو بسیار خوری>
    text <که ز سنبوسه تو را بوی گیا می‌آید>
