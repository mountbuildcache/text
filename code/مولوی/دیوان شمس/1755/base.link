
text <در طریقت دو صد کمین دارم>
  block
    text <در طریقت دو صد کمین دارم>
    text <لیک صد چشم خرده بین دارم>
  block
    text <این نشان‌ها که بر رخم پیداست>
    text <دانک از شاه همنشین دارم>
  block
    text <آن یکی گنج کز جهان بیش است>
    text <در دل و جان خود دفین دارم>
  block
    text <ظلمت شک جای من بادا>
    text <گر از آن رو سر یقین دارم>
  block
    text <من نهانی ز جبرئیل امین>
    text <جبرئیل دگر امین دارم>
  block
    text <نقش چین مر مرا چه کار آید>
    text <چونک بر رخ ز عشق چین دارم>
  block
    text <اسپ اقبال را ببرم پی>
    text <زانک بر پشت عشق زین دارم>
  block
    text <پای دار است جان من در عشق>
    text <چونک پاهای آهنین دارم>
  block
    text <از دمم بوی باغ می آید>
    text <کز درون باغ و یاسمین دارم>
  block
    text <از فرح پایم از زمین دور است>
    text <چونک در لامکان زمین دارم>
  block
    text <رو به تبریز شرح این بطلب>
    text <زانک من این ز شمس دین دارم>
