
text <بجه بجه ز جهان تا شه جهان باشی>
  block
    text <بجه بجه ز جهان تا شه جهان باشی>
    text <شکر ستان هله تا تو شکرستان باشی>
  block
    text <بجه بجه چو شهاب از برای کشتن دیو>
    text <چو ز اختری بجهی قلب آسمان باشی>
  block
    text <چو عزم بحر کند نوح کشتی‌اش باشی>
    text <رود به چرخ مسیحا تو نردبان باشی>
  block
    text <گهی چو عیسی مریم طبیب جان گردی>
    text <گهی چو موسی عمران روی شبان باشی>
  block
    text <ز بهر پختن تو آتشیست روحانی>
    text <چو پس جهی چو زنان خام قلتبان باشی>
  block
    text <ز آتش ار نگریزی تمام پخته شوی>
    text <چو نان پخته رئیس و عزیز خوان باشی>
  block
    text <چو خوان برآیی و اخوان تو را قبول کنند>
    text <مثال نان مدد جان شوی و جان باشی>
  block
    text <اگر چه معدن رنجی به صبر گنج شوی>
    text <اگر چه خانه غیبی تو غیب دان باشی>
  block
    text <من این بگفتم و از آسمان ندا آمد>
    text <به گوش جان که چنین گر شوی چنان باشی>
  block
    text <خمش دهان پی آنست تا شکرخایی>
    text <نه آن که سست فکندی زنخ زنان باشی>
