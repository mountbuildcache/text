
text <ای از نظرت مست شده اسم و مسما>
  block
    text <ای از نظرت مست شده اسم و مسما>
    text <ای یوسف جان گشته ز لب‌های شکرخا>
  block
    text <ما را چه از آن قصه که گاو آمد و خر رفت>
    text <هین وقت لطیفست از آن عربده بازآ>
  block
    text <ای شاه تو شاهی کن و آراسته کن بزم>
    text <ای جان ولی نعمت هر وامق و عذرا>
  block
    text <هم دایه جان‌هایی و هم جوی می و شیر>
    text <هم جنت فردوسی و هم سدره خضرا>
  block
    text <جز این بنگوییم وگر نیز بگوییم>
    text <گویید خسیسان که محالست و علالا>
  block
    text <خواهی که بگویم بده آن جام صبوحی>
    text <تا چرخ به رقص آید و صد زهره زهرا>
  block
    text <هر جا ترشی باشد اندر غم دنیی>
    text <می‌غرد و می‌برد از آن جای دل ما>
  block
    text <برخیز بخیلانه در خانه فروبند>
    text <کان جا که تویی خانه شود گلشن و صحرا>
  block
    text <این مه ز کجا آمد وین روی چه رویست>
    text <این نور خداییست تبارک و تعالی>
  block
    text <هم قادر و هم قاهر و هم اول و آخر>
    text <اول غم و سودا و به آخر ید بیضا>
  block
    text <هر دل که نلرزیدت و هر چشم که نگریست>
    text <یا رب خبرش ده تو از این عیش و تماشا>
  block
    text <تا شید برآرد وی و آید به سر کوی>
    text <فریاد برآرد که تمنیت تمنا>
  block
    text <نگذاردش آن عشق که سر نیز بخارد>
    text <شاباش زهی سلسله و جذب و تقاضا>
  block
    text <در شهر چو من گول مگر عشق ندیدست>
    text <هر لحظه مرا گیرد این عشق ز بالا>
  block
    text <هر داد و گرفتی که ز بالاست لطیفست>
    text <گر حاذق جدست وگر عشوه تیبا>
