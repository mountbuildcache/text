
text <ای صوفیان عشق بدرید خرقه‌ها>
  block
    text <ای صوفیان عشق بدرید خرقه‌ها>
    text <صد جامه ضرب کرد گل از لذت صبا>
  block
    text <کز یار دور ماند و گرفتار خار شد>
    text <زین هر دو درد رست گل از امر ایتیا>
  block
    text <از غیب رو نمود صلایی زد و برفت>
    text <کاین راه کوتهست گرت نیست پا روا>
  block
    text <من هم خموش کردم و رفتم عقیب گل>
    text <از من سلام و خدمت ریحان و لاله را>
  block
    text <دل از سخن پر آمد و امکان گفت نیست>
    text <ای جان صوفیان بگشا لب به ماجرا>
  block
    text <زان حال‌ها بگو که هنوز آن نیامده‌ست>
    text <چون خوی صوفیان نبود ذکر مامضی>
