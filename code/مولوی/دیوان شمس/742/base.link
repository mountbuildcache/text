
text <عشق عاشق را ز غیرت نیک دشمن رو کند>
  block
    text <عشق عاشق را ز غیرت نیک دشمن رو کند>
    text <چونک رد خلق کردش عشق رو با او کند>
  block
    text <کنک شاید خلق را آن کس نشاید عشق را>
    text <زانک جان روسپی باشد که او صد شو کند>
  block
    text <چون نشاید دیگران را تا همه ردش کنند>
    text <شاه عشقش بعد از آن با خویش همزانو کند>
  block
    text <زانک خلقش چون براند خو ز خلقان واکند>
    text <باطن و ظاهر همه با عشق خوش خو خو کند>
  block
    text <جان قبول خلق یابد خاطرش آن جا کشد>
    text <دل به مهر هر کسی دزدیده رو هر سو کند>
  block
    text <چون ببیند عشق گوید زلف من سایه فکند>
    text <وانگهی عاشق در این دم مشک و عنبر بو کند>
  block
    text <مشک و عنبر را کنم من خصم آن مغز و دماغ>
    text <تا که عاشق از ضرورت ترک این هر دو کند>
  block
    text <گر چه هم بر یاد ما بو کرد عاشق مشک را>
    text <نوطلب باشد که همچون طفلکان کوکو کند>
  block
    text <چونک از طفلی برون شد چشم دانش برگشاد>
    text <بر لب جو کی دوادو بر نشان جو کند>
  block
    text <عاشق نوکار باشی تلخ گیر و تلخ نوش>
    text <تا تو را شیرین ز شهد خسروی دارو کند>
  block
    text <تا بود کز شمس تبریزی بیابی مستیی>
    text <از ورای هر دو عالم کان تو را بی‌تو کند>
