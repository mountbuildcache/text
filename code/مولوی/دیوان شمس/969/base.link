
text <سیبکی نیم سرخ و نیمی زرد>
  block
    text <سیبکی نیم سرخ و نیمی زرد>
    text <زعفران لاله را حکایت کرد>
  block
    text <چون جدا گشت عاشق از معشوق>
    text <نیمه‌ای خنده بود و نیمی درد>
  block
    text <سست پایی بمانده بر جایی>
    text <پاک می‌کرد از رخ مه گرد>
  block
    text <دست می‌کوفت نیز می‌لافید>
    text <کاین چنین صنعتی کسی ناورد>
  block
    text <صعوه پرشکسته‌ای دیدی>
    text <بیضه چرخ زیر پر پرورد>
  block
    text <باز شد خنده خانه این جا>
    text <رو بجو یار خنده‌ای ای مرد>
  block
    text <ناز تا کی کنند این زشتان>
    text <بازگونه همی‌رود این نرد>
  block
    text <جفت و طاق از چه روی می‌بازند>
    text <چون ندانند جفت را از فرد>
  block
    text <بهل این تا بیار خویش رویم>
    text <آنک رویش هزار لاله و ورد>
