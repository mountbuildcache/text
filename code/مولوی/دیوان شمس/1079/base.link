
text <بهر شهوت جان خود را می‌دهی همچون ستور>
  block
    text <بهر شهوت جان خود را می‌دهی همچون ستور>
    text <وز برای جان خود که می‌دهی وانگه به زور>
  block
    text <می‌ستانی از خسان تا وادهی ده چارده>
    text <در هوای شاهدی و لقمه‌ای ای بی‌حضور>
  block
    text <آن سبدکش می‌کشد آن لقمه‌ها را تون به تون>
    text <می‌دواند مرده کش مر شاهدت را گور گور>
  block
    text <لقمه‌ات مردار آمد شاهدت هم مرده‌ای>
    text <در میان این دو مرده چون نمی‌باشی نفور>
  block
    text <چشم آخر را ببند و چشم آخر برگشا>
    text <آخر هر چیز بنگر تا بگیرد چشم نور>
