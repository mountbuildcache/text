
text <از دل به دل برادر گویند روزنیست>
  block
    text <از دل به دل برادر گویند روزنیست>
    text <روزن مگیر گیر که سوراخ سوزنیست>
  block
    text <هر کس که غافل آمد از این روزن ضمیر>
    text <گر فاضل زمانه بود گول و کودنیست>
  block
    text <زان روزنه نظر کن در خانه جلیس>
    text <بنگر که ظلمت است در او یا که روشنیست>
  block
    text <گر روشن است و بر تو زند برق روشنش>
    text <می‌دان که کان لعل و عقیق است و معدنیست>
  block
    text <پهلوی او نشین که امیر است و پهلوان>
    text <گل در رهش بکار که سروی و سوسنی است>
  block
    text <در گردنش درآر دو دست و کنار گیر>
    text <برخور از آن کنار که مرفوع گردنیست>
  block
    text <رو رخت سوی او کش و پهلوش خانه گیر>
    text <کان جا فرشتگان را آرام و مسکنیست>
  block
    text <خواهم که شرح گویم می‌لرزد این دلم>
    text <زیرا غریب و نادر و بی‌ما و بی‌منیست>
  block
    text <آن جا که او نباشد این جان و این بدن>
    text <از همدگر رمیده چو آبی و روغنیست>
  block
    text <خواهی بلرز و خواه ملرز اینت گفتنیست>
    text <گر بر لب و دهانم خود بند آهنیست>
  block
    text <آهن شکافتن بر داوود عشق چیست>
    text <خامش که شاه عشق عجایب تهمتنیست>
