
text <آرایش باغ آمد این روی چه روی است این>
  block
    text <آرایش باغ آمد این روی چه روی است این>
    text <مستی دماغ آمد این بوی چه بوی است این>
  block
    text <این خانه جنات است یا کوی خرابات است>
    text <یا رب که چه خانه‌ست این یا رب که چه کوی است این>
  block
    text <در دل صفت کوثر جویی ز می احمر>
    text <دل پر شده از دلبر یا رب که چه جوی است این>
  block
    text <ای بر سر هر پشته از درد تو صد کشته>
    text <تو پرده فروهشته ای دوست چه خوی است این>
  block
    text <جان‌ها که به ذوق آمد در عشق دو جوق آمد>
    text <در عشق شراب است آن در عشق سبوی است این>
