
text <بده ای دوست شرابی که خدایی است خدایی>
  block
    text <بده ای دوست شرابی که خدایی است خدایی>
    text <نه در او رنج خماری نه در او خوف جدایی>
  block
    text <چو دهان نیست مکانش همه اجزاش دهانش>
    text <ز زمین نیست نباتش که سمایی است سمایی>
  block
    text <ببرد بو خبر آن کس که بود جان مقدس>
    text <نبود مرده که کرکس کندش مرده ربایی>
  block
    text <به دل طور درآید ز حجر نور برآید>
    text <چو شود موسی عمران ارنی گو به سقایی>
  block
    text <می لعل رمضانی ز قدح‌های نهانی>
    text <که به هر جات بگیرد تو ندانی که کجایی>
  block
    text <رمضان خسته خود را و دهان بسته خود را>
    text <تو مپندار کز آن می نکند روح فزایی>
