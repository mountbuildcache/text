
text <ای بمرده هر چه جان در پای او>
  block
    text <ای بمرده هر چه جان در پای او>
    text <هر چه گوهر غرقه در دریای او>
  block
    text <آتش عشقش خدایی می‌کند>
    text <ای خدا هیهای او هیهای او>
  block
    text <جبرئیل و صد چو او گر سر کشد>
    text <از سجود درگهش ای وای او>
  block
    text <چون مثالی برنویسد در فراق>
    text <خون ببارد از خم طغرای او>
  block
    text <هر کی ماند زین قیامت بی‌خبر>
    text <تا قیامت وای او ای وای او>
  block
    text <هر کی ناگه از چنان مه دور ماند>
    text <ای خدایا چون بود شب‌های او>
  block
    text <در نظاره عاشقان بودیم دوش>
    text <بر شمار ریگ در صحرای او>
  block
    text <خیمه در خیمه طناب اندر طناب>
    text <پیش شاه عشق و لشکرهای او>
  block
    text <خیمه جان را ستون از نور پاک>
    text <نور پاک از تابش سیمای او>
  block
    text <آب و آتش یک شده ز امروز او>
    text <روز و شب محو است در فردای او>
  block
    text <عشق شیر و عاشقان اطفال شیر>
    text <در میان پنجه صدتای او>
  block
    text <طفل شیر از زخم شیر ایمن بود>
    text <بر سر پستان شیرافزای او>
  block
    text <در کدامین پرده پنهان بود عشق>
    text <کس نداند کس نبیند جای او>
  block
    text <عشق چون خورشید ناگه سر کند>
    text <برشود تا آسمان غوغای او>
