
text <کیست در این شهر که او مست نیست>
  block
    text <کیست در این شهر که او مست نیست>
    text <کیست در این دور کز این دست نیست>
  block
    text <کیست که از دمدمه روح قدس>
    text <حامله چون مریم آبست نیست>
  block
    text <کیست که هر ساعت پنجاه بار>
    text <بسته آن طره چون شست نیست>
  block
    text <چیست در آن مجلس بالای چرخ>
    text <از می و شاهد که در این پست نیست>
  block
    text <می‌نهلد می که خرد دم زند>
    text <تا بنگویند که پیوست نیست>
  block
    text <جان بر او بسته شد و لنگ ماند>
    text <زانک از این جاش برون جست نیست>
  block
    text <بوالعجب بوالعجبان را نگر>
    text <هیچ تو دیدی که کسی هست نیست>
  block
    text <برپرد آن دل که پرش شه شکست>
    text <بر سر این چرخ کش اشکست نیست>
  block
    text <نیست شو و واره از این گفت و گوی>
    text <کیست کز این ناطقه وارست نیست>
