
text <هین که هنگام صابران آمد>
  block
    text <هین که هنگام صابران آمد>
    text <وقت سختی و امتحان آمد>
  block
    text <این چنین وقت عهدها شکنند>
    text <کارد چون سوی استخوان آمد>
  block
    text <عهد و سوگند سخت سست شود>
    text <مرد را کار چون به جان آمد>
  block
    text <هله ای دل تو خویش سست مکن>
    text <دل قوی کن که وقت آن آمد>
  block
    text <چون زر سرخ اندر آتش خند>
    text <تا بگویند زر کان آمد>
  block
    text <گرم خوش رو به پیش تیغ اجل>
    text <بانگ برزن که پهلوان آمد>
  block
    text <با خدا باش و نصرت از وی خواه>
    text <که مددها ز آسمان آمد>
  block
    text <ای خدا آستین فضل فشان>
    text <چونک بنده بر آستان آمد>
  block
    text <چون صدف ما دهان گشادستیم>
    text <کابر فضل تو درفشان آمد>
  block
    text <ای بسا خار خشک کز دل او>
    text <در پناه تو گلستان آمد>
  block
    text <من نشان کرده‌ام تو را که ز تو>
    text <دلخوشی‌های بی‌نشان آمد>
  block
    text <وقت رحمست و وقت عاطفت است>
    text <که مرا زخم بس گران آمد>
  block
    text <ای ابابیل هین که بر کعبه>
    text <لشکر و پیل بی‌کران آمد>
  block
    text <عقل گوید مرا خمش کن بس>
    text <که خداوند غیب دان آمد>
  block
    text <من خمش کردم ای خدا لیکن>
    text <بی من از خان من فغان آمد>
  block
    text <ما رمیت اذ رمیت هم ز خداست>
    text <تیر ناگه کز این کمان آمد>
