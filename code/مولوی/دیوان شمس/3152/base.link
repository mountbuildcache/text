
text <گر چه تو نیم شب رسیدستی>
  block
    text <گر چه تو نیم شب رسیدستی>
    text <صبح عشاق را کلیدستی>
  block
    text <ناپدیدی چو جان در این عالم>
    text <در جهان دلم پدیدستی>
  block
    text <همه شب جان تو را شود قربان>
    text <ز آن که تو بامداد عیدستی>
  block
    text <ز آدمی چون پری رمیدم من>
    text <تا ز من ای پری رمیدستی>
  block
    text <در مزیدم چو دولت منصور>
    text <چون مرا تو ابایزیدستی>
  block
    text <ای بسا نازکان و خامان را>
    text <چون من سوخته پزیدستی>
  block
    text <شمس تبریز سرمه دیگر>
    text <در دو دیده خرد کشیدستی>
