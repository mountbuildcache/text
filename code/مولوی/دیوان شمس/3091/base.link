
text <اگر دمی بگذاری هوا و نااهلی>
  block
    text <اگر دمی بگذاری هوا و نااهلی>
    text <ببینی آنچ نبی دید و آنچ دید ولی>
  block
    text <خدا ندانی خود را و خاص بنده شوی>
    text <خدای را تو ببینی به رغم معتزلی>
  block
    text <اگر تو رند تمامی ز احمقان بگریز>
    text <گشا دو چشم دلت را به نور لم یزلی>
  block
    text <مگوی غیب کسان را به غیب دان بنگر>
    text <زبان ز جهل بدوز و دگر مکن دغلی>
  block
    text <وضو ز اشک بساز و نماز کن به نیاز>
    text <خراب و مست شو ای جان ز باده ازلی>
  block
    text <برآر نعره ارنی به طور موسی وار>
    text <بزن تو گردن کافر غزا بکن چو علی>
  block
    text <دکان قند طلب کن ز شمس تبریزی>
    text <تو مرد سرکه فروشی چه لایق عسلی>
