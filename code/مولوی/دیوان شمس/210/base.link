
text <گر نه تهی باشدی بیشترین جوی‌ها>
  block
    text <گر نه تهی باشدی بیشترین جوی‌ها>
    text <خواجه چرا می‌دود تشنه در این کوی‌ها>
  block
    text <خم که در او باده نیست هست خم از باد پر>
    text <خم پر از باد کی سرخ کند روی‌ها>
  block
    text <هست تهی خارها نیست در او بوی گل>
    text <کور بجوید ز خار لطف گل و بوی‌ها>
  block
    text <با طلب آتشین روی چو آتش ببین>
    text <بر پی دودش برو زود در این سوی‌ها>
  block
    text <در حجب مشک موی روی ببین اه چه روی>
    text <آنک خدایش بشست دور ز روشوی‌ها>
  block
    text <بر رخ او پرده نیست جز که سر زلف او>
    text <گاه چو چوگان شود گاه شود گوی‌ها>
  block
    text <از غلط عاشقان از تبش روی او>
    text <صورت او می‌شود بر سر آن موی‌ها>
  block
    text <هی که بسی جان‌ها موی به مو بسته‌اند>
    text <چون مگسان شسته‌اند بر سر چربوی‌ها>
  block
    text <باده چو از عقل برد رنگ ندارد رواست>
    text <حسن تو چون یوسفیست تا چه کنم خوی‌ها>
  block
    text <آهوی آن نرگسش صید کند جز که شیر>
    text <راست شود روح چون کژ کند ابروی‌ها>
  block
    text <مفخر تبریزیان شمس حق بی‌زیان>
    text <توی به تو عشق توست باز کن این توی‌ها>
