
text <هر دم ای دل سوی جانان می‌روی>
  block
    text <هر دم ای دل سوی جانان می‌روی>
    text <وز نظرها سخت پنهان می‌روی>
  block
    text <جامه‌ها را چاک کردی همچو ماه>
    text <در پی خورشید رخشان می‌روی>
  block
    text <ای نشسته با حریفان بر زمین>
    text <وز درون بر هفت کیوان می‌روی>
  block
    text <پیش مهمانان به صورت حاضری>
    text <سوی صورتگر به مهمان می‌روی>
  block
    text <چون قلم بر دست آن نقاش چست>
    text <در میان نقش انسان می‌روی>
  block
    text <همچو آبی می‌روی در زیر کاه>
    text <آب حیوانی به بستان می‌روی>
  block
    text <در جهان غمگین نماندی گر تو را>
    text <چشم دیدی چون خرامان می‌روی>
  block
    text <ای دریغا خلق دیدی مر تو را>
    text <چون نهان از جمله خلقان می‌روی>
  block
    text <حال ما بنگر ببر پیغام ما>
    text <چون به پیش تخت سلطان می‌روی>
