
text <در غم یار یار بایستی>
  block
    text <در غم یار یار بایستی>
    text <یا غمم را کنار بایستی>
  block
    text <به یکی غم چو جان نخواهم داد>
    text <یک چه باشد هزار بایستی>
  block
    text <دشمن شادکام بسیارند>
    text <دوستی غمگسار بایستی>
  block
    text <در فراقند زین سفر یاران>
    text <این سفر را قرار بایستی>
  block
    text <تا بدانستیی ز دشمن و دوست>
    text <زندگانی دوبار بایستی>
  block
    text <شیر بیشه میان زنجیرست>
    text <شیر در مرغزار بایستی>
  block
    text <ماهیان می‌طپند اندر ریگ>
    text <چشمه یا جویبار بایستی>
  block
    text <بلبل مست سخت مخمورست>
    text <گلشن و سبزه زار بایستی>
  block
    text <دیده را عبرت نیست زین پرده>
    text <دیده اعتبار بایستی>
  block
    text <همه گل خواره‌اند این طفلان>
    text <مشفقی دایه وار بایستی>
  block
    text <ره بر آب حیات می‌نبرند>
    text <خضری آبخوار بایستی>
  block
    text <دل پشیمان شده‌ست>
    text <دل امسال پار بایستی>
  block
    text <اندر این شهر قحط خورشیدست>
    text <سایه شهریار بایستی>
  block
    text <شهر سرگین پرست پر گشته‌ست>
    text <مشک نافه تتار بایستی>
  block
    text <مشک از پشک کس نمی‌داند>
    text <مشک را انتشار بایستی>
  block
    text <دولت کودکانه می‌جویند>
    text <دولتی بی‌عثار بایستی>
  block
    text <چون بمیری بمیرد این هنرت>
    text <زین هنرهات عار بایستی>
  block
    text <طالب کار و بار بسیارند>
    text <طالب کردگار بایستی>
  block
    text <مرگ تا در پی‌است روز شبست>
    text <شب ما را نهار بایستی>
  block
    text <دم معدود اندکی ماندست>
    text <نفسی بی‌شمار بایستی>
  block
    text <نفس ایزدی ز سوی یمن>
    text <بر خلایق نثار بایستی>
  block
    text <ملک‌ها ماند و مالکان مردند>
    text <ملکت پایدار بایستی>
  block
    text <عقل بسته شد و هوا مختار>
    text <عقل را اختیار بایستی>
  block
    text <هوش‌ها چون مگس در آن دوغست>
    text <هوش‌ها هوشیار بایستی>
  block
    text <زین چنین دوغ زشت گندیده>
    text <پوز دل را حذار بایستی>
  block
    text <معده پردوغ و گوش پر ز دروغ>
    text <همت الفرار بایستی>
  block
    text <گوش‌ها بسته است لب بربند>
    text <از خرد گوشوار بایستی>
