
text <ز ما برگشتی و با گل فتادی>
  block
    text <ز ما برگشتی و با گل فتادی>
    text <دو چشم خویش سوی گل گشادی>
  block
    text <ز شرم روی ما گل از تو بگریخت>
    text <ز گل واگشتی این جا سر نهادی>
  block
    text <نهادی سر که پای من ببوسی>
    text <نیابی بوسه گل را بوسه دادی>
  block
    text <بدان لب‌ها که بوی گل گرفته‌ست>
    text <نیابی بوسه گر چه اوستادی>
  block
    text <برای رفع بویش این دو لب را>
    text <همی‌مالم به خاکت من ز شادی>
  block
    text <کجا بردارم این لب از تو ای خاک>
    text <ولی فتنه تویی گل را تو زادی>
  block
    text <تو آن خاکی که از حق لطف دزدی>
    text <تو دزدی و مریدی و مرادی>
