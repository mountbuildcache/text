
text <سؤالی دارم ای خواجه خدایی>
  block
    text <سؤالی دارم ای خواجه خدایی>
    text <که امروز این چنین شیرین چرایی>
  block
    text <کی باشد مه که گویم ماه رویی>
    text <کی باشد جان که گویم جان فزایی>
  block
    text <مثالی لایق آن روی خوبت>
    text <بسی شب‌ها ز حق کردم گدایی>
  block
    text <رها کن این همه با ما تو چونی>
    text <تو جانی و به چونی درنیایی>
  block
    text <تو صدساله ره از چونی گذشتی>
    text <میان موج‌های کبریایی>
  block
    text <هوای خویشتن را سر بریدی>
    text <ز میل نفس خود کردی جدایی>
  block
    text <همه میل دل معشوق گشتی>
    text <به تسلیم و رضا و مرتضایی>
  block
    text <از این هم درگذشتم چونی ای جان>
    text <که این دم رستخیز سحرهایی>
  block
    text <همی‌پیچی به صد گون چشم ما را>
    text <به صد صورت جهان را می‌نمایی>
  block
    text <زمانی صورت زندان و چاهی>
    text <زمانی گلستان و دلربایی>
  block
    text <همان یک چیز را گه مار سازی>
    text <گهی بخشی درختی و عصایی>
  block
    text <به دست توست بوقلمون همه چیز>
    text <ز انسان و ز حیوان و نمایی>
  block
    text <گهی نیل است و گاهی خون بسته>
    text <گهی لیل است و گه صبح ضیایی>
  block
    text <بدین خوف و رجاها منعقد شد>
    text <که از هر ضد ضد بر می‌گشایی>
  block
    text <سؤالی چند دارم از تو حل کن>
    text <که مشکل‌های ما را مرتجایی>
  block
    text <سؤال اول آن است ای سخندان>
    text <که هم اول هم آخر جان مایی>
  block
    text <چو اول هم تویی و آخر تویی هم>
    text <ز کی دانم وفا و بی‌وفایی>
  block
    text <دوم آن است ای آن کت دوم نیست>
    text <که رنج احولی را توتیایی>
