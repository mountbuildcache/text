
text <رفتم به کوی خواجه و گفتم که خواجه کو>
  block
    text <رفتم به کوی خواجه و گفتم که خواجه کو>
    text <گفتند خواجه عاشق و مست است و کو به کو>
  block
    text <گفتم فریضه دارم آخر نشان دهید>
    text <من دوستدار خواجه‌ام آخر نیم عدو>
  block
    text <گفتند خواجه عاشق آن باغبان شده‌ست>
    text <او را به باغ‌ها جو یا بر کنار جو>
  block
    text <مستان و عاشقان بر دلدار خود روند>
    text <هر کس که گشت عاشق رو دست از او بشو>
  block
    text <ماهی که آب دید نپاید به خاکدان>
    text <عاشق کجا بماند در دور رنگ و بو>
  block
    text <برف فسرده کو رخ آن آفتاب دید>
    text <خورشید پاک خوردش اگر هست تو به تو>
  block
    text <خاصه کسی که عاشق سلطان ما بود>
    text <سلطان بی‌نظیر وفادار قندخو>
  block
    text <آن کیمیای بی‌حد و بی‌عد و بی‌قیاس>
    text <بر هر مسی که برزد زر شد به ارجعوا>
  block
    text <در خواب شو ز عالم وز شش جهت گریز>
    text <تا چند گول گردی و آواره سو به سو>
  block
    text <ناچار می برندت باری به اختیار>
    text <تا پیش شاه باشدت اعزاز و آبرو>
  block
    text <گر ز آنک در میانه نبودی سرخری>
    text <اسرار کشف کردی عیسیت مو به مو>
  block
    text <بستم ره دهان و گشادم ره نهان>
    text <رستم به یک قنینه ز سودای گفت و گو>
