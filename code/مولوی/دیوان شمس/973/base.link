
text <صوفیان در دمی دو عید کنند>
  block
    text <صوفیان در دمی دو عید کنند>
    text <عنکبوتان مگس قدید کنند>
  block
    text <شمع‌ها می‌زنند خورشیدند>
    text <تا که ظلمات را شهید کنند>
  block
    text <باز هر ذره شد چو نفخه صور>
    text <تا شهید تو را سعید کنند>
  block
    text <چرخ کهنه به گردشان گردد>
    text <تا کهنه‌هاش را جدید کنند>
  block
    text <رغم آن حاسدان که می‌خواهند>
    text <تا قریب تو را بعید کنند>
  block
    text <حاسدان را هم از حسد بخرند>
    text <همه را طالب و مرید کنند>
  block
    text <کیمیای سعادت همه‌اند>
    text <در همه فعل خود بدید کنند>
  block
    text <کیمیایی کنند همه افلاک>
    text <لیک در مدتی مدید کنند>
  block
    text <وان هم از ماه غیب دزدیدند>
    text <که گهی پاک و گه پلید کنند>
  block
    text <خنک آن دم که جمله اجزا را>
    text <بی ز ترکیب‌ها وحید کنند>
  block
    text <بس کن این و سر تنور ببند>
    text <تا که نان‌هات را ثرید کنند>
