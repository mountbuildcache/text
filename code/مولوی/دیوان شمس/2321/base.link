
text <ای دل به کجایی تو آگاه هیی یا نه>
  block
    text <ای دل به کجایی تو آگاه هیی یا نه>
    text <از سر تو برون کن هی سودای گدایانه>
  block
    text <در بزم چنان شاهی در نور چنان ماهی>
    text <خط در دو جهان درکش چه جای یکی خانه>
  block
    text <در دولت سلطانی گر یاوه شود جانی>
    text <یک جان چه محل دارد در خدمت جانانه>
  block
    text <گر جان بداندیشت گوید بد شه پیشت>
    text <ده بر دهن او زن تا کم کند افسانه>
  block
    text <یک دانه به یک بستان بیع است بده بستان>
    text <و آن گاه چو سرمستان می‌گو که زهی دانه>
  block
    text <شاهی نگری خندان چون ماه و دو صد چندان>
    text <بی‌ناز خوشاوندان بی‌زحمت بیگانه>
  block
    text <شمس الحق تبریزی آن کو به تو بازآید>
    text <آن باز بود عرشی بر عرش کند لانه>
