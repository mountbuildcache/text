
text <می‌دان که زمانه نقش سوداست>
  block
    text <می‌دان که زمانه نقش سوداست>
    text <بیرون ز زمانه صورت ماست>
  block
    text <زیرا قفسی‌ست این زمانه>
    text <بیرون همه کوه قاف و عنقاست>
  block
    text <جویی‌ست جهان و ما برونیم>
    text <بر جوی فتاده سایه ماست>
  block
    text <این جا سر نکته‌ای‌ست مشکل>
    text <این جا نبود ولیکن این جاست>
  block
    text <جز در رخ جان مخند ای دل>
    text <بی او همه خنده گریه افزاست>
  block
    text <آن دل نبود که باشد او تنگ>
    text <زان روی که دل فراخ پهناست>
  block
    text <دل غم نخورد غذاش غم نیست>
    text <طوطی‌ست دل و عجب شکرخاست>
  block
    text <مانند درخت سر قدم ساز>
    text <زیرا که ره تو زیر و بالاست>
  block
    text <شاخ ار چه نظر به بیخ دارد>
    text <کان قوت مغز او هم از پاست>
