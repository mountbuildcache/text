
text <چنان کاین دل از آن دلدار مستست>
  block
    text <چنان کاین دل از آن دلدار مستست>
    text <ز خوف صاف ما آن یار مستست>
  block
    text <خمارش نشکنم الا به خونم>
    text <از این شادی دل غمخوار مستست>
  block
    text <شفق وارم به هر صبحی به خون در>
    text <که در هر صبح آن خون خوار مستست>
  block
    text <مده پند و مبر خونم به گردن>
    text <که چشم دلبر کین دار مستست>
  block
    text <چرا این خاک همچون طشت خون‌ست>
    text <که چشم ساقی اسرار مستست>
