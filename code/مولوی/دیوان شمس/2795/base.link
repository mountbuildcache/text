
text <ای تو جان صد گلستان از سمن پنهان شدی>
  block
    text <ای تو جان صد گلستان از سمن پنهان شدی>
    text <ای تو جان جان جانم چون ز من پنهان شدی>
  block
    text <چون فلک از توست روشن پس تو را محجوب چیست>
    text <چونک تن از توست زنده چون ز تن پنهان شدی>
  block
    text <از کمال غیرت حق وز جمال حسن خویش>
    text <ای شه مردان چنین از مرد و زن پنهان شدی>
  block
    text <ای تو شمع نه فلک کز نه فلک بگذشته‌ای>
    text <تا چه سر است اینک تو اندر لگن پنهان شدی>
  block
    text <ای سهیلی کآفتاب از روی تو بیخود شده‌ست>
    text <خیر باشد خیر باشد کز یمن پنهان شدی>
  block
    text <مشک تاتاری به هر دم می‌کند غمزی به خلق>
    text <چونک سلطان خطایی وز ختن پنهان شدی>
  block
    text <گر ز ما پنهان شوی وز هر دو عالم چه عجب>
    text <ای مه بی‌خویشتن کز خویشتن پنهان شدی>
  block
    text <آن چنان پنهان شدی ای آشکار جان‌ها>
    text <تا ز بس پنهانی از پنهان شدن پنهان شدی>
  block
    text <شمس تبریزی به چاهی رفته‌ای چون یوسفی>
    text <ای تو آب زندگی چون از رسن پنهان شدی>
