
text <گر چه در مستی خسی را تو مراعاتی کنی>
  block
    text <گر چه در مستی خسی را تو مراعاتی کنی>
    text <و آنک نفی محض باشد گر چه اثباتی کنی>
  block
    text <آنک او رد دل است از بددرونی‌های خویش>
    text <گر نفاقی پیشش آری یا که طاماتی کنی>
  block
    text <ور تو خود را از بد او کور و کر سازی دمی>
    text <مدح سر زشت او یا ترک زلاتی کنی>
  block
    text <آن تکلف چند باشد آخر آن زشتی او>
    text <بر سر آید تا تو بگریزی و هیهاتی کنی>
  block
    text <او به صحبت‌ها نشاید دور دارش ای حکیم>
    text <جز که در رنجش قضاگو دفع حاجاتی کنی>
  block
    text <مر مناجات تو را با او نباشد همدم او>
    text <جز برای حاجتش با حق مناجاتی کنی>
  block
    text <آن مراعات تو او را در غلط‌ها افکند>
    text <پس ملازم گردد او وز غصه ویلاتی کنی>
  block
    text <آن طرب بگذشت او در پیش چون قولنج ماند>
    text <تا گریزی از وثاق و یا که حیلاتی کنی>
  block
    text <آن کسی را باش کو در گاه رنج و خرمی>
    text <هست همچون جنت و چون حور کش هاتی کنی>
  block
    text <از هواخواهان آن مخدوم شمس الدین بود>
    text <شاید او را گر پرستی یا که چون لاتی کنی>
  block
    text <ور نه بگریز از دگر کس تا به تبریز صفا>
    text <تا شوی مست از جمال و ذوق و حالاتی کنی>
