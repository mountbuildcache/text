
text <خیزید مخسپید که نزدیک رسیدیم>
  block
    text <خیزید مخسپید که نزدیک رسیدیم>
    text <آواز خروس و سگ آن کوی شنیدیم>
  block
    text <والله که نشان‌های قروی ده یارست>
    text <آن نرگس و نسرین و قرنفل که چریدیم>
  block
    text <از ذوق چراگاه و ز اشتاب چریدن>
    text <وز حرص زبان و لب و پدفوز گزیدیم>
  block
    text <چون تیر پریدیم و بسی صید گرفتیم>
    text <گر چه چو کمان از زه احکام خمیدیم>
  block
    text <ما عاشق مستیم به صد تیغ نگردیم>
    text <شیریم که خون دل فغفور چشیدیم>
  block
    text <مستان الستیم به جز باده ننوشیم>
    text <بر خوان جهان نی ز پی آش و ثریدیم>
  block
    text <حق داند و حق دید که در وقت کشاکش>
    text <از ما چه کشیدید وز ایشان چه کشیدیم>
  block
    text <خیزید مخسپید که هنگام صبوح است>
    text <استاره روز آمد و آثار بدیدیم>
  block
    text <شب بود و همه قافله محبوس رباطی>
    text <خیزید کز آن ظلمت و آن حبس رهیدیم>
  block
    text <خورشید رسولان بفرستاد در آفاق>
    text <کاینک یزک مشرق و ما جیش عتیدیم>
  block
    text <هین رو به شفق آر اگر طایر روزی>
    text <کز سوی شفق چون نفس صبح دمیدیم>
  block
    text <هر کس که رسولی شفق را بشناسد>
    text <ما نیز در اظهار بر او فاش و پدیدیم>
  block
    text <وان کس که رسولی شفق را نپذیرد>
    text <هم محرم ما نیست بر او پرده تنیدیم>
  block
    text <خفاش نپذرفت فرودوخت از او چشم>
    text <ما پرده آن دوخته را هم بدریدیم>
  block
    text <تریاق جهان دید و گمان برد که زهر است>
    text <ای مژده دلی را که ز پندار خریدیم>
  block
    text <خامش کن تا واعظ خورشید بگوید>
    text <کو بر سر منبر شد و ما جمله مریدیم>
