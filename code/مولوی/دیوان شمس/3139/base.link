
text <صنما خرگه توم که بسازی و برکنی>
  block
    text <صنما خرگه توم که بسازی و برکنی>
    text <قلمی‌ام به دست تو که تراشی و بشکنی>
  block
    text <منم آن شقه علم که گهم سرنگون کنی>
    text <و گهی بر فراز کوه برآری و برزنی>
  block
    text <منم آن ذره هوا که در این نور روزنم>
    text <سوی روزن از آن روم که تو بالای روزنی>
  block
    text <هله ذره مگو مرا چو جهان گیر خود مرا>
    text <دو جهان بی‌تو آفتاب کجا یافت روشنی>
  block
    text <همگی پوستم هله تو مرا مغز نغز گیر>
    text <همه خشک‌اند مغزها چو نبخشی تو روغنی>
  block
    text <اگرم شاه و بی‌توام چه دروغست ما و من>
    text <و گرم خاک و با توام چه لطیفست آن منی>
  block
    text <به تو نالم تو گوییم که تو را دور کرده‌ام>
    text <که ببینم در این هوا که تو ذره چه می‌کنی>
  block
    text <به یکی ذره آفتاب چرا مشورت کند>
    text <تو بکش هم تو زنده کن مکن ای دوست کردنی>
  block
    text <تو چه می داده‌ای به دل که چپ و راست می‌فتد>
    text <و گهی نی چپ و نه راست و نه ترس و نه ایمنی>
