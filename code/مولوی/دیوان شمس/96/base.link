
text <لب را تو به هر بوسه و هر لوت میالا>
  block
    text <لب را تو به هر بوسه و هر لوت میالا>
    text <تا از لب دلدار شود مست و شکرخا>
  block
    text <تا از لب تو بوی لب غیر نیاید>
    text <تا عشق مجرد شود و صافی و یکتا>
  block
    text <آن لب که بود کون خری بوسه گه او>
    text <کی یابد آن لب شکربوس مسیحا>
  block
    text <می‌دانک حدث باشد جز نور قدیمی>
    text <بر مزبله پرحدث آن گاه تماشا>
  block
    text <آنگه که فنا شد حدث اندر دل پالیز>
    text <رست از حدثی و شود او چاشنی افزا>
  block
    text <تا تو حدثی لذت تقدیس چه دانی>
    text <رو از حدثی سوی تبارک و تعالی>
  block
    text <زان دست مسیح آمد داروی جهانی>
    text <کو دست نگه داشت ز هر کاسه سکبا>
  block
    text <از نعمت فرعون چه موسی کف و لب شست>
    text <دریای کرم داد مر او را ید بیضا>
  block
    text <خواهی که ز معده و لب هر خام گریزی>
    text <پرگوهر و روتلخ همی‌باش چو دریا>
  block
    text <هین چشم فروبند که آن چشم غیورست>
    text <هین معده تهی دار که لوتیست مهیا>
  block
    text <سگ سیر شود هیچ شکاری بنگیرد>
    text <کز آتش جوعست تک و گام تقاضا>
  block
    text <کو دست و لب پاک که گیرد قدح پاک>
    text <کو صوفی چالاک که آید سوی حلوا>
  block
    text <بنمای از این حرف تصاویر حقایق>
    text <یا من قسم القهوه و الکاس علینا>
