
text <هوسی است در سر من که سر بشر ندارم>
  block
    text <هوسی است در سر من که سر بشر ندارم>
    text <من از این هوس چنانم که ز خود خبر ندارم>
  block
    text <دو هزار ملک بخشد شه عشق هر زمانی>
    text <من از او به جز جمالش طمعی دگر ندارم>
  block
    text <کمر و کلاه عشقش به دو کون مر مرا بس>
    text <چه شد ار کله بیفتد چه غم ار کمر ندارم>
  block
    text <سحری ببرد عشقش دل خسته را به جایی>
    text <که ز روز و شب گذشتم خبر از سحر ندارم>
  block
    text <سفری فتاد جان را به ولایت معانی>
    text <که سپهر و ماه گوید که چنین سفر ندارم>
  block
    text <ز فراق جان من گر ز دو دیده در فشاند>
    text <تو گمان مبر که از وی دل پرگهر ندارم>
  block
    text <چه شکرفروش دارم که به من شکر فروشد>
    text <که نگفت عذر روزی که برو شکر ندارم>
  block
    text <بنمودمی نشانی ز جمال او ولیکن>
    text <دو جهان به هم برآید سر شور و شر ندارم>
  block
    text <تبریز عهد کردم که چو شمس دین بیاید>
    text <بنهم به شکر این سر که به غیر سر ندارم>
