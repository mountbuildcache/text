
text <ای خجل از تو شکر و آزادی>
  block
    text <ای خجل از تو شکر و آزادی>
    text <لایق آن وصال کو شادی>
  block
    text <عشق را بین که صد دهان بگشاد>
    text <چون تو چشمان عشق بگشادی>
  block
    text <ای دلا گرد حوض می‌گشتی>
    text <دیدی آخر که هم درافتادی>
  block
    text <ز آب و آتش چو باد بگذشتی>
    text <ای دل ار آتشی و ار بادی>
  block
    text <دل و عشق‌اند هر دو شاگردش>
    text <خورد شاگرد را به استادی>
  block
    text <اولا هر چه خاک و خاکی بود>
    text <پیش جاروب باد بنهادی>
  block
    text <تا همه باد گشت آبستن>
    text <تا از آن باد عالمی زادی>
  block
    text <زاده باد خورد مادر را>
    text <همچو آتش ز تاب بیدادی>
  block
    text <کرمکی در درخت پیدا شد>
    text <تا بخوردش ز اصل و بنیادی>
  block
    text <عشق آن کرم بود در تحقیق>
    text <در دل صد جنید بغدادی>
  block
    text <نی جنیدی گذاشت و نی بغداد>
    text <عشق خونی به زخم جلادی>
  block
    text <چون خلیفه بکوفت طبل بقا>
    text <کرد خالق اساس ایجادی>
  block
    text <یک وجودی بزرگ ظاهر شد>
    text <همه شادی و عشرت و رادی>
  block
    text <شمس تبریز چهره‌ای بنما>
    text <تا نمایم سخن بعبادی>
