
text <برخیز که ساقی اندرآمد>
  block
    text <برخیز که ساقی اندرآمد>
    text <وان جان هزار دلبر آمد>
  block
    text <آمد می ناب وز پی نقل>
    text <بادام و نبات و شکر آمد>
  block
    text <آن جان و جهان رسید و از وی>
    text <صد جان جهان مصور آمد>
  block
    text <مشک آمد پیش طره او>
    text <کان طره ز حسن بر سر آمد>
  block
    text <زد حلقه مشک فام و می‌گفت>
    text <بگشای که بنده عنبر آمد>
  block
    text <از تابش لعل او چه گویم>
    text <کز لعل و عقیق برتر آمد>
  block
    text <زان سنبل ابروش حیاتم>
    text <با برگ و لطیف و اخضر آمد>
  block
    text <درده می خام و بین که ما را>
    text <در مجلس خام دیگر آمد>
  block
    text <آن رایت سرخ کز نهیبش>
    text <اسپاه فرج مظفر آمد>
  block
    text <هر کار که بسته گشت و مشکل>
    text <آن کار بدو میسر آمد>
  block
    text <می ده که سر سخن ندارم>
    text <زیرا که سخن چو لنگر آمد>
