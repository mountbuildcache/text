
text <من اگر نالم اگر عذر آرم>
  block
    text <من اگر نالم اگر عذر آرم>
    text <پنبه در گوش کند دلدارم>
  block
    text <هر جفایی که کند می رسدش>
    text <هر جفایی که کند بردارم>
  block
    text <گر مرا او به عدم انگارد>
    text <ستمش را به کرم انگارم>
  block
    text <داروی درد دلم درد وی است>
    text <دل به دردش ز چه رو نسپارم>
  block
    text <عزت و حرمتم آنگه باشد>
    text <که کند عشق عزیزش خوارم>
  block
    text <باده آنگه شود انگور تنم>
    text <که بکوبد به لگد عصارم>
  block
    text <جان دهم زیر لگد چون انگور>
    text <تا طرب ساز شود اسرارم>
  block
    text <گر چه انگور همه خون گرید>
    text <که از این جور و جفا بیزارم>
  block
    text <پنبه در گوش کند کوبنده>
    text <که من از جهل نمی‌افشارم>
  block
    text <تو گر انکار کنی معذوری>
    text <لیک من بوالحکم این کارم>
  block
    text <چون ز سعی و قدمم سر کردی>
    text <آنگهی شکر کنی بسیارم>
