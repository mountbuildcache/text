
text <ای پرده در پرده بنگر که چه‌ها کردی>
  block
    text <ای پرده در پرده بنگر که چه‌ها کردی>
    text <دل بودی و جان بردی این جا چه رها کردی>
  block
    text <خورشید جهانی تو سلطان شهانی تو>
    text <بی‌هوشی جانی تو گیرم که جفا کردی>
  block
    text <هم عاقبت ای سلطان بردی همه را مهمان>
    text <در بخشش و در احسان حاجات روا کردی>
  block
    text <هر سنگ که بگرفتی لعل و گهرش کردی>
    text <هر پشه که پروردی صد همچو هما کردی>
  block
    text <یک طایفه را ای جان منشور خطا دادی>
    text <یک قافله را ناگه اصحاب صفا کردی>
  block
    text <آثار فلک‌ها را اجزای زمین کردی>
    text <اجزای زمین‌ها را در لطف سما کردی>
  block
    text <پس من ز چه بشناسم از چرخ زمین‌ها را>
    text <چون قاعده بشکستی وز درد دوا کردی>
