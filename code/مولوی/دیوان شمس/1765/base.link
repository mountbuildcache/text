
text <عاشق روی جان فزای توییم>
  block
    text <عاشق روی جان فزای توییم>
    text <رحمتی کن که در هوای توییم>
  block
    text <تو به رخسار آفتابی و مه>
    text <ما همه ذره در هوای توییم>
  block
    text <تا تو زین پرده روی بنمایی>
    text <منتظر بر در سرای توییم>
  block
    text <ای که ما در میان مجلس انس>
    text <بیخود از شربت لقای توییم>
  block
    text <خیره چون دشمنان مکش ما را>
    text <کآخر ای دوست آشنای توییم>
  block
    text <تو رضا می دهی به کشتن ما>
    text <ما همه بنده رضای توییم>
  block
    text <گر چه با خاتم سلیمانیم>
    text <ای پری زاده خاک پای توییم>
  block
    text <شمس تبریز جان جان‌هایی>
    text <ما همه بنده و گدای توییم>
