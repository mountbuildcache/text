
text <دلم را ناله سرنای باید>
  block
    text <دلم را ناله سرنای باید>
    text <که از سرنای بوی یار آید>
  block
    text <به جان خواهم نوای عاشقانه>
    text <کز آن ناله جمال جان نماید>
  block
    text <همی‌نالم که از غم بار دارم>
    text <عجب این جان نالان تا چه زاید>
  block
    text <بگو ای نای حال عاشقان را>
    text <که آواز تو جان می‌آزماید>
  block
    text <ببین ای جان من کز بانگ طاسی>
    text <مه بگرفته چون وا می‌گشاید>
  block
    text <بخوان بر سینه دل این عزیمت>
    text <که تا فریاد از پریان برآید>
  block
    text <چو ناله مونس رنجور گردد>
    text <گرش گویی خمش کن هم نشاید>
