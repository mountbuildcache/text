
text <هر چه کنی تو کرده من دان>
  block
    text <هر چه کنی تو کرده من دان>
    text <هر چه کند تن کرده بود جان>
  block
    text <چشم منی تو گوش منی تو>
    text <این دو بگفتم باقی می‌دان>
  block
    text <گر به جهان آن گنج نبودی>
    text <بهر چه بودی خانه ویران>
  block
    text <گنج طلب کن ای پدر من>
    text <دست بجنبان دست بجنبان>
  block
    text <بوی خوش او رهبر ما شد>
    text <تا گل و ریحان تا گل و ریحان>
  block
    text <ذره به ذره مشتریندت>
    text <گوهر خود را هین مده ارزان>
  block
    text <موش درآید گربه درآید>
    text <گر بگشایی تو سر انبان>
  block
    text <عشق چو باشد کم نشود جان>
    text <دور مبادا سایه جانان>
  block
    text <باقی این را هم تو بگویی>
    text <ای مه مه رو زهره تابان>
