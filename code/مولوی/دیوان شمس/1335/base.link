
text <بانگ زدم نیم شبان کیست در این خانه دل>
  block
    text <بانگ زدم نیم شبان کیست در این خانه دل>
    text <گفت منم کز رخ من شد مه و خورشید خجل>
  block
    text <گفت که این خانه دل پر همه نقشست چرا>
    text <گفتم این عکس تو است ای رخ تو رشک چگل>
  block
    text <گفت که این نقش دگر چیست پر از خون جگر>
    text <گفتم این نقش من خسته دل و پای به گل>
  block
    text <بستم من گردن جان بردم پیشش به نشان>
    text <مجرم عشق است مکن مجرم خود را تو بحل>
  block
    text <داد سر رشته به من رشته پرفتنه و فن>
    text <گفت بکش تا بکشم هم بکش و هم مگسل>
  block
    text <تافت از آن خرگه جان صورت ترکم به از آن>
    text <دست ببردم سوی او دست مرا زد که بهل>
  block
    text <گفتم تو همچو فلان ترش شدی گفت بدان>
    text <من ترش مصلحتم نی ترش کینه و غل>
  block
    text <هر کی درآید که منم بر سر شاخش بزنم>
    text <کاین حرم عشق بود ای حیوان نیست اغل>
  block
    text <هست صلاح دل و دین صورت آن ترک یقین>
    text <چشم فرومال و ببین صورت دل صورت دل>
