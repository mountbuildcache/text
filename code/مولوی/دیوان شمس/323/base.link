
text <آن نفسی که باخودی یار چو خار آیدت>
  block
    text <آن نفسی که باخودی یار چو خار آیدت>
    text <وان نفسی که بیخودی یار چه کار آیدت>
  block
    text <آن نفسی که باخودی خود تو شکار پشه‌ای>
    text <وان نفسی که بیخودی پیل شکار آیدت>
  block
    text <آن نفسی که باخودی بسته ابر غصه‌ای>
    text <وان نفسی که بیخودی مه به کنار آیدت>
  block
    text <آن نفسی که باخودی یار کناره می‌کند>
    text <وان نفسی که بیخودی باده یار آیدت>
  block
    text <آن نفسی که باخودی همچو خزان فسرده‌ای>
    text <وان نفسی که بیخودی دی چو بهار آیدت>
  block
    text <جمله بی‌قراریت از طلب قرار تست>
    text <طالب بی‌قرار شو تا که قرار آیدت>
  block
    text <جمله ناگوارشت از طلب گوارش است>
    text <ترک گوارش ار کنی زهر گوار آیدت>
  block
    text <جمله بی‌مرادیت از طلب مراد تست>
    text <ور نه همه مرادها همچو نثار آیدت>
  block
    text <عاشق جور یار شو عاشق مهر یار نی>
    text <تا که نگار نازگر عاشق زار آیدت>
  block
    text <خسرو شرق شمس دین از تبریز چون رسد>
    text <از مه و از ستاره‌ها والله عار آیدت>
