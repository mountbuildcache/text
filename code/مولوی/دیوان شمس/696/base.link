
text <بیچاره کسی که زر ندارد>
  block
    text <بیچاره کسی که زر ندارد>
    text <وز معدن زر خبر ندارد>
  block
    text <بیچاره دلی که ماند بی‌تو>
    text <طوطیست ولی شکر ندارد>
  block
    text <دارد هنر و هزار دولت>
    text <افسوس که آن دگر ندارد>
  block
    text <می‌گوید دست جام بخشش>
    text <ما بدهیمش اگر ندارد>
  block
    text <بر وی ریزییم آب حیوان>
    text <گر آب بر آن جگر ندارد>
  block
    text <بی برگان را دهیم برگی>
    text <زان برگ که شاخ تر ندارد>
  block
    text <آن‌ها که ز ما خبر ندارند>
    text <گویند دعا اثر ندارد>
  block
    text <نزدیک آمد که دیده بخشیم>
    text <آن را که به ما نظر ندارد>
  block
    text <خاموش که مشکلات جان را>
    text <جز دست خدای برندارد>
