
text <ای چشم و چراغ شهریاری>
  block
    text <ای چشم و چراغ شهریاری>
    text <والله به خدا که آن تو داری>
  block
    text <شمعی که در آسمان نگنجد>
    text <از گوشه سینه‌ای برآری>
  block
    text <خورشید به پیش نور آن شمع>
    text <یک ذره شود ز شرمساری>
  block
    text <وقت است که در وجود خاکی>
    text <آن تخم که گفته‌ای بکاری>
  block
    text <آخر چه شود کز آب حیوان>
    text <بر چهره زعفران بباری>
  block
    text <تا لاله ستان عاشقان را>
    text <از گلبن حق به خنده آری>
  block
    text <بر پشت فلک نهند پا را>
    text <چون تو سرشان دمی بخاری>
  block
    text <انگور وجود باده گردد>
    text <چون پای بر او نهی فشاری>
  block
    text <مخدومی شمس حق تبریز>
    text <لطفی که هزار نوبهاری>
