
text <ای برادر تو چه مرغی خویشتن را بازبین>
  block
    text <ای برادر تو چه مرغی خویشتن را بازبین>
    text <گر تو دست آموز شاهی خویشتن را باز بین>
  block
    text <هر کی انبازی برید از خویش آن بازی مدان>
    text <در جهان او را چو حق بی‌مثل و بی‌انباز بین>
  block
    text <ز آفتابی کآفتاب آسمان یک جام او است>
    text <ذره‌ها و قطره‌ها را مست و دست انداز بین>
  block
    text <چونک قبله شاه یابی قبله اقبال شو>
    text <چون دو دم خوردی ز جامش بخت را دمساز بین>
  block
    text <گفتم ای اکسیر بنما مس را چون زر کنی>
    text <رو به صرافان دل آورد گفتا گاز بین>
  block
    text <گفتمش چون زنده کردی مرغ ابراهیم را>
    text <گفت پر و بال برکن هم کنون پرواز بین>
  block
    text <گفتم از آغاز مرغ روح ما بی‌پر بده‌ست>
    text <گفت هین بشکن قفس آغاز بی‌آغاز بین>
  block
    text <زان فروبسته دمی کت همدم و همراز نیست>
    text <چشم بگشا هر دمی همراز بین همراز بین>
  block
    text <این دمی چندی که زد جان تو در سوز و نیاز>
    text <چون دم عیسی به حضرت زنده و باساز بین>
  block
    text <خاک خواری را بمان چون خاک خواری پیشه گیر>
    text <خاک را از بعد خواری در چمن اعزاز بین>
