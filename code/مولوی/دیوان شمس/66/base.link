
text <تو را ساقی جان گوید برای ننگ و نامی را>
  block
    text <تو را ساقی جان گوید برای ننگ و نامی را>
    text <فرومگذار در مجلس چنین اشگرف جامی را>
  block
    text <ز خون ما قصاصت را بجو این دم خلاصت را>
    text <مهل ساقی خاصت را برای خاص و عامی را>
  block
    text <بکش جام جلالی را فدا کن نفس و مالی را>
    text <مشو سخره حلالی را مخوان باده حرامی را>
  block
    text <غلط کردار نادانی همه نامیست یا نانی>
    text <تو را چون پخته شد جانی مگیر ای پخته خامی را>
  block
    text <کسی کز نام می‌لافد بهل کز غصه بشکافد>
    text <چو آن مرغی که می‌بافد به گرد خویش دامی را>
  block
    text <در این دام و در این دانه مجو جز عشق جانانه>
    text <مگو از چرخ وز خانه تو دیده گیر بامی را>
  block
    text <تو شین و کاف و ری را خود مگو شکر که هست از نی>
    text <مگو القاب جان حی یکی نقش و کلامی را>
  block
    text <چو بی‌صورت تو جان باشی چه نقصان گر نهان باشی>
    text <چرا دربند آن باشی که واگویی پیامی را>
  block
    text <بیا ای هم دل محرم بگیر این باده خرم>
    text <چنان سرمست شو این دم که نشناسی مقامی را>
  block
    text <برو ای راه ره پیما بدان خورشید جان افزا>
    text <از این مجنون پرسودا ببر آن جا سلامی را>
  block
    text <بگو ای شمس تبریزی از آن می‌های پاییزی>
    text <به خود در ساغرم ریزی نفرمایی غلامی را>
