
text <نرم نرمک سوی رخسارش نگر>
  block
    text <نرم نرمک سوی رخسارش نگر>
    text <چشم بگشا چشم خمارش نگر>
  block
    text <چون بخندد آن عقیق قیمتی>
    text <صد هزاران دل گرفتارش نگر>
  block
    text <سر برآر از مستی و بیدار شو>
    text <کار و بار و بخت بیدارش نگر>
  block
    text <اندرآ در باغ بی‌پایان دل>
    text <میوه شیرین بسیارش نگر>
  block
    text <شاخه‌های سبز رقصانش ببین>
    text <لطف آن گل‌های بی‌خارش نگر>
  block
    text <چند بینی صورت نقش جهان>
    text <بازگرد و سوی اسرارش نگر>
  block
    text <حرص بین در طبع حیوان و نبات>
    text <بعد از آن سیری و ایثارش نگر>
  block
    text <حرص و سیری صنعت عشقست و بس>
    text <گر ندیدی عشق را کارش نگر>
  block
    text <گر ندیدی عشق رنگ آمیز را>
    text <رنگ روی عاشق زارش نگر>
  block
    text <با چنین دشوار بازاری که اوست>
    text <با زر و بی‌زر خریدارش نگر>
