
text <گر تو کنی روی ترش زحمت از این جا ببرم>
  block
    text <گر تو کنی روی ترش زحمت از این جا ببرم>
    text <گر تو میی من قدحم ور ترشی من کبرم>
  block
    text <عبس وجها سندی کان سناه مددی>
    text <کل هوی یهویه ذاک جمیل و کرم>
  block
    text <زنده نباشد دل من گر به مهش دل ندهم>
    text <عقل ندارد سر من گر ز نباتش نچرم>
  block
    text <مبسمه بلبلنی عابسه زلزلنی>
    text <ما شطه شیبنی غیبته الف هرم>
  block
    text <گر کژی آرم سوی او همچو کمان تیر خورم>
    text <ور هنر آرم سوی او عرضه کنم بی‌هنرم>
  block
    text <بارحتی فکرته هیجنی قلقلنی>
    text <قمت اطوف سکرا مغتنما حول حرم>
  block
    text <گر پی رایش نروم باد گسسته رگ من>
    text <ور سوی بحرش نروم باد شکسته گهرم>
  block
    text <ظلت به مقتنیا مرتزقا مجتنیا>
    text <نخله خلد نبتت وسط ریاض و ارم>
  block
    text <چونک شکارش نشوم خواجه یقین دان که سگم>
    text <چون پی اسپش ندوم خواجه یقین دان که خرم>
  block
    text <کنت ثقیلا کسلا خففنی جذبته>
    text <نمت علی قارعه عاصفنی سیل عرم>
  block
    text <گفتم بسته‌ست دلم گفت منم قفل گشا>
    text <گفتم کشتی تو مرا گفت من از تو بترم>
  block
    text <رو سخن کار مگو کز همه آزاد شدم>
    text <رو سخن خار مگو چون همه گل می سپرم>
