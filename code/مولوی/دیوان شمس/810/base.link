
text <باز شیری با شکر آمیختند>
  block
    text <باز شیری با شکر آمیختند>
    text <عاشقان با همدگر آمیختند>
  block
    text <روز و شب را از میان برداشتند>
    text <آفتابی با قمر آمیختند>
  block
    text <رنگ معشوقان و رنگ عاشقان>
    text <جمله همچون سیم و زر آمیختند>
  block
    text <چون بهار سرمدی حق رسید>
    text <شاخ خشک و شاخ تر آمیختند>
  block
    text <رافضی انگشت در دندان گرفت>
    text <هم علی و هم عمر آمیختند>
  block
    text <بر یکی تختند این دم هر دو شاه>
    text <بلک خود در یک کمر آمیختند>
  block
    text <هم شب قدر آشکارا شد چو عید>
    text <هم فرشته با بشر آمیختند>
  block
    text <هم زبان همدگر آموختند>
    text <بی نفور این دو نفر آمیختند>
  block
    text <نفس کل و هر چه زاد از نفس کل>
    text <همچو طفلان با پدر آمیختند>
  block
    text <خیر و شر و خشک و تر زان هست شد>
    text <کز طبیعت خیر و شر آمیختند>
  block
    text <من دهان بستم تو باقی را بدان>
    text <کاین نظر با آن نظر آمیختند>
  block
    text <بهر نور شمس تبریزی تنم>
    text <شمع وارش با شرر آمیختند>
