
text <آن خواجه خوش لقا چه دارد>
  block
    text <آن خواجه خوش لقا چه دارد>
    text <بازار مرا بها چه دارد>
  block
    text <او عشوه دهد از او تو مشنو>
    text <رختش بطلب که تا چه دارد>
  block
    text <نقدش برکش ببین که چندست>
    text <در نقد دگر دغا چه دارد>
  block
    text <گر دست و ترازوی نداری>
    text <تا برکشی کز صفا چه دارد>
  block
    text <اندر سخنش کشان و بو گیر>
    text <کز بوی می بقا چه دارد>
  block
    text <شاد آن که بجست جان خود را>
    text <کز حالت مرتضا چه دارد>
  block
    text <در خویش ز اولیا چه بیند>
    text <وز لذت انبیا چه دارد>
  block
    text <گفتم به قلندری که بنگر>
    text <کان چرخ که شد دوتا چه دارد>
  block
    text <گفتا که فراغتیست ما را>
    text <کو خود چه کس است یا چه دارد>
  block
    text <مستم ز خدا و سخت مستم>
    text <سبحان الله خدا چه دارد>
  block
    text <از رحمت شمس دین تبریز>
    text <هر سینه جدا جدا چه دارد>
