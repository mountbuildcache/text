
text <تو خدای خویی تو صفات هویی>
  block
    text <تو خدای خویی تو صفات هویی>
    text <تو یکی نباشی تو هزارتویی>
  block
    text <به یکی عنایت به یکی کفایت>
    text <ز غم و جنایت همه را بشویی>
  block
    text <همه یاوه گشته همه قبله هشته>
    text <چه غمست کآخر همه را بجویی>
  block
    text <همه چاره جویان ز تو پای کوبان>
    text <همه حمدگویان که خجسته رویی>
  block
    text <تو مرا نگویی ز کدام باغی>
    text <تو مرا نگویی ز کدام کویی>
  block
    text <همه شاه دوزی همه ماه سوزی>
    text <همه وای وایی همه‌های و هویی>
  block
    text <تو اگر حبیبی چه عجب حبیبی>
    text <تو اگر عدویی چه عجب عدویی>
  block
    text <ز حیات بشنو که حیات بخشی>
    text <ز نبات بشنو که نبات خویی>
  block
    text <تو اگر ز مستی دل ما بخستی>
    text <دو سبو شکستی نه دو صد سبویی>
  block
    text <تو سماع گوشی تو نشاط هوشی>
    text <نظر دو چشمی شکر گلویی>
  block
    text <نه دلت گشادم که دگر نگویی>
    text <نه چو موت کردم که دگر نه مویی>
  block
    text <کدوییست سرکه کدوییست باده>
    text <ترشی رها کن اگر آن کدویی>
  block
    text <تو خموش آخر که رباب گشتی>
    text <که به تن چو چوبی که به دل چو مویی>
  block
    text <تو چرا بکوشی جهت خموشی>
    text <که جهان نماند تو اگر نگویی>
