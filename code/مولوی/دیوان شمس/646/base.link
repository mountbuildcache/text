
text <بار دگر آن مست به بازار درآمد>
  block
    text <بار دگر آن مست به بازار درآمد>
    text <وان سرده مخمور به خمار درآمد>
  block
    text <سرهای درختان همه پربار چرا شد>
    text <کان بلبل خوش لحن به تکرار درآمد>
  block
    text <یک حمله دیگر همه در رقص درآییم>
    text <مستانه و یارانه که آن یار درآمد>
  block
    text <یک حمله دیگر همه دامن بگشاییم>
    text <کز بهر نثار آن شه دربار درآمد>
  block
    text <یک حمله دیگر به شکرخانه درآییم>
    text <کز مصر چنین قند به خروار درآمد>
  block
    text <یک حمله دیگر بنه خواب بسوزیم>
    text <زیرا که چنین دولت بیدار درآمد>
  block
    text <یک حمله دیگر به شب این پاس بداریم>
    text <کان لولی شب دزد به اقرار درآمد>
  block
    text <یک حمله دیگر برسان باده که مستی>
    text <در عربده ویران شده دستار درآمد>
  block
    text <یک حمله دیگر به سلیمان بگراییم>
    text <کان هدهد پرخون شده منقار درآمد>
  block
    text <این شربت جان پرور جان بخش چه ساقیست>
    text <از دست مسیحی که به بیمار درآمد>
  block
    text <اکنون بزند گردن غم‌های جهان را>
    text <کاقبال تو چون حیدر کرار درآمد>
  block
    text <دارالحرج امروز چو دارالفرجی شد>
    text <کان شادی و آن مستی بسیار درآمد>
  block
    text <بربند لب اکنون که سخن گستر بی‌لب>
    text <بی حرف سیه روی به گفتار درآمد>
