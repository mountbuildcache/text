
text <عاشقا دو چشم بگشا چارجو در خود ببین>
  block
    text <عاشقا دو چشم بگشا چارجو در خود ببین>
    text <جوی آب و جوی خمر و جوی شیر و انگبین>
  block
    text <عاشقا در خویش بنگر سخره مردم مشو>
    text <تا فلان گوید چنان و آن فلان گوید چنین>
  block
    text <من غلام آن گل بینا که فارغ باشد او>
    text <کان فلانم خار خواند وان فلانم یاسمین>
  block
    text <دیده بگشا زین سپس با دیده مردم مرو>
    text <کان فلانت گبر گوید وان فلانت مرد دین>
  block
    text <ای خدا داده تو را چشم بصیرت از کرم>
    text <کز خمارش سجده آرد شهپر روح الامین>
  block
    text <چشم نرگس را مبند و چشم کرکس را مگیر>
    text <چشم اول را مبند و چشم احول را مبین>
  block
    text <عاشقان صورتی در صورتی افتاده‌اند>
    text <چون مگس کز شهد افتد در طغار دوغگین>
  block
    text <شاد باش ای عشقباز ذوالجلال سرمدی>
    text <با چنان پرها چه غم باشد تو را از آب و طین>
  block
    text <گر همی‌خواهی که جبریلت شود بنده برو>
    text <سجده‌ای کن پیش آدم زود ای دیو لعین>
  block
    text <بادیه خون خوار اگر واقف شدی از کعبه‌ام>
    text <هر طرف گلشن نمودی هر طرف ماء معین>
  block
    text <ای به نظاره بد و نیک کسان درمانده>
    text <چون بدین راضی شدی یارب تو را بادا معین>
  block
    text <چون امانت‌های حق را آسمان طاقت نداشت>
    text <شمس تبریزی چگونه گستریدش در زمین>
