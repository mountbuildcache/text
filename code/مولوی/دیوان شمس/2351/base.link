
text <دیدی که چه کرد آن یگانه>
  block
    text <دیدی که چه کرد آن یگانه>
    text <برساخت پریر یک بهانه>
  block
    text <ما را و تو را کجا فرستاد>
    text <او ماند و دو سه پری خانه>
  block
    text <ما را بفریفت ما چه باشیم>
    text <با آن حرکات ساحرانه>
  block
    text <آن سلسله کو به دست دارد>
    text <بربندد گردن زمانه>
  block
    text <از سنگ برون کشید مکری>
    text <شاباش زهی شکر فسانه>
  block
    text <بست او گرهی میان ابرو>
    text <گم گشت خرد از این میانه>
  block
    text <بر درگه او است دل چو مسمار>
    text <بردوخته خویش بر ستانه>
  block
    text <بر مرکب مملکت سوار او است>
    text <در دست وی است تازیانه>
  block
    text <گر او کمر کهی بگیرد>
    text <که را چو کهی کند کشانه>
  block
    text <خود آن که قاف همچو سیمرغ>
    text <کرده‌ست به کویش آشیانه>
  block
    text <از شرم عقیق درفشانش>
    text <درها بگداخت دانه دانه>
  block
    text <بادی که ز عشق او است در تن>
    text <ساکن نشود به رازیانه>
  block
    text <عشاق مذکرند وین خلق>
    text <درمانده‌اند در مثانه>
  block
    text <ساقی درده قدح که ماییم>
    text <مخمور ز باده شبانه>
  block
    text <آبی برزن که آتش دل>
    text <بر چرخ همی‌زند زبانه>
  block
    text <در دست همیشه مصحفم بود>
    text <وز عشق گرفته‌ام چغانه>
  block
    text <اندر دهنی که بود تسبیح>
    text <شعر است و دوبیتی و ترانه>
  block
    text <بس صومعه‌ها که سیل بربود>
    text <چه سیل که بحر بی‌کرانه>
  block
    text <هشیار ز من فسانه ناید>
    text <مانند رباب بی‌کمانه>
  block
    text <مستم کن و برپران چو تیرم>
    text <بشنو قصص بنی کنانه>
  block
    text <چون مست بود ز باده حق>
    text <شهباز شود کمین سمانه>
  block
    text <بی‌خویش گذر کند ز دیوار>
    text <بر روی هوا شود روانه>
  block
    text <باخویش ز حق شوند و بی‌خویش>
    text <می‌ها بکشند عاشقانه>
  block
    text <دیدم که لبش شراب نوشد>
    text <کی دید ز لب می مغانه>
  block
    text <و آن گاه چی می می خدایی>
    text <نه از خنب فلان و یا فلانه>
  block
    text <ماهی ز کنار چرخ درتافت>
    text <گم گشت دلم از این میانه>
  block
    text <این طرفه که شخص بی‌دل و جان>
    text <چون چنگ همی‌کند فغانه>
  block
    text <مشنو غم عشق را ز هشیار>
    text <کو سردلب است و سردچانه>
  block
    text <هرگز دیدی تو یا کسی دید>
    text <یخدان ز آتش دهد نشانه>
  block
    text <دم درکش و فضل و فن رها کن>
    text <با باز چه فن زند سمانه>
