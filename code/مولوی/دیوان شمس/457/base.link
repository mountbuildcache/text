
text <ای چنگ پرده‌های سپاهانم آرزوست>
  block
    text <ای چنگ پرده‌های سپاهانم آرزوست>
    text <وی نای ناله خوش سوزانم آرزوست>
  block
    text <در پرده حجاز بگو خوش ترانه‌ای>
    text <من هدهدم صفیر سلیمانم آرزوست>
  block
    text <از پرده عراق به عشاق تحفه بر>
    text <چون راست و بوسلیک خوش الحانم آرزوست>
  block
    text <آغاز کن حسینی زیرا که مایه گفت>
    text <کان زیر خرد و زیر بزرگانم آرزوست>
  block
    text <در خواب کرده‌ای ز رهاوی مرا کنون>
    text <بیدار کن به زنگله‌ام کانم آرزوست>
  block
    text <این علم موسقی بر من چون شهادتست>
    text <چون مؤمنم شهادت و ایمانم آرزوست>
  block
    text <ای عشق عقل را تو پراکنده گوی کن>
    text <ای عشق نکته‌های پریشانم آرزوست>
  block
    text <ای باد خوش که از چمن عشق می‌رسی>
    text <بر من گذر که بوی گلستانم آرزوست>
  block
    text <در نور یار صورت خوبان همی‌نمود>
    text <دیدار یار و دیدن ایشانم آرزوست>
