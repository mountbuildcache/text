
text <گهی به سینه درآیی گهی ز روح برآیی>
  block
    text <گهی به سینه درآیی گهی ز روح برآیی>
    text <گهی به هجر گرایی چه آفتی چه بلایی>
  block
    text <گهی جمال بتانی گهی ز بت شکنانی>
    text <گهی نه این و نه آنی چه آفتی چه بلایی>
  block
    text <بشر به پای دویده ملک به پر بپریده>
    text <به غیر عجز ندیده چه آفتی چه بلایی>
  block
    text <چو پر و پاش نماند چو او ز هر دو بماند>
    text <تو را به فقر بداند چه آفتی چه بلایی>
  block
    text <مثال لذت مستی میان چشم نشستی>
    text <طریق فهم ببستی چه آفتی چه بلایی>
  block
    text <در آن دلی که گزیدی خیال وار دویدی>
    text <بگفتی و بشنیدی چه آفتی چه بلایی>
  block
    text <چه دولتی ز چه سودی چه آتشی و چه دودی>
    text <چه مجمری و چه عودی چه آفتی چه بلایی>
  block
    text <غم تو دامن جانی کشید جانب کانی>
    text <به سوی گنج نهانی چه آفتی چه بلایی>
  block
    text <چه سوی گنج کشیدش ز جمله خلق بریدش>
    text <دگر کسی بندیدش چه آفتی چه بلایی>
  block
    text <چه راحتی و چه روحی چه کشتیی و چه نوحی>
    text <چه نعمتی چه فتوحی چه آفتی چه بلایی>
  block
    text <بگفتمت چه کس است این بگفتیم هوس است این>
    text <خمش خمش که بس است این چه آفتی چه بلایی>
  block
    text <هوس چه باشد ای جان مرا مخند و مرنجان>
    text <رهم نما و بگنجان چه آفتی چه بلایی>
  block
    text <تو عشق جمله جهانی ولی ز جمله نهانی>
    text <نهان و عین چو جانی چه آفتی چه بلایی>
  block
    text <مرا چو دیک بجوشی مگو خمش چه خروشی>
    text <چه جای صبر و خموشی چه آفتی چه بلایی>
  block
    text <بجوش دیک دلم را بسوز آب و گلم را>
    text <بدر خط و سجلم را چه آفتی چه بلایی>
  block
    text <بسوز تا که برویم حدیث سوز بگویم>
    text <به عود ماند خویم چه آفتی چه بلایی>
  block
    text <دگر مگوی پیامش رسید نوبت جامش>
    text <ز جام ساز ختامش چه آفتی چه بلایی>
