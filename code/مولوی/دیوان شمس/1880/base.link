
text <در زیر نقاب شب این زنگیکان را بین>
  block
    text <در زیر نقاب شب این زنگیکان را بین>
    text <با زنگیکان امشب در عشرت جان بنشین>
  block
    text <خلقان همه خوش خفته عشاق درآشفته>
    text <اسرار به هم گفته شاباش زهی آیین>
  block
    text <یاران بشوریده با جان بسوزیده>
    text <بگشاده دل و دیده در شاهد بی‌کابین>
  block
    text <چون عشق تو رامم شد این عشق حرامم شد>
    text <چون زلف تو دامم شد شب گشت مرا مشکین>
  block
    text <شد زنگی شب مستی دستی همگان دستی>
    text <در دیده هر هستی از دیده زنگی بین>
  block
    text <آن چرخ فرومانده کآبش بنگرداند>
    text <این چرخ چه می داند کز چیست ورا تسکین>
  block
    text <می گردد آن مسکین نی مهر در او نی کین>
    text <که کندن آن فرهاد از چیست جز از شیرین>
  block
    text <شه هندوی بنگی را آن مایه شنگی را>
    text <آن خسرو زنگی را کرد حشری بر چین>
  block
    text <شمعی تو برافروزی شمس الحق تبریزی>
    text <تا هندوی شب سوزی از روی چو صد پروین>
