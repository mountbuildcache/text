
text <اینک آن مرغان که ایشان بیضه‌ها زرین کنند>
  block
    text <اینک آن مرغان که ایشان بیضه‌ها زرین کنند>
    text <کره تند فلک را هر سحرگه زین کنند>
  block
    text <چون بتازند آسمان هفتمین میدان شود>
    text <چون بخسپند آفتاب و ماه را بالین کنند>
  block
    text <ماهیانی کاندرون جان هر یک یونسیست>
    text <گلبنانی که فلک را خوب و خوب آیین کنند>
  block
    text <دوزخ آشامان جنت بخش روز رستخیز>
    text <حاکمند و نی دعا دانند و نه نفرین کنند>
  block
    text <از لطافت کوه‌ها را در هوا رقصان کنند>
    text <وز حلاوت بحرها را چون شکر شیرین کنند>
  block
    text <جسم‌ها را جان کنند و جان جاویدان کنند>
    text <سنگ‌ها را کان لعل و کفرها را دین کنند>
  block
    text <از همه پیداترند و از همه پنهان ترند>
    text <گر عیان خواهی به پیش چشم تو تعیین کنند>
  block
    text <گر عیان خواهی ز خاک پای ایشان سرمه ساز>
    text <زانک ایشان کور مادرزاد را ره بین کنند>
  block
    text <گر تو خاری همچو خار اندر طلب سرتیز باش>
    text <تا همه خار تو را همچون گل و نسرین کنند>
  block
    text <گر مجال گفت بودی گفتنی‌ها گفتمی>
    text <تا که ارواح و ملایک ز آسمان تحسین کنند>
