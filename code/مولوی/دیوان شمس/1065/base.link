
text <یا ربا این لطف‌ها را از لبش پاینده دار>
  block
    text <یا ربا این لطف‌ها را از لبش پاینده دار>
    text <او همه لطفست جمله یا ربش پاینده دار>
  block
    text <ای بسی حق‌ها که دارد بر شب تاریک ماه>
    text <ای خدای روز و شب تو بر شبش پاینده دار>
  block
    text <هست منزل‌های خوش مر روح را از مذهبش>
    text <ای خدایا روح را بر مذهبش پاینده دار>
  block
    text <طفل جان در مکتبش استاد استادان شدست>
    text <ای خدا این طفل را در مکتبش پاینده دار>
  block
    text <لشکر دین را ز شاهم شمس تبریزی ضیاست>
    text <ای خدایا تا ابد بر موکبش پاینده دار>
