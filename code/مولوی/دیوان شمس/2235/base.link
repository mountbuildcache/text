
text <آمد خیال آن رخ چون گلستان تو>
  block
    text <آمد خیال آن رخ چون گلستان تو>
    text <و آورد قصه‌های شکر از لبان تو>
  block
    text <گفتم بدو چه باخبری از ضمیر جان>
    text <جان و جهان چه بی‌خبرند از جهان تو>
  block
    text <آخر چه بوده‌ای و چه بوده‌ست اصل تو>
    text <آخر چه گوهری و چه بوده‌ست کان تو>
  block
    text <دلاله عشق بود و مرا سوی تو کشید>
    text <اول غلام عشقم و آن گاه آن تو>
  block
    text <بنهاد دست بر دل پرخون که آن کیست>
    text <هر چند شرم بود بگفتم کز آن تو>
  block
    text <بر چشم من فتاد ورا چشم گفت چیست>
    text <گفتم مها دو ابر تر درفشان تو>
  block
    text <از خون به زعفران دلم دید لاله زار>
    text <گفتم که گلرخا همه نقش و نشان تو>
  block
    text <هر جا که بوی کرد ز من بوی خویش یافت>
    text <گفتم نکو نگر که چنینم به جان تو>
  block
    text <ای شمس دین مفخر تبریز جان ماست>
    text <در حلقه وفا بر دردی کشان تو>
