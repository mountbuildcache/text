
text <بیدار کنید مستیان را>
  block
    text <بیدار کنید مستیان را>
    text <از بهر نبیذ همچو جان را>
  block
    text <ای ساقی باده بقایی>
    text <از خم قدیم گیر آن را>
  block
    text <بر راه گلو گذر ندارد>
    text <لیکن بگشاید او زبان را>
  block
    text <جان را تو چو مشک ساز ساقی>
    text <آن جان شریف غیب دان را>
  block
    text <پس جانب آن صبوحیان کش>
    text <آن مشک سبک دل گران را>
  block
    text <وز ساغرهای چشم مستت>
    text <درده تو فلان بن فلان را>
  block
    text <از دیده به دیده باده‌ای ده>
    text <تا خود نشود خبر دهان را>
  block
    text <زیرا ساقی چنان گذارد>
    text <اندر مجلس می نهان را>
  block
    text <بشتاب که چشم ذره ذره>
    text <جویا گشتست آن عیان را>
  block
    text <آن نافه مشک را به دست آر>
    text <بشکاف تو ناف آسمان را>
  block
    text <زیرا غلبات بوی آن مشک>
    text <صبری بنهشت یوسفان را>
  block
    text <چون نامه رسید سجده‌ای کن>
    text <شمس تبریز درفشان را>
