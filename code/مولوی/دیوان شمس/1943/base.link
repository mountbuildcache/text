
text <می گزید او آستین را شرمگین در آمدن>
  block
    text <می گزید او آستین را شرمگین در آمدن>
    text <بر سر کویی که پوشد جان‌ها حله بدن>
  block
    text <آن طرف رندان همه شب جامه‌ها را می کنند>
    text <تا ببینی روز روشن ما و من بی‌ما و من>
  block
    text <رومیانش جامه دزد و زنگیانش جامه دوز>
    text <شاد باش ای جامه دزد و آفرین ای جامه کن>
  block
    text <سرفرازی کار شمع و سرسپاری کار او>
    text <شرط باشد هر دو کارش هر کی شد شمع لگن>
  block
    text <در سپردن هر کی زودتر در فروزش بیشتر>
    text <سر بنه در زیر پای و دستکی بر هم بزن>
  block
    text <چون درآرد ماه رویی دست خود در گردنت>
    text <ترک کن سالوس را تو خویش را بر وی فکن>
  block
    text <تا بریزی و برویی آن زمان در باغ او>
    text <روی گل بر روی گل هم یاسمن بر یاسمن>
  block
    text <عاشقان اندرربوده از بتان روبندها>
    text <زانک در وحدت نباشد نقش‌های مرد و زن>
  block
    text <بر سر گور بدن بین روح‌ها رقصان شده>
    text <تا بدیده صد هزاران خویشتن بی‌خویشتن>
  block
    text <زلف عنبرسای او گوید به جان لولیان>
    text <خیز لولی تا رسن بازی کنیم اینک رسن>
  block
    text <مرتضای عشق شمس الدین تبریزی ببین>
    text <چون حسینم خون خود در زهر کش همچون حسن>
