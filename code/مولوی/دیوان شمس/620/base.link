
text <از سرو مرا بوی بالای تو می‌آید>
  block
    text <از سرو مرا بوی بالای تو می‌آید>
    text <وز ماه مرا رنگ و سیمای تو می‌آید>
  block
    text <هر نی کمر خدمت در پیش تو می‌بندد>
    text <شکر به غلامی حلوای تو می‌آید>
  block
    text <هر نور که آید او از نور تو زاید او>
    text <می مژده دهد یعنی فردای تو می‌آید>
  block
    text <گل خواجه سوسن شد آرایش گلشن شد>
    text <زیرا که از آن خنده رعنای تو می‌آید>
  block
    text <هر گه ز تو بگریزم با عشق تو بستیزم>
    text <اندر سرم از شش سو سودای تو می‌آید>
  block
    text <چون برروم از پستی بیرون شوم از هستی>
    text <در گوش من آن جا هم هیهای تو می‌آید>
  block
    text <اندر دل آوازی پرشورش و غمازی>
    text <آن ناله چنین دانم کز نای تو می‌آید>
  block
    text <روزست شبم از تو خشکست لبم از تو>
    text <غم نیست اگر خشکست دریای تو می‌آید>
  block
    text <زیر فلک اطلس هشیار نماند کس>
    text <زیرا که ز بیش و پس می‌های تو می‌آید>
  block
    text <از جور تو اندیشم جور آید در پیشم>
    text <بینم که چنان تلخی از رای تو می‌آید>
  block
    text <شمس الحق تبریزی اندیشه چو باد خوش>
    text <جان تازه کند زیرا صحرای تو می‌آید>
