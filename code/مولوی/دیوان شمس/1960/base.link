
text <آفتابا بار دیگر خانه را پرنور کن>
  block
    text <آفتابا بار دیگر خانه را پرنور کن>
    text <دوستان را شاد گردان دشمنان را کور کن>
  block
    text <از پس کوهی برآ و سنگ‌ها را لعل ساز>
    text <بار دیگر غوره‌ها را پخته و انگور کن>
  block
    text <آفتابا بار دیگر باغ را سرسبز کن>
    text <دشت را و کشت را پرحله و پرجور کن>
  block
    text <ای طبیب عاشقان و ای چراغ آسمان>
    text <عاشقان را دستگیر و چاره رنجور کن>
  block
    text <این چنین روی چو مه در زیر ابر انصاف نیست>
    text <ساعتی این ابر را از پیش آن مه دور کن>
  block
    text <گر جهان پرنور خواهی دست از رو بازگیر>
    text <ور جهان تاریک خواهی روی را مستور کن>
