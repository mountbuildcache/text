
text <کی باشد اختری در اقطار>
  block
    text <کی باشد اختری در اقطار>
    text <در برج چنین مهی گرفتار>
  block
    text <آواره شده ز کفر و ایمان>
    text <اقرار به پیش او چو انکار>
  block
    text <کس دید دلی که دل ندارد>
    text <با جان فنا به تیغ جان دار>
  block
    text <من دیدم اگر کسی ندیدست>
    text <زیرا که مرا نمود دیدار>
  block
    text <علم و عملم قبول او بس>
    text <ای من ز جز این قبول بیزار>
  block
    text <گر خواب شبم ببست آن شه>
    text <بخشید وصال و بخت بیدار>
  block
    text <این وصل به از هزار خوابست>
    text <از خواب مکن تو یاد زنهار>
  block
    text <از گریه خود چه داند آن طفل>
    text <کاندر دل‌ها چه دارد آثار>
  block
    text <می‌گرید بی‌خبر ولیکن>
    text <صد چشمه شیر از او در اسرار>
  block
    text <بگری تو اگر اثر ندانی>
    text <کز گریه تست خلد و انهار>
  block
    text <امشب کر و فر شهریاریش>
    text <اندر ده ماست شاه و سالار>
  block
    text <نی خواب رها کند نه آرام>
    text <آن صبح صفا و شیر کرار>
