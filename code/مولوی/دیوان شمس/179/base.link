
text <گر تو عودی سوی این مجمر بیا>
  block
    text <گر تو عودی سوی این مجمر بیا>
    text <ور برانندت ز بام از در بیا>
  block
    text <یوسفی از چاه و زندان چاره نیست>
    text <سوی زهر قهر چون شکر بیا>
  block
    text <گفتنت الله اکبر رسمی است>
    text <گر تو آن اکبری اکبر بیا>
  block
    text <چون می احمر سگان هم می‌خورند>
    text <گر تو شیری چون می احمر بیا>
  block
    text <زر چه جویی مس خود را زر بساز>
    text <گر نباشد زر تو سیمین بر بیا>
  block
    text <اغنیا خشک و فقیران چشم تر>
    text <عاشقا بی‌شکل خشک و تر بیا>
  block
    text <گر صفت‌های ملک را محرمی>
    text <چون ملک بی‌ماده و بی‌نر بیا>
  block
    text <ور صفات دل گرفتی در سفر>
    text <همچو دل بی‌پا بیا بی‌سر بیا>
  block
    text <چون لب لعلش صلایی می‌دهد>
    text <گر نه‌ای چون خاره و مرمر بیا>
  block
    text <چون ز شمس الدین جهان پرنور شد>
    text <سوی تبریز آ دلا بر سر بیا>
