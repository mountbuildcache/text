
text <ای که به لطف و دلبری از دو جهان زیاده‌ای>
  block
    text <ای که به لطف و دلبری از دو جهان زیاده‌ای>
    text <ای که چو آفتاب و مه دست کرم گشاده‌ای>
  block
    text <صبح که آفتاب خود سر نزده‌ست از زمین>
    text <جام جهان نمای را بر کف جان نهاده‌ای>
  block
    text <مهدی و مهتدی تویی رحمت ایزدی تویی>
    text <روی زمین گرفته‌ای داد زمانه داده‌ای>
  block
    text <مایه صد ملامتی شورش صد قیامتی>
    text <چشمه مشک دیده‌ای جوشش خنب باده‌ای>
  block
    text <سر نبرد هر آنک او سر کشد از هوای تو>
    text <ز آنک به گردن همه بسته‌تر از قلاده‌ای>
  block
    text <خیز دلا و خلق را سوی صبوح بانگ زن>
    text <گر چه ز دوش بیخودی بی‌سر و پا فتاده‌ای>
  block
    text <هر سحری خیال تو دارد میل سردهی>
    text <دشمن عقل و دانشی فتنه مرد ساده‌ای>
  block
    text <همچو بهار ساقیی همچو بهشت باقیی>
    text <همچو کباب قوتی همچو شراب شاده‌ای>
  block
    text <خیز دلا کشان کشان رو سوی بزم بی‌نشان>
    text <عشق سواره‌ات کند گر چه چنین پیاده‌ای>
  block
    text <ذره به ذره ای جهان جانب تو نظرکنان>
    text <گوهر آب و آتشی مونس نر و ماده‌ای>
  block
    text <این تن همچو غرقه را تا نکنی ز سر برون>
    text <بند ردا و خرقه‌ای مرد سر سجاده‌ای>
  block
    text <باده خامشانه خور تا برهی ز گفت و گو>
    text <یا حیوان ناطقی جمله ز نطق زاده‌ای>
  block
    text <لطف نمای ساقیا دست بگیر مست را>
    text <جانب بزم خویش کش شاه طریق جاده‌ای>
