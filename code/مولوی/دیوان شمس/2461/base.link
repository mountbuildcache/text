
text <چون دل من جست ز تن بازنگشتی چه شدی>
  block
    text <چون دل من جست ز تن بازنگشتی چه شدی>
    text <بی‌دل من بی‌دل من راست شدی هر چه بدی>
  block
    text <گر کژ و گر راست شدی ور کم ور کاست شدی>
    text <فارغ و آزاد بدی خواجه ز هر نیک و بدی>
  block
    text <هیچ فضولی نبدی هیچ ملولی نبدی>
    text <دانش و گولی نبدی طبل تحیات زدی>
  block
    text <خواجه چه گیری گروم تو نروی من بروم>
    text <کهنه نه‌ام خواجه نوم در مدد اندر مددی>
  block
    text <آتش و نفتم نخورد ور بخورد بازدهد>
    text <چون عددی را بخورد بازدهد بی‌عددی>
  block
    text <بر سر خرپشته من بانگ زن ای کشته من>
    text <دانک من اندر چمنم صورت من در لحدی>
  block
    text <گر چه بود در لحدی خوش بودش با احدی>
    text <آنک در آن دام بود کی خوردش دام و ددی>
  block
    text <و آنک از او دور بود گر چه که منصور بود>
    text <زارتر از مور بود ز آنک ندارد سندی>
