
text <میر شکار من که مرا کرده‌ای شکار>
  block
    text <میر شکار من که مرا کرده‌ای شکار>
    text <بی‌تو نه عیش دارم و نه خواب و نه قرار>
  block
    text <دلدار من تویی سر بازار من تویی>
    text <این جمله جور بر من مسکین روا مدار>
  block
    text <ای آنک یار نیست تو را در جهان عشق>
    text <من در جهان فکنده که ای یار یار یار>
  block
    text <درده از آن شراب که اول بداده‌ای>
    text <زان چشم‌های مست تو بشکن مرا خمار>
  block
    text <از آسمان فرست شرابی کز آن شراب>
    text <اندر زمین نماند یک عقل هوشیار>
  block
    text <روزی هزار کار برآری به یک نظر>
    text <آخر یکی نظر کن و این کار را برآر>
