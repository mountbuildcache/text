
text <من خوشم از گفت خسان وز لب و لنج ترشان>
  block
    text <من خوشم از گفت خسان وز لب و لنج ترشان>
    text <من بکشم دامن تو دامن من هم تو کشان>
  block
    text <جان من و جان تو را هر دو به هم دوخت قضا>
    text <خوش خوش خوش خوشم پیش تو ای شاه خوشان>
  block
    text <زانک مرا داد لبش نیست لبی را اثرش>
    text <ز آنچ چشیدم ز لبت هیچ لبی را مچشان>
  block
    text <آنک ترش روی بود دانک درم جوی بود>
    text <از خم سرکه است همه با شکرانش منشان>
  block
    text <گفتم ای شاه علم من که میان عسلم>
    text <از عسل من که چشد گفت لب خوش منشان>
