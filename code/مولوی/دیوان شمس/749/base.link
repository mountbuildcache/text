
text <مست آمد دلبرم تا دل برد از بامداد>
  block
    text <مست آمد دلبرم تا دل برد از بامداد>
    text <ای مسلمانان ز دست مست دلبر داد داد>
  block
    text <دی دل من می‌جهید و هر دو چشمم می‌پرید>
    text <گفتم این دل تا چه بیند وین دو چشمم بامداد>
  block
    text <بامدادان اندر این اندیشه بودم ناگهان>
    text <عشق تو در صورت مه پیشم آمد شاد شاد>
  block
    text <من که باشم باد و خاک و آب و آتش مست اوست>
    text <آتش او تا چه آرد بر من و بر خاک و باد>
  block
    text <عشق از او آبستن‌ست و این چهار از عشق او>
    text <این جهان زین چار زاد و این چهار از عشق زاد>
