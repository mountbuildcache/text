
text <سحر این دل من ز سودا چه می‌شد>
  block
    text <سحر این دل من ز سودا چه می‌شد>
    text <از آن برق رخسار و سیما چه می‌شد>
  block
    text <از آن طلعت خوش و زان آب و آتش>
    text <ز فرق سر بنده تا پا چه می‌شد>
  block
    text <خدایا تو دانی که بر ما چه آمد>
    text <خدایا تو دانی که ما را چه می‌شد>
  block
    text <ز ریحان و گل‌ها که روید ز دل‌ها>
    text <سراسر همه دشت و صحرا چه می‌شد>
  block
    text <ز خورشید پرسی که گردون چه سان بد>
    text <ز مه پرس باری که جوزا چه می‌شد>
  block
    text <ز معشوق اعظم به هر جان خرم>
    text <به پستی چه آمد به بالا چه می‌شد>
  block
    text <تعالی تقدس چو بنمود خود را>
    text <مقدس دلی از تعالی چه می‌شد>
  block
    text <چو می‌کرد بخشش نظر شمس تبریز>
    text <به بینا چه بخشید و بینا چه می‌شد>
