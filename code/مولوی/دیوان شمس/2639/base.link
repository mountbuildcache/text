
text <برخیز که صبح است و صبوح است و سکاری>
  block
    text <برخیز که صبح است و صبوح است و سکاری>
    text <بگشای کنار آمد آن یار کناری>
  block
    text <برخیز بیا دبدبه عمر ابد بین>
    text <رستند و گذشتند ز دم‌های شماری>
  block
    text <آن رفت که اقبال بخارید سر ما>
    text <ای دل سر اقبال از این بار تو خاری>
  block
    text <گنجی تو عجب نیست که در توده خاکی>
    text <ماهی تو عجب نیست که در گرد و غباری>
  block
    text <اندر حرم کعبه اقبال خرامید>
    text <از بادیه ایمن شده وز ناز مکاری>
  block
    text <گردان شده بین چرخ که صد ماه در او هست>
    text <جز تابش یک روزه تو ای چرخ چه داری>
  block
    text <آن ساغر جان که ملک الموت اجل شد>
    text <نی شورش دل آرد و نی رنج خماری>
  block
    text <بس کن که اگر جان بخورد صورت ما را>
    text <صد عذر بخواهد لبش از خوب عذاری>
