
text <از دلبر نهانی گر بوی جان بیابی>
  block
    text <از دلبر نهانی گر بوی جان بیابی>
    text <در صد جهان نگنجی گر یک نشان بیابی>
  block
    text <چون مهر جان پذیری بی‌لشکری امیری>
    text <هم ملک غیب گیری هم غیب دان بیابی>
  block
    text <گنجی که تو شنیدی سودای آن گزیدی>
    text <گر در زمین ندیدی در آسمان بیابی>
  block
    text <در عشق اگر امینی ای بس بتان چینی>
    text <هم رایگان ببینی هم رایگان بیابی>
  block
    text <در آینه مبارک آن صاف صاف بی‌شک>
    text <نقش بهشت یک یک هم در جهان بیابی>
  block
    text <چون تیر عشق خستت معشوق کرد مستت>
    text <گر جان بشد ز دستت صد همچنان بیابی>
  block
    text <قفل طلسم مشکل سهلت شود به حاصل>
    text <گر از وساوس دل یک دم امان بیابی>
  block
    text <درهم شکن بتان را از بهر شاه جان را>
    text <تا نقش بند آن را اندر عیان بیابی>
  block
    text <تبریز در محقق از شمس ملت و حق>
    text <در رمزهای مطلق صد ترجمان بیابی>
