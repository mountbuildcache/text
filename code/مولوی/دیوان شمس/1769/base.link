
text <ای دل صافی دم ثابت قدم>
  block
    text <ای دل صافی دم ثابت قدم>
    text <جئت لکی تنذر خیر الامم>
  block
    text <سر ننهی جز به اشارات دل>
    text <بر ورق عشق ازل چون قلم>
  block
    text <از طرب باد تو و داد تو>
    text <رقص کنانیم چو شقه علم>
  block
    text <رقص کنان خواجه کجا می روی>
    text <سوی گشایشگه عرصه عدم>
  block
    text <خواجه کدامین عدم است این بگو>
    text <گوش قدم داند حرف قدم>
  block
    text <عشق غریب است و زبانش غریب>
    text <همچو غریب عربی در عجم>
  block
    text <خیز که آورده امت قصه‌ای>
    text <بشنو از بنده نه بیش و نه کم>
  block
    text <بشنو این حرف غریبانه را>
    text <قصه غریب آمد و گوینده هم>
  block
    text <از رخ آن یوسف شد قعر چاه>
    text <روشن و فرخنده چو باغ ارم>
  block
    text <قصر شد آن حبس و در او باغ و راغ>
    text <جنت و ایوان شد و صفه حرم>
  block
    text <همچو کلوخی که در آب افکنی>
    text <باز شود آب در آن دم ز هم>
  block
    text <همچو شب ابر که خورشید صبح>
    text <ناگه سر برزند از چاه غم>
  block
    text <همچو شرابی که عرب خورد و گفت>
    text <صل علی دنتها و ارتسم>
  block
    text <از طرب این حبس به خواری و نقص>
    text <می نگرد بر فلک محتشم>
  block
    text <ای خرد از رشک دهانم مگیر>
    text <قد شهد الله و عد النعم>
  block
    text <گر چه درخت آب نهان می خورد>
    text <بان علی شعبته ما کتم>
  block
    text <هر چه بدزدید زمین ز آسمان>
    text <فصل بهاران بدهد دم به دم>
  block
    text <گر شبه دزدیده‌ای وگر گهر>
    text <ور علم افراشتی وگر قلم>
  block
    text <رفت شب و روز تو اینک رسید>
    text <سوف یری النائم ماذا احتلم>
