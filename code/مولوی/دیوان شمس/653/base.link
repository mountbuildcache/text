
text <چون بر رخ ما عکس جمال تو برآید>
  block
    text <چون بر رخ ما عکس جمال تو برآید>
    text <بر چهره ما خاک چو گلگونه نماید>
  block
    text <خواهم که ز زنار دو صد خرقه نماید>
    text <ترسابچه گوید که بپوشان که نشاید>
  block
    text <اشکم چو دهل گشته و دل حامل اسرار>
    text <چون نه مهه گشتست ندانی که بزاید>
  block
    text <شاهیست دل اندر تن ماننده گاوی>
    text <وین گاو ببیند شه اگر ژاژ نخاید>
  block
    text <وان دانه که افتاد در این هاون عشاق>
    text <هر سوی جهد لیک به ناچار بساید>
  block
    text <از خانه عشق آنک بپرد چو کبوتر>
    text <هر جا که رود عاقبت کار بیاید>
  block
    text <آیینه که شمس الحق تبریز بسازد>
    text <زنگار کجا گیرد و صیقل به چه باید>
