
text <از لب یار شکر را چه خبر>
  block
    text <از لب یار شکر را چه خبر>
    text <وز رخش شمس و قمر را چه خبر>
  block
    text <با دمش باد بهاری چه زند>
    text <وز قدش سرو و شجر را چه خبر>
  block
    text <گر جهان زیر و زبر گشت از او>
    text <عاشق زیر و زبر را چه خبر>
  block
    text <چونک جان محرم اسرارش نیست>
    text <از رهش اهل خبر را چه خبر>
  block
    text <گر چه نرگس نگرانست به باغ>
    text <از چمن نرگس تر را چه خبر>
  block
    text <گفته هر قوم هم از مستی خویش>
    text <که ز ما قوم دگر را چه خبر>
  block
    text <گفت چونی و دل تو چونست>
    text <از دل این خسته جگر را چه خبر>
  block
    text <با ملک تاج و کمر گر به همند>
    text <از ملک تاج و کمر را چه خبر>
  block
    text <کم کن این ناله که کس واقف نیست>
    text <ز آه عشاق سحر را چه خبر>
