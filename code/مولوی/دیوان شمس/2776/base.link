
text <ای رها کرده تو باغی از پی انجیرکی>
  block
    text <ای رها کرده تو باغی از پی انجیرکی>
    text <حور را از دست داده از پی کمپیرکی>
  block
    text <من گریبان می‌درانم حیف می‌آید مرا>
    text <غمزه کمپیرکی زد بر جوانی تیرکی>
  block
    text <پیرکی گنده دهانی بسته صد چنگ و جلب>
    text <سر فروکرده ز بامی تا درافتد زیرکی>
  block
    text <کیست کمپیرک یکی سالوسک بی‌چاشنی>
    text <تو به تو همچون پیاز و گنده همچون سیرکی>
  block
    text <میرکی گشته اسیر او گرو کرده کمر>
    text <او به پنهانی همی‌خندد که ابله میرکی>
  block
    text <نی به بستان جمال او شکوفه تازه‌ای>
    text <نی به پستان وفای آن سلیطه شیرکی>
  block
    text <خود ببینی چونک بگشاید اجل چشمت ورا>
    text <رو چو پشت سوسمار و تن سیه چون قیرکی>
  block
    text <نی خمش کن پند کم ده بند خواجه بس قوی است>
    text <می‌کشد زنجیر مهرش بی‌مدد زنجیرکی>
