
text <جان ما را هر نفس بستان نو>
  block
    text <جان ما را هر نفس بستان نو>
    text <گوش ما را هر نفس دستان نو>
  block
    text <ماهیانیم اندر آن دریا که هست>
    text <روز روزش گوهر و مرجان نو>
  block
    text <تا فسون هیچ کس را نشنوی>
    text <این جهان کهنه را برهان نو>
  block
    text <عیش ما نقد است وآنگه نقد نو>
    text <ذات ما کان است وآنگه کان نو>
  block
    text <این شکر خور این شکر کز ذوق او>
    text <می‌دهد اندر دهان دندان نو>
  block
    text <جمله جان شو ار کسی پرسد تو را>
    text <تو کیی گو هر زمانی جان نو>
  block
    text <من زمین را لقمه‌ام لیکن زمین>
    text <رویدش زین لقمه صد لقمان نو>
  block
    text <زرد گشتی از خزان غمگین مشو>
    text <در خزان بین تاب تابستان نو>
