
text <امروز خوش است دل که تو دوش>
  block
    text <امروز خوش است دل که تو دوش>
    text <خون دل ما بخورده‌ای نوش>
  block
    text <ای دوش نموده روی چون ماه>
    text <و امروز هزار شکل و روپوش>
  block
    text <دل سجده کنان به پیش آن چشم>
    text <جان حلقه شده به پیش آن گوش>
  block
    text <هر لحظه اشارتی که هش دار>
    text <هش می‌خواهی ز مرد بی‌هوش>
  block
    text <سرنای توام مرا تو گویی>
    text <من در تو فرودمم تو مخروش>
  block
    text <از بیم تو گشته شیر گربه>
    text <در خاک خزیده صبر چون موش>
  block
    text <هر ذره کنار اگر گشاید>
    text <خورشید نگنجد اندر آغوش>
  block
    text <خورشید چو شد تو را خریدار>
    text <ای ذره به نقد نسیه بفروش>
  block
    text <باقی غزل مگو که حیفست>
    text <ما در گفتار و دوست خاموش>
  block
    text <لیکن چه کنم که رسم کهنه‌ست>
    text <دریا خاموش و موج در جوش>
