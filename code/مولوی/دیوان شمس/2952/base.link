
text <گر از شراب دوشین در سر خمار داری>
  block
    text <گر از شراب دوشین در سر خمار داری>
    text <بگذار جام ما را با این چه کار داری>
  block
    text <ور تازه‌ای نه دوشین بنشین بیا بنوش این>
    text <تا از خیال پیشین زنهار سر نخاری>
  block
    text <تا سنگ را پرستی از دیگران گسستی>
    text <دریا تو را نشاید گر سیل یاد آری>
  block
    text <در بارگاه خاقان سودای پرنفاقان>
    text <زنبیل هر گدایی در پیش شهریاری>
  block
    text <فهرست یاد کینی با لطف ساتکینی>
    text <اندر بهشت وآنگه در شعله‌های ناری>
  block
    text <زین سر اگر ببینی مویی ز خوب چینی>
    text <نی پرده زیر ماند نی نعره‌های زاری>
  block
    text <نی غوره‌ای بجوشی نی سرکه‌ای فروشی>
    text <الا شراب نوشی انگور می‌فشاری>
  block
    text <انگور این وجودت افشردن تو سودت>
    text <انگار کین نبودت تا چند مهر کاری>
  block
    text <وقتی که دررمیدی تو سوی شمس تبریز>
    text <آن جا خدای داند کاندر چه لاله زاری>
