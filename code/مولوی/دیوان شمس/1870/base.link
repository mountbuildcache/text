
text <ای نفس چو سگ آخر تا چند زنی دندان>
  block
    text <ای نفس چو سگ آخر تا چند زنی دندان>
    text <وز کبر کسان رنجی و اندر تو دو صد چندان>
  block
    text <گریانی و پرزهری با خلق چه باقهری>
    text <مانند سر بریان گشته که منم خندان>
  block
    text <من صوفی باصوفم من آمر معروفم>
    text <چون شحنه بود آن کس کو باشد در زندان>
  block
    text <معذوری خود دیده در خویش ترنجیده>
    text <عذر دگران خواهد از باب هنرمندان>
  block
    text <بر دانش و حال خود تأویل کنی قرآن>
    text <وان گاه هم از قرآن در خلق زنی سندان>
  block
    text <آب حیوان یابی گر خاک شوی ره را>
    text <وز باد و بروت آیی در نار تو دربندان>
  block
    text <بگریز از این دربند بر جمله تو در دربند>
    text <جز شمس حق تبریز سلطان شکرقندان>
