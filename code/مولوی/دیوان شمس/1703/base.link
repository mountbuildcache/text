
text <من آن شب سیاهم کز ماه خشم کردم>
  block
    text <من آن شب سیاهم کز ماه خشم کردم>
    text <من آن گدای عورم کز شاه خشم کردم>
  block
    text <از لطفم آن یگانه می خواند سوی خانه>
    text <کردم یکی بهانه وز راه خشم کردم>
  block
    text <گر سر کشد نگارم ور غم برد قرارم>
    text <هم آه برنیارم از آه خشم کردم>
  block
    text <گاهم فریفت با زر گاهم به جاه و لشکر>
    text <از زر چو زر بجستم وز جاه خشم کردم>
  block
    text <ز آهن ربای اعظم من آهنم گریزان>
    text <وز کهربای عالم من کاه خشم کردم>
  block
    text <ما ذره‌ایم سرکش از چار و پنج و از شش>
    text <خود پنج و شش کی باشد ز الله خشم کردم>
  block
    text <این را تو برنتابی زیرا برون آبی>
    text <گر شبه آفتابی ز اشباه خشم کردم>
