
text <آنک جانش داده‌ای آن را مکش>
  block
    text <آنک جانش داده‌ای آن را مکش>
    text <ور ندادی نقش بی‌جان را مکش>
  block
    text <آن دو زلف کافر خود را بگو>
    text <کای یگانه اهل ایمان را مکش>
  block
    text <آفتابا روی خود جلوه مکن>
    text <چند روزی ماه تابان را مکش>
  block
    text <چون تو سیمرغی به قاف ذوالجلال>
    text <بازگرد و جمله مرغان را مکش>
  block
    text <در میان خون هر مسکین مرو>
    text <جز قباد و شاه خاقان را مکش>
  block
    text <گر مرا دربان عشقت بار داد>
    text <از سر غیرت تو دربان را مکش>
  block
    text <گر فضولم من که مهمان توام>
    text <شرط نبود هیچ مهمان را مکش>
  block
    text <مست میدانم ز می‌دانم خراب>
    text <شیشه مشکن مست میدان را مکش>
  block
    text <شمس تبریزی تویی سلطان من>
    text <بازگشتم باز سلطان را مکش>
