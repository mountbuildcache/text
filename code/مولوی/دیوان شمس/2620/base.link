
text <ای دل به ادب بنشین برخیز ز بدخویی>
  block
    text <ای دل به ادب بنشین برخیز ز بدخویی>
    text <زیرا به ادب یابی آن چیز که می‌گویی>
  block
    text <حاشا که چنان سودا یابند بدین صفرا>
    text <هیهات چنان رویی یابند به بی‌رویی>
  block
    text <در عین نظر بنشین چون مردمک دیده>
    text <در خویش بجو ای دل آن چیز که می‌جویی>
  block
    text <بگریز ز همسایه گر سایه نمی‌خواهی>
    text <در خود منگر زیرا در دیده خود مویی>
  block
    text <گر غرقه دریایی این خاک چه پیمایی>
    text <ور بر لب دریایی چون روی نمی‌شویی>
