
text <مرا در دل همی‌آید که من دل را کنم قربان>
  block
    text <مرا در دل همی‌آید که من دل را کنم قربان>
    text <نباید بددلی کردن بباید کردن این فرمان>
  block
    text <دل من می نیارامد که من با دل بیارامم>
    text <بباید کرد ترک دل نباید خصم شد با جان>
  block
    text <زهی میدان زهی مردان همه در مرگ خود شادان>
    text <سر خود گوی باید کرد وانگه رفت در میدان>
  block
    text <زهی سر دل عاشق قضای سر شده او را>
    text <خنک این سر خنک آن سر که دارد این چنین جولان>
  block
    text <اگر جانباز و عیاری وگر در خون خود یاری>
    text <پس گردن چه می خاری چه می ترسی چو ترسایان>
  block
    text <اگر مجنون زنجیری سر زنجیر می گیری>
    text <وگر از شیر زادستی چپی چون گربه در انبان>
  block
    text <مرا گفت آن جگرخواره که مهمان توام امشب>
    text <جگر در سیخ کش ای دل کبابی کن پی مهمان>
  block
    text <کباب است و شراب امشب حرام و کفر خواب امشب>
    text <که امشب همچو چتر آمد نهان در چتر شب سلطان>
  block
    text <ربابی چشم بربسته رباب و زخمه بر دسته>
    text <کمانچه رانده آهسته مرا از خواب او افغان>
  block
    text <کشاکش‌هاست در جانم کشنده کیست می دانم>
    text <دمی خواهم بیاسایم ولیکن نیستم امکان>
  block
    text <به هر روزم جنون آرد دگر بازی برون آرد>
    text <که من بازیچه اویم ز بازی‌های او حیران>
  block
    text <چو جامم گه بگرداند چو ساغر گه بریزد خون>
    text <چو خمرم گه بجوشاند چو مستم گه کند ویران>
  block
    text <گهی صرفم بنوشاند چو چنگم درخروشاند>
    text <به شامم می بپوشاند به صبحم می کند یقظان>
  block
    text <گر این از شمس تبریز است زهی بنده نوازی‌ها>
    text <وگر از دور گردون است زهی دور و زهی دوران>
