
text <متاز ای دل سوی دریای ناری>
  block
    text <متاز ای دل سوی دریای ناری>
    text <که می‌ترسم که تاب نار ناری>
  block
    text <وجودت از نی و دارد نوایی>
    text <ز نی هر دم نوایی نو برآری>
  block
    text <نیستانت ندارد تاب آتش>
    text <وگر چه تو ز نی شهری برآری>
  block
    text <میان شهر نی منشین بر آذر>
    text <که هر سو شعله اندر شعله داری>
  block
    text <اگر نی سوی آتش میل دارد>
    text <چو میل رزق سوی رزق خواری>
  block
    text <نیاز آتش است آن میل تنها>
    text <که آتش رزق می‌خواهد به زاری>
  block
    text <به هر چت نی بفرماید تو نی کن>
    text <خلاف نی بکن از شهریاری>
  block
    text <خلافش کردی و نی در کمین است>
    text <چو نی کم شد سر دیگر نخاری>
  block
    text <پدید آید تو را ناگه وجودی>
    text <نه نی دارد نه شکر آنچ داری>
  block
    text <یکی نوری لطیفی جان فزایی>
    text <در او می‌های گوناگون کاری>
  block
    text <گشایی پر و بالی کز حلاوت>
    text <نمایی لطف‌های لاله زاری>
  block
    text <میان این چنین نوری نماید>
    text <دگر خورشید و جان‌ها چون ذراری>
  block
    text <به نور او بسوزی پر خود را>
    text <ز شیرینی نورش گردی عاری>
  block
    text <ز ناله واشکافد قرص خورشید>
    text <که گل گل وادهد هم خار خاری>
  block
    text <زبان واماند زین پس از بیانش>
    text <زبان را کار نقش است و نگاری>
  block
    text <نگار و نقش چون گلبرگ باشد>
    text <گدازیده شود چون آب واری>
  block
    text <بر آن ساحل که‌ای‌ن گل‌ها گدازید>
    text <اگر خواهی تو مستی و خماری>
  block
    text <همی‌گو نام شمس الدین تبریز>
    text <کز او این کارها را برگزاری>
