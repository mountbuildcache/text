
text <کردم با کان گهر آشتی>
  block
    text <کردم با کان گهر آشتی>
    text <کردم با قرص قمر آشتی>
  block
    text <خمرهٔ سرکه ز شکر صلح خواست>
    text <شکر که پذرفت شکر آشتی>
  block
    text <آشتی و جنگ ز جذبهٔ حق است>
    text <نیست زدم، هست ز سر آشتی>
  block
    text <رفت مسیحا به فلک ناگهان>
    text <با ملکان کرد بشر آشتی>
  block
    text <ای فلک لطف، مسیح توم>
    text <گر بکنی بار دگر آشتی>
  block
    text <جذبهٔ او داد عدم را وجود>
    text <کرده بدان پیه نظر آشتی>
  block
    text <شاه مرا میل چو در آشتیست>
    text <کرد در افلاک اثر آشتی>
  block
    text <گشت فلک دایهٔ این خاکدان>
    text <ثور و اسد آمد در آشتی>
  block
    text <صلح درآ، این قدر آخر بدانک>
    text <کرد کنون جبر و قدر آشتی>
  block
    text <بس کن کین صبح مرا، دایمست>
    text <نیست مرا بهر سپر آشتی>
