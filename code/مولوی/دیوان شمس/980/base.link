
text <مادر عشق طفل عاشق را>
  block
    text <مادر عشق طفل عاشق را>
    text <پیش سلطان بی‌امان نبرد>
  block
    text <تا نشد بالغ و ز جان فارغ>
    text <پیش آن جان جان جان نبرد>
  block
    text <روبه عقل گر چه جهد کند>
    text <ره بدان صارم الزمان نبرد>
  block
    text <جان فدا عشق را که او دل را>
    text <جز به معراج آسمان نبرد>
  block
    text <عاشقان طالب نشان گشته>
    text <عشقشان جز که بی‌نشان نبرد>
  block
    text <خون چکیده‌ست ره ره این نه بس است>
    text <عاشقی جز که خون فشان نبرد>
  block
    text <هر کشان خون نه بوی مشک دهد>
    text <تو یقین دان که بوی آن نبرد>
  block
    text <دیده را کحل شمس تبریزی>
    text <جز به معشوق لامکان نبرد>
