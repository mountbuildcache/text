
text <ای وصل تو اصل شادمانی>
  block
    text <ای وصل تو اصل شادمانی>
    text <کان صورت‌هاست وین معانی>
  block
    text <یک لحظه مبر ز بنده که نیست>
    text <بی آب سفینه را روانی>
  block
    text <من مصحف باطلم ولیکن>
    text <تصحیح شوم چو تو بخوانی>
  block
    text <یک یوسف بی‌کس است و صد گرگ>
    text <اما برهد چو تو شبانی>
  block
    text <هر بار بپرسیم که چونی>
    text <با اشکم و روی زعفرانی>
  block
    text <این هر دو نشان برای عام است>
    text <پیشت چه نشان چه بی‌نشانی>
  block
    text <ناگفته حدیث بشنوی تو>
    text <ننوشته قباله را بخوانی>
  block
    text <بی خواب تو واقعه نمایی>
    text <بی آب سفینه‌ها برانی>
  block
    text <خاموش ثنا و لابه کم کن>
    text <کز غیب رسید لن ترانی>
