
text <تو استظهار آن داری که رو از ما بگردانی>
  block
    text <تو استظهار آن داری که رو از ما بگردانی>
    text <ولی چون کعبه برپرد کجا ماند مسلمانی>
  block
    text <تو سلطانی و جانداری تو هم آنی و آن داری>
    text <مشوران مرغ جان‌ها را که ایشان را سلیمانی>
  block
    text <فلک ایمن ز هر غوغا زمین پرغارت و یغما>
    text <ولیکن از فلک دارد زمین جمع و پریشانی>
  block
    text <زمین مانند تن آمد فلک چون عقل و جان آمد>
    text <تن ار فربه وگر لاغر ز جان باشد همی‌دانی>
  block
    text <چو تن را عقل بگذارد پریشانی کند این تن>
    text <بگوید تن که معذورم تو رفتی که نگهبانی>
  block
    text <عنایت‌های تو جان را چو عقل عقل ما آمد>
    text <چو تو از عقل برگردی چه دارد عقل عقلانی>
  block
    text <شود یوسف یکی گرگی شود موسی چو فرعونی>
    text <چو بیرون شد رکاب تو سرآخر گشت پالانی>
  block
    text <چو ما دستیم و تو کانی بیاور هر چه می‌آری>
    text <چو ما خاکیم و تو آبی برویان هر چه رویانی>
  block
    text <تو جویایی و ناجویا چو مغناطیس ای مولا>
    text <تو گویایی و ناگویا چو اسطرلاب و میزانی>
