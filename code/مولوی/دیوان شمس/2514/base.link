
text <درآمد در میان شهر آدم زفت سیلابی>
  block
    text <درآمد در میان شهر آدم زفت سیلابی>
    text <فنا شد چرخ و گردان شد ز نور پاک دولابی>
  block
    text <نبود آن شهر جز سودا بنی آدم در او شیدا>
    text <برست از دی و از فردا چو شد بیدار از خوابی>
  block
    text <چو جوشید آب بادی شد که هر که را بپراند>
    text <چو کاهش پیش باد تند باسهمی و باتابی>
  block
    text <چو که‌ها را شکافانید کان‌ها را پدید آرد>
    text <ببینی لعل اندر لعل می‌تابد چو مهتابی>
  block
    text <در آن تابش ببینی تو یکی مه روی چینی تو>
    text <دو دست هجر او پرخون مثال دست قصابی>
  block
    text <ز بوی خون دست او همه ارواح مست او>
    text <همه افلاک پست او زهی بالطف وهابی>
  block
    text <مثال کشتنش باشد چو انگوری که کوبندش>
    text <که تا فانی شود باقی شود انگور دوشابی>
  block
    text <اگر چه صد هزار انگور کوبی یک بود جمله>
    text <چو وا شد جانب توحید جان را این چنین بابی>
  block
    text <بیاید شمس تبریزی بگیرد دست آن جان را>
    text <در انگشتش کند خاتم دهد ملکی و اسبابی>
