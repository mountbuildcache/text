
text <صبر مرا آینه بیماریست>
  block
    text <صبر مرا آینه بیماریست>
    text <آینه عاشق غمخواریست>
  block
    text <درد نباشد ننماید صبور>
    text <که دل او روشن یا تاریست>
  block
    text <آینه جویی‌ست نشان جمال>
    text <که رخم از عیب و کلف عاریست>
  block
    text <ور کلفی باشد عاریتیست>
    text <قابل داروست و تب افشاریست>
  block
    text <آینه رنج ز فرعون دور>
    text <کان رخ او رنگی و زنگاریست>
  block
    text <چند هزاران سر طفلان برید>
    text <کم ز قضا دردسری ساریست>
  block
    text <من در آن خوف ببندم تمام>
    text <چون که مرا حکم و شهی جاریست>
  block
    text <گفت قضا بر سر و سبلت مخند>
    text <کاین قلمی رفته ز جباریست>
  block
    text <کور شو امروز که موسی رسید>
    text <در کف او خنجر قهاریست>
  block
    text <حلق بکش پیش وی و سر مپیچ>
    text <کاین نه زمان فن و مکاریست>
  block
    text <سبط که سرشان بشکستی به ظلم>
    text <بعد توشان دولت و پاداریست>
  block
    text <خار زدی در دل و در دیدشان>
    text <این دمشان نوبت گلزاریست>
  block
    text <خلق مرا زهر خورانیده‌ای>
    text <از منشان داد شکرباریست>
  block
    text <از تو کشیدند خمار دراز>
    text <تا به ابدشان می و خماریست>
  block
    text <هیزم دیک فقرا ظالمست>
    text <پخته بدو گردد کو ناریست>
  block
    text <دم نزدم زان که دم من سکست>
    text <نوبت خاموشی و ستاریست>
  block
    text <خامش کن که تا بگوید حبیب>
    text <آن سخنان کز همه متواریست>
