
text <برخیز و صبوح را برانگیز>
  block
    text <برخیز و صبوح را برانگیز>
    text <جان بخش زمانه را و مستیز>
  block
    text <آمیخته باش با حریفان>
    text <با آب شراب را میامیز>
  block
    text <یاد تو شراب و یاد ما آب>
    text <ما چون سرخر تو همچو پالیز>
  block
    text <ای غم اجلت در این قنینه‌ست>
    text <گر مردنت آرزوست مگریز>
  block
    text <مرگ نفس است در تجلی>
    text <مرگ جعلست در عبربیز>
  block
    text <مجلس چمنیست و گل شکفته>
    text <ای ساقی همچو سرو برخیز>
  block
    text <این جام مشعشع آنگهی شرم>
    text <ساقی چو تویی خطاست پرهیز>
  block
    text <ما را چو رخ خوشت برافروز>
    text <غم را چو عدوی خود درآویز>
  block
    text <هشتیم غزل که نوبت توست>
    text <مردانه درآ و چست و سرتیز>
