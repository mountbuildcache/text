
text <چو افتم من ز عشق دل به پای دلربای من>
  block
    text <چو افتم من ز عشق دل به پای دلربای من>
    text <از آن شادی بیاید جان نهان افتد به پای من>
  block
    text <وگر روزی در آن خدمت کنم تقصیر چون خامان>
    text <شود دل خصم جان من کند هجران سزای من>
  block
    text <سحرگاهان دعا کردم که این جان باد خاک او>
    text <شنیدم نعره آمین ز جان اندر دعای من>
  block
    text <چگونه راه برد این دل به سوی دلبر پنهان>
    text <چگونه بوی برد این جان که هست او جان فزای من>
  block
    text <یکی جامی به پیش آورد من از ناز گفتم نی>
    text <بگفتا نی مگو بستان برای اقتضای من>
  block
    text <چو از صافش چشیدم من مرا درداد یک دردی>
    text <یکی دردی گران خواری که کامل شد صفای من>
