
text <تا چند خرقه بردرم از بیم و از امید>
  block
    text <تا چند خرقه بردرم از بیم و از امید>
    text <درده شراب و واخرام از بیم و از امید>
  block
    text <پیش آر جام آتش اندیشه سوز را>
    text <کاندیشه‌هاست در سرم از بیم و از امید>
  block
    text <کشتی نوح را که ز طوفان امان ماست>
    text <بنما که زیر لنگرم از بیم و از امید>
  block
    text <آن زر سرخ و نقد طرب را بده که من>
    text <رخسارزرد چون زرم از بیم و از امید>
  block
    text <در حلقه ز آنچ دادی در حلق من بریز>
    text <کآخر چو حلقه بر درم از بیم و از امید>
  block
    text <بار دگر به آب ده این رنگ و بوی را>
    text <کاین دم به رنگ دیگرم از بیم و از امید>
  block
    text <ز آبی که آب کوثر اندر هوای اوست>
    text <کاندر هوای کوثرم از بیم و از امید>
  block
    text <در عین آتشم چو خلیلم فرست آب>
    text <کزر مثال بتگرم از بیم و از امید>
  block
    text <کوری چشم بد تو ز چشمم نهان مشو>
    text <کز چشم‌ها نهانترم از بیم و از امید>
  block
    text <در آفتاب روی خودم دار زانک من>
    text <مانند این غزل ترم از بیم و از امید>
