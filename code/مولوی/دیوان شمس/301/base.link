
text <هله صدر و بدر عالم منشین مخسب امشب>
  block
    text <هله صدر و بدر عالم منشین مخسب امشب>
    text <که براق بر در آمد فاذا فرغت فانصب>
  block
    text <چو طریق بسته بودست و طمع گسسته بودست>
    text <تو برآ بر آسمان‌ها بگشا طریق و مذهب>
  block
    text <نفسی فلک نیاید دو هزار در گشاید>
    text <چو امیر خاص اقرا به دعا گشاید آن لب>
  block
    text <سوی بحر رو چو ماهی که بیافت در شاهی>
    text <چو بگوید او چه خواهی تو بگو الیک ارغب>
  block
    text <چو صریر تو شنیدم چو قلم به سر دویدم>
    text <چو به قلب تو رسیدم چه کنم صداع قالب>
  block
    text <ز سلام خوش سلامان بکشم ز کبر دامان>
    text <که شدست از سلامت دل و جان ما مطیب>
  block
    text <ز کف چنین شرابی ز دم چنین خطابی>
    text <عجب‌ست اگر بماند به جهان دلی مدب>
  block
    text <ز غنای حق برسته ز نیاز خود برسته>
    text <به مشاغل اناالحق شده فانی ملهب>
  block
    text <بکش آب را از این گل که تو جان آفتابی>
    text <که نماند روح صافی چو شد او به گل مرکب>
  block
    text <صلوات بر تو آرم که فزوده باد قربت>
    text <که به قرب کل گردد همه جزوها مقرب>
  block
    text <دو جهان ز نفخ صورت چو قیامتست پیشم>
    text <سوی جان مزلزلست و سوی جسمیان مرتب>
  block
    text <به سخن مکوش کاین فر ز دلست نی ز گفتن>
    text <که هنر ز پای یابید و ز دم دید ثعلب>
