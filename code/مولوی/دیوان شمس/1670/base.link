
text <ما به خرمنگاه جان بازآمدیم>
  block
    text <ما به خرمنگاه جان بازآمدیم>
    text <جانب شه همچو شهباز آمدیم>
  block
    text <سیر گشتیم از غریبی و فراق>
    text <سوی اصل و سوی آغاز آمدیم>
  block
    text <وارهیدیم از گدایی و نیاز>
    text <پای کوبان جانب ناز آمدیم>
  block
    text <در کنار محرمان جان پروریم>
    text <چونک اندر پرده راز آمدیم>
  block
    text <او کمند انداخت و ما را برکشید>
    text <ما به دست صانع انگاز آمدیم>
  block
    text <پیش از آن کاین خانه ویران کرد اجل>
    text <حمدلله خانه پرداز آمدیم>
  block
    text <نان ما پخته‌ست و بویش می رسد>
    text <تا به بوی نان به خباز آمدیم>
  block
    text <هین خمش کن تا بگوید ترجمان>
    text <کز مذلت سوی اعزاز آمدیم>
