
text <چه شکر داد عجب یوسف خوبی به لبان>
  block
    text <چه شکر داد عجب یوسف خوبی به لبان>
    text <که شد ادریسش قیماز و سلیمان به لبان>
  block
    text <به شکرخانه او رفته به سر لب شکران>
    text <مانده اندر عجبش خیره همه بوالعجبان>
  block
    text <خبر افتاد که گرگی طمع یوسف کرد>
    text <همه گرگان شده از خجلت این گرگ شبان>
  block
    text <چه خوشی‌های نهان است در آن درد و غمش>
    text <که رمیدند ز دارو همه درمان طلبان>
  block
    text <بس بود هستی او مایه هر نیست شده>
    text <بس بود مستی او عذر همه بی‌ادبان>
  block
    text <عارف از ورزش اسباب بدان کاهل شد>
    text <که همان بی‌سببی شد سبب بی‌سببان>
  block
    text <خیز کامروز ز اقبال و سعادت باری>
    text <طرب اندر طرب است از مدد بوطربان>
  block
    text <من بر آن بودم کز جان و دل تفسیده>
    text <بازگویی صفت عشق به روزان و شبان>
  block
    text <شمس تبریزی مرا دوش همی‌گفت خموش>
    text <چون تو را عشق لب ماست نگهدار زبان>
