
text <صد هزاران همچو ما غرقه در این دریای دل>
  block
    text <صد هزاران همچو ما غرقه در این دریای دل>
    text <تا چه باشد عاقبتشان وای دل ای وای دل>
  block
    text <گر امان خواهی امانی ندهدت آن بی‌امان>
    text <می‌کشد جان را از این گل تا به سربالای دل>
  block
    text <هر نواحی فوج فوج اندر گوی یا پشته‌ای>
    text <گاه پشته گاه گو از چیست از غوغای دل>
  block
    text <قلزم روحست دل یا کشتی نوحست دل>
    text <موج موج خون فراز جوشش و گرمای دل>
  block
    text <شور می نوشان نگر وان نور خاموشان نگر>
    text <جملگی سر گشت آن کو مرد اندر پای دل>
  block
    text <گرد ما در می‌پری ای رشک ماه و مشتری>
    text <آمدی تا دل بری ای قاف و ای عنقای دل>
  block
    text <ای که کالیوه بگشتی در جهان با پر جان>
    text <هیچ دیدی شیوه‌ای تو لایق سودای دل>
