
text <انا فتحنا عینکم فاستبصروا الغیب البصر>
  block
    text <انا فتحنا عینکم فاستبصروا الغیب البصر>
    text <انا قضینا بینکم فاستبشروا بالمنتصر>
  block
    text <باد صبا ای خوش خبر مژده بیاور دل ببر>
    text <جانم فدات ای مژده ور بستان تو جانم ماحضر>
  block
    text <شمشیرها جوشن شود ویرانه‌ها گلشن شود>
    text <چشم جهان روشن شود چون از تو آید یک نظر>
  block
    text <ای قهر بی‌دندان شده وی لطف صد چندان شده>
    text <جان و جهان خندان شده چون داد جان‌ها را ظفر>
  block
    text <هر کس که دیدت ای ضیا وان حضرت باکبریا>
    text <بادا ورا شرم از خدا گر او بلافد از هنر>
  block
    text <نگذاشت شیر بیشه‌ای از هست ما یک ریشه‌ای>
    text <الا که نیم اندیشه‌ای در روز و شب هجران شمر>
  block
    text <ای آفرین بر روی شه کز وی خجل شد روی مه>
    text <کوران به دیده گفته خه بشنوده لطفش گوش کر>
  block
    text <از عشق آن سلطان من وان دارو و درمان من>
    text <کی سیر گردد جان من در جان من جوع البقر>
  block
    text <ان کان عیشا قد هجر و اختل عقلی من سهر>
    text <والله روحی ما نفر والله روحی ما کفر>
  block
    text <من ابروش او ماه وش او روز و من همچو شبش>
    text <او جان و من چون قالبش حیران از آن خوبی و فر>
  block
    text <آه از دعا بی‌سامعی جرم و گنه بی‌شافعی>
    text <درد و الم بی‌نافعی رویم چو زر بی‌سیمبر>
  block
    text <کی باشد آن در سفته من الحمدلله گفته من>
    text <مستطرب و خوش خفته من در سایه‌های آن شجر>
  block
    text <تا دیدمی جانان خود من جویمی درمان خود>
    text <که گویمش هجران خود بنمایمش خون جگر>
  block
    text <ای گوهر بحر بقا چون حق تو بس پنهان لقا>
    text <مخدوم شمس الدین را تبریز شهر و مشتهر>
