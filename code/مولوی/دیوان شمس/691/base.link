
text <هر چند که بلبلان گزینند>
  block
    text <هر چند که بلبلان گزینند>
    text <مرغان دگر خمش نشینند>
  block
    text <خود گیر که خرمنی ندارند>
    text <نه از خرمن فقر دانه چینند>
  block
    text <از حلقه برون نه‌ایم ما نیز>
    text <هر چند که آن شهان نگینند>
  block
    text <گر ولوله مرا نخواهند>
    text <از بهر چه کارم آفرینند>
  block
    text <شیرین و ترش مراد شاهست>
    text <دو دیگ نهاده بهر اینند>
  block
    text <بایست بود ترش به مطبخ>
    text <چون مخموران بدان رهینند>
  block
    text <هر حالت ما غذای قومیست>
    text <زین اغذیه غیبیان سمینند>
  block
    text <مرغان ضمیر از آسمانند>
    text <روزی دو سه بسته زمینند>
  block
    text <زانشان ز فلک گسیل کردند>
    text <هر چند ستارگان دینند>
  block
    text <تا قدر وصال حق بدانند>
    text <تا درد فراق حق بینند>
  block
    text <بر خاک قراضه گر بریزند>
    text <آن را نهلند و برگزینند>
  block
    text <شمس تبریز کم سخن بود>
    text <شاهان همه صابر و امینند>
