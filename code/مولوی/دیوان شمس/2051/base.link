
text <می‌بینمت که عزم جفا می‌کنی مکن>
  block
    text <می‌بینمت که عزم جفا می‌کنی مکن>
    text <عزم عتاب و فرقت ما می‌کنی مکن>
  block
    text <در مرغزار غیرت چون شیر خشمگین>
    text <در خونم ای دو دیده چرا می‌کنی مکن>
  block
    text <بخت مرا چو کلک نگون می‌کنی مکن>
    text <پشت مرا چو دال دوتا می‌کنی مکن>
  block
    text <ای تو تمام لطف خدا و عطای او>
    text <خود را نکال و قهر خدا می‌کنی مکن>
  block
    text <پیوند کرده‌ای کرم و لطف با دلم>
    text <پیوند کرده را چه جدا می‌کنی مکن>
  block
    text <آن بیذقی که شاه شده‌ست از رخ خوشت>
    text <بازش به مات غم چه گدا می‌کنی مکن>
  block
    text <آن بنده‌ای که بدر شد از پرتو رخت>
    text <چون ماه نو ز غصه دوتا می‌کنی مکن>
  block
    text <گر گبر و مؤمن است چو کشته هوای توست>
    text <بر گبر کشته تو چه غزا می‌کنی مکن>
  block
    text <بی‌هوش شو چو موسی و همچون عصا خموش>
    text <مانند طور تو چه صدا می‌کنی مکن>
