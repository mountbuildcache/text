
text <روزی که گذر کنی به گورم>
  block
    text <روزی که گذر کنی به گورم>
    text <یاد آور از این نفیر و شورم>
  block
    text <پرنور کن آن تک لحد را>
    text <ای دیده و ای چراغ نورم>
  block
    text <تا از تو سجود شکر آرد>
    text <اندر لحد این تن صبورم>
  block
    text <ای خرمن گل شتاب مگذار>
    text <خوش کن نفسی بدان بخورم>
  block
    text <وان گاه که بگذری مینگار>
    text <کز روزن و درگه تو دورم>
  block
    text <گر سنگ لحد ببست راهم>
    text <از راه خیال بی‌فتورم>
  block
    text <گر صد کفنم بود ز اطلس>
    text <بی‌خلعت صورت تو عورم>
  block
    text <از صحن سرای تو برآیم>
    text <در نقب زنی مگر که مورم>
  block
    text <من مور توام تویی سلیمان>
    text <یک دم مگذار بی‌حضورم>
  block
    text <خامش کردم بگو تو باقی>
    text <کز گفت و شنود خود نفورم>
  block
    text <شمس تبریز دعوتم کن>
    text <چون دعوت توست نفخ صورم>
