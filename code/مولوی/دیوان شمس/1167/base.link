
text <مست توام نه از می و نه از کوکنار>
  block
    text <مست توام نه از می و نه از کوکنار>
    text <وقت کنارست بیا گو کنار>
  block
    text <برجه مستانه کناری بگیر>
    text <چون شجر و باد به وقت بهار>
  block
    text <شاخ تر از باد کناری چو یافت>
    text <رقص درآمد چو من بی‌قرار>
  block
    text <این خبر افتاد به خوبان غیب>
    text <تا برسیدند هزاران نگار>
  block
    text <لاله رخ افروخته از که رسید>
    text <سنبله پا به گل از مرغزار>
  block
    text <سوسن با تیغ و سمن با سپر>
    text <سبزه پیادست و گل تر سوار>
  block
    text <فندق و خشخاش به دست آمده>
    text <نعنع و حلبو به لب جویبار>
  block
    text <جدول هر گونه حویجی جدا>
    text <تا مددی یابد از یار یار>
  block
    text <کرده دکان‌ها همه حلواییان>
    text <پرشکر و فستق از بهر کار>
  block
    text <میوه فروشان همه با طبل‌ها>
    text <بر سر هر پشته فشانده ثمار>
  block
    text <لیک ز گل گوی که همرنگ اوست>
    text <جمله ز بو گو که پریست یار>
  block
    text <بلبل و قمری و دو صد نوع مرغ>
    text <جانب باغ آمده قادم یزار>
  block
    text <می‌زندم نرگس چشمک خموش>
    text <خطبه مرغان چمن گوش دار>
