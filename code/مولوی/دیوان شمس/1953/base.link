
text <هر صبوحی ارغنون‌ها را برنجان همچنین>
  block
    text <هر صبوحی ارغنون‌ها را برنجان همچنین>
    text <آفرین‌ها بر جمالت همچنین جان همچنین>
  block
    text <پیش رویت روز مست و پیش زلفت شب خراب>
    text <ای که کفرت همچنان و ای که ایمان همچنین>
  block
    text <در کنار زهره نه تو چنگ عشرت همچنان>
    text <پای کوبان اندرآ ای ماه تابان همچنین>
  block
    text <اشتهای مشک و عنبر چون بخیزد جمع را>
    text <حلقه‌های زلف خود را زو برافشان همچنین>
  block
    text <چرخه چرخ ار بگردد بی‌مرادت یک نفس>
    text <آتشی درزن به جان چرخ گردان همچنین>
  block
    text <روز روز مجلس است ای عشق دست ما بگیر>
    text <می کشان تا بزم خاص و تخت سلطان همچنین>
  block
    text <پاره پاره پیشتر رو گر چه مستی ای رفیق>
    text <پاره‌ای راه است از ما تا به میدان همچنین>
  block
    text <در هوای شمس تبریزی ز ظلمت می گذر>
    text <ناگهان سر برزنی از باغ و ایوان همچنین>
