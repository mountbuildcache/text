
text <از بس که مطرب دل از عشق کرد ناله>
  block
    text <از بس که مطرب دل از عشق کرد ناله>
    text <آن دلبرم درآمد در کف یکی پیاله>
  block
    text <افکند در سر من آنچ از سرم برآرد>
    text <نو کرد عشق ما را باده هزارساله>
  block
    text <می‌گشت دین و کیشم من مست وقت خویشم>
    text <نی نسیه را شناسم نی بر کسم حواله>
  block
    text <من باغ جان بدادم چرخشت را خریدم>
    text <بر جام می‌نبشتم این بیع را قباله>
  block
    text <ای سخره زمانه برهم بزن تو خانه>
    text <کاین کاله بیش ارزد وآنگه چگونه کاله>
  block
    text <بربند این دهان را بگشا دهان جان را>
    text <بینی که هر دو عالم گردد یکی نواله>
  block
    text <نپذیرد آن نواله جانت چو مست باشد>
    text <سرمست خد و خالش کی بنگرد به خاله>
  block
    text <جان‌های آسمانی سرمست شمس تبریز>
    text <بگشای چشم و بنگر پران شده چو ژاله>
