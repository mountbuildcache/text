
text <آن مه که هست گردون گردان و بی‌قرارش>
  block
    text <آن مه که هست گردون گردان و بی‌قرارش>
    text <وان جان که هست این جان وین عقل مستعارش>
  block
    text <هر لحظه اختیاری نو نو دهد به جان‌ها>
    text <وین اختیارها را بشکسته اختیارش>
  block
    text <من جسم و جان ندانم من این و آن ندانم>
    text <من در جهان ندانم جز چشم پرخمارش>
  block
    text <آن روی همچو روزش وان رنگ دلفروزش>
    text <وان لطف توبه سوزش وان خلق چون بهارش>
  block
    text <عشقش بلای توبه داده سزای توبه>
    text <آخر چه جای توبه با عشق توبه خوارش>
  block
    text <چون دوست و دشمن او هستند رهزن او>
    text <ماییم و دامن او بگرفته استوارش>
  block
    text <از عشق جام و دورش شاید کشید جورش>
    text <چون گوش دوست داری می‌بوس گوشوارش>
  block
    text <من حلقه‌های زلفش از عشق می‌شمارم>
    text <ور نه کجا رسد کس در حد و در شمارش>
  block
    text <لطفش همی‌شمارم دل با دم شمرده>
    text <جانیش بخش آخر ای کشته زار زارش>
