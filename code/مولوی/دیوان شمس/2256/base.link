
text <به قرار تو او رسد که بود بی‌قرار تو>
  block
    text <به قرار تو او رسد که بود بی‌قرار تو>
    text <که به گلزار تو رسد دل خسته به خار تو>
  block
    text <گل و سوسن از آن تو همه گلشن از آن تو>
    text <تلفش از خزان تو طربش از بهار تو>
  block
    text <ز زمین تا به آسمان همه گویان و خامشان>
    text <چو دل و جان عاشقان به درون بی‌قرار تو>
  block
    text <همه سوداپرست تو همه عالم به دست تو>
    text <نفسی پست و مست تو نفسی در خمار تو>
  block
    text <همه زیر و زبر ز تو همگان بی‌خبر ز تو>
    text <چه غریب است نظر به تو چه خوش است انتظار تو>
  block
    text <چه کند سرو و باغ را چو نظر نیست زاغ را>
    text <تو ز بلبل فغان شنو که وی است اختیار تو>
  block
    text <منم از کار مانده‌ای ز خریدار مانده‌ای>
    text <به فراغت نظرکنان به سوی کار و بار تو>
  block
    text <بگذارم ز بحر و پل بگریزم ز جزو و کل>
    text <چه کنم من عذار گل که ندارد عذار تو>
  block
    text <چه کنم عمر مرده را تن و جان فسرده را>
    text <دو سه روز شمرده را چو منم در شمار تو>
  block
    text <چو دل و چشم و گوش‌ها ز تو نوشند نوش‌ها>
    text <همه هر دم شکوفه‌ها شکفد در نثار تو>
  block
    text <پس از این جان که دارمش به خموشی سپارمش>
    text <ز کجا خامشم هلد هوس جان سپار تو>
  block
    text <به خموشی نهان شدن چو شکارم نتان شدن>
    text <که شکار و شکاریان نجهند از شکار تو>
  block
    text <همه فربه ز بوی تو همه لاغر ز هجر تو>
    text <همه شادی و گریه شان اثر و یادگار تو>
