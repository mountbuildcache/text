
text <ای تو امان هر بلا ما همه در امان تو>
  block
    text <ای تو امان هر بلا ما همه در امان تو>
    text <جان همه خوش است در سایه لطف جان تو>
  block
    text <شاه همه جهان تویی اصل همه کسان تویی>
    text <چونک تو هستی آن ما نیست غم از کسان تو>
  block
    text <ابر غم تو ای قمر آمد دوش بر جگر>
    text <گفت مرا ز بام و در صد سقط از زبان تو>
  block
    text <جست دلم ز قال او رفت بر خیال او>
    text <شاید ای نبات خو این همه در زمان تو>
  block
    text <جان مرا در این جهان آتش توست در دهان>
    text <از هوس وصال تو وز طلب جهان تو>
  block
    text <نیست مرا ز جسم و جان در ره عشق تو نشان>
    text <ز آنک نغول می‌روم در طلب نشان تو>
  block
    text <بنده بدید جوهرت لنگ شده‌ست بر درت>
    text <مانده‌ام ای جواهری بر طرف دکان تو>
  block
    text <شاد شود دل و جگر چون بگشایی آن کمر>
    text <بازگشا تو خوش قبا آن کمر از میان تو>
  block
    text <تا نظری به جان کنی جان مرا چو کان کنی>
    text <در تبریز شمس دین نقد رسم به کان تو>
