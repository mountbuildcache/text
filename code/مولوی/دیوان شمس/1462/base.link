
text <صورتگر نقاشم هر لحظه بتی سازم>
  block
    text <صورتگر نقاشم هر لحظه بتی سازم>
    text <وانگه همه بت‌ها را در پیش تو بگدازم>
  block
    text <صد نقش برانگیزم با روح درآمیزم>
    text <چون نقش تو را بینم در آتشش اندازم>
  block
    text <تو ساقی خماری یا دشمن هشیاری>
    text <یا آنک کنی ویران هر خانه که می سازم>
  block
    text <جان ریخته شد بر تو آمیخته شد با تو>
    text <چون بوی تو دارد جان جان را هله بنوازم>
  block
    text <هر خون که ز من روید با خاک تو می گوید>
    text <با مهر تو همرنگم با عشق تو هنبازم>
  block
    text <در خانه آب و گل بی‌توست خراب این دل>
    text <یا خانه درآ جانا یا خانه بپردازم>
