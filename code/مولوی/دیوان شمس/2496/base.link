
text <خواجه ترش مرا بگو سرکه به چند می‌دهی>
  block
    text <خواجه ترش مرا بگو سرکه به چند می‌دهی>
    text <هست شکرلبی اگر سرکه به قند می‌دهی>
  block
    text <گر تو نمی‌خری مخر می به هوس همی‌خرم>
    text <عاشق و بیخودم مرا هرزه چه پند می‌دهی>
  block
    text <پیشتر آ تو ای پری از ترشی تویی بری>
    text <تاج و کمر عطا کنی بخت بلند می‌دهی>
  block
    text <جان به هزار ولوله بهر تو گشت حامله>
    text <کآتش عشق خویش را تو به سپند می‌دهی>
  block
    text <چون فرهاد می‌کشی جان مرا به که کنی>
    text <ور نه به دست جان من از چه کلند می‌دهی>
  block
    text <هر چه که می‌دهی بده بی‌خبر آن کسی که او>
    text <بر تو گمان برد که تو بهر گزند می‌دهی>
  block
    text <برگ گلی همی‌بری باغ به پیش می‌کشی>
    text <لاشه خری همی‌بری بیست سمند می‌دهی>
  block
    text <شاکر خدمتی ولی گاه ز لاابالیی>
    text <نی به گنه همی‌زنی نی به پسند می‌دهی>
  block
    text <چون سر زید بشکند چاره عمرو می‌کنی>
    text <چون به دمشق قحط شد آب به جند می‌دهی>
  block
    text <چند بگفتمت مگو لیک تو را گناه چیست>
    text <ای تو چو آسیا به تو آنچ دهند می‌دهی>
