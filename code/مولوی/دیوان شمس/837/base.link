
text <هر کجا بوی خدا می‌آید>
  block
    text <هر کجا بوی خدا می‌آید>
    text <خلق بین بی‌سر و پا می‌آید>
  block
    text <زانک جان‌ها همه تشنه‌ست به وی>
    text <تشنه را بانگ سقا می‌آید>
  block
    text <شیرخوار کرمند و نگران>
    text <تا که مادر ز کجا می‌آید>
  block
    text <در فراقند و همه منتظرند>
    text <کز کجا وصل و لقا می‌آید>
  block
    text <از مسلمان و جهود و ترسا>
    text <هر سحر بانگ دعا می‌آید>
  block
    text <خنک آن هوش که در گوش دلش>
    text <ز آسمان بانگ صلا می‌آید>
  block
    text <گوش خود را ز جفا پاک کنید>
    text <زانک بانگی ز سما می‌آید>
  block
    text <گوش آلوده ننوشد آن بانگ>
    text <هر سزایی به سزا می‌آید>
  block
    text <چشم آلوده مکن از خد و خال>
    text <کان شهنشاه بقا می‌آید>
  block
    text <ور شد آلوده به اشکش می‌شوی>
    text <زانک از آن اشک دوا می‌آید>
  block
    text <کاروان شکر از مصر رسید>
    text <شرفه گام و درا می‌آید>
  block
    text <هین خمش کز پی باقی غزل>
    text <شاه گوینده ما می‌آید>
