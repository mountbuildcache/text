
text <بگردان ساقی مه روی جام>
  block
    text <بگردان ساقی مه روی جام>
    text <رهایی ده مرا از ننگ و نام>
  block
    text <گرفتارم به دامت ساقیا ز آنک>
    text <نهادستی به هر گامی تو دام>
  block
    text <رها کن کاهلی دریاب ما را>
    text <و لا تکسل فان القوم قاموا>
  block
    text <الیس الصحو منزل کل هم>
    text <الیس العیش فی هم حرام>
  block
    text <الا صوموا فان الصوم غنم>
    text <شراب الروح یشربه الصیام>
  block
    text <هر آن کو روزه دارد در حدیث است>
    text <مه حق را ببیند وقت شام>
  block
    text <نکو نبود که من از در درآیم>
    text <تو بگریزی ز من از راه بام>
  block
    text <تو بگریزی و من فریاد در پی>
    text <که یک دم صبر کن ای تیزگام>
  block
    text <مسلمانان مسلمانان چه چاره‌ست>
    text <که من سوزیدم و این کار خام>
  block
    text <نباشد چاره جز صافی شرابی>
    text <باقداح یقلبها الکرام>
  block
    text <حدیث عاشقان پایان ندارد>
    text <فنستکفی بهذا و السلام>
  block
    text <جواب گفته متنبی است این>
    text <فؤاد ما تسلیه المدام>
