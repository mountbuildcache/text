
text <عاشقان نالان چو نای و عشق همچون نای زن>
  block
    text <عاشقان نالان چو نای و عشق همچون نای زن>
    text <تا چه‌ها در می دمد این عشق در سرنای تن>
  block
    text <هست این سر ناپدید و هست سرنایی نهان>
    text <از می لب‌هاش باری مست شد سرنای من>
  block
    text <گاه سرنا می نوازد گاه سرنا می گزد>
    text <آه از این سرنایی شیرین نوای نی شکن>
  block
    text <شمع و شاهد روی او و نقل و باده لعل او>
    text <ای ز لعلش مست گشته هم حسن هم بوالحسن>
  block
    text <بوحسن گو بوالحسن را کو ز بویش مست شد>
    text <وان حسن از بو گذشت و قند دارد در دهن>
  block
    text <آسمان چون خرقه رقصان و صوفی ناپدید>
    text <ای مسلمانان کی دیده‌ست خرقه رقصان بی‌بدن>
  block
    text <خرقه رقصان از تن است و جسم رقصان است ز جان>
    text <گردن جان را ببسته عشق جانان در رسن>
  block
    text <ای دل مخمور گویی باده‌ات گیرا نبود>
    text <باده گیرای او وانگه کسی با خویشتن>
