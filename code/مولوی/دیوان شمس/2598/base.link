
text <ای جان و جهان آخر از روی نکوکاری>
  block
    text <ای جان و جهان آخر از روی نکوکاری>
    text <یک دم چه زیان دارد گر روی به ما آری>
  block
    text <ای روی تو چون آتش وی بوی تو چون گل خوش>
    text <یا رب که چه رو داری یا رب که چه بو داری>
  block
    text <در پیش دو چشم من پیوسته خیال تو>
    text <خوش خواب که می‌بینم در حالت بیداری>
  block
    text <دل را چو خیال تو بنوازد مسکین دل>
    text <در پوست نمی‌گنجد از لذت دلداری>
  block
    text <قرص قمرت گویم نور بصرت گویم>
    text <جان دگرت گویم یا صحت بیماری>
  block
    text <از شرم تو شاخ گل سر پیش درافکنده>
    text <وز زاری من بلبل وامانده شد از زاری>
  block
    text <از جمله ببر زیرا آن جا که تویی و او>
    text <تو نیز نمی‌گنجی جز او که دهد یاری>
  block
    text <اندر شکم ماهی دم با کی زند یونس>
    text <جز او کی بود مونس در نیم شب تاری>
  block
    text <در چشمه سوزن تو خواهی که رود اشتر>
    text <ای بسته تو بر اشتر شش تنگ به سرباری>
  block
    text <با این همه ای دیده نومید مباش از وی>
    text <چون ابر بهاری کن در عشق گهرباری>
