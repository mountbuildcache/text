
text <وقت آن شد که به زنجیر تو دیوانه شویم>
  block
    text <وقت آن شد که به زنجیر تو دیوانه شویم>
    text <بند را برگسلیم از همه بیگانه شویم>
  block
    text <جان سپاریم دگر ننگ چنین جان نکشیم>
    text <خانه سوزیم و چو آتش سوی میخانه شویم>
  block
    text <تا نجوشیم از این خنب جهان برناییم>
    text <کی حریف لب آن ساغر و پیمانه شویم>
  block
    text <سخن راست تو از مردم دیوانه شنو>
    text <تا نمیریم مپندار که مردانه شویم>
  block
    text <در سر زلف سعادت که شکن در شکن است>
    text <واجب آید که نگونتر ز سر شانه شویم>
  block
    text <بال و پر باز گشاییم به بستان چو درخت>
    text <گر در این راه فنا ریخته چون دانه شویم>
  block
    text <گر چه سنگیم پی مهر تو چون موم شویم>
    text <گر چه شمعیم پی نور تو پروانه شویم>
  block
    text <گر چه شاهیم برای تو چو رخ راست رویم>
    text <تا بر این نطع ز فرزین تو فرزانه شویم>
  block
    text <در رخ آینه عشق ز خود دم نزنیم>
    text <محرم گنج تو گردیم چو پروانه شویم>
  block
    text <ما چو افسانه دل بی‌سر و بی‌پایانیم>
    text <تا مقیم دل عشاق چو افسانه شویم>
  block
    text <گر مریدی کند او ما به مرادی برسیم>
    text <ور کلیدی کند او ما همه دندانه شویم>
  block
    text <مصطفی در دل ما گر ره و مسند نکند>
    text <شاید ار ناله کنیم استن حنانه شویم>
  block
    text <نی خمش کن که خموشانه بباید دادن>
    text <پاسبان را چو به شب ما سوی کاشانه شویم>
