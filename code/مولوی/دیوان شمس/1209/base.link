
text <ای دل بی‌بهره از بهرام ترس>
  block
    text <ای دل بی‌بهره از بهرام ترس>
    text <وز شهان در ساعت اکرام ترس>
  block
    text <دانه شیرین بود اکرام شاه>
    text <دانه دیدی آن زمان از دام ترس>
  block
    text <گر چه باران نعمتست از برق ترس>
    text <شاد ایامی تو از ایام ترس>
  block
    text <لطف شاهان گر چه گستاخت کند>
    text <تو ز گستاخی ناهنگام ترس>
  block
    text <چون بخندد شیر تو ایمن مباش>
    text <آن زمان از زخم خون آشام ترس>
  block
    text <ای مگس دل با لب شکر مپیچ>
    text <چشم بادامست از بادام ترس>
