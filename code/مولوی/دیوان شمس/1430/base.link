
text <نهادم پای در عشق که بر عشاق سر باشم>
  block
    text <نهادم پای در عشق که بر عشاق سر باشم>
    text <منم فرزند عشق جان ولی پیش از پدر باشم>
  block
    text <اگر چه روغن بادام از بادام می زاید>
    text <همی‌گوید که جان داند که من بیش از شجر باشم>
  block
    text <به ظاهربین همی‌گوید چو مسجود ملایک شد>
    text <که ای ابله روا داری که جسم مختصر باشم>
  block
    text <زمانی بر کف عشقش چو سیمابی همی‌لرزم>
    text <زمانی در بر معدن همه دل همچو زر باشم>
  block
    text <منم پیدا و ناپیدا چو جان و عشق در قالب>
    text <گهی اندر میان پنهان گهی شهره کمر باشم>
  block
    text <در آن زلفین آن یارم چه سوداها که من دارم>
    text <گهی در حلقه می آیم گهی حلقه شمر باشم>
  block
    text <اگر عالم بقا یابد هزاران قرن و من رفته>
    text <میان عاشقان هر شب سمر باشم سمر باشم>
  block
    text <مرا معشوق پنهانی چو خود پنهان همی‌خواهد>
    text <وگر نی رغم شب کوران عیان همچون قمر باشم>
  block
    text <مرا گردون همی‌گوید که چون مه بر سرت دارم>
    text <بگفتم نیک می گویی بپرس از من اگر باشم>
  block
    text <اگر ساحل شود جنت در او ماهی نیارامد>
    text <حدیث شهد او گویم پس آنگه در شکر باشم>
  block
    text <به روز وصل اگر ما را از آن دلدار بشناسی>
    text <پس آن دلبر دگر باشد من بی‌دل دگر باشم>
  block
    text <بسوزا این تنم گر من ز هر آتش برافروزم>
    text <مبادم آب اگر خود من ز هر سیلاب تر باشم>
  block
    text <در آن محوی که شمس الدین تبریزیم پالاید>
    text <ملک را بال می ریزد من آن جا چون بشر باشم>
