
text <به خاک پای تو ای مه هر آن شبی که بتابی>
  block
    text <به خاک پای تو ای مه هر آن شبی که بتابی>
    text <به جای عمر عزیزی چو عمر ما نشتابی>
  block
    text <چو شب روان هوس را تو چشمی و تو چراغی>
    text <مسافران فلک را تو آتشی و تو آبی>
  block
    text <در این منازل گردون در این طواف همایون>
    text <گر از قضا مه ما را به اتفاق بیابی>
  block
    text <اگر چه روح جهانست و روح سوی ندارد>
    text <ثواب کن سوی او رو اگر چه غرق ثوابی>
  block
    text <بگو به تست پیامی اگر چه حاضر جانی>
    text <جواب ده به حق آنک بس لطیف جوابی>
  block
    text <هزار مهره ربودی هنوز اول بازیست>
    text <هزار پرده دریدی هنوز زیر نقابی>
  block
    text <چه ناله‌هاست نهان و چه زخم‌هاست دلم را>
    text <زهی رباب دل من به دست چون تو ربابی>
  block
    text <دلم تو را چو ربابی تنم تو را چو خرابی>
    text <رباب می‌زن و می‌گرد مست گرد خرابی>
  block
    text <همه ز جام تو مستند هر یکی ز شرابی>
    text <ز جام خویش نپرسی که مست از چه شرابی>
  block
    text <کجاست ساحل دریا دلا که هر دم غرقی>
    text <کجاست آتش غیبی که لحظه لحظه کبابی>
