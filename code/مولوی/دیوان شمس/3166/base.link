
text <ای دل سرمست، کجا می‌پری>
  block
    text <ای دل سرمست، کجا می‌پری؟>
    text <بزم تو کو؟ باده کجا می‌خوری؟>
  block
    text <مایهٔ هر نقش و ترا نقش نی>
    text <دایهٔ هر جان و تو از جان بری>
  block
    text <صد مثل و نام و لقب گفتمت>
    text <برتری از نام ولقب، برتری>
  block
    text <چونک ترا در دو جهان خانه نیست>
    text <هر نفسی رخت کجا می‌بری؟>
  block
    text <نقد ترا بردم من پیش عقل>
    text <گفتم: « قیمت کنش ای جوهری>
  block
    text <صیر فی نقد معانی توی>
    text <سرمه کش دیدهٔ هر ناظری »>
  block
    text <گفت: « چه دانم ببرش پیش عشق>
    text <عشق بود نقد ترا مشتری>
  block
    text <چون به سر کوچهٔ عشق آمدیم>
    text <دل بشد و من بشدم بر سری>
