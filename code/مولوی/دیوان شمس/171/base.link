
text <چون نمایی آن رخ گلرنگ را>
  block
    text <چون نمایی آن رخ گلرنگ را>
    text <از طرب در چرخ آری سنگ را>
  block
    text <بار دیگر سر برون کن از حجاب>
    text <از برای عاشقان دنگ را>
  block
    text <تا که دانش گم کند مر راه را>
    text <تا که عاقل بشکند فرهنگ را>
  block
    text <تا که آب از عکس تو گوهر شود>
    text <تا که آتش واهلد مر جنگ را>
  block
    text <من نخواهم ماه را با حسن تو>
    text <وان دو سه قندیلک آونگ را>
  block
    text <من نگویم آینه با روی تو>
    text <آسمان کهنه پرزنگ را>
  block
    text <دردمیدی و آفریدی باز تو>
    text <شکل دیگر این جهان تنگ را>
  block
    text <در هوای چشم چون مریخ او>
    text <ساز ده ای زهره باز آن چنگ را>
