
text <ز بامداد سعادت سه بوسه داد مرا>
  block
    text <ز بامداد سعادت سه بوسه داد مرا>
    text <که بامداد عنایت خجسته باد مرا>
  block
    text <به یاد آر دلا تا چه خواب دیدی دوش>
    text <که بامداد سعادت دری گشاد مرا>
  block
    text <مگر به خواب بدیدم که مه مرا برداشت>
    text <ببرد بر فلک و بر فلک نهاد مرا>
  block
    text <فتاده دیدم دل را خراب در راهش>
    text <ترانه گویان کاین دم چنین فتاد مرا>
  block
    text <میان عشق و دلم پیش کارها بوده‌ست>
    text <که اندک اندک آیدهمی به یاد مرا>
  block
    text <اگر نمود به ظاهر که عشق زاد ز من>
    text <همی‌بدان به حقیقت که عشق زاد مرا>
  block
    text <ایا پدید صفاتت نهان چو جان ذاتت>
    text <به ذات تو که تویی جملگی مراد مرا>
  block
    text <همی‌رسد ز توام بوسه و نمی‌بینم>
    text <ز پرده‌های طبیعت که این کی داد مرا>
  block
    text <مبر وظیفه رحمت که در فنا افتم>
    text <فغان برآورم آن جا که داد داد مرا>
  block
    text <به جای بوسه اگر خود مرا رسد دشنام>
    text <خوشم که حادثه کردست اوستاد مرا>
