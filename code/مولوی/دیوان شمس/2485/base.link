
text <یاور من تویی بکن بهر خدای یاریی>
  block
    text <یاور من تویی بکن بهر خدای یاریی>
    text <نیست تو را ضعیفتر از دل من شکاریی>
  block
    text <نای برای من کند در شب و روز ناله‌ای>
    text <چنگ برای من کند با غم و سوز زاریی>
  block
    text <کی بفشاردی مرا دست غمی و غصه‌ای>
    text <گر تو مرا به عاطفت در بر خود فشاریی>
  block
    text <دیده همچو ابر من اشک روان نباردی>
    text <گر تو ز ابر مرحمت بر سر من بباریی>
  block
    text <دست دراز کردمی‌گوش فلک گرفتمی>
    text <گر سر زلف خویش را تو به کفم سپاریی>
  block
    text <از سر ماه من کله بستدمی ربودمی>
    text <گر تو شبی به لطف خود خوش سر من بخاریی>
  block
    text <حق حقوق سابقت حق نیاز عاشقت>
    text <حق زروع جان من کش تو کنی بهاریی>
  block
    text <حق نسیم بوی تو کان رسدم ز کوی تو>
    text <حق شعاع روی تو کو کندم نهاریی>
  block
    text <تا که نثار کرده‌ای از گل وصل بر سرم>
    text <بر کف پای کوششم خار نکرد خاریی>
  block
    text <دارد از تو جزو و کل خرمیی و شادیی>
    text <وز رخ تو درخت گل خجلت و شرمساریی>
  block
    text <ای لب من خموش کن سوی اصول گوش کن>
    text <تا کند او به نطق خود نادره غمگساریی>
