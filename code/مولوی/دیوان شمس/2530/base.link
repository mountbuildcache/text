
text <دلم همچون قلم آمد در انگشتان دلداری>
  block
    text <دلم همچون قلم آمد در انگشتان دلداری>
    text <که امشب می‌نویسد زی نویسد باز فردا ری>
  block
    text <قلم را هم تراشد او رقاع و نسخ و غیر آن>
    text <قلم گوید که تسلیمم تو دانی من کیم باری>
  block
    text <گهی رویش سیه دارد گهی در موی خود مالد>
    text <گه او را سرنگون دارد گهی سازد بدو کاری>
  block
    text <به یک رقعه جهانی را قلم بکشد کند بی‌سر>
    text <به یک رقعه قرانی را رهاند از بلا آری>
  block
    text <کر و فر قلم باشد به قدر حرمت کاتب>
    text <اگر در دست سلطانی اگر در کف سالاری>
  block
    text <سرش را می‌شکافد او برای آنچ او داند>
    text <که جالینوس به داند صلاح حال بیماری>
  block
    text <نیارد آن قلم گفتن به عقل خویش تحسینی>
    text <نداند آن قلم کردن به طبع خویش انکاری>
  block
    text <اگر او را قلم خوانم و اگر او را علم خوانم>
    text <در او هوش است و بی‌هوشی زهی بی‌هوش هشیاری>
  block
    text <نگنجد در خرد وصفش که او را جمع ضدین است>
    text <چه بی‌ترکیب ترکیبی عجب مجبور مختاری>
