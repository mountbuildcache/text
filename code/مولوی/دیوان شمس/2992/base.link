
text <ای بس فراز و شیب که کردم طلب گری>
  block
    text <ای بس فراز و شیب که کردم طلب گری>
    text <گه لوح دل بخواندم و گه نقش کافری>
  block
    text <گه در زمین خدمت چون خاک ره شدم>
    text <بر چرخ روح گاه دویدم باختری>
  block
    text <گم گشته از خود و دل و دلبر هزار بار>
    text <گه سر دل بجسته و گه سر دلبری>
  block
    text <بر کوه طور طالب ارنی کلیم وار>
    text <وز خلق دررمیده به عالم چو سامری>
  block
    text <در وادیی رسیدم کان جا نبرد بوی>
    text <نی معجز و کرامت و نی مکر و ساحری>
  block
    text <وادی ز بوی دوست مرا رهبری شده>
    text <کان بو نه مشک دارد نی زلف عنبری>
  block
    text <آن جا نتان دویدن ای دوست بر قدم>
    text <پر نیز می‌بسوزد گر ز آنک می‌پری>
  block
    text <کز گرم و سرد و خشک و تر است این نهاد حس>
    text <وین چار مرغ هست از این باغ عنصری>
  block
    text <آن جا بپر دوست که روید ز بوی دوست>
    text <پری و گر نه زرد درافتی به شش دری>
  block
    text <ای کامل کمال کز این سو تو کاملی>
    text <زان سو که سوی نیست حذر کن که قاصری>
  block
    text <آن مرغ خاکیی که به خشکی کمال داشت>
    text <در بحر عاجز آمد و رسوا شد از تری>
  block
    text <با آنک بر و بحر یکی جنس و یک فنند>
    text <هر یک به حس درآید چونشان درآوری>
  block
    text <صد بر و بحر و چرخ و فلک در فضای غیب>
    text <در پا فتاده باشد چون نقش سرسری>
  block
    text <زین بر و بحر آن رسد آن سو که او ز عشق>
    text <گردد هزار بار از این هر دو او بری>
  block
    text <حقا به ذات پاک خداوند هر کی هست>
    text <از تیغ غیب سر نبرد گر برد سری>
  block
    text <در آتش خلیل کجا آید آن خسی>
    text <کو خشک شد ز عشق دلارام آزری>
  block
    text <جان خلیل عشق به شادی و خرمی>
    text <در آتش آ چو زر که ز هر غش طاهری>
  block
    text <گر محو می‌نمایی در دودمان حس>
    text <در عشق آتشین دلارام ظاهری>
  block
    text <این عشق همچو آتش بر جمله قاهر است>
    text <تو بس عجایبی که بر آتش تو قادری>
  block
    text <هر چند کوشد آتش تا تو سیه شوی>
    text <بر رغم او لطیف و شریفی و احمری>
  block
    text <دانم که پرتو نظری داری از شهی>
    text <چشم و چراغ غیب به شاهی و سروری>
  block
    text <بر خار خشک گر نظری افکند ز لطف>
    text <پیدا شود ز خار دو صد گونه عبهری>
  block
    text <نی خود اگر به محو و عدم غمزه‌ای کند>
    text <ظاهر شود ز نیست دل و دیده پروری>
  block
    text <در لطف و در نوازش آن شه نگاه کن>
    text <ای تیغ هجر چند زنی زخم خنجری>
  block
    text <نی نی خود از نوازش او تند شد فراق>
    text <کز یک نهاله آمد این لطف و قاهری>
  block
    text <گر خوگری به لطف نباشد دل مرا>
    text <او کی فراق داند در دور دایری>
  block
    text <حنجر غذا خورد ز غذا رست حنجرش>
    text <پس او غذا دهد به غذا رسم حنجری>
  block
    text <این جمله من بگفتم و القاب شمس دین>
    text <از رشک کرده در غم تبریز ساتری>
  block
    text <آن است اصل و قصد و غرض زین همه حدیث>
    text <لیکن مزاد نیست که من رام یشتری>
