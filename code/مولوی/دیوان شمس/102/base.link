
text <سلیمانا بیار انگشتری را>
  block
    text <سلیمانا بیار انگشتری را>
    text <مطیع و بنده کن دیو و پری را>
  block
    text <برآر آواز ردوها علی>
    text <منور کن سرای شش دری را>
  block
    text <برآوردن ز مغرب آفتابی>
    text <مسلم شد ضمیر آن سری را>
  block
    text <بدین سان مهتری یابد هر آن کس>
    text <که بهر حق گذارد مهتری را>
  block
    text <بنه بر خوان جفان کالجوابی>
    text <مکرم کن نیاز مشتری را>
  block
    text <به کاسی کاسه سر را طرب ده>
    text <تو کن مخمور چشم عبهری را>
  block
    text <ز صورت‌های غیبی پرده بردار>
    text <کسادی ده نقوش آزری را>
  block
    text <ز چاه و آب چه رنجور گشتیم>
    text <روان کن چشمه‌های کوثری را>
  block
    text <دلا در بزم شاهنشاه دررو>
    text <پذیرا شو شراب احمری را>
  block
    text <زر و زن را به جان مپرست زیرا>
    text <بر این دو دوخت یزدان کافری را>
  block
    text <جهاد نفس کن زیرا که اجری>
    text <برای این دهد شه لشکری را>
  block
    text <دل سیمین بری کز عشق رویش>
    text <ز حیرت گم کند زر هم زری را>
  block
    text <بدان دریادلی کز جوش و نوشش>
    text <به دست آورد گوهر گوهری را>
  block
    text <که باقی غزل را تو بگویی>
    text <به رشک آری تو سحر سامری را>
  block
    text <خمش کردم که پایم گل فرورفت>
    text <تو بگشا پر نطق جعفری را>
