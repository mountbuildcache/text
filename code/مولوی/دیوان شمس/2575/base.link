
text <هر لحظه یکی صورت می‌بینی و زادن نی>
  block
    text <هر لحظه یکی صورت می‌بینی و زادن نی>
    text <جز دیده فزودن نی جز چشم گشودن نی>
  block
    text <از نعمت روحانی در مجلس پنهانی>
    text <چندانک خوری می خور دستوری دادن نی>
  block
    text <آن میوه که از لطفش می آب شود در کف>
    text <و آن میوه نورش را بر کف به نهان نی>
  block
    text <این بوی که از زلف آن ترک خطا آمد>
    text <در مشک تتاری نی در عنبر و لادن نی>
  block
    text <می‌کوبد تقدیرش در هاون تن جان را>
    text <وین سرمه عشق او اندرخور هاون نی>
  block
    text <دیدی تو چنین سرمه کو هاون‌ها ساید>
    text <تا بازرود آن جا آن جا که تو و من نی>
  block
    text <آن جا روش و دین نی جز باغ نوآیین نی>
    text <جز گلبن و نسرین نی جز لاله و سوسن نی>
  block
    text <بگذار تنی‌ها را بشنو ارنی‌ها را>
    text <چون سوخت منی‌ها را پس طعنه گه لن نی>
  block
    text <تن را تو مبر سوی شمس الحق تبریزی>
    text <کز غلبه جان آن جا جای سر سوزن نی>
