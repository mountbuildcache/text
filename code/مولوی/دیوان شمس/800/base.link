
text <گر نخسبی ز تواضع شبکی جان چه شود>
  block
    text <گر نخسبی ز تواضع شبکی جان چه شود>
    text <ور نکوبی به درشتی در هجران چه شود>
  block
    text <ور به یاری و کریمی شبکی روز آری>
    text <از برای دل پرآتش یاران چه شود>
  block
    text <ور دو دیده به تماشای تو روشن گردد>
    text <کوری دیده ناشسته شیطان چه شود>
  block
    text <ور بگیرد ز بهاران و ز نوروز رخت>
    text <همه عالم گل و اشکوفه و ریحان چه شود>
  block
    text <آب حیوان که نهفته‌ست و در آن تاریکیست>
    text <پر شود شهر و کهستان و بیابان چه شود>
  block
    text <ور بپوشند و بیابند یکی خلعت نو>
    text <این غلامان و ضعیفان ز تو سلطان چه شود>
  block
    text <ور سواره تو برانی سوی میدان آیی>
    text <تا شود گوشه هر سینه چو میدان چه شود>
  block
    text <دل ما هست پریشان تن تیره شده جمع>
    text <صاف اگر جمع شود تیره پریشان چه شود>
  block
    text <به ترازو کم از آنیم که مه با ما نیست>
    text <بهر ما گر برود ماه به میزان چه شود>
  block
    text <چون عزیر و خر او را به دمی جان بخشید>
    text <گر خر نفس شود لایق جولان چه شود>
  block
    text <بر سر کوی غمت جان مرا صومعه ایست>
    text <گر نباشد قدمش بر که لبنان چه شود>
  block
    text <هین خمش باش و بیندیش از آن جان غیور>
    text <جمع شو گر نبود حرف پریشان چه شود>
