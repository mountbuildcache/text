
text <ای صبا بادی که داری در سر از یاری بگو>
  block
    text <ای صبا بادی که داری در سر از یاری بگو>
    text <گر نگویی با کسی با عاشقان باری بگو>
  block
    text <قصه کن در گوش ما گر دیگران محرم نیند>
    text <با دل پرخون ما پیغام دلداری بگو>
  block
    text <آن مسیح حسن را دانم که می‌دانی کجاست>
    text <با کسی کز عشق دارد بسته زناری بگو>
  block
    text <بانگ برزن عاشقی را کو به گل مشغول شد>
    text <گو که شرمت باد از آن رخ ترک گلزاری بگو>
  block
    text <ای صبا خوش آمدی چون بازگردی سوی دوست>
    text <حال من دزدیده اندر گوش عیاری بگو>
  block
    text <سوسنی با صد زبان گر حال من با او بگفت>
    text <تو چو نرگس بی‌زبان از چشم اسراری بگو>
  block
    text <با چنان غیرت که جان دارد بگفتم پیش خلق>
    text <شمس تبریزی بگویم گفت جان آری بگو>
