
text <قصر بود روح ما نی تل ویرانه‌ای>
  block
    text <قصر بود روح ما نی تل ویرانه‌ای>
    text <همدم ما یار ما نی دم بیگانه‌ای>
  block
    text <بادیه‌ای هایلست راه دل و کی رسد>
    text <جز که دل پردلی رستم مردانه‌ای>
  block
    text <نی دل خصم افکنی بل دل خویش افکنی>
    text <نی دل تن پروری عاشق جانانه‌ای>
  block
    text <چونک فروشد تنش در تک خاک لحد>
    text <رست درخت قبول از بن چون دانه‌ای>
  block
    text <عاشق آن نور کیست جز دل نورانیی>
    text <فتنه آن شمع چیست جز تن پروانه‌ای>
  block
    text <مسرح روح الله است جلوه روح القدس>
    text <زانک ورا آفتاب هست عزبخانه‌ای>
