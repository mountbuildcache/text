
text <هزار بار کشیده‌ست عشق کافرخو>
  block
    text <هزار بار کشیده‌ست عشق کافرخو>
    text <شبم ز بام به حجره ز حجره تا سر کو>
  block
    text <شب آن چنان به گاه آمده که هی برخیز>
    text <گرفته گوش مرا سخت همچو گوش سبو>
  block
    text <ز هر چه پر کندم من سبوی تسلیمم>
    text <سبو اسیر سقاست چون گریزد از او>
  block
    text <هزار بار سبو را به سنگ بشکست او>
    text <شکست او خوشم آید ز شوق و ذوق رفو>
  block
    text <سبو سپرده به دو گوش با هزاران دل>
    text <بدان هوس که خورد غوطه در میانه جو>
