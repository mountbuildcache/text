
text <بر گرد گل می گشت دی نقش خیال یار من>
  block
    text <بر گرد گل می گشت دی نقش خیال یار من>
    text <گفتم درآ پرنور کن از شمع رخ اسرار من>
  block
    text <ای از بهار روی تو سرسبز گشته عمر من>
    text <جان من و جان همه حیران شده در کار من>
  block
    text <ای خسرو و سلطان من سلطان سلطانان من>
    text <ای آتشی انداخته در جان زیرکسار من>
  block
    text <ای در فلک جان ملک در بحر تسبیح سمک>
    text <در هر جمال از تو نمک ای دیده و دیدار من>
  block
    text <سردفتر هر سروری برهان هر پیغامبری>
    text <هم حاکمی هم داوری هم چاره ناچار من>
  block
    text <خاکم شده گنجور زر از تابش خورشید تو>
    text <وز فر تو پرها دمد از فکرت طیار من>
  block
    text <ای در کنار لطف تو من همچو چنگی بانوا>
    text <آهسته‌تر زن زخمه‌ها تا نگسلانی تار من>
  block
    text <تا نوبهار رحمتت درتافت اندر باغ جان>
    text <یا خار در گل یاوه شد یا جمله گل شد خار من>
  block
    text <از دولت دیدار تو وز نعمت بسیار تو>
    text <صد خوان زرین می نهد هر شب دل خون خوار من>
  block
    text <هر شب خیال دلبرم دست آورد خارد سرم>
    text <تا برد آخر عاقبت دستار من دستار من>
  block
    text <آن کم برآورد از عدم هر لحظه در گفت آردم>
    text <تا همچو در کرد از کرم گفتار من گفتار من>
