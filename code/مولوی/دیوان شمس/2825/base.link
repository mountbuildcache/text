
text <مثل ذره روزن همگان گشته هوایی>
  block
    text <مثل ذره روزن همگان گشته هوایی>
    text <که تو خورشیدشمایل به سر بام برآیی>
  block
    text <همه ذرات پریشان ز تو کالیوه و شادان>
    text <همه دستک زن و گویان که تو در خانه مایی>
  block
    text <همه در نور نهفته همه در لطف تو خفته>
    text <غلط انداز بگفته که خدایا تو کجایی>
  block
    text <همه همخوابه رحمت همه پرورده نعمت>
    text <همه شه زاده دولت شده در لبس گدایی>
  block
    text <چو من این وصل بدیدم همه آفاق دویدم>
    text <طلبیدم نشنیدم که چه بد نام جدایی>
  block
    text <مگر این نام نقیبی بود از رشک رقیبی>
    text <چه رقیبی چه نقیبی همه مکر است و دغایی>
  block
    text <بجز از روح بقایی به جز از خوب لقایی>
    text <مده از جهل گوایی هله تا ژاژ نخایی>
