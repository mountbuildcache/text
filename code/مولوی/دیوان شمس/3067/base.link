
text <تو در عقیله ترتیب کفش و دستاری>
  block
    text <تو در عقیله ترتیب کفش و دستاری>
    text <چگونه رطل گران خوار را به دست آری>
  block
    text <به جان من به خرابات آی یک لحظه>
    text <تو نیز آدمیی مردمی و جان داری>
  block
    text <بیا و خرقه گرو کن به می فروش الست>
    text <که پیش از آب و گلست از الست خماری>
  block
    text <فقیر و عارف و درویش وانگهی هشیار>
    text <مجاز بود چنین نام‌ها تو پنداری>
  block
    text <سماع و شرب سقاهم نه کار درویش‌ست>
    text <زیان و سود کم و بیش کار بازاری>
  block
    text <بیا بگو که چه باشد الست عیش ابد>
    text <ملنگ هین به تکلف که سخت رهواری>
  block
    text <سری که درد ندارد چراش می‌بندی>
    text <چرا نهی تن بی‌رنج را به بیماری>
