
text <صنما سپاه عشقت به حصار دل درآمد>
  block
    text <صنما سپاه عشقت به حصار دل درآمد>
    text <بگذر بدین حوالی که جهان به هم برآمد>
  block
    text <به دو چشم نرگسینت به دو لعل شکرینت>
    text <به دو زلف عنبرینت که کساد عنبر آمد>
  block
    text <به پلنگ عزت تو به نهنگ غیرت تو>
    text <به خدنگ غمزه تو که هزار لشکر آمد>
  block
    text <به حق دل لطیفی خوش و مقبل و ظریفی>
    text <که بر او وظیفه تو ابدا مقرر آمد>
  block
    text <که خلیل حق که دستش همه سال بت شکستی>
    text <به خیال خانه تو شب و روز بتگر آمد>
  block
    text <تو مپرس حال مجنون که ز دست رفت لیلی>
    text <تو مپرس حال آزر که خلیل آزر آمد>
  block
    text <به جهانیان نماید تن مرده زنده کردن>
    text <چو مسیح خوبی تو سوی گور عازر آمد>
  block
    text <چه خوش است داغ عشقت که ز داغ عشق هر جان>
    text <ز خراج و عشر و سخره ابدا محرر آمد>
  block
    text <به سوار روح بنگر منگر به گرد قالب>
    text <که غبار از سواری حسن و منور آمد>
  block
    text <ز حجاب گل دلا تو به جهان نظاره‌ای کن>
    text <که پس گل مشبک دو هزار منظر آمد>
  block
    text <دو سه بیت ماند باقی تو بگو که از تو خوشتر>
    text <که ز ابر منطق تو دل و سینه اخضر آمد>
