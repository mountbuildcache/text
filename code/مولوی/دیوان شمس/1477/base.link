
text <از اول امروز چو آشفته و مستیم>
  block
    text <از اول امروز چو آشفته و مستیم>
    text <آشفته بگوییم که آشفته شدستیم>
  block
    text <آن ساقی بدمست که امروز درآمد>
    text <صد عذر بگفتیم و زان مست نرستیم>
  block
    text <آن باده که دادی تو و این عقل که ما راست>
    text <معذور همی‌دار اگر جام شکستیم>
  block
    text <امروز سر زلف تو مستانه گرفتیم>
    text <صد بار گشادیمش و صد بار ببستیم>
  block
    text <رندان خرابات بخوردند و برفتند>
    text <ماییم که جاوید بخوردیم و نشستیم>
  block
    text <وقت است که خوبان همه در رقص درآیند>
    text <انگشت زنان گشته که از پرده بجستیم>
  block
    text <یک لحظه بلانوش ره عشق قدیمیم>
    text <یک لحظه بلی گوی مناجات الستیم>
  block
    text <از گفت بلی صبر نداریم ازیرا>
    text <بسرشته و بر رسته سغراق الستیم>
  block
    text <بالا همه باغ آمد و پستی همگی گنج>
    text <ما بوالعجبانیم نه بالا و نه پستیم>
  block
    text <خاموش که تا هستی او کرد تجلی>
    text <هستیم بدان سان که ندانیم که هستیم>
  block
    text <تو دست بنه بر رگ ما خواجه حکیما>
    text <کز دست شدستیم ببین تا ز چه دستیم>
  block
    text <هر چند پرستیدن بت مایه کفر است>
    text <ما کافر عشقیم گر این بت نپرستیم>
  block
    text <جز قصه شمس حق تبریز مگویید>
    text <از ماه مگویید که خورشیدپرستیم>
