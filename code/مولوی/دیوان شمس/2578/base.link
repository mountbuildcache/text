
text <ای بود تو از کی نی وی ملک تو تا کی نی>
  block
    text <ای بود تو از کی نی وی ملک تو تا کی نی>
    text <عشق تو و جان من جز آتش و جز نی نی>
  block
    text <بر کشته دیت باشد ای شادی این کشته>
    text <صد کشته هو دیدم امکان یکی هی نی>
  block
    text <ای دیده عجایب‌ها بنگر که عجب این است>
    text <معشوق بر عاشق با وی نی و بی‌وی نی>
  block
    text <امروز به بستان آ در حلقه مستان آ>
    text <مستان خرف از مستی آن جا قدح و می نی>
  block
    text <مستند نه از ساغر بنگر به شتر بنگر>
    text <برخوان افلا ینظر معنیش بر این پی نی>
  block
    text <در مؤمن و در کافر بنگر تو به چشم سر>
    text <جز نعره یا رب نی جز ناله یا حی نی>
  block
    text <آن جا که همی‌پویی زان است کز او سیری>
    text <زان جا که گریزانی جز لطف پیاپی نی>
  block
    text <از ابجد اندیشه یا رب تو بشو لوحم>
    text <در مکتب درویشان خود ابجد و حطی نی>
  block
    text <شمس الحق تبریزی آن جا که تو پیروزی>
    text <از تابش خورشیدت هرگز خطری دی نی>
