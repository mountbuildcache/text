
text <گرم درآ و دم مده باده بیار ای صنم>
  block
    text <گرم درآ و دم مده باده بیار ای صنم>
    text <لابه بنده گوش کن گوش مخار ای صنم>
  block
    text <فوق فلک مکان تو جان و روان روان تو>
    text <هل طربی که برکند بیخ خمار ای صنم>
  block
    text <این دو حریف دلستان باد قرین دوستان>
    text <جیم جمال خوب تو جام عقار ای صنم>
  block
    text <مرغ دل علیل را شهپر جبرئیل را>
    text <غیر بهشت روی تو نیست مطار ای صنم>
  block
    text <خمر عصیر روح را نیست نظیر در جهان>
    text <ذوق کنار دوست را نیست کنار ای صنم>
  block
    text <معجز موسوی تویی چون سوی بحر غم روی>
    text <از تک بحر برجهد گرد و غبار ای صنم>
  block
    text <جام پر از عقار کن جان مرا سوار کن>
    text <زود پیاده را ببین گشته سوار ای صنم>
  block
    text <مرکب من چو می بود هر عدمیم شیء بود>
    text <موجب حبس کی بود وام قمار ای صنم>
  block
    text <هین که فزود شور من هم تو بخوان زبور من>
    text <کرد دل شکور من ترک شکار ای صنم>
