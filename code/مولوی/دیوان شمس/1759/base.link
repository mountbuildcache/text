
text <اه چه بی‌رنگ و بی‌نشان که منم>
  block
    text <اه چه بی‌رنگ و بی‌نشان که منم>
    text <کی ببینم مرا چنان که منم>
  block
    text <گفتی اسرار در میان آور>
    text <کو میان اندر این میان که منم>
  block
    text <کی شود این روان من ساکن>
    text <این چنین ساکن روان که منم>
  block
    text <بحر من غرقه گشت هم در خویش>
    text <بوالعجب بحر بی‌کران که منم>
  block
    text <این جهان و آن جهان مرا مطلب>
    text <کاین دو گم شد در آن جهان که منم>
  block
    text <فارغ از سودم و زیان چو عدم>
    text <طرفه بی‌سود و بی‌زیان که منم>
  block
    text <گفتم ای جان تو عین مایی گفت>
    text <عین چه بود در این عیان که منم>
  block
    text <گفتم آنی بگفت‌های خموش>
    text <در زبان نامده‌ست آن که منم>
  block
    text <گفتم اندر زبان چو درنامد>
    text <اینت گویای بی‌زبان که منم>
  block
    text <می شدم در فنا چو مه بی‌پا>
    text <اینت بی‌پای پادوان که منم>
  block
    text <بانگ آمد چه می دوی بنگر>
    text <در چنین ظاهر نهان که منم>
  block
    text <شمس تبریز را چو دیدم من>
    text <نادره بحر و گنج و کان که منم>
