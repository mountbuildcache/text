
text <از سوی دل لشکر جان آمدند>
  block
    text <از سوی دل لشکر جان آمدند>
    text <لشکر پیدا و نهان آمدند>
  block
    text <جامه صبر من از آن چاک شد>
    text <کز ره جان جامه دران آمدند>
  block
    text <چادر افکنده عروسان روح>
    text <در طلب شاه جهان آمدند>
  block
    text <بر مثل سیل خوش از لامکان>
    text <رقص کنان سوی مکان آمدند>
  block
    text <صورت دل صورت‌ها را شکست>
    text <پردگیان ملک ستان آمدند>
  block
    text <هر چه عیان بود نهان آمدند>
    text <هر چه نهان بود عیان آمدند>
  block
    text <هر چه نشان داشت نشانش نماند>
    text <هر چه نشان نیست نشان آمدند>
