
text <آن که مه غاشیه زین چو غلامان کشدش>
  block
    text <آن که مه غاشیه زین چو غلامان کشدش>
    text <بوک این همت ما جانب بستان کشدش>
  block
    text <گر چه جان را نبود قوت این گستاخی>
    text <آنک جان از مدد رحمت جانان کشدش>
  block
    text <هر دم از یاد لبش جان لب خود می‌لیسد>
    text <ور سقط می‌شنود از بن دندان کشدش>
  block
    text <جانب محو و فنا رخت کشیدند مهان>
    text <تا بقا لطف کند جانب ایشان کشدش>
  block
    text <ای بسا جان که چو یعقوب همی زهر چشد>
    text <تا که آن یوسف جان در شکرستان کشدش>
  block
    text <هر کسی کو بتر از وی خرد فخر کند>
    text <گر چه چون ماه بود چرخ به میزان کشدش>
  block
    text <هر که در دیده عشاق شود مردمکی>
    text <آن نظر زود سوی گوهر انسان کشدش>
  block
    text <کافر زلف وی آن را که ز راهش ببرد>
    text <کفر آید بر او جانب ایمان کشدش>
  block
    text <شمس تبریز مرا عشق تو سرمست کند>
    text <هر کی او باده کشد باده بدین سان کشدش>
