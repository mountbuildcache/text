
text <یکی ماهی همی‌بینم برون از دیده در دیده>
  block
    text <یکی ماهی همی‌بینم برون از دیده در دیده>
    text <نه او را دیده‌ای دیده نه او را گوش بشنیده>
  block
    text <زبان و جان و دل را من نمی‌بینم مگر بیخود>
    text <از آن دم که نظر کردم در آن رخسار دزدیده>
  block
    text <گر افلاطون بدیدستی جمال و حسن آن مه را>
    text <ز من دیوانه‌تر گشتی ز من بتر بشوریده>
  block
    text <قدم آیینه حادث حدث آیینه قدمت>
    text <در آن آیینه این هر دو چو زلفینش بپیچیده>
  block
    text <یکی ابری ورای حس که بارانش همه جان است>
    text <نثار خاک جسم او چه باران‌ها بباریده>
  block
    text <قمررویان گردونی بدیده عکس رخسارش>
    text <خجل گشته از آن خوبی پس گردن بخاریده>
  block
    text <ابد دست ازل بگرفت سوی قصر آن مه برد>
    text <بدیده هر دو را غیرت بدین هر دو بخندیده>
  block
    text <که گرداگرد قصر او چه شیرانند کز غیرت>
    text <به قصد خون جانبازان و صدیقان بغریده>
  block
    text <به ناگه جست از لفظم که آن شه کیست شمس الدین>
    text <شه تبریز و خون من در این گفتن بجوشیده>
