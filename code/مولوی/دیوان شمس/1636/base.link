
text <از بت باخبر من خبری می رسدم>
  block
    text <از بت باخبر من خبری می رسدم>
    text <وز لب چون شکر او شکری می رسدم>
  block
    text <شکر اندر شکر اندر شکر است>
    text <شکری در دهن است و دگری می رسدم>
  block
    text <هر دم از گلشن او طرفه گلی می سکلم>
    text <هر زمان تازه گل از شاخ تری می رسدم>
  block
    text <خیره از عشق ویم کز هوسش هر نفسی>
    text <عاشق سوخته خیره سری می رسدم>
  block
    text <آن یکی زرد شده کآتش او می کشدم>
    text <وین دگر هست که از وی نظری می رسدم>
  block
    text <وان دگر بر در آن خانه او بنشسته>
    text <که در ار باز نشد بانگ دری می رسدم>
  block
    text <وان یکی بر سر آن خاک سرک بنهاده>
    text <که ز خاکش صفت جانوری می رسدم>
