
text <ای گزیده یار چونت یافتم>
  block
    text <ای گزیده یار چونت یافتم>
    text <ای دل و دلدار چونت یافتم>
  block
    text <می گریزی هر زمان از کار ما>
    text <در میان کار چونت یافتم>
  block
    text <چند بارم وعده کردی و نشد>
    text <ای صنم این بار چونت یافتم>
  block
    text <زحمت اغیار آخر چند چند>
    text <هین که بی‌اغیار چونت یافتم>
  block
    text <ای دریده پرده‌های عاشقان>
    text <پرده را بردار چونت یافتم>
  block
    text <ای ز رویت گلستان‌ها شرمسار>
    text <در گل و گلزار چونت یافتم>
  block
    text <ای دل اندک نیست زخم چشم بد>
    text <پس مگو بسیار چونت یافتم>
  block
    text <ای که در خوابت ندیده خسروان>
    text <این عجب بیدار چونت یافتم>
  block
    text <شمس تبریزی که انوار از تو تافت>
    text <اندر آن انوار چونت یافتم>
