
text <بیا ای شاه خودکامه نشین بر تخت خودکامی>
  block
    text <بیا ای شاه خودکامه نشین بر تخت خودکامی>
    text <بیا بر قلب رندان زن که صاحب قرن ایامی>
  block
    text <برآور دودها از دل به جز در خون مکن منزل>
    text <فلک را از فلک بگسل که جان آتش اندامی>
  block
    text <در آن دریا که خون است آن ز خشک و تر برون است آن>
    text <بیا بنما که چون است آن که حوت موج آشامی>
  block
    text <اشارت کن بدان سرده که رندانند اندر ده>
    text <سبک رطل گران درده که تو ساقی آن جامی>
  block
    text <قدح در کار شیران کن ز زرشان چشم سیران کن>
    text <به جامی عقل ویران کن که عقل آن جا بود خامی>
  block
    text <بسوز از حسن ای خاقان تو نام و ننگ مشتاقان>
    text <که سرد آید ز عشاقان حذر کردن ز بدنامی>
  block
    text <بدیدم عقل کل را من نهاده ذبح بر گردن>
    text <بگفتم پیش این پرفن چو اسماعیل چون رامی>
  block
    text <بگفت از عشق شمس الدین که تبریز است از او چون چین>
    text <چو مه رویان نوآیین به گرد مجلس سامی>
