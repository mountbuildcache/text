
text <در دو جهان لطیف و خوش همچو امیر ما کجا>
  block
    text <در دو جهان لطیف و خوش همچو امیر ما کجا>
    text <ابروی او گره نشد گر چه که دید صد خطا>
  block
    text <چشم گشا و رو نگر جرم بیار و خو نگر>
    text <خوی چو آب جو نگر جمله طراوت و صفا>
  block
    text <من ز سلام گرم او آب شدم ز شرم او>
    text <وز سخنان نرم او آب شوند سنگ‌ها>
  block
    text <زهر به پیش او ببر تا کندش به از شکر>
    text <قهر به پیش او بنه تا کندش همه رضا>
  block
    text <آب حیات او ببین هیچ مترس از اجل>
    text <در دو در رضای او هیچ ملرز از قضا>
  block
    text <سجده کنی به پیش او عزت مسجدت دهد>
    text <ای که تو خوار گشته‌ای زیر قدم چو بوریا>
  block
    text <خواندم امیر عشق را فهم بدین شود تو را>
    text <چونک تو رهن صورتی صورت توست ره نما>
  block
    text <از تو دل ار سفر کند با تپش جگر کند>
    text <بر سر پاست منتظر تا تو بگوییش بیا>
  block
    text <دل چو کبوتری اگر می‌بپرد ز بام تو>
    text <هست خیال بام تو قبله جانش در هوا>
  block
    text <بام و هوا تویی و بس نیست روی به جز هوس>
    text <آب حیات جان تویی صورت‌ها همه سقا>
  block
    text <دور مرو سفر مجو پیش تو است ماه تو>
    text <نعره مزن که زیر لب می‌شنود ز تو دعا>
  block
    text <می‌شنود دعای تو می‌دهدت جواب او>
    text <کای کر من کری بهل گوش تمام برگشا>
  block
    text <گر نه حدیث او بدی جان تو آه کی زدی>
    text <آه بزن که آه تو راه کند سوی خدا>
  block
    text <چرخ زنان بدان خوشم کآب به بوستان کشم>
    text <میوه رسد ز آب جان شوره و سنگ و ریگ را>
  block
    text <باغ چو زرد و خشک شد تا بخورد ز آب جان>
    text <شاخ شکسته را بگو آب خور و بیازما>
  block
    text <شب برود بیا به گه تا شنوی حدیث شه>
    text <شب همه شب مثال مه تا به سحر مشین ز پا>
