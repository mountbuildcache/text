
text <کالی تیشی آینوسؤای افندی چلبی>
  block
    text <کالی تیشی آینوسؤای افندی چلبی>
    text <نیمشب بر بام مایی، تا کرا می‌طلبی>
  block
    text <گه سیه‌پوش و عصایی، که منم کالویروس>
    text <گه عمامه و نیزه در کف که غریبم عربی>
  block
    text <چون عرب گردی، بگویی «فاعلاتن فلاعات>
    text <ابصرالدنیا جمیعا فی قمیصی تختبی>
  block
    text <علت اولی نمودی خویش را با فلسفی>
    text <چه زیان دارد ترا؟! تو یاربی و یاربی>
  block
    text <گر چنینی، گر چنانی، جان مایی جان جان>
    text <هر زبان خواهی بفرما، خسروا، شیرین لبی>
  block
    text <ارتمی اغاپسودی کایکا پراترا>
    text <نور حقی یا تو حقی، یا فرشته یا نبی>
  block
    text <با نه اینی و نه آنی، صورت عشقی و بس>
    text <با کدامین لشکری و در کدامین موکبی؟>
  block
    text <چون غم دل می‌خورم، یا رحم بر دل می‌برم>
    text <کای دل مسکین، چرا اندر چنین تاب و تبی؟!>
  block
    text <دل همی گوید « برو من از کجا، تو از کجا!>
    text <من دلم تو قالبی رو، رو، همی کن قالبی>
  block
    text <پوستها را رنگها و مغزها را ذوقها>
    text <پوستها با مغزها خود کی کند هم مذهبی؟! »>
  block
    text <کالی میراسس نزیتن بوستن کالاستن>
    text <شب شما را روز گشت و نیست شبها را شبی>
  block
    text <من خمش کردم، فسونم، بی‌زبان تعلیم ده>
    text <ای ز تو لرزان و ترسان مشرقی و مغربی>
  block
    text <شمس تبریزی، برآ چون آفتاب از شرق جان>
    text <تا گشایند از میان زنار کفر و معجبی>
