
text <مرا آن دلبر پنهان همی‌گوید به پنهانی>
  block
    text <مرا آن دلبر پنهان همی‌گوید به پنهانی>
    text <به من ده جان به من ده جان چه باشد این گران جانی>
  block
    text <یکی لحظه قلندر شو قلندر را مسخر شو>
    text <سمندر شو سمندر شو در آتش رو به آسانی>
  block
    text <در آتش رو در آتش رو در آتشدان ما خوش رو>
    text <که آتش با خلیل ما کند رسم گلستانی>
  block
    text <نمی‌دانی که خار ما بود شاهنشه گل‌ها>
    text <نمی‌دانی که کفر ما بود جان مسلمانی>
  block
    text <سراندازان سراندازان سراندازی سراندازی>
    text <مسلمانان مسلمانان مسلمانی مسلمانی>
  block
    text <خداوندا تو می‌دانی که صحرا از قفس خوشتر>
    text <ولیکن جغد نشکیبد ز گورستان ویرانی>
  block
    text <کنون دوران جان آمد که دریا را درآشامد>
    text <زهی دوران زهی حلقه زهی دوران سلطانی>
  block
    text <خمش چون نیست پوشیده فقیر باده نوشیده>
    text <که هست اندر رخش پیدا فر و انوار سبحانی>
