
text <گفتم که بجست آن مه از خانه چو عیاری>
  block
    text <گفتم که بجست آن مه از خانه چو عیاری>
    text <تشنیع زنان بودم بر عهد وفاداری>
  block
    text <غماز غمت گفتا در خانه بجوی آخر>
    text <آن طره که دل دزدد ماننده طراری>
  block
    text <در سوخته جان زن از آهن و از سنگش>
    text <در پیه دو دیده خود بر آب بزن ناری>
  block
    text <بفروز چنین شمعی در خانه همی‌گردان>
    text <باشد که نهان باشد او از پس دیواری>
  block
    text <اندر پس دیواری در سایه خورشیدش>
    text <در نیم شب هجران بگشود مرا کاری>
  block
    text <در خانه همی‌گشتم در دست چنین شمعی>
    text <تا تیره شد این شمعم از تابش انواری>
  block
    text <گفتم که در این زندان چون یافتمت ای جان>
    text <در بی‌نمکی چون ره بردم به نمکساری>
  block
    text <ای شوخ گریزنده وی شاه ستیزنده>
    text <وی از تو جهان زنده چون یافتمت باری>
  block
    text <در حال نهانی شد پنهان چو معانی شد>
    text <چون گوهر کانی شد غیرت شده ستاری>
  block
    text <من دست زنان بر سر چون حلقه شده بر در>
    text <وین طعنه زنان بر من هم یافته بازاری>
  block
    text <از پرتو مخدومی شمس الحق تبریزی>
    text <چون مه که ز خورشیدش شد تیره خجل واری>
