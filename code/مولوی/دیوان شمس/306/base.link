
text <رغبت به عاشقان کن ای جان صدر غایب>
  block
    text <رغبت به عاشقان کن ای جان صدر غایب>
    text <بنشین میان مستان اینک مه و کواکب>
  block
    text <آن روز پرعجایب وان محشر قیامت>
    text <گشتست پیش حسنت مستغرق عجایب>
  block
    text <چون طیبات خواندی بر طیبین فشاندی>
    text <طیبتر از تو کی بود ای معدن اطایب>
  block
    text <جان را ز تست هر دم سلطانیی مسلم>
    text <این شکر از کی گویم از شاه یا ز صاحب>
  block
    text <در جیب خاک کردی ارواح پاک جیبان>
    text <سر کرده در گریبان چون صوفیان مراقب>
  block
    text <عشق تو چون درآمد اندیشه مرد پیشش>
    text <عشق تو صبح صادق اندیشه صبح کاذب>
  block
    text <ای عقل باش حیران نی وصل جو نه هجران>
    text <چون وصل گوش داری زان کس که نیست غایب>
  block
    text <جان چیست فقر و حاجت جان بخش کیست جز تو>
    text <ای قبله حوایج معشوقه مطالب>
  block
    text <نک نقد شد قیامت اینک یکی علامت>
    text <طالع شد آفتابت از جانب مغارب>
  block
    text <درکش رمیدگان را محنت رسیدگان را>
    text <زان جذبه‌های جانی ای جذبه تو غالب>
  block
    text <تا بیند این دو دیده صبح خدا دمیده>
    text <دام طلب دریده مطلوب گشته طالب>
  block
    text <عشق و طلب چه باشد آیینه تجلی>
    text <نقش و حسد چه باشد آیینه معایب>
  block
    text <کو بلبل چمن‌ها تا گفتمی سخن‌ها>
    text <نگذشت بر دهان‌ها یا دست هیچ کاتب>
  block
    text <نه از نقش‌های صورت نه از صاف و نه از کدورت>
    text <نه از ماضی و نه حالی نه از زهد نه از مراتب>
  block
    text <عقلم برفت از جا باقیش را تو فرما>
    text <ای از درت نرفته کس ناامید و غایب>
