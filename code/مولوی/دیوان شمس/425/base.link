
text <عاشقان را جست و جو از خویش نیست>
  block
    text <عاشقان را جست و جو از خویش نیست>
    text <در جهان جوینده جز او بیش نیست>
  block
    text <این جهان و آن جهان یک گوهر است>
    text <در حقیقت کفر و دین و کیش نیست>
  block
    text <ای دمت عیسی دم از دوری مزن>
    text <من غلام آن که دوراندیش نیست>
  block
    text <گر بگویی پس روم نی پس مرو>
    text <ور بگویی پیش نی ره پیش نیست>
  block
    text <دست بگشا دامن خود را بگیر>
    text <مرهم این ریش جز این ریش نیست>
  block
    text <جزو درویشند جمله نیک و بد>
    text <هر کی نبود او چنین درویش نیست>
  block
    text <هر که از جا رفت جای او دل‌ست>
    text <همچو دل اندر جهان جاییش نیست>
