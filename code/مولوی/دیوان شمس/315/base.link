
text <چشم‌ها وا نمی‌شود از خواب>
  block
    text <چشم‌ها وا نمی‌شود از خواب>
    text <چشم بگشا و جمع را دریاب>
  block
    text <بنگر آخر که بی‌قرار شدست>
    text <چشم در چشم خانه چون سیماب>
  block
    text <گشت شب دیر و خلق افتادند>
    text <چون ستاره میانه مهتاب>
  block
    text <هم سیاهی و هم سپیدی چشم>
    text <از می خواب هر دو گشت خراب>
  block
    text <جمله اندیشه‌ها چو برگ بریخت>
    text <گرد بنشست بر همه اسباب>
  block
    text <عقل شد گوشه‌ای و می‌گوید>
    text <عقل اگر آن تست هین دریاب>
  block
    text <بنگی شب نگر که چون دادست>
    text <جمله خلق را از این بنگاب>
  block
    text <چشم در عین و غین افتادست>
    text <کار بگذشت از سؤال و جواب>
  block
    text <آن سواران تیزاندیشه>
    text <همه ماندند چون خران به خلاب>
