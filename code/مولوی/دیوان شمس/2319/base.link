
text <آن یار غریب من آمد به سوی خانه>
  block
    text <آن یار غریب من آمد به سوی خانه>
    text <امروز تماشا کن اشکال غریبانه>
  block
    text <یاران وفا را بین اخوان صفا را بین>
    text <در رقص که بازآمد آن گنج به ویرانه>
  block
    text <ای چشم چمن می‌بین وی گوش سخن می‌چین>
    text <بگشای لب نوشین ای یار خوش افسانه>
  block
    text <امروز می باقی بی‌صرفه ده ای ساقی>
    text <از بحر چه کم گردد زین یک دو سه پیمانه>
  block
    text <پیمانه و پیمانه در باده دوی نبود>
    text <خواهی که یکی گردد بشکن تو دو پیمانه>
  block
    text <من باز شکارم جان دربند مدارم جان>
    text <زین بیش نمی‌باشم چون جغد به ویرانه>
  block
    text <قانع نشوم با تو صبر از دل من گم شد>
    text <رو با دگری می‌گو من نشنوم افسانه>
  block
    text <من دانه افلاکم یک چند در این خاکم>
    text <چون عدل بهار آمد سرسبز شود دانه>
  block
    text <تو آفت مرغانی زان دانه که می‌دانی>
    text <یک مشت برافشانی ز انبار پر از دانه>
  block
    text <ای داده مرا رونق صد چون فلک ازرق>
    text <ای دوست بگو مطلق این هست چنین یا نه>
  block
    text <بار دگر ای جان تو زنجیر بجنبان تو>
    text <وز دور تماشا کن در مردم دیوانه>
  block
    text <خود گلشن بخت است این یا رب چه درخت است این>
    text <صد بلبل مست این جا هر لحظه کند لانه>
  block
    text <جان گوش کشان آید دل سوی خوشان آید>
    text <زیرا که بهار آمد شد آن دی بیگانه>
