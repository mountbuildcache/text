
text <تو عاشقی چه کسی از کجا رسیدستی>
  block
    text <تو عاشقی چه کسی از کجا رسیدستی>
    text <مرا چه می‌نگری کژ به شب خریدستی>
  block
    text <چه ظلم کردم بر تو که چون ستم زدگان>
    text <کله زدی به زمین بر قبا دریدستی>
  block
    text <تظلمی به سلف می‌کنی مگر پیشین>
    text <که داغ و درد و غم عاشقان شنیدستی>
  block
    text <غلط ز رنگ تو پیداست ز آل یعقوبی>
    text <بدیده رخ یوسف که کف بریدستی>
  block
    text <ز تیر غمزه دلدار اگر نخست دلت>
    text <چرا ز غصه و غم چون کمان خمیدستی>
  block
    text <ز آه و ناله تو بوی مشک می‌آید>
    text <یقین تو آهوی نافی سمن چریدستی>
  block
    text <تو هر چه هستی می‌باش یک سخن بشنو>
    text <اگر چه میوه حکمت بسی بچیدستی>
  block
    text <حدیث جان توست این و گفت من چو صداست>
    text <اگر تو شیخ شیوخی وگر مریدستی>
  block
    text <تو خویش درد گمان برده‌ای و درمانی>
    text <تو خویش قفل گمان برده‌ای کلیدستی>
  block
    text <اگر ز وصف تو دزدم تو شحنه عقلی>
    text <وگر تمام بگویم ابایزیدستی>
  block
    text <دریغ از تو که در آرزوی غیری تو>
    text <جمال خویش ندیدی که بی‌ندیدستی>
  block
    text <تو را کسی بشناسد که اوت کسی کرده‌ست>
    text <دگر کیست نداند که ناپدیدستی>
  block
    text <دلا برو بر یار و مباش بسته خویش>
    text <که سایح و سبک و چابک و جریدستی>
  block
    text <به ترک مصر بگفتی ز شومی فرعون>
    text <بر شعیب چو موسی فروخزیدستی>
  block
    text <چون عمر ماست حدیثش دراز اولیتر>
    text <چنین درازسخن را بدان کشیدستی>
  block
    text <همی‌دوم پی ظل تو شمس تبریزی>
    text <مگر منم عرفه تو مگر که عیدستی>
