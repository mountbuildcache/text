
text <گر آتش دل برزند بر مؤمن و کافر زند>
  block
    text <گر آتش دل برزند بر مؤمن و کافر زند>
    text <صورت همه پران شود گر مرغ معنی پر زند>
  block
    text <عالم همه ویران شود جان غرقه طوفان شود>
    text <آن گوهری کو آب شد آب بر گوهر زند>
  block
    text <پیدا شود سر نهان ویران شود نقش جهان>
    text <موجی برآید ناگهان بر گنبد اخضر زند>
  block
    text <گاهی قلم کاغذ شود کاغذ گهی بیخود شود>
    text <جان خصم نیک و بد شود هر لحظه‌ای خنجر زند>
  block
    text <هر جان که اللهی شود در لامکان پیدا شود>
    text <ماری بود ماهی شود از خاک بر کوثر زند>
  block
    text <از جا سوی بی‌جا شود در لامکان پیدا شود>
    text <هر سو که افتد بعد از این بر مشک و بر عنبر زند>
  block
    text <در فقر درویشی کند بر اختران پیشی کند>
    text <خاک درش خاقان بود حلقه درش سنجر زند>
  block
    text <از آفتاب مشتعل هر دم ندا آید به دل>
    text <تو شمع این سر را بهل تا باز شمعت سر زند>
  block
    text <تو خدمت جانان کنی سر را چرا پنهان کنی>
    text <زر هر دمی خوشتر شود از زخم کان زرگر زند>
  block
    text <دل بیخود از باده ازل می‌گفت خوش خوش این غزل>
    text <گر می فروگیرد دمش این دم از این خوشتر زند>
