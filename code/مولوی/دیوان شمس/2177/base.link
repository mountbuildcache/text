
text <خزان عاشقان را نوبهار او>
  block
    text <خزان عاشقان را نوبهار او>
    text <روان ره روان را افتخار او>
  block
    text <همه گردن کشان شیردل را>
    text <کشیده سوی خود بی‌اختیار او>
  block
    text <قطار شیر می‌بینم چو اشتر>
    text <به بینیشان درآورده مهار او>
  block
    text <مهارش آنک حاجتمندشان کرد>
    text <ز خوف و حرصشان کرده نزار او>
  block
    text <گران جانتر ز عنصرها نه خاک است>
    text <سبک کرد و ببرد از وی قرار او>
  block
    text <از آب و آتش و از باد این خاک>
    text <سبکتر شد چو برد از وی وقار او>
  block
    text <به خاک آن هر سه عنصر را کند صید>
    text <به گردون می‌کند آهو شکار او>
  block
    text <یکی کاهل نخواهد رست از وی>
    text <که یک یک را کند دربند کار او>
  block
    text <ز خاک تیره کاهلتر نباشی>
    text <به زیر دم او بنهاد خار او>
  block
    text <عصا زد بر سر دریا که برجه>
    text <برآورد از دل دریا غبار او>
  block
    text <عصا را گفت بگذار این عصایی>
    text <همی‌پیچد بر خود همچو مار او>
  block
    text <برآرد مطبخ معده بخاری>
    text <بسازد جان و حسی زان بخار او>
  block
    text <ز تف دل دگر جانی بسازد>
    text <که تا دارد از آن جان ننگ و عار او>
  block
    text <زهی غیرت که بر خود دارد آن شه>
    text <که سلطان هم وی است و پرده دار او>
  block
    text <زهی عشقی که دارد بر کفی خاک>
    text <که گاهش گل کند گه لاله زار او>
  block
    text <کند با او به هر دم یک صفت یار>
    text <ز جمله بسکلد در اضطرار او>
  block
    text <که تا داند که آن‌ها بی‌وفااند>
    text <بداند قدر این بگزیده یار او>
  block
    text <عجایب یار غاری گردد او را>
    text <که یار او باشد و هم یار غار او>
  block
    text <زبان بربند و بگشا چشم عبرت>
    text <که بگشاده‌ست راه اعتبار او>
