
text <در این جو دل چو دولاب خرابست>
  block
    text <در این جو دل چو دولاب خرابست>
    text <که هر سویی که گردد پیشش آبست>
  block
    text <وگر تو پشت سوی آب داری>
    text <به پیش روت آب اندر شتابست>
  block
    text <چگونه جان برد سایه ز خورشید>
    text <که جان او به دست آفتابست>
  block
    text <اگر سایه کند گردن درازی>
    text <رخ خورشید آن دم در نقابست>
  block
    text <زهی خورشید کاین خورشید پیشش>
    text <چو سیماب از خطر در اضطرابست>
  block
    text <چو سیماب‌ست مه بر کف مفلوج>
    text <بجز یک شب دگر در انسکابست>
  block
    text <به هر سی شب دو شب جمع‌ست و لاغر>
    text <دگر فرقت کشد فرقت عذابست>
  block
    text <اگر چه زار گردد تازه روی‌ست>
    text <ضحوکی عاشقان را خوی و دابست>
  block
    text <زید خندان بمیرد نیز خندان>
    text <که سوی بخت خندانش ایابست>
  block
    text <خمش کن زانک آفات بصیرت>
    text <همیشه از سؤالست و جوابست>
