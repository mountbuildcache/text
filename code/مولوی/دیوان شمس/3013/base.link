
text <یار در آخرزمان کرد طرب سازیی>
  block
    text <یار در آخرزمان کرد طرب سازیی>
    text <باطن او جد جد ظاهر او بازیی>
  block
    text <جمله عشاق را یار بدین علم کشت>
    text <تا نکند هان و هان جهل تو طنازیی>
  block
    text <در حرکت باش ازانک آب روان نفسرد>
    text <کز حرکت یافت عشق سر سراندازیی>
  block
    text <جنبش جان کی کند صورت گرمابه‌ای>
    text <صف شکنی کی کند اسب گدا غازیی>
  block
    text <طبل غزا کوفتند این دم پیدا شود>
    text <جنبش پالانیی از فرس تازیی>
  block
    text <می‌زن و می‌خور چو شیر تا به شهادت رسی>
    text <تا بزنی گردن کافر ابخازیی>
  block
    text <بازی شیران مصاف بازی روبه گریز>
    text <روبه با شیر حق کی کند انبازیی>
  block
    text <گرم روان از کجا تیره دلان از کجا>
    text <مروزیی اوفتاد در ره با رازیی>
  block
    text <عشق عجب غازییست زنده شود زو شهید>
    text <سر بنه ای جان پاک پیش چنین غازیی>
  block
    text <چرخ تن دل سیاه پر شود از نور ماه>
    text <گر بکند قلب تو قالب پردازیی>
  block
    text <مطرب و سرنا و دف باده برآورده کف>
    text <هر نفسی زان لطف آرد غمازیی>
  block
    text <ای خنک آن جان پاک کز سر میدان خاک>
    text <گیرد زین قلبگاه قالب پردازیی>
