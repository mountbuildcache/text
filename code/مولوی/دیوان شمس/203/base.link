
text <آمد بهار خرم آمد نگار ما>
  block
    text <آمد بهار خرم آمد نگار ما>
    text <چون صد هزار تنگ شکر در کنار ما>
  block
    text <آمد مهی که مجلس جان زو منورست>
    text <تا بشکند ز باده گلگون خمار ما>
  block
    text <شاد آمدی بیا و ملوکانه آمدی>
    text <ای سرو گلستان چمن و لاله زار ما>
  block
    text <پاینده باش ای مه و پاینده عمر باش>
    text <در بیشه جهان ز برای شکار ما>
  block
    text <دریا به جوش از تو که بی‌مثل گوهری>
    text <کهسار در خروش که ای یار غار ما>
  block
    text <در روز بزم ساقی دریاعطای ما>
    text <در روز رزم شیر نر و ذوالفقار ما>
  block
    text <چونی در این غریبی و چونی در این سفر>
    text <برخیز تا رویم به سوی دیار ما>
  block
    text <ما را به مشک و خم و سبوها قرار نیست>
    text <ما را کشان کنید سوی جویبار ما>
  block
    text <سوی پری رخی که بر آن چشم‌ها نشست>
    text <آرام عقل مست و دل بی‌قرار ما>
  block
    text <شد ماه در گدازش سوداش همچو ما>
    text <شد آفتاب از رخ او یادگار ما>
  block
    text <ای رونق صباح و صبوح ظریف ما>
    text <وی دولت پیاپی بیش از شمار ما>
  block
    text <هر چند سخت مستی سستی مکن بگیر>
    text <کارزد به هر چه گویی خمر و خمار ما>
  block
    text <جامی چو آفتاب پرآتش بگیر زود>
    text <درکش به روی چون قمر شهریار ما>
  block
    text <این نیم کاره ماند و دل من ز کار شد>
    text <کار او کند که هست خداوندگار ما>
