
text <ایا گم گشتگان راه و بیراه>
  block
    text <ایا گم گشتگان راه و بیراه>
    text <شما را باز می‌خواند شهنشاه>
  block
    text <همی‌گوید شهنشه کان مایید>
    text <صلا ای شهره سرهنگان به درگاه>
  block
    text <به درگاه خدای حی قیوم>
    text <دعا کردن نکو باشد سحرگاه>
  block
    text <بپیوندید پیوند قدیمی>
    text <چو هی چفسیده بر دامان الله>
  block
    text <چو یوسف با عزیز مصر باشید>
    text <برون آیید از زندان و از چاه>
  block
    text <دلا بی‌گاه شد بازآ به خانه>
    text <که ترک آید شبانگه سوی خرگاه>
  block
    text <صلا اکنون میان بسته‌ست ساقی>
    text <صلا کز مهر سرمست است دلخواه>
  block
    text <به مغناطیس آید آخر آهن>
    text <به سوی کهربا آید یقین کاه>
  block
    text <کنون درهای گردون برگشادند>
    text <که عاجز شد فلک از ناله و آه>
  block
    text <بیا سجده کنان چون سایه‌ای دوست>
    text <که بر منبر برآمد امشب آن ماه>
  block
    text <مثال صورتی پوشیده گر چه>
    text <منزه بود از امثال و اشباه>
  block
    text <چو گنج جان به کنج خانه آمد>
    text <به گردش می‌تنیدم همچو جولاه>
  block
    text <خمش کن تا که قلماشیت گویم>
    text <ولکن لا تطالبنی بمعناه>
  block
    text <ولیک آن به که آن هم شیر گوید>
    text <کجا اشکار شیر و صید روباه>
