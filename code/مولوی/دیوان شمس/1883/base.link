
text <بی او نتوان رفتن بی‌او نتوان گفتن>
  block
    text <بی او نتوان رفتن بی‌او نتوان گفتن>
    text <بی او نتوان شستن بی‌او نتوان خفتن>
  block
    text <ای حلقه زن این در در باز نتان کردن>
    text <زیرا که تو هشیاری هر لحظه کشی گردن>
  block
    text <گردن ز طمع خیزد زر خواهد و خون ریزد>
    text <او عاشق گل خوردن همچون زن آبستن>
  block
    text <کو عاشق شیرین خد زر بدهد و جان بدهد>
    text <چون مرغ دل او پرد زین گنبد بی‌روزن>
  block
    text <این باید و آن باید از شرک خفی زاید>
    text <آزاد بود بنده زین وسوسه چون سوسن>
  block
    text <آن باید کو آرد او جمله گهر بارد>
    text <یا رب که چه‌ها دارد آن ساقی شیرین فن>
  block
    text <دو خواجه به یک خانه شد خانه چو ویرانه>
    text <او خواجه و من بنده پستی بود و روغن>
