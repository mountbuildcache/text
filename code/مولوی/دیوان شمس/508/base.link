
text <شیر خدا بند گسستن گرفت>
  block
    text <شیر خدا بند گسستن گرفت>
    text <ساقی جان شیشه شکستن گرفت>
  block
    text <دزد دلم گشت گرفتار یار>
    text <دزد مرا دست ببستن گرفت>
  block
    text <دوش چه شب بود که در نیم شب>
    text <برق ز رخسار تو جستن گرفت>
  block
    text <عشق تو آورد شراب و کباب>
    text <عقل به یک گوشه نشستن گرفت>
  block
    text <ساغر می قهقهه آغاز کرد>
    text <خابیه خونابه گرستن گرفت>
  block
    text <در دل خم باده چو انداخت تیر>
    text <بال و پر غصه گسستن گرفت>
  block
    text <پیر خرد دید که سرده توی>
    text <دست ز مستان تو شستن گرفت>
  block
    text <طفل دلم را به کرم شیر ده>
    text <چون سر پستان تو جستن گرفت>
  block
    text <جان من از شیر تو شد شیرگیر>
    text <وز سگی نفس برستن گرفت>
  block
    text <ساقی باقی چو به جان باده داد>
    text <عمر ابد یافت و بزستن گرفت>
  block
    text <بیش مگو راز که دلبر به خشم>
    text <جانب من کژ نگرستن گرفت>
