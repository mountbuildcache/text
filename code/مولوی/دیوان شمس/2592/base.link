
text <ای صورت روحانی امروز چه آوردی>
  block
    text <ای صورت روحانی امروز چه آوردی>
    text <آورد نمی‌دانم دانم که مرا بردی>
  block
    text <ای گلشن نیکویی امروز چه خوش بویی>
    text <بر شاخ کی خندیدی در باغ کی پروردی>
  block
    text <امروز عجب چیزی می‌افتی و می‌خیزی>
    text <در باغ کی خندیدی وز دست کی می‌خوردی>
  block
    text <آن طبع زرافشانی و آن همت سلطانی>
    text <پیران و جوانان را آموخت جوامردی>
  block
    text <بگذر ز جوامردی کان هم ز دوی خیزد>
    text <در وحدت همدردی درکش قدح دردی>
  block
    text <هم همره و همدردی هم جمعی و هم فردی>
    text <هم عاشق و معشوقی هم سرخی و هم زردی>
  block
    text <با این همه در مجلس بنشین و میا با من>
    text <ترسم که میان ره بگریزی و برگردی>
  block
    text <ور ز آنک همی‌آیی با خویش مبر دل را>
    text <کز دل دودلی خیزد گه گرمی و گه سردی>
