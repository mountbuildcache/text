
text <داد دهی ساغر و پیمانه را>
  block
    text <داد دهی ساغر و پیمانه را>
    text <مایه دهی مجلس و میخانه را>
  block
    text <مست کنی نرگس مخمور را>
    text <پیش کشی آن بت دردانه را>
  block
    text <جز ز خداوندی تو کی رسد>
    text <صبر و قرار این دل دیوانه را>
  block
    text <تیغ برآور هله ای آفتاب>
    text <نور ده این گوشه ویرانه را>
  block
    text <قاف تویی مسکن سیمرغ را>
    text <شمع تویی جان چو پروانه را>
  block
    text <چشمه حیوان بگشا هر طرف>
    text <نقل کن آن قصه و افسانه را>
  block
    text <مست کن ای ساقی و در کار کش>
    text <این بدن کافر بیگانه را>
  block
    text <گر نکند رام چنین دیو را>
    text <پس چه شد آن ساغر مردانه را>
  block
    text <نیم دلی را به چه آرد که او>
    text <پست کند صد دل فرزانه را>
  block
    text <از پگه امروز چه خوش مجلسیست>
    text <آن صنم و فتنه فتانه را>
  block
    text <بشکند آن چشم تو صد عهد را>
    text <مست کند زلف تو صد شانه را>
  block
    text <یک نفسی بام برآ ای صنم>
    text <رقص درآر استن حنانه را>
  block
    text <شرح فتحنا و اشارات آن>
    text <قفل بگوید سر دندانه را>
  block
    text <شاه بگوید شنود پیش من>
    text <ترک کنم گفت غلامانه را>
