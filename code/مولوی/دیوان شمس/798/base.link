
text <ننگ عالم شدن از بهر تو ننگی نبود>
  block
    text <ننگ عالم شدن از بهر تو ننگی نبود>
    text <با دل مرده دلان حاجت جنگی نبود>
  block
    text <عشق شیرینی جانست و همه چاشنی است>
    text <چاشنی و مزه را صورت و رنگی نبود>
  block
    text <عشق شاخیست ز دریا که درآید در دل>
    text <جای دریا و گهر سینه تنگی نبود>
  block
    text <ساحل نفس رها کن به تک دریا رو>
    text <کاندر این بحر تو را خوف نهنگی نبود>
  block
    text <صورت هر دو جهان جمله ز آیینه عشق>
    text <بنماید چو که بر آینه زنگی نبود>
  block
    text <کار روبه نبود عشق که هر روبه را>
    text <حمله شیر نر و کبر پلنگی نبود>
