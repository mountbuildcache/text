
text <آن دل که گم شده‌ست هم از جان خویش جوی>
  block
    text <آن دل که گم شده‌ست هم از جان خویش جوی>
    text <آرام جان خویش ز جانان خویش جوی>
  block
    text <اندر شکر نیابی ذوق نبات غیب>
    text <آن ذوق را هم از لب و دندان خویش جوی>
  block
    text <دو چشم را تو ناظر هر بی‌نظر مکن>
    text <در ناظری گریز و ازو آن خویش جوی>
  block
    text <نقلست از رسول که مردم معادنند>
    text <پس نقد خویش را برو از کان خویش جوی>
  block
    text <از تخت تن برون رو و بر تخت جان نشین>
    text <از آسمان گذر کن و کیوان خویش جوی>
  block
    text <برقی که بر دلت زد و دل بی‌قرار شد>
    text <آن برق را در اشک چو باران خویش جوی>
  block
    text <انبان بوهریره وجود توست و بس>
    text <هر چه مراد توست در انبان خویش جوی>
  block
    text <ای بی‌نشان محض نشان از کی جویمت>
    text <هم تو بجو مرا و به احسان خویش جوی>
