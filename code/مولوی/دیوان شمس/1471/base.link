
text <مخمورم پرخواره اندازه نمی‌دانم>
  block
    text <مخمورم پرخواره اندازه نمی‌دانم>
    text <جز شیوه آن غمزه غمازه نمی‌دانم>
  block
    text <یاران به خبر بودند دروازه برون رفتند>
    text <من بی‌ره و سرمستم دروازه نمی‌دانم>
  block
    text <آوازه آن یاران چون مشک جهان پر شد>
    text <ز آواز بشد عقلم آوازه نمی‌دانم>
  block
    text <تا روی تو را دیدم من همچو گل تازه>
    text <گشتم خرف و کهنه ار تازه نمی‌دانم>
  block
    text <گویند که لقمان را یک کازه تنگی بد>
    text <زین کوزه میی خوردم کان کازه نمی‌دانم>
