
text <ای ساقی باده معانی>
  block
    text <ای ساقی باده معانی>
    text <درده تو شراب ارغوانی>
  block
    text <زان باده پیر تلخ پاسخ>
    text <بفزای حلاوت جوانی>
  block
    text <در بزم سرای شاه جانان>
    text <نظاره شاهدان جانی>
  block
    text <جان‌ها بینی چو روز روشن>
    text <از لذت عشرت شبانی>
  block
    text <بینی که جهان به حیرت آید>
    text <در حلقه خلق آن جهانی>
  block
    text <مه را ز فلک فروفرستد>
    text <در مجلسشان به ارمغانی>
  block
    text <و آن زهره نوای خوش برآورد>
    text <کو مطرب کیست آسمانی>
  block
    text <این‌ها به همند و ما به خلوت>
    text <با دلبر خوب پرمعانی>
  block
    text <رخ بر رخ ما نهاد آن شه>
    text <و آن باقی را تو خود بدانی>
  block
    text <آن شاه کیست شمس تبریز>
    text <آن خسرو ملک بی‌نشانی>
