
text <شاه گشادست رو دیده شه بین که راست>
  block
    text <شاه گشادست رو دیده شه بین که راست>
    text <باده گلگون شه بر گل و نسرین که راست>
  block
    text <شاه در این دم به بزم پای طرب درنهاد>
    text <بر سر زانوی شه تکیه و بالین که راست>
  block
    text <پیش رخ آفتاب چرخ پیاپی کی زد>
    text <در تتق ابر تن ماه به تعیین که راست>
  block
    text <ساغرها می‌شمرد وی بشده از شمار>
    text <گر بنشد از شمار ساغر پیشین که راست>
  block
    text <از اثر روی شه هر نفسی شاهدی>
    text <سر کشد از لامکان گوید کابین که راست>
  block
    text <ای بس مرغان آب بر لب دریای عشق>
    text <سینه صیاد کو دیده شاهین که راست>
  block
    text <هین که براقان عشق در چمنش می‌چرند>
    text <تنگ درآمد وصال لایقشان زین که راست>
  block
    text <سیمبر خوب عشق رفت به خرگاه دل>
    text <چهره زر لایق آن بر سیمین که راست>
  block
    text <خسرو جان شمس دین مفخر تبریزیان>
    text <در دو جهان همچو او شاه خوش آیین که راست>
