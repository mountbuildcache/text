
text <چشم از پی آن باید تا چیز عجب بیند>
  block
    text <چشم از پی آن باید تا چیز عجب بیند>
    text <جان از پی آن باید تا عیش و طرب بیند>
  block
    text <سر از پی آن باید تا مست بتی باشد>
    text <پا از پی آن باید کز یار تعب بیند>
  block
    text <عشق از پی آن باید تا سوی فلک پرد>
    text <عقل از پی آن باید تا علم و ادب بیند>
  block
    text <بیرون سبب باشد اسرار و عجایب‌ها>
    text <محجوب بود چشمی کو جمله سبب بیند>
  block
    text <عاشق که به صد تهمت بدنام شود این سو>
    text <چون نوبت وصل آید صد نام و لقب بیند>
  block
    text <ارزد که برای حج در ریگ و بیابان‌ها>
    text <با شیر شتر سازد یغمای عرب بیند>
  block
    text <بر سنگ سیه حاجی زان بوسه زند از دل>
    text <کز لعل لب یاری او لذت لب بیند>
  block
    text <بر نقد سخن جانا هین سکه مزن دیگر>
    text <کان کس که طلب دارد او کان ذهب بیند>
