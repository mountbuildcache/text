
text <گویم سخن لب تو یا نی>
  block
    text <گویم سخن لب تو یا نی>
    text <ای لعل لب تو را بها نی>
  block
    text <ای گفته ما غلام آن دم>
    text <کان جا همگی تویی و ما نی>
  block
    text <این جا که منم به جز خطا نی>
    text <و آن جا که تویی به جز عطا نی>
  block
    text <این جا گفتن ز روی جسم است>
    text <و آن جا همه هستی است جا نی>
  block
    text <سیاره همی‌روند پا نی>
    text <صد مشک روانه و سقا نی>
  block
    text <رنجورانند همچو ایوب>
    text <دریافته صحت و دوا نی>
  block
    text <بی چشمانند همچو یعقوب>
    text <بینا شده چشم و توتیا نی>
  block
    text <ره پویانند همچو ماهی>
    text <بینند طریق‌ها ضیا نی>
  block
    text <از رشک تو من دهان ببستم>
    text <شرح تو رسد به منتها نی>
