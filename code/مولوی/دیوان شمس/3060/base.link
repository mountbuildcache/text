
text <نهان شدند معانی ز یار بی‌معنی>
  block
    text <نهان شدند معانی ز یار بی‌معنی>
    text <کجا روم که نروید به پیش من دیوی>
  block
    text <کی دید خربزه زاری لطیف بی‌سرخر>
    text <که من بجستم عمری ندیده‌ام باری>
  block
    text <بگو به نفس مصور مکن چنین صورت>
    text <از این سپس متراش این چنین بت ای مانی>
  block
    text <اگر نقوش مصور همه از این جنس اند>
    text <مخواه دیده بینا خنک تن اعمی>
  block
    text <دو گونه رنج و عذابست جان مجنون را>
    text <بلای صحبت لولی و فرقت لیلی>
  block
    text <ورای پرده یکی دیو زشت سر برکرد>
    text <بگفتمش که تویی مرگ و جسک گفت آری>
  block
    text <بگفتم او را صدق که من ندیدستم>
    text <ز تو غلیظتر اندر سپاه بویحیی>
  block
    text <بگفتمش که دلم بارگاه لطف خداست>
    text <چه کار دارد قهر خدا در این مأوی>
  block
    text <به روز حشر که عریان کنند زشتان را>
    text <رمند جمله زشتان ز زشتی دنیی>
  block
    text <در این بدم که به ناگاه او مبدل شد>
    text <مثال صورت حوری به قدرت مولی>
  block
    text <رخی لطیف و منزه ز رنگ و گلگونه>
    text <کفی ظریف و مبرا ز حیله حنی>
  block
    text <چنانک خار سیه را بهارگه بینی>
    text <کند میان سمن زار گلرخی دعوی>
  block
    text <زهی بدیع خدایی که کرد شب را روز>
    text <ز دوزخی به درآورد جنت و طوبی>
  block
    text <کسی که دیده به صنع لطیف او خو داد>
    text <نترسد ار چه فتد در دهان صد افعی>
  block
    text <به افعیی بنگر کو هزار افعی خورد>
    text <شد او عصا و مطیعی به قبضه موسی>
  block
    text <از آن عصا نشود مر تو را که فرعونی>
    text <چو مهره دزدی زان رو به افعیی اولی>
  block
    text <خمش که رنج برای کریم گنج شود>
    text <برایمؤمنروضه‌ست نار در عقبی>
