
text <رو که به مهمان تو می‌نروم ای اخی>
  block
    text <رو که به مهمان تو می‌نروم ای اخی>
    text <بست مرا از طعام دود دل مطبخی>
  block
    text <رزق جهان می‌دهد خویش نهان می‌کند>
    text <گاه وصال او بخیل در زر و مال او سخی>
  block
    text <مال و زرش کم ستان جان بده از بهر جان>
    text <مذهب سردان مگیر یخ چه کند جز یخی>
  block
    text <قسمت آن باردان مایده و نان گرم>
    text <قسمت این عاشقان مملکت و فرخی>
  block
    text <قسمت قسام بین هیچ مگو و مچخ>
    text <کار بتر می‌شود گر تو در این می‌چخی>
  block
    text <جنتی دل فروز دوزخیی خوش بسوز>
    text <چند میان جهان مانده در برزخی>
  block
    text <سوی بتان کم نگر تا نشوی کوردل>
    text <کور شود از نظر چشم سگ مسلخی>
  block
    text <زلف بتان سلسله‌ست جانب دوزخ کشد>
    text <ظاهر او چون بهشت باطن او دوزخی>
  block
    text <لیک عنایات حق هست طبق بر طبق>
    text <کو برهاند ز دام گر چه اسیر فخی>
  block
    text <جانب تبریز رو از جهت شمس دین>
    text <چند در این تیرگی همچو خسان می‌زخی>
