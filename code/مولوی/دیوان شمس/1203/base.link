
text <برو برو که نفورم ز عشق عارآمیز>
  block
    text <برو برو که نفورم ز عشق عارآمیز>
    text <برو برو گل سرخی ولیک خارآمیز>
  block
    text <مقام داشت به جنت صفی حق آدم>
    text <جدا فتاد ز جنت که بود مارآمیز>
  block
    text <میان چرخ و زمین بس هوای پرنورست>
    text <ولیک تیره شود چون شود غبارآمیز>
  block
    text <چو دوست با عدو تو نشست از او بگریز>
    text <که احتراق دهد آب گرم نارآمیز>
  block
    text <برون کشم ز خمیر تو خویش را چون موی>
    text <که ذوق خمر تو را دیده‌ام خمارآمیز>
  block
    text <ولیک موی کشان آردم بر تو غمت>
    text <که اژدهاست غمت با دم شرارآمیز>
  block
    text <هزار بار گریزم چو تیر و بازآیم>
    text <بدان کمان و بدان غمزه شکارآمیز>
  block
    text <به گردنامه سحرم به خانه بازآرد>
    text <خیال یار به اکراه اختیارآمیز>
  block
    text <غم تو بر سفرم زیر زیر می‌خندد>
    text <که واقفست از این عشق زینهارآمیز>
  block
    text <به پیش سلطنت توبه‌ام چو مسخره ایست>
    text <که عشق را نبود صبر اعتبارآمیز>
  block
    text <سخن مگوی چو گویی ز صبر و توبه مگوی>
    text <حدیث توبه مجنون بود فشارآمیز>
