
text <نگفتمت که تو سلطان خوبرویانی>
  block
    text <نگفتمت که تو سلطان خوبرویانی>
    text <به جای سبزه تو از خاک خوب رویانی>
  block
    text <هزار یوسف زیبا برآید از هر چاه>
    text <چو چرخه و رسن حسن را بگردانی>
  block
    text <ز بس رونده جانباز جان شدست ارزان>
    text <به عهد عشق تو منسوخ شد گران جانی>
  block
    text <به پیش عاشق صادق چه جان چه بند تره>
    text <دلا ملرز چو برگ ار از این گلستانی>
  block
    text <چه داند و چه شناسد نوای بلبل مست>
    text <کلاغ بهمنی و لک لک بیابانی>
  block
    text <چو اشتهای کریمی به لوت صادق شد>
    text <گران نباشد بارانیی به بورانی>
  block
    text <نه کمتری تو ز پروانه و حبیب از شمع>
    text <وگر کمی ز پر او چه باد پرانی>
  block
    text <هزار جان مقدس بهای جان خسیس>
    text <همی‌دهد به کرم یار اینت ارزانی>
  block
    text <سجود کرد تو را آفتاب وقت غروب>
    text <ببرد دولت و پیروزیی به پیشانی>
  block
    text <کسی که ذوق پریشانی چنین غم یافت>
    text <دگر نگوید یا رب مده پریشانی>
  block
    text <سوار باد هوا گشت پشه دل من>
    text <کی دید پشه که او می‌کند سلیمانی>
  block
    text <خموش باش و چو ماهی در آب رو پنهان>
    text <بهل تو دعوت عامان چو ز اهل عمانی>
  block
    text <خمش که خوان بنهادند وقت خوردن شد>
    text <حریف صرفه برد گر تمام برخوانی>
