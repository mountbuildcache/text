
text <گر ناز تو را به گفت نارم>
  block
    text <گر ناز تو را به گفت نارم>
    text <مهر تو درون سینه دارم>
  block
    text <بی‌مهر تو گر گلی ببویم>
    text <در حال بسوز همچو خارم>
  block
    text <ماننده ماهی ار خموشم>
    text <چون موج و چو بحر بی‌قرارم>
  block
    text <ای بر لب من نهاده مهری>
    text <می کش تو به سوی خود مهارم>
  block
    text <مقصود تو چیست من چه دانم>
    text <دانم که من اندر این قطارم>
  block
    text <نشخوار غمت زنم چو اشتر>
    text <چون اشتر مست کف برآرم>
  block
    text <هر چند نهان کنم نگویم>
    text <در حضرت عشق آشکارم>
  block
    text <ماننده دانه زیر خاکم>
    text <موقوف اشارت بهارم>
  block
    text <تا بی‌دم خود زنم دمی خوش>
    text <تا بی‌سر خود سری بخارم>
