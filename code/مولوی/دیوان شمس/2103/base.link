
text <گر چه اندر فغان و نالیدن>
  block
    text <گر چه اندر فغان و نالیدن>
    text <اندکی هست خویشتن دیدن>
  block
    text <آن نباشد مرا چو در عشقت>
    text <خوگرم من به خویش دزدیدن>
  block
    text <به خدا و به پاکی ذاتش>
    text <پاکم از خویشتن پسندیدن>
  block
    text <دیده کی از رخ تو برگردد>
    text <به که آید به وقت گردیدن>
  block
    text <در چنین دولت و چنین میدان>
    text <ننگ باشد ز مرگ لنگیدن>
  block
    text <عاشقان تو را مسلم شد>
    text <بر همه مرگ‌ها بخندیدن>
  block
    text <فرع‌های درخت لرزانند>
    text <اصل را نیست خوف لرزیدن>
  block
    text <باغبانان عشق را باشد>
    text <از دل خویش میوه برچیدن>
  block
    text <جان عاشق نواله‌ها می‌پیچ>
    text <در مکافات رنج پیچیدن>
  block
    text <زهد و دانش بورز ای خواجه>
    text <نتوان عشق را بورزیدن>
  block
    text <پیش از این گفت شمس تبریزی>
    text <لیک کو گوش بهر بشنیدن>
