
text <مها به دل نظری کن که دل تو را دارد>
  block
    text <مها به دل نظری کن که دل تو را دارد>
    text <به روز و شب به مراعاتت اقتضا دارد>
  block
    text <ز شادی و ز فرح در جهان نمی‌گنجد>
    text <دلی که چون تو دلارام خوش لقا دارد>
  block
    text <ز آفتاب تو آن را که پشت گرم شود>
    text <چرا دلیر نباشد حذر چرا دارد>
  block
    text <ز بهر شادی توست ار دلم غمی دارد>
    text <ز دست و کیسه توست ار کفم سخا دارد>
  block
    text <خیال خوب تو چون وحشیان ز من برمد>
    text <که صورتیست تن بنده دست و پا دارد>
  block
    text <مرا و صد چو مرا آن خیال بی‌صورت>
    text <ز نقش سیر کند عاشق فنا دارد>
  block
    text <برهنه خلعت خورشید پوشد و گوید>
    text <خنک کسی که ز زربفت او قبا دارد>
  block
    text <تنی که تابش خورشید جان بر او آید>
    text <گمان مبر که سر سایه هما دارد>
  block
    text <بدانک موسی فرعون کش در این شهرست>
    text <عصاش را تو نبینی ولی عصا دارد>
  block
    text <همی‌رسد به عنان‌های آسمان دستش>
    text <که اصبع دل او خاتم وفا دارد>
  block
    text <غمش جفا نکند ور کند حلالش باد>
    text <به هر چه آب کند تشنه صد رضا دارد>
  block
    text <فزون از آن نبود کش کشد به استسقا>
    text <در آن زمان دل و جان عاشق سقا دارد>
  block
    text <اگر صبا شکند یک دو شاخ اندر باغ>
    text <نه هر چه دارد آن باغ از صبا دارد>
  block
    text <شراب عشق چو خوردی شنو صلای کباب>
    text <ز مقبلی که دلش داغ انبیا دارد>
  block
    text <زمین ببسته دهان تاسه مه که می‌داند>
    text <که هر زمین به درون در نهان چه‌ها دارد>
  block
    text <بهار که بنماید زمین نیشکرت>
    text <از آن زمین به درون ماش و لوبیا دارد>
  block
    text <چرا چو دال دعا در دعا نمی‌خمد>
    text <کسی که از کرمش قبله دعا دارد>
  block
    text <چو پشت کرد به خورشید او نمازی نیست>
    text <از آنک سایه خود پیش و مقتدا دارد>
  block
    text <خموش کن خبر من صمت نجا بشنو>
    text <اگر رقیب سخن جوی ما روا دارد>
