
text <صلا رندان دگرباره که آن شاه قمار آمد>
  block
    text <صلا رندان دگرباره که آن شاه قمار آمد>
    text <اگر تلبیس نو دارد همانست او که پار آمد>
  block
    text <ز رندان کیست این کاره که پیش شاه خون خواره>
    text <میان بندد دگرباره که اینک وقت کار آمد>
  block
    text <بیا ساقی سبک دستم که من باری میان بستم>
    text <به جان تو که تا هستم مرا عشق اختیار آمد>
  block
    text <چو گلزار تو را دیدم چو خار و گل بروییدم>
    text <چو خارم سوخت در عشقت گلم بر تو نثار آمد>
  block
    text <پیاپی فتنه انگیزی ز فتنه بازنگریزی>
    text <ولیک این بار دانستم که یار من عیار آمد>
  block
    text <اگر بر رو زند یارم رخی دیگر به پیش آرم>
    text <ازیرا رنگ رخسارم ز دستش آبدار آمد>
  block
    text <تویی شاها و دیرینه مقام تست این سینه>
    text <نمی‌گویی کجا بودی که جان بی‌تو نزار آمد>
  block
    text <شهم گوید در این دشتم تو پنداری که گم گشتم>
    text <نمی‌دانی که صبر من غلاف ذوالفقار آمد>
  block
    text <مرا برید و خون آمد غزل پرخون برون آمد>
    text <برید از من صلاح الدین به سوی آن دیار آمد>
