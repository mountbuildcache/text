
text <گفتی که در چه کاری با تو چه کار ماند>
  block
    text <گفتی که در چه کاری با تو چه کار ماند>
    text <کاری که بی‌تو گیرم والله که زار ماند>
  block
    text <گر خمر خلد نوشم با جام‌های زرین>
    text <جمله صداع گردد جمله خمار ماند>
  block
    text <در کارگاه عشقت بی‌تو هر آنچ بافم>
    text <والله نه پود ماند والله نه تار ماند>
  block
    text <تو جوی بی‌کرانی پیشت جهان چو پولی>
    text <حاشا که با چنین جو بر پل گذار ماند>
  block
    text <عالم چهار فصلست فصلی خلاف فصلی>
    text <با جنگ چار دشمن هرگز قرار ماند>
  block
    text <پیش آ بهار خوبی تو اصل فصل‌هایی>
    text <تا فصل‌ها بسوزد جمله بهار ماند>
