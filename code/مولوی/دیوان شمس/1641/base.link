
text <من چو در گور درون خفته همی‌فرسایم>
  block
    text <من چو در گور درون خفته همی‌فرسایم>
    text <چو بیایی به زیارت سره بیرون آیم>
  block
    text <نفخ صور منی و محشر من پس چه کنم>
    text <مرده و زنده بدان جا که تویی آن جایم>
  block
    text <مثل نای جمادیم و خمش بی‌لب تو>
    text <چه نواها زنم آن دم که دمی در نایم>
  block
    text <نی مسکین تو با شکرلب خو کرده‌ست>
    text <یاد کن از من مسکین که تو را می پایم>
  block
    text <چون نیابم مه رویت سر خود می بندم>
    text <چون نیابم لب نوشت کف خود می خایم>
