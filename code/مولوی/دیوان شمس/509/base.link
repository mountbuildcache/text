
text <مرغ دلم باز پریدن گرفت>
  block
    text <مرغ دلم باز پریدن گرفت>
    text <طوطی جان قند چریدن گرفت>
  block
    text <اشتر دیوانه سرمست من>
    text <سلسله عقل دریدن گرفت>
  block
    text <جرعه آن باده بی‌زینهار>
    text <بر سر و بر دیده دویدن گرفت>
  block
    text <شیر نظر با سگ اصحاب کهف>
    text <خون مرا باز خوریدن گرفت>
  block
    text <باز در این جوی روان گشت آب>
    text <بر لب جو سبزه دمیدن گرفت>
  block
    text <باد صبا باز وزان شد به باغ>
    text <بر گل و گلزار وزیدن گرفت>
  block
    text <عشق فروشید به عیبی مرا>
    text <سوخت دلش بازخریدن گرفت>
  block
    text <راند مرا رحمتش آمد بخواند>
    text <جانب ما خوش نگریدن گرفت>
  block
    text <دشمن من دید که با دوستم>
    text <او ز حسد دست گزیدن گرفت>
  block
    text <دل برهید از دغل روزگار>
    text <در بغل عشق خزیدن گرفت>
  block
    text <ابروی غماز اشارت کنان>
    text <جانب آن چشم خمیدن گرفت>
  block
    text <عشق چو دل را به سوی خویش خواند>
    text <دل ز همه خلق رمیدن گرفت>
  block
    text <خلق عصااند عصا را فکند>
    text <قبضه هر کور که دیدن گرفت>
  block
    text <خلق چو شیرند رها کرد شیر>
    text <طفل که او لوت کشیدن گرفت>
  block
    text <روح چو بازیست که پران شود>
    text <کز سوی شه طبل شنیدن گرفت>
  block
    text <بس کن زیرا که حجاب سخن>
    text <پرده به گرد تو تنیدن گرفت>
