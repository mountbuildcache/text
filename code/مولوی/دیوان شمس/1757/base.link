
text <همتم شد بلند و تدبیرم>
  block
    text <همتم شد بلند و تدبیرم>
    text <جز به پیش تو من نمی‌میرم>
  block
    text <تو دهانم گرفته‌ای که خموش>
    text <تو دهان گیر و من جهان گیرم>
  block
    text <زان ز عالم ربوده‌ام حلقه>
    text <که به دست توست زنجیرم>
  block
    text <پیر ما را ز سر جوان کرده‌ست>
    text <لاجرم هم جوان و هم پیرم>
  block
    text <چون گشاد من از کمان تو است>
    text <راست رو خصم دوز چون تیرم>
  block
    text <با گشادت چه جای تیر و کمان>
    text <هر دو را بشکنم بنپذیرم>
  block
    text <دیدن غیر تو نفاق بود>
    text <من نه مرد نفاق و تزویرم>
  block
    text <با من آمیختی چو شکر و شیر>
    text <چون شکر در گداز از آن شیرم>
  block
    text <طاقتم طاق شد ز جفتی خویش>
    text <درمیفکن دگر به تأخیرم>
  block
    text <درد تأخیر چون برآرد دود>
    text <بررود تا اثیر تأثیرم>
