
text <ای کاشکی تو خویش زمانی بدانیی>
  block
    text <ای کاشکی تو خویش زمانی بدانیی>
    text <وز روی خوب خویشت بودی نشانیی>
  block
    text <در آب و گل تو همچو ستوران نخفتیی>
    text <خود را به عیش خانه خوبان کشانیی>
  block
    text <بر گرد خویش گشتی کاظهار خود کنی>
    text <پنهان بماند زیر تو گنج نهانیی>
  block
    text <از روح بی‌خبر بدیی گر تو جسمیی>
    text <در جان قرار داشتیی گر تو جانیی>
  block
    text <با نیک و بد بساختیی همچو دیگران>
    text <با این و آنیی تو اگر این و آنیی>
  block
    text <یک ذوق بودیی تو اگر یک اباییی>
    text <یک نوع جوشییی چو یکی قازغانیی>
  block
    text <زین جوش در دوار اگر صاف گشتیی>
    text <چون صاف گشتگان تو بر این آسمانیی>
  block
    text <گویی به هر خیال که جان و جهان من>
    text <گر گم شدی خیال تو جان و جهانیی>
  block
    text <بس کن که بند عقل شدست این زبان تو>
    text <ور نی چو عقل کلی جمله زبانیی>
  block
    text <بس کن که دانش‌ست که محجوب دانشست>
    text <دانستیی که شاهی کی ترجمانیی>
