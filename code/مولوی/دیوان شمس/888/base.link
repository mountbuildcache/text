
text <زهره من بر فلک شکل دگر می‌رود>
  block
    text <زهره من بر فلک شکل دگر می‌رود>
    text <در دل و در دیده‌ها همچو نظر می‌رود>
  block
    text <چشم چو مریخ او مست ز تاریخ او>
    text <جان به سوی ناوکش همچو سپر می‌رود>
  block
    text <ابروی چون سنبله بی‌خبرست از مهش>
    text <گر خبرستش چرا فوق قمر می‌رود>
  block
    text <ذره چرا شد سوار بر سر کره هوا>
    text <چون سوی تو آفتاب جمله به سر می‌رود>
  block
    text <آن زحل از ابلهی جست زبردستیی>
    text <غافل از آن کاین فلک زیر و زبر می‌رود>
  block
    text <دل ز شب زلف تو دید رخ همچو روز>
    text <زین شب و روز او نهان همچو سحر می‌رود>
  block
    text <ترک فلک گاو را بر سر گردون ببست>
    text <کرد ندا در جهان کی به سفر می‌رود>
  block
    text <جامه کبود آسمان کرد ز دست قضا>
    text <این قدرش فهم نی کو به قدر می‌رود>
  block
    text <خاک دهان خشک را رعد بشارت دهد>
    text <کابر چو مشک سقا بهر مطر می‌رود>
  block
    text <اختر و ابر و فلک جنی و دیو و ملک>
    text <آخر ای بی‌یقین بهر بشر می‌رود>
  block
    text <پنبه برون کن ز گوش عقل و بصر را مپوش>
    text <کان صنم حله پوش سوی بصر می‌رود>
  block
    text <نای و دف و چنگ را از پی گوشی زنند>
    text <نقش جهان جانب نقش نگر می‌رود>
  block
    text <آن نظری جو که آن هست ز نور قدیم>
    text <کاین نظر ناریت همچو شرر می‌رود>
  block
    text <جنس رود سوی جنس بس بود این امتحان>
    text <شه سوی شه می‌رود خر سوی خر می‌رود>
  block
    text <هر چه نهال ترست جانب بستان برند>
    text <خشک چو هیزم شود زیر تبر می‌رود>
  block
    text <آب معانی بخور هر دم چون شاخ تر>
    text <شکر که در باغ عشق جوی شکر می‌رود>
  block
    text <بس کن از این امر و نهی بین که تو نفس حرون>
    text <چونش بگویی مرو لنگ بتر می‌رود>
  block
    text <جان سوی تبریز شد در هوس شمس دین>
    text <جان صدفست و سوی بحر گهر می‌رود>
