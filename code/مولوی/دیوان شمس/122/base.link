
text <دیدم رخ خوب گلشنی را>
  block
    text <دیدم رخ خوب گلشنی را>
    text <آن چشم و چراغ روشنی را>
  block
    text <آن قبله و سجده گاه جان را>
    text <آن عشرت و جای ایمنی را>
  block
    text <دل گفت که جان سپارم آن جا>
    text <بگذارم هستی و منی را>
  block
    text <جان هم به سماع اندرآمد>
    text <آغاز نهاد کف زنی را>
  block
    text <عقل آمد و گفت من چه گویم>
    text <این بخت و سعادت سنی را>
  block
    text <این بوی گلی که کرد چون سرو>
    text <هر پشت دوتای منحنی را>
  block
    text <در عشق بدل شود همه چیز>
    text <ترکی سازند ارمنی را>
  block
    text <ای جان تو به جان جان رسیدی>
    text <وی تن بگذاشتی تنی را>
  block
    text <یاقوت زکات دوست ما راست>
    text <درویش خورد زر غنی را>
  block
    text <آن مریم دردمند یابد>
    text <تازه رطب تر جنی را>
  block
    text <تا دیده غیر برنیفتد>
    text <منمای به خلق محسنی را>
  block
    text <ز ایمان اگرت مراد امنست>
    text <در عزلت جوی ایمنی را>
  block
    text <عزلت گه چیست خانه دل>
    text <در دل خو گیر ساکنی را>
  block
    text <در خانه دل همی‌رسانند>
    text <آن ساغر باقی هنی را>
  block
    text <خامش کن و فن خامشی گیر>
    text <بگذار تو لاف پرفنی را>
  block
    text <زیرا که دلست جای ایمان>
    text <در دل می‌دارمؤمنی را>
