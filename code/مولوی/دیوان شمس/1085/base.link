
text <همه صیدها بکردی هله میر بار دیگر>
  block
    text <همه صیدها بکردی هله میر بار دیگر>
    text <سگ خویش را رها کن که کند شکار دیگر>
  block
    text <همه غوطه‌ها بخوردی همه کارها بکردی>
    text <منشین ز پای یک دم که بماند کار دیگر>
  block
    text <همه نقدها شمردی به وکیل درسپردی>
    text <بشنو از این محاسب عدد و شمار دیگر>
  block
    text <تو بسی سمن بران را به کنار درگرفتی>
    text <نفسی کنار بگشا بنگر کنار دیگر>
  block
    text <خنک آن قماربازی که بباخت آن چه بودش>
    text <بنماند هیچش الا هوس قمار دیگر>
  block
    text <تو به مرگ و زندگانی هله تا جز او ندانی>
    text <نه چو روسبی که هر شب کشد او بیار دیگر>
  block
    text <نظرش به سوی هر کس به مثال چشم نرگس>
    text <بودش زهر حریفی طرب و خمار دیگر>
  block
    text <همه عمر خوار باشد چو بر دو یار باشد>
    text <هله تا تو رو نیاری سوی پشت دار دیگر>
  block
    text <که اگر بتان چنین‌اند ز شه تو خوشه چینند>
    text <نبدست مرغ جان را به جز او مطار دیگر>
