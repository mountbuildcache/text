
text <ای در طواف ماه تو ماه و سپهر مشتری>
  block
    text <ای در طواف ماه تو ماه و سپهر مشتری>
    text <ای آمده در چرخ تو خورشید و چرخ چنبری>
  block
    text <یا رب منم جویان تو یا خود تویی جویان من>
    text <ای ننگ من تا من منم من دیگرم تو دیگری>
  block
    text <ای ما و من آویخته وی خون هر دو ریخته>
    text <چیزی دگر انگیخته نی آدمی و نی پری>
  block
    text <تا پا نباشد ز آنک پا ما را به خارستان برد>
    text <تا سر نباشد ز آنک سر کافر شود از دوسری>
  block
    text <آبی میان جو روان آبی لب جو بسته یخ>
    text <آن تیزرو این سست رو هین تیز رو تا نفسری>
  block
    text <خورشید گوید سنگ را زان تافتم بر سنگ تو>
    text <تا تو ز سنگی وارهی پا درنهی در گوهری>
  block
    text <خورشید عشق لم یزل زان تافته‌ست اندر دلت>
    text <کاول فزایی بندگی و آخر نمایی مهتری>
  block
    text <خورشید گوید غوره را زان آمدم در مطبخت>
    text <تا سرکه نفروشی دگر پیشه کنی حلواگری>
  block
    text <شه باز را گوید که من زان بسته‌ام دو چشم تو>
    text <تا بگسلی از جنس خود جز روی ما را ننگری>
  block
    text <گوید بلی فرمان برم جز در جمالت ننگرم>
    text <جز بر خیالت نگذرم وز جان نمایم چاکری>
  block
    text <گل باغ را گوید که من زان عرضه کردم رخت خود>
    text <تا جمله رخت خویش را بفروشی و با ما خوری>
  block
    text <آن کس کز این جا زر برد با دلبری دیگر خورد>
    text <تو کژ نشین و راست گو آن از چه باشد از خری>
  block
    text <آن آدمی باشد که او خر بدهد و عیسی خرد>
    text <وین از خری باشد که تو عیسی دهی و خر خری>
  block
    text <عیسی مست را زر کند ور زر بود گوهر کند>
    text <گوهر بود بهتر کند بهتر ز ماه و مشتری>
  block
    text <نی مشتری بی‌نوا بل نور الله اشتری>
    text <گر یوسفی باشد تو را زین پیرهن بویی بری>
  block
    text <ما را چو مریم بی‌سبب از شاخ خشک آید رطب>
    text <ما را چو عیسی بی‌طلب در مهد آید سروری>
  block
    text <بی‌باغ و رز انگور بین بی‌روز و بی‌شب نور بین>
    text <وین دولت منصور بین از داد حق بی‌داوری>
  block
    text <از روی همچون آتشم حمام عالم گرم شد>
    text <بر صورت گرمابه‌ای چون کودکان کمتر گری>
  block
    text <فردا ببینی روش را شد طعمه مار و موش را>
    text <دروازه موران شده آن چشم‌های عبهری>
  block
    text <مهتاب تا مه رانده دیوار تیره مانده>
    text <اناالیه آمده کان سو نگر گر مبصری>
  block
    text <یا جانب تبریز رو از شمس دین محفوظ شو>
    text <یا از زبان واصفان از صدق بنما باوری>
