
text <کالبد ما ز خواب کاهل و مشغول خاست>
  block
    text <کالبد ما ز خواب کاهل و مشغول خاست>
    text <آنک به رقص آورد کاهل ما را کجاست>
  block
    text <آنک به رقص آورد پرده دل بردرد>
    text <این همه بویش کند دیدن او خود جداست>
  block
    text <جنبش خلقان ز عشق جنبش عشق از ازل>
    text <رقص هوا از فلک رقص درخت از هواست>
  block
    text <دل چو شد از عشق گرم رفت ز دل ترس و شرم>
    text <شد نفسش آتشین عشق یکی اژدهاست>
  block
    text <ساقی جان در قدح دوش اگر درد ریخت>
    text <دردی ساقی ما جمله صفا در صفاست>
  block
    text <باده عشق ای غلام نیست حلال و حرام>
    text <پر کن و پیش آر جام بنگر نوبت که راست>
  block
    text <ای دل پاک تمام بر تو هزاران سلام>
    text <جمله خوبان غلام جمله خوبی تو راست>
  block
    text <سجده کنم پیش یار گوید دل هوش دار>
    text <دادن جان در سجود جان همه سجده‌هاست>
