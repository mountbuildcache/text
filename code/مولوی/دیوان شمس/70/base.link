
text <برات آمد برات آمد بنه شمع براتی را>
  block
    text <برات آمد برات آمد بنه شمع براتی را>
    text <خضر آمد خضر آمد بیار آب حیاتی را>
  block
    text <عمر آمد عمر آمد ببین سرزیر شیطان را>
    text <سحر آمد سحر آمد بهل خواب سباتی را>
  block
    text <بهار آمد بهار آمد رهیده بین اسیران را>
    text <به بستان آ به بستان آ ببین خلق نجاتی را>
  block
    text <چو خورشید حمل آمد شعاعش در عمل آمد>
    text <ببین لعل بدخشان را و یاقوت زکاتی را>
  block
    text <همان سلطان همان سلطان که خاکی را نبات آرد>
    text <ببخشد جان ببخشد جان نگاران نباتی را>
  block
    text <درختان بین درختان بین همه صایم همه قایم>
    text <قبول آمد قبول آمد مناجات صلاتی را>
  block
    text <ز نورافشان ز نورافشان نتانی دید ذاتش را>
    text <ببین باری ببین باری تجلی صفاتی را>
  block
    text <گلستان را گلستان را خماری بد ز جور دی>
    text <فرستاد او فرستاد او شرابات نباتی را>
  block
    text <بشارت ده بشارت ده به محبوسان جسمانی>
    text <که حشر آمد که حشر آمد شهیدان رفاتی را>
  block
    text <شقایق را شقایق را تو شاکر بین و گفتی نی>
    text <تو هم نو شو تو هم نو شو بهل نطق بیاتی را>
  block
    text <شکوفه و میوه بستان برات هر درخت آمد>
    text <که بیخم نیست پوسیده ببین وصل سماتی را>
  block
    text <زبان صدق و برق رو برات مؤمنان آمد>
    text <که جانم واصل وصلست و هشته بی‌ثباتی را>
