
text <بیا که ساقی عشق شراب باره رسید>
  block
    text <بیا که ساقی عشق شراب باره رسید>
    text <خبر ببر بر بیچارگان که چاره رسید>
  block
    text <امیر عشق رسید و شرابخانه گشاد>
    text <شراب همچو عقیقش به سنگ خاره رسید>
  block
    text <هزار چشمه شیر و شکر روان شد از او>
    text <شکاف کرد و به طفلان گاهواره رسید>
  block
    text <هزار مسجد پر شد چو عشق گشت امام>
    text <صلوه خیر من النوم از آن مناره رسید>
  block
    text <بریز دیگ حلیماب را که کاسه رسید>
    text <گشاده هل سر خم را که دردخواه رسید>
  block
    text <چو آفتاب جمالش به خاکیان درتافت>
    text <زحل ز پرده هفتم پی نظاره رسید>
  block
    text <شدیم جمله فریدون چو تاج او دیدیم>
    text <شدیم جمله منجم چو آن ستاره رسید>
  block
    text <شدیم جمله برهنه چو عشق او زد راه>
    text <شدیم جمله پیاده چو او سواره رسید>
  block
    text <چو پاره پاره درآمد به لطف آن دلبر>
    text <بدان طمع دل پرخون پاره پاره رسید>
  block
    text <بده زبان و همه گوش شو در این حضرت>
    text <شتاب کن که پی گوش گوشواره رسید>
