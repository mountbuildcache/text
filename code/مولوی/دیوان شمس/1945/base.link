
text <هر چه آن سرخوش کند بویی بود از یار من>
  block
    text <هر چه آن سرخوش کند بویی بود از یار من>
    text <هر چه دل واله کند آن پرتو دلدار من>
  block
    text <خاک را و خاکیان را این همه جوشش ز چیست>
    text <ریخت بر روی زمین یک جرعه از خمار من>
  block
    text <هر که را افسرده دیدی عاشق کار خود است>
    text <منگر اندر کار خویش و بنگر اندر کار من>
  block
    text <در بهاران گشت ظاهر جمله اسرار زمین>
    text <چون بهار من بیاید بردمد اسرار من>
  block
    text <چون به گلزار زمین خار زمین پوشیده شد>
    text <خارخار من نماند چون دمد گلزار من>
  block
    text <هر کی بیمار خزان شد شربتی خورد از بهار>
    text <چون بهار من بخندد برجهد بیمار من>
  block
    text <چیست این باد خزانی آن دم انکار تو>
    text <چیست آن باد بهاری آن دم اقرار من>
