
text <زان خاک تو شدم تا بر من گهر بباری>
  block
    text <زان خاک تو شدم تا بر من گهر بباری>
    text <چون موی از آن شدم من تا تو سرم بخاری>
  block
    text <زان دست شستم از خود تا دست من تو گیری>
    text <زان چون خیال گشتم تا در دلم گذاری>
  block
    text <زان روز و شب دریدم در عاشقی گریبان>
    text <تا تو ز مشرق دل چون مه سری برآری>
  block
    text <زان اشکبار گشتم چون ابر در بهاران>
    text <تا نوبهار حسنت بر من کند بهاری>
  block
    text <حمال آن امانت کان را فلکت نپذرفت>
    text <گشتم به اعتمادی کز لطف توست یاری>
  block
    text <شاها به حق آنک بر لوح سینه هر دم>
    text <از بهر بت پرستان نوصورتی نگاری>
  block
    text <بنمای صورتی را کان لوح درنگنجد>
    text <تا بت پرست و بتگر یابند رستگاری>
