
text <در این خانه کژی ای دل گهی راست>
  block
    text <در این خانه کژی ای دل گهی راست>
    text <برون رو هی که خانه خانه ماست>
  block
    text <چو بادی تو گهی گرم و گهی سرد>
    text <رو آن جا که نه گرما و نه سرماست>
  block
    text <تو خواهی که مرا مستور داری>
    text <منم روز و همیشه روز رسواست>
  block
    text <تو میرابی که بر جو حکم داری>
    text <به جو اندرنگنجد جان که دریاست>
  block
    text <تو پر و بال داری مرغ واری>
    text <به پر و بال مردان را چه پرواست>
  block
    text <نجس در جوی ما آب زلالست>
    text <مگس بر دوغ ما بازست و عنقاست>
  block
    text <صلا ای آفتاب لامکانی>
    text <که ذره ذره از تابش ثریاست>
  block
    text <بحمدالله به عشق او بجستیم>
    text <از این تنگی که محراب و چلیپاست>
  block
    text <دهل برگیر و در بازار می‌رو>
    text <ندا می‌کن که یوسف خوب سیماست>
  block
    text <دریدم پرده ناموس و سالوس>
    text <که جان من ز جان خویش برخاست>
