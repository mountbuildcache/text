
text <هر زمان لطفت همی در پی رسد>
  block
    text <هر زمان لطفت همی در پی رسد>
    text <ور نه کس را این تقاضا کی رسد>
  block
    text <مست عشقم دار دایم بی‌خمار>
    text <من نخواهم مستیی کز می‌رسد>
  block
    text <ما نیستانیم و عشقش آتشیست>
    text <منتظر کان آتش اندر نی رسد>
  block
    text <این نیستان آب ز آتش می‌خورد>
    text <تازه گردد ز آتشی کز وی رسد>
  block
    text <تا ابد از دوست سبز و تازه‌ایم>
    text <او بهاری نیست کو را دی رسد>
  block
    text <لا شویم از کل شیی هالک>
    text <چون هلاک و آفت اندر شیء رسد>
  block
    text <هر کی او ناچیز شد او چیز شد>
    text <هر کی مرد از کبر او در حی رسد>
