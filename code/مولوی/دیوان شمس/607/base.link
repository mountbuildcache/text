
text <ای دل به غمش ده جان یعنی بنمی ارزد>
  block
    text <ای دل به غمش ده جان یعنی بنمی ارزد>
    text <بی سر شو و بی‌سامان یعنی بنمی ارزد>
  block
    text <چون لعل لبش دیدی یک بوسه بدزدیدی>
    text <برخیز ز لعل و کان یعنی بنمی ارزد>
  block
    text <در عشق چنان چوگان می‌باش به سر گردان>
    text <چون گوی در این میدان یعنی بنمی ارزد>
  block
    text <بی پا شد و بی‌سر شد تا مرد قلندر شد>
    text <شاباش زهی ارزان یعنی بنمی ارزد>
  block
    text <چون آتش نو کردی عقلم به گرو کردی>
    text <خاک توم ای سلطان یعنی بنمی ارزد>
  block
    text <بر عشق گذشتم من قربان تو گشتم من>
    text <آن عید بدین قربان یعنی بنمی ارزد>
  block
    text <چون مردم دیوانه ویران کنم این خانه>
    text <آن وصل بدین هجران یعنی بنمی ارزد>
  block
    text <تا دل به قمر دادم از گردش او شادم>
    text <چون چرخ شدم گردان یعنی بنمی ارزد>
