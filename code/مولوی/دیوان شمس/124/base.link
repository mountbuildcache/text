
text <ساقی تو شراب لامکان را>
  block
    text <ساقی تو شراب لامکان را>
    text <آن نام و نشان بی‌نشان را>
  block
    text <بفزا که فزایش روانی>
    text <سرمست و روانه کن روان را>
  block
    text <یک بار دگر بیا درآموز>
    text <ساقی گشتن تو ساقیان را>
  block
    text <چون چشمه بجوش از دل سنگ>
    text <بشکن تو سبوی جسم و جان را>
  block
    text <عشرت ده عاشقان می را>
    text <حسرت ده طالبان نان را>
  block
    text <نان معماریست حبس تن را>
    text <می بارانیست باغ جان را>
  block
    text <بستم سر سفره زمین را>
    text <بگشا سر خم آسمان را>
  block
    text <بربند دو چشم عیب بین را>
    text <بگشای دو چشم غیب دان را>
  block
    text <تا مسجد و بتکده نماند>
    text <تا نشناسیم این و آن را>
  block
    text <خاموش که آن جهان خاموش>
    text <در بانگ درآرد این جهان را>
