
text <به یارکان صفا جز می صفا مدهید>
  block
    text <به یارکان صفا جز می صفا مدهید>
    text <چو می‌دهید بدیشان جدا جدا مدهید>
  block
    text <در این چنین قدح آمیختن حرام بود>
    text <به عاشقان خدا جز می خدا مدهید>
  block
    text <برهنگان ره از آفتاب جامه کنید>
    text <برهنگان ره عشق را قبا مدهید>
  block
    text <چو هیچ باد صبایی به گردشان نرسد>
    text <به جانشان خبر از وعده صبا مدهید>
  block
    text <به بوی وصل اگر عاشقی قرار گرفت>
    text <بهانه را نپذیرم بهانه‌ها مدهید>
  block
    text <شراب حاضر و معشوق مست و من عاشق>
    text <مرا قرار نباشد به بو مرا مدهید>
  block
    text <شراب آتش و ما زاده‌ایم از آتش>
    text <اگر حریف شناسید جز به ما مدهید>
  block
    text <برای زخم چنین غازیان بود مرهم>
    text <کسی که درد ندارد بدو دوا مدهید>
  block
    text <چو تاج مفخر تبریز شمس دین آمد>
    text <لقای هر دو جهان جز بدان لقا مدهید>
