
text <ای دوش ز دست ما رهیده>
  block
    text <ای دوش ز دست ما رهیده>
    text <امشب نرهی به جان و دیده>
  block
    text <در پنجه ماست دامن تو>
    text <ای دست در آستین کشیده>
  block
    text <حیلت بگذار و آب و روغن>
    text <ماییم هریسه رسیده>
  block
    text <چشم من و چشم تو حریفند>
    text <ای چشم ز چشم تو چریده>
  block
    text <ای داده مرا شراب گلگون>
    text <گل از رخ زرد من دمیده>
  block
    text <زلف چو رسن چو برفشاندی>
    text <از عشق چو چنبرم خمیده>
  block
    text <رفتی و ز چشم من بریدی>
    text <خون آید لاشک از بریده>
  block
    text <بر گرد خیال تو دوانیم>
    text <ای بر سر ما غمت دویده>
  block
    text <بر روزن تو چرا نپرد>
    text <مرغی ز قفس به جان رهیده>
  block
    text <خامش کردم که جمله عیبیم>
    text <ای با همه عیبمان خریده>
