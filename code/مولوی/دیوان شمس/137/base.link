
text <با چنین شمشیر دولت تو زبون مانی چرا>
  block
    text <با چنین شمشیر دولت تو زبون مانی چرا>
    text <گوهری باشی و از سنگی فرومانی چرا>
  block
    text <می‌کشد هر کرکسی اجزات را هر جانبی>
    text <چون نه مرداری تو بلک باز جانانی چرا>
  block
    text <دیده‌ات را چون نظر از دیده باقی رسید>
    text <دیده‌ات شرمین شود از دیده فانی چرا>
  block
    text <آن که او را کس به نسیه و نقد نستاند به خاک>
    text <این چنین بیشی کند بر نقده کانی چرا>
  block
    text <آن سیه جانی که کفر از جان تلخش ننگ داشت>
    text <زهر ریزد بر تو و تو شهد ایمانی چرا>
  block
    text <تو چنین لرزان او باشی و او سایه توست>
    text <آخر او نقشیست جسمانی و تو جانی چرا>
  block
    text <او همه عیب تو گیرد تا بپوشد عیب خود>
    text <تو بر او از غیب جان ریزی و می‌دانی چرا>
  block
    text <چون در او هستی به بینی گویی آن من نیستم>
    text <دعوی او چون نبینی گوییش آنی چرا>
  block
    text <خشم یاران فرع باشد اصلشان عشق نوست>
    text <از برای خشم فرعی اصل را رانی چرا>
  block
    text <شه به حق چون شمس تبریزیست ثانی نیستش>
    text <ناحقی را اصل گویی شاه را ثانی چرا>
