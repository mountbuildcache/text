
text <به هر دلی که درآیی چو عشق بنشینی>
  block
    text <به هر دلی که درآیی چو عشق بنشینی>
    text <بجوشد از تک دل چشمه چشمه شیرینی>
  block
    text <کلید حاجت خلقان بدان شده‌ست دعا>
    text <که جان جان دعایی و نور آمینی>
  block
    text <دلا به کوی خرابات ناز تو نخرند>
    text <مکن تو بینی و ناموس تا جهان بینی>
  block
    text <در آن الست و بلی جان بی‌بدن بودی>
    text <تو را نمود که آنی چه در غم اینی>
  block
    text <تو را یکی پر و بالیست آسمان پیما>
    text <چه در پی خر و اسپی چه در غم زینی>
  block
    text <بگو بگو تو چه جستی که آنت پیش نرفت>
    text <بیا بیا که تو سلطان این سلاطینی>
  block
    text <تو تاج شاه جهان را عزیزتر گهری>
    text <عروس جان نهان را هزار کابینی>
  block
    text <چه چنگ درزده‌ای در جهان و قانونش>
    text <که از ورای فلک زهره قوانینی>
  block
    text <به روز جلوه ملایک تو را سجود کنند>
    text <بنشنوند ز ابلیسیان که تو طینی>
  block
    text <میان ببستی و کردی به صدق خدمت دین>
    text <کنند خدمت تو بعد از این که تو دینی>
  block
    text <ستاره وار به انگشت‌ها نمودندت>
    text <چو آفتاب کنون نامشار تعیینی>
  block
    text <اگر چه درخور نازی نیاز را مگذار>
    text <برای رشک ز ویسه خوشست رامینی>
  block
    text <خمش به سوره کنون اقرا بسی عمل کردی>
    text <ز قشر حرف گذر کن کنون که والتینی>
