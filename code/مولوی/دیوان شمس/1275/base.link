
text <چون بزند گردنم سجده کند گردنش>
  block
    text <چون بزند گردنم سجده کند گردنش>
    text <شیر خورد خون من ذوق من از خوردنش>
  block
    text <هین هله شیر شکار پنجه ز من برمدار>
    text <هین که هزاران هزار منت آن بر منش>
  block
    text <پخته خورد پخته خوار خام خورد عشق یار>
    text <خام منم ای نگار که نتوان پختنش>
  block
    text <ای تو دهلزن به قل بنده تو را چون دهل>
    text <در تو درآویخته همچو دهل می‌زنش>
  block
    text <گوش همه سرخوشان عشق کشد کش کشان>
    text <عشق تو داوود توست موم شده آهنش>
  block
    text <دل همه مال و عقار خرج کند در قمار>
    text <چونک برهنه شود چرخ دهد مخزنش>
  block
    text <دل ز سخن مال مال خواست زدن پر و بال>
    text <پرتو نور کمال کرد چنین الکنش>
