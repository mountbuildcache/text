
text <آمد آن خواجه سیماترش>
  block
    text <آمد آن خواجه سیماترش>
    text <وان شکرش گشته چو سرکا ترش>
  block
    text <با همگان روترش است ای عجب>
    text <یا که به بیرون خوش و با ما ترش>
  block
    text <از کرم خواجه روا نیست این>
    text <با همه خوش با من تنها ترش>
  block
    text <زین بگذشتیم دریغست و حیف>
    text <آن رخ خوش طلعت زیبا ترش>
  block
    text <ای ز تو خندان شده هر جا حزین>
    text <وی ز تو شیرین شده هر جا ترش>
  block
    text <شاد زمانی که نهان زیر لب>
    text <یار همی‌خندد و لالا ترش>
  block
    text <گر ترشی این دم شرطی بنه>
    text <که نبود روی تو فردا ترش>
  block
    text <بهر خدا قاعده نو منه>
    text <هیچ بود قاعده حلوا ترش>
  block
    text <این ترشی در چه و زندان بود>
    text <دید کسی باغ و تماشا ترش>
  block
    text <یوسف خوبان چو به زندان بماند>
    text <هیچ نگشت آن گل رعنا ترش>
  block
    text <تا به سخن آمد دیوار و در>
    text <کز چه نه‌ای ای شه و مولا ترش>
  block
    text <گفت اگر غرقه سرکا شوم>
    text <کی هلدم رحمت بالا ترش>
  block
    text <می‌دهم عشق و ندیمی کند>
    text <غرقه شود در می و صهبا ترش>
  block
    text <دست فشان روح رود مست تا>
    text <میمنه که نیست بدان جا ترش>
  block
    text <بس کن و در شهد و شکر غوطه خور>
    text <کت نهلد فضل موفا ترش>
