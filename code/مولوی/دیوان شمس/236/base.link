
text <مبارکی که بود در همه عروسی‌ها>
  block
    text <مبارکی که بود در همه عروسی‌ها>
    text <در این عروسی ما باد ای خدا تنها>
  block
    text <مبارکی شب قدر و ماه روزه و عید>
    text <مبارکی ملاقات آدم و حوا>
  block
    text <مبارکی ملاقات یوسف و یعقوب>
    text <مبارکی تماشای جنه المأوی>
  block
    text <مبارکی دگر کان به گفت درناید>
    text <نثار شادی اولاد شیخ و مهتر ما>
  block
    text <به همدمی و خوشی همچو شیر باد و عسل>
    text <به اختلاط و وفا همچو شکر و حلوا>
  block
    text <مبارکی تبارک ندیم و ساقی باد>
    text <بر آنک گوید آمین بر آنک کرد دعا>
