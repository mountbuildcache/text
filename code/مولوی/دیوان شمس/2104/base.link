
text <شب که جهان است پر از لولیان>
  block
    text <شب که جهان است پر از لولیان>
    text <زهره زند پرده شنگولیان>
  block
    text <بیند مریخ که بزم است و عیش>
    text <خنجر و شمشیر کند در میان>
  block
    text <ماه فشاند پر خود چون خروس>
    text <پیش و پسش اختر چون ماکیان>
  block
    text <دیده غماز بدوزد فلک>
    text <تا که گواهی ندهد بر کیان>
  block
    text <خفته گروهی و گروهی به صید>
    text <تا کی کند سود و کی دارد زیان>
  block
    text <پنج و شش است امشب مهره قمار>
    text <سست میفکن لب چون ناشیان>
  block
    text <جام بقا گیر و بهل جام خواب>
    text <پرده بود خواب و حجاب عیان>
  block
    text <ساقی باقی است خوش و عاشقان>
    text <خاک سیه بر سر این باقیان>
  block
    text <زهر از آن دست کریمش بنوش>
    text <تا که شوی مهتر حلواییان>
  block
    text <عشق چو مغز است جهان همچو پوست>
    text <عشق چو حلوا و جهان چون تیان>
  block
    text <حلق من از لذت حلوا بسوخت>
    text <تا نکنم حلیه حلوا بیان>
