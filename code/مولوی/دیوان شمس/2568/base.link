
text <یک حمله و یک حمله کآمد شب و تاریکی>
  block
    text <یک حمله و یک حمله کآمد شب و تاریکی>
    text <چستی کن و ترکی کن نی نرمی و تاجیکی>
  block
    text <داریم سری کان سر بی‌تن بزید چون مه>
    text <گر گردن ما دارد در عشق تو باریکی>
  block
    text <شاهیم نه سه روزه لعلیم نه پیروزه>
    text <عشقیم نه سردستی مستیم نه از سیکی>
  block
    text <من بنده خوبانم هر چند بدم گویند>
    text <با زشت نیامیزم هر چند کند نیکی>
  block
    text <عشاق بسی دارد من از حسد ایشان>
    text <بیگانه همی‌باشم از غایت نزدیکی>
  block
    text <روپوش کند او هم با محرم و نامحرم>
    text <گویند فلان بنده گوید که عجب کی کی>
  block
    text <طفلی است سخن گفتن مردی است خمش کردن>
    text <تو رستم چالاکی نی کودک چالیکی>
