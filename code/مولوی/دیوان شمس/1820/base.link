
text <هی چه گریزی چندین یک نفس این جا بنشین>
  block
    text <هی چه گریزی چندین یک نفس این جا بنشین>
    text <صبر تو کو ای صابر ای همه صبر و تمکین>
  block
    text <ما دو سه کس نو مرده منتظر آن پرده>
    text <زنده شویم از تلقین بازرهیم از تکفین>
  block
    text <هی به سلف نفخی کن پیشتر از یوم الدین>
    text <تا شنود چرخ فلک از حشر تو تحسین>
  block
    text <هی به زبان ما گو رمز مگو پیدا گو>
    text <چند خوری خون به ستم ای همه خویت خونین>
  block
    text <چند گزی بر جگرش چند کنی قصد سرش>
    text <چند دهی بد خبرش کار چنین است و چنین>
  block
    text <چند کنی تلخ لبش چند کنی تیره شبش>
    text <ای لب تو همچو شکر ای شب تو خلد برین>
  block
    text <هیچ عسل زهر دهد یا ز شکر سرکه جهد>
    text <مغلطه تا چند دهی ای غلط انداز مهین>
  block
    text <هر چه کنی آن لب تو باشد غماز شکر>
    text <هر حرکت که تو کنی هست در آن لطف دفین>
  block
    text <سرو چه ماند به خسی زر به چه ماند به مسی>
    text <تو به چه مانی به کسی ای ملک یوم الدین>
