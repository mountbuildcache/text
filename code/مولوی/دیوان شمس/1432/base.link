
text <تو خود دانی که من بی‌تو عدم باشم عدم باشم>
  block
    text <تو خود دانی که من بی‌تو عدم باشم عدم باشم>
    text <عدم خود قابل هست است از آن هم نیز کم باشم>
  block
    text <چو زان یوسف جدا مانم یقین در بیت احزانم>
    text <حریف ظن بد باشم ندیم هر ندم باشم>
  block
    text <چو شحنه شهر شه باشم عسس گردم چو مه باشم>
    text <شکنجه دزد غم باشم سقام هر سقم باشم>
  block
    text <ببندم گردن غم را چو اشتر می کشم هر جا>
    text <بجز خارش ننوشانم چو در باغ ارم باشم>
  block
    text <قضایش گر قصاص آرد مرا اشتر کند روزی>
    text <جمازه حج او گردم حمول آن حرم باشم>
  block
    text <منم محکوم امر مر گه اشتربان و گه اشتر>
    text <گهی لت خواره چون طبلم گهی شقه علم باشم>
  block
    text <اگر طبال اگر طبلم به لشکرگاه آن فضلم>
    text <از این تلوین چه غم دارم چو سلطان را حشم باشم>
  block
    text <بگیرم خرس فکرت را ره رقصش بیاموزم>
    text <به هنگامه بتان آرم ز رقصش مغتنم باشم>
  block
    text <چو شمعی ام که بی‌گفتن نمایم نقش هر چیزی>
    text <مکن اندیشه کژمژ که غماز رقم باشم>
  block
    text <یقول العشق یا صاحی تساکر و اغتنم راحی>
    text <فاشبعناک یا طاوی و داویناک یا اخشم>
  block
    text <شکرنا نعمه المولی و مولانا به اولی>
    text <فهذا العیش لا یفنی و هذا الکاس لا یهشم>
  block
    text <افندی کالی میراسوذ لزمونو تا کالاسو>
    text <اذی نازس کنا خارس که تا من محتشم باشم>
  block
    text <یزک ای یار روحانی ورر عیسی بکی جانی>
    text <سنک اول ایلکل قانی اگر من متهم باشم>
  block
    text <خمش باشم ترش باشم به قاصد تا بگوید او>
    text <خمش چونی ترش چونی تو را چون من صنم باشم>
