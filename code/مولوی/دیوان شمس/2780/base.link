
text <در شرابم چیز دیگر ریختی درریختی>
  block
    text <در شرابم چیز دیگر ریختی درریختی>
    text <باده تنها نیست این آمیختی آمیختی>
  block
    text <بار دیگر توبه‌ها را سوختی درسوختی>
    text <بار دیگر فتنه را انگیختی انگیختی>
  block
    text <چون بدیدم در سرم سودای تو سودای تو>
    text <آمدی در گردنم آویختی آویختی>
  block
    text <طره‌های مشک را دربافتی دربافتی>
    text <تارهای صبر را بگسیختی بگسیختی>
  block
    text <تو اگر منکر شدی گویم نشان گویم نشان>
    text <مشک بر شعر سیه می‌بیختی می‌بیختی>
  block
    text <ای قدح رخسار من افروختی افروختی>
    text <وی غم آخر از دلم بگریختی بگریختی>
