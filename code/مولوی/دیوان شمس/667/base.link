
text <سماع صوفیان می درنگیرد>
  block
    text <سماع صوفیان می درنگیرد>
    text <که آتش هیزمی را تر نگیرد>
  block
    text <یقین می‌دانک جسمانیست آفت>
    text <مکوپ این دست تا پا برنگیرد>
  block
    text <بیابد خلوت عشرت مسیحا>
    text <اگر مجلس ز گاو و خر نگیرد>
  block
    text <چرا در بزم خلوت بی‌گرانان>
    text <دل ما عیش را از سر نگیرد>
  block
    text <نه اصل این بنا باشد کلوخی>
    text <کلوخی لطف آن دلبر نگیرد>
  block
    text <که چشم حقد یوسف را نداند>
    text <که بانگ چنگ گوش کر نگیرد>
  block
    text <ز هر آهو نه صحرا مشک یابد>
    text <ز هر گاوی جهان عنبر نگیرد>
  block
    text <ز هر نی ناله مشتاق ناید>
    text <و هر مرغی ز نی شکر نگیرد>
  block
    text <چه داند لطف زهره زهره رفته>
    text <که او را گوشه چادر نگیرد>
  block
    text <می جان را به جز جانی ننوشد>
    text <که جسمانی می انور نگیرد>
  block
    text <نه هر ابری حریف ماه گردد>
    text <که اختر را به جز اختر نگیرد>
  block
    text <اگر دلدار گیرد در جهان کس>
    text <از این دلدار ما خوشتر نگیرد>
  block
    text <خداوند شمس دین آن نور تبریز>
    text <که هر کس را چو من چاکر نگیرد>
