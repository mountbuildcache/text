
text <الا هات حمرا کالعندم>
  block
    text <الا هات حمرا کالعندم>
    text <کانی ما زجتها عن دمی>
  block
    text <و یبدو سناها علی وجنتی>
    text <اذا انحدرت کاسها عن فمی>
  block
    text <فطوبی لسکراء من مغنم>
    text <و تعسا لصحواء من مغرم>
  block
    text <می درغمی خور اگر در غمی>
    text <که شادی فزاید می درغمی>
  block
    text <بیا نوش کن ای بت نوش لب>
    text <شراب محرم اگر محرمی>
  block
    text <مگو نام فردا اگر صوفیی>
    text <همین دم یکی شو اگر همدمی>
  block
    text <برای چنین جام عالم بها>
    text <بهل مملکت را اگر ادهمی>
  block
    text <درآشام یک جام دریا دلا>
    text <اگر ظاهر کند گوهر آدمی>
  block
    text <چرا بسته باشی چو در مجلسی>
    text <چرا خشک باشی چو در زمزمی>
  block
    text <چرا می‌نگیری نخستین قدح>
    text <چپ و راست بنما که از کی کمی>
  block
    text <ز جام فلک پاک و صافیتری>
    text <که برتر از این گنبد اعظمی>
  block
    text <بنوش ای ندیمی که هم خرقه‌ای>
    text <بجوش ای شرابی که خوش مرهمی>
  block
    text <چو موسی عمران توی عمر جان>
    text <چو عیسی مریم روان بر یمی>
  block
    text <چو یوسف همه فتنه مجلسی>
    text <چو اقبال و باده عدوی غمی>
  block
    text <ز هر باد چون کاه از جا مرو>
    text <که چون کوه در مرتبت محکمی>
  block
    text <بحل برج کژدم سوی زهره رو>
    text <که کژدم ندارد به جز کژدمی>
  block
    text <به تو آمدم زانک نشکیفتم>
    text <ز احسان و بخشایش و مردمی>
  block
    text <چنین خال زیبا که بر روی توست>
    text <پناه غریبی و خال و عمی>
  block
    text <فانت الربیع و انت المدام>
    text <و مولی الملوک الا فاحکمی>
  block
    text <خلایق ز تو واله و درهمند>
    text <تو چون زلف جعدت چرا درهمی>
  block
    text <مگر شمس تبریز عقلت ببرد>
    text <که چون من خرابی و لایعلمی>
