
text <آورد خبر شکرستانی>
  block
    text <آورد خبر شکرستانی>
    text <کز مصر رسید کاروانی>
  block
    text <صد اشتر جمله شکر و قند>
    text <یا رب چه لطیف ارمغانی>
  block
    text <در نیم شبی رسید شمعی>
    text <در قالب مرده رفت جانی>
  block
    text <گفتم که بگو سخن گشاده>
    text <گفتا که رسید آن فلانی>
  block
    text <دل از سبکی ز جای برجست>
    text <بنهاد ز عقل نردبانی>
  block
    text <بر بام دوید از سر عشق>
    text <می‌جست از این خبر نشانی>
  block
    text <ناگاه بدید از سر بام>
    text <بیرون ز جهان ما جهانی>
  block
    text <دریای محیط در سبویی>
    text <در صورت خاک آسمانی>
  block
    text <بر بام نشسته پادشاهی>
    text <پوشیده لباس پاسبانی>
  block
    text <باغی و بهشت بی‌نهایت>
    text <در سینه مرد باغبانی>
  block
    text <می‌گشت به سینه‌ها خیالش>
    text <می‌کرد ز شاه دل بیانی>
  block
    text <مگریز ز چشمم ای خیالش>
    text <تا تازه شود دلم زمانی>
  block
    text <شمس تبریز لامکان دید>
    text <برساخت ز لامکان مکانی>
