
text <با هر کی تو درسازی می‌دانک نیاسایی>
  block
    text <با هر کی تو درسازی می‌دانک نیاسایی>
    text <زیر و زبرت دارم زیرا که تو از مایی>
  block
    text <تا تو نشوی رسوا آن سر نشود پیدا>
    text <کان جام نیاشامد جز عاشق رسوایی>
  block
    text <بردار صراحی را بگذار صلاحی را>
    text <آن جام مباحی را درکش که بیاسایی>
  block
    text <در حلقه آن مستان در لاله و در بستان>
    text <امروز قدح بستان ای عاشق فردایی>
  block
    text <بر رسم زبردستی می‌کن تو چنین مستی>
    text <تا بگذری از هستی ای سخره هرجایی>
  block
    text <سرفتنه اوباشی همخرقه قلاشی>
    text <در مصر نمی‌باشی تا جمله شکرخایی>
  block
    text <شمس الحق تبریزی جان را چه شکر ریزی>
    text <جز با تو نیارامد جان‌های مصفایی>
