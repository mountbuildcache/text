
text <کیست که او بنده رای تو نیست>
  block
    text <کیست که او بنده رای تو نیست>
    text <کیست که او مست لقای تو نیست>
  block
    text <غصه کشی کو که ز خوف تو نیست>
    text <یا طربی کان ز رجای تو نیست>
  block
    text <بخل کفی کو که ز قبض تو نیست>
    text <یا کرمی کان ز عطای تو نیست>
  block
    text <لعل لبی کو که ز کان تو نیست>
    text <محتشمی کو که گدای تو نیست>
  block
    text <متصل اوصاف تو با جان‌ها>
    text <یک رگ بی‌بند و گشای تو نیست>
  block
    text <هر دو جهان چون دو کف و تو چو جان>
    text <کف چه دهد کان ز سخای تو نیست>
  block
    text <چشم کی دیدست در این باغ کون>
    text <رقص گلی کان ز هوای تو نیست>
  block
    text <غافل ناله کند از جور خلق>
    text <خلق به جز شبه عصای تو نیست>
  block
    text <جنبش این جمله عصاها ز توست>
    text <هر یک جز درد و دوای تو نیست>
  block
    text <زخم معلم زند آن چوب کیست>
    text <کیست که او بند قضای تو نیست>
  block
    text <همچو سگان چوب تو را می‌گزند>
    text <در سرشان فهم جزای تو نیست>
  block
    text <دفع بلای تن و آزار خلق>
    text <جز به مناجات و ثنای تو نیست>
  block
    text <بشکنی این چوب نه چوبش کمست>
    text <دفع دو سه چوب رهای تو نیست>
  block
    text <صاحب حوت از غم امت گریخت>
    text <جان به کجا برد که جای تو نیست>
  block
    text <بس کن وز محنت یونس بترس>
    text <با قدر استیزه به پای تو نیست>
