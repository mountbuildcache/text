
text <دگرباره شه ساقی رسیدی>
  block
    text <دگرباره شه ساقی رسیدی>
    text <مرا در حلقه مستان کشیدی>
  block
    text <دگرباره شکستی تو بها را>
    text <به جامی پرده‌ها را بردریدی>
  block
    text <دگربار ای خیال فتنه انگیز>
    text <چو می بر مغز مستان بردویدی>
  block
    text <بیا ای آهو از نافت پدید است>
    text <که از نسرین و نیلوفر چریدی>
  block
    text <همه صحرا گل است و ارغوان است>
    text <بدان یک دم که در صحرا دمیدی>
  block
    text <مکن ای آسمان ناموس کم کن>
    text <که از سودای ماه من خمیدی>
  block
    text <بگو ای جان وگر نی من بگویم>
    text <که از شرم جمالش ناپدیدی>
  block
    text <بگویم ای بهشت این دم به گوشت>
    text <که بی‌او بسته‌ای و بی‌کلیدی>
  block
    text <چو خاتونان مصری ای شفق تو>
    text <چو دیدی یوسفم را کف بریدی>
  block
    text <بدیدم دوش کبریتی به دستت>
    text <یقین کردم که دیکی می‌پزیدی>
  block
    text <تو هم ای دل در آن مطبخ که او بود>
    text <پس دیوار چیزی می‌شنیدی>
  block
    text <نه عیدی که دو بار آید به سالی>
    text <به رغم عید هر روزی تو عیدی>
  block
    text <خداوندا به قدرت بی‌نظیری>
    text <که حسنی لانظیری برتنیدی>
  block
    text <چنین نوری دهی اشکمبه‌ای را>
    text <چنینی را گزافه کی گزیدی>
  block
    text <بگو ای گل که این لطف از کی داری>
    text <نه خار خشک بودی می‌خلیدی>
  block
    text <تو هم ای چشم جنس خاک بودی>
    text <بگفتی من چه بینم هم بدیدی>
  block
    text <تو هم ای پای برجا مانده بودی>
    text <دوانیدت دواننده دویدی>
  block
    text <دم عیسی و علمش را عدوی>
    text <عجب ای خر بدین دعوت رسیدی>
  block
    text <چو مال این علم ماند مرد ریگت>
    text <نه تو مانی نه علمی که گزیدی>
  block
    text <جهان پیر را گفتم جوان شو>
    text <ببین بخت جوان تا کی قدیدی>
  block
    text <بیا امید بین که نیک نبود>
    text <در این امید بی‌حد ناامیدی>
  block
    text <بدو پیوندم از گفتن ببرم>
    text <نبرم زان شهی که تو بریدی>
