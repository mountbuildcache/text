
text <ز خاک من اگر گندم برآید>
  block
    text <ز خاک من اگر گندم برآید>
    text <از آن گر نان پزی مستی فزاید>
  block
    text <خمیر و نانبا دیوانه گردد>
    text <تنورش بیت مستانه سراید>
  block
    text <اگر بر گور من آیی زیارت>
    text <تو را خرپشته‌ام رقصان نماید>
  block
    text <میا بی‌دف به گور من برادر>
    text <که در بزم خدا غمگین نشاید>
  block
    text <زنخ بربسته و در گور خفته>
    text <دهان افیون و نقل یار خاید>
  block
    text <بدری زان کفن بر سینه بندی>
    text <خراباتی ز جانت درگشاید>
  block
    text <ز هر سو بانگ جنگ و چنگ مستان>
    text <ز هر کاری به لابد کار زاید>
  block
    text <مرا حق از می عشق آفریده‌ست>
    text <همان عشقم اگر مرگم بساید>
  block
    text <منم مستی و اصل من می عشق>
    text <بگو از می به جز مستی چه آید>
  block
    text <به برج روح شمس الدین تبریز>
    text <بپرد روح من یک دم نپاید>
