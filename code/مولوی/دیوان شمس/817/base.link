
text <چون مرا جمعی خریدار آمدند>
  block
    text <چون مرا جمعی خریدار آمدند>
    text <کهنه دوزان جمله در کار آمدند>
  block
    text <از ستیزه ریش را صابون زدند>
    text <وز حسد ناشسته رخسار آمدند>
  block
    text <همچو نغزان روز شیوه می‌کنند>
    text <همچو چغزان شب به تکرار آمدند>
  block
    text <شکر کز آواز من این خفتگان>
    text <خواب را هشتند و بیدار آمدند>
  block
    text <کاش بیداری برای حق بدی>
    text <اینک بهر سیم و زر زار آمدند>
  block
    text <چون شود بیمار از ایشان سرخ رو>
    text <چون به زردی همچو دینار آمدند>
  block
    text <خلق را پس چون رهانند از حسد>
    text <کز حسد این قوم بیمار آمدند>
  block
    text <در دل خلقند چون دیده منیر>
    text <آن شهان کز بهر دیدار آمدند>
  block
    text <همچو هفت استاره یک نور آمدند>
    text <همچو پنج انگشت یک کار آمدند>
  block
    text <تا نگردی ریش گاو مردمی>
    text <سر به سر خود ریش و دستار آمدند>
  block
    text <اهل دل خورشید و اهل گل غبار>
    text <اهل دل گل اهل گل خار آمدند>
  block
    text <غم مخور ای میر عالم زین گروه>
    text <کاهل دل دل بخش و دلدار آمدند>
