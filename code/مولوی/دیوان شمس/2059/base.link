
text <گفت لبم ناگهان نام گل و گلستان>
  block
    text <گفت لبم ناگهان نام گل و گلستان>
    text <آمد آن گلعذار کوفت مرا بر دهان>
  block
    text <گفت که سلطان منم جان گلستان منم>
    text <حضرت چون من شهی وآنگه یاد فلان>
  block
    text <دف منی هین مخور سیلی هر ناکسی>
    text <نای منی هین مکن از دم هر کس فغان>
  block
    text <پیش چو من کیقباد چشم بدم دور باد>
    text <شرم ندارد کسی یاد کند از کهان>
  block
    text <جغد بود کو به باغ یاد خرابه کند>
    text <زاغ بود کو بهار یاد کند از خزان>
  block
    text <چنگ به من درزدی چنگ منی در کنار>
    text <تار که در زخمه‌ام سست شود بگسلان>
  block
    text <پشت جهان دیده‌ای روی جهان را ببین>
    text <پشت به خود کن که تا روی نماید جهان>
  block
    text <ای قمر زیر میغ خویش ندیدی دریغ>
    text <چند چو سایه دوی در پی این دیگران>
  block
    text <بس که مرا دام شعر از دغلی بند کرد>
    text <تا که ز دستم شکار جست سوی گلستان>
  block
    text <در پی دزدی بدم دزد دگر بانگ کرد>
    text <هشتم بازآمدم گفتم و هین چیست آن>
  block
    text <گفت که اینک نشان دزد تو این سوی رفت>
    text <دزد مرا باد داد آن دغل کژنشان>
