
text <ناله بلبل بهار کنیم>
  block
    text <ناله بلبل بهار کنیم>
    text <تا بدان بلبلان شکار کنیم>
  block
    text <کار او ناز و کار ما لابه است>
    text <گر ننالیم پس چه کار کنیم>
  block
    text <در گلستان رویم و گل چینیم>
    text <بر سر عاشقان نثار کنیم>
  block
    text <اندرآییم مست در بازار>
    text <همه را مست و بی‌قرار کنیم>
  block
    text <سیم با یار خوش عذار خوریم>
    text <خدمت چشم پرخمار کنیم>
  block
    text <کس نداند خدای داند و بس>
    text <عیش‌هایی که با نگار کنیم>
  block
    text <تو اگر رازدار ما باشی>
    text <راز را با تو آشکار کنیم>
  block
    text <می گریزند خلق از تاتار>
    text <خدمت خالق تبار کنیم>
  block
    text <بار کردند اشتران بگریز>
    text <رختمان نیست ما چه بار کنیم>
  block
    text <خلق خیزان کنند و ما بر بام>
    text <اشتر مردمان شمار کنیم>
