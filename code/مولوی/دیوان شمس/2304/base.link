
text <هر روز پری زادی از سوی سراپرده>
  block
    text <هر روز پری زادی از سوی سراپرده>
    text <ما را و حریفان را در چرخ درآورده>
  block
    text <صوفی ز هوای او پشمینه شکافیده>
    text <عالم ز بلای او دستار کشان کرده>
  block
    text <سالوس نتان کردن مستور نتان بودن>
    text <از دست چنین رندی سغراق رضا خورده>
  block
    text <دی رفت سوی گوری در مرده زد او شوری>
    text <معذورم آخر من کمتر نیم از مرده>
  block
    text <هر روز برون آید ساغر به کف و گوید>
    text <والله که بنگذارم در شهر یک افسرده>
  block
    text <ای مونس و ای جانم چندانت بپیچانم>
    text <تا شهد و شکر گردی ای سرکه پرورده>
  block
    text <خستم جگرت را من بستان جگری دیگر>
    text <همچون جگر شیران ای گربه پژمرده>
  block
    text <همرنگ دل من شو زیرا که نمی‌شاید>
    text <من سرخ و سپید ای جان تو زرد و سیه چرده>
  block
    text <خامش کن و خامش کن دررو به حریم دل>
    text <کاندر حرمین دل نبود دل آزرده>
  block
    text <شمس الحق تبریزی بادا دل بدخواهت>
    text <بر گرد جهان گردان در طمع یکی گرده>
