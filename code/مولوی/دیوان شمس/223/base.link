
text <کجاست مطرب جان تا ز نعره‌های صلا>
  block
    text <کجاست مطرب جان تا ز نعره‌های صلا>
    text <درافکند دم او در هزار سر سودا>
  block
    text <بگفته‌ام که نگویم ولیک خواهم گفت>
    text <من از کجا و وفاهای عهدها ز کجا>
  block
    text <اگر زمین به سراسر بروید از توبه>
    text <به یک دم آن همه را عشق بدرود چو گیا>
  block
    text <از آنک توبه چو بندست بند نپذیرد>
    text <علو موج چو کهسار و غره دریا>
  block
    text <میان ابروت ای عشق این زمان گرهیست>
    text <که نیست لایق آن روی خوب از آن بازآ>
  block
    text <مرا به جمله جهان کار کس نیاید خوش>
    text <که کارهای تو دیدم مناسب و همتا>
  block
    text <چو آفتاب جمالت برآمد از مشرق>
    text <ز ذره ذره شنیدم که نعم مولانا>
  block
    text <حلاوتیست در آن آب بحر زخارت>
    text <که شد از او جگر آب را هم استسقا>
  block
    text <خدای پهلوی هر درد دارویی بنهاد>
    text <چو درد عشق قدیمست ماند بی ز دوا>
  block
    text <وگر دوا بود این را تو خود روا داری>
    text <به کاه گل که بیندوده است بام سما>
  block
    text <کسی که نوبت الفقر فخر زد جانش>
    text <چه التفات نماید به تاج و تخت و لوا>
  block
    text <چو باغ و راغ حقایق جهان گرفت همه>
    text <میان زهرگیاهی چرا چرند چرا>
  block
    text <دهان پرست سخن لیک گفت امکان نیست>
    text <به جان جمله مردان بگو تو باقی را>
