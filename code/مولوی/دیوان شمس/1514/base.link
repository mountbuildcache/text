
text <خداوندا مده آن یار را غم>
  block
    text <خداوندا مده آن یار را غم>
    text <مبادا قامت آن سرو را خم>
  block
    text <تو می دانی که جان باغ ما اوست>
    text <مبادا سرو جان از باغ ما کم>
  block
    text <همیشه تازه و سرسبز دارش>
    text <بر او افشان کرامت‌ها دمادم>
  block
    text <معظم دارش اندر دین و دنیا>
    text <به حق حرمت اسمای اعظم>
  block
    text <وجودش در بنی آدم غریب است>
    text <بدو صد فخر دارد جان آدم>
  block
    text <مخلد دار او را همچو جنت>
    text <که او جنات جنات است مبهم>
  block
    text <ز رنج اندرون و رنج بیرون>
    text <معافش دار یا رب و مسلم>
  block
    text <جهان شاد است وز او صد شکر دارد>
    text <که عیسی شکرها دارد ز مریم>
  block
    text <دعاهایی که آن در لب نیاید>
    text <که بر اجزای روح است آن مقسم>
  block
    text <مجاب و مستجابش کن پی او>
    text <که تو داناتری والله اعلم>
