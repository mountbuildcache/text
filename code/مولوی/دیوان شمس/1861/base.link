
text <ای قاعده مستان در همدگر افتادن>
  block
    text <ای قاعده مستان در همدگر افتادن>
    text <استیزه گری کردن در شور و شر افتادن>
  block
    text <عاشق بتر از مست است عاشق هم از آن دست است>
    text <گویم که چه باشد عشق در کان زر افتادن>
  block
    text <زر خود چه بود عاشق سلطان سلاطین است>
    text <ایمن شدن از مردن وز تاج سر افتادن>
  block
    text <درویش به دلق اندر و اندر بغلش گوهر>
    text <او ننگ چرا دارد از در به در افتادن>
  block
    text <مست آمد دوش آن مه افکنده کمر در ره>
    text <آگه نبد از مستی او از کمر افتادن>
  block
    text <گفتم که دلا برجه می بر کف جان برنه>
    text <کافتاد چنین وقتی وقت است درافتادن>
  block
    text <با بلبل بستانی همدست شدن دستی>
    text <با طوطی روحانی اندر شکر افتادن>
  block
    text <من بی‌دل و دل داده در راه تو افتاده>
    text <والله که نمی‌دانم جای دگر افتادن>
  block
    text <گر جام تو بشکستم مستم صنما مستم>
    text <مستم مهل از دستم و اندر خطر افتادن>
  block
    text <این قاعده نوزاد است وین رسم نو افتاده‌ست>
    text <شیشه شکنی کردن در شیشه گر افتادن>
