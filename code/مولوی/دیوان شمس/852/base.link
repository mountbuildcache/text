
text <جز لطف و جز حلاوت خود از شکر چه آید>
  block
    text <جز لطف و جز حلاوت خود از شکر چه آید>
    text <جز نور بخش کردن خود از قمر چه آید>
  block
    text <جز رنگ‌های دلکش از گلستان چه خیزد>
    text <جز برگ و جز شکوفه از شاخ تر چه آید>
  block
    text <جز طالع مبارک از مشتری چه یابی>
    text <جز نقدهای روشن از کان زر چه آید>
  block
    text <آن آفتاب تابان مر لعل را چه بخشد>
    text <وز آب زندگانی اندر جگر چه آید>
  block
    text <از دیدن جمالی کو حسن آفریند>
    text <بالله یکی نظر کن کاندر نظر چه آید>
  block
    text <ماییم و شور مستی مستی و بت پرستی>
    text <زین سان که ما شدستیم از ما دگر چه آید>
  block
    text <مستی و مستتر شو بی‌زیر و بی‌زبر شو>
    text <بی خویش و بی‌خبر شو خود از خبر چه آید>
  block
    text <چیزی ز ماست باقی مردانه باش ساقی>
    text <درده می رواقی زین مختصر چه آید>
  block
    text <چون گل رویم بیرون با جامه‌های گلگون>
    text <مجنون شویم مجنون از خواب و خور چه آید>
  block
    text <ای شه صلاح دین تو بیرون مشو ز صورت>
    text <بنما فرشتگان را تو کز بشر چه آید>
