
text <ساقیا این می از انگور کدامین پشته‌ست>
  block
    text <ساقیا این می از انگور کدامین پشته‌ست>
    text <که دل و جان حریفان ز خمار آغشته‌ست>
  block
    text <خم پیشین بگشا و سر این خم بربند>
    text <که چو زهرست نشاط همگان را کشته‌ست>
  block
    text <بند این جام جفا جام وفا را برگیر>
    text <تا نگویند که ساقی ز وفا برگشته‌ست>
  block
    text <درده آن باده اول که مبارک باده‌ست>
    text <مگسل آن رشته اول که مبارک رشته‌ست>
  block
    text <صد شکوفه ز یکی جرعه بر این خاک ز چیست>
    text <تا چه عشق‌ست که اندر دل ما بسرشته‌ست>
  block
    text <بر در خانه دل این لگد سخت مزن>
    text <هان که ویران شود این خانه دل یک خشته‌ست>
  block
    text <باده‌ای ده که بدان باده بلا واگردد>
    text <مجلسی ده پر از آن گل که خدایش کشته‌ست>
  block
    text <تا همه مست شویم و ز طرب سجده کنیم>
    text <پیش نقشی که خدایش به خودی بنوشته‌ست>
