
text <چرخ فلک با همه کار و کیا>
  block
    text <چرخ فلک با همه کار و کیا>
    text <گرد خدا گردد چون آسیا>
  block
    text <گرد چنین کعبه کن ای جان طواف>
    text <گرد چنین مایده گرد ای گدا>
  block
    text <بر مثل گوی به میدانش گرد>
    text <چونک شدی سرخوش بی‌دست و پا>
  block
    text <اسب و رخت راست بر این شه طواف>
    text <گر چه بر این نطع روی جا به جا>
  block
    text <خاتم شاهیت در انگشت کرد>
    text <تا که شوی حاکم و فرمانروا>
  block
    text <هر که به گرد دل آرد طواف>
    text <جان جهانی شود و دلربا>
  block
    text <همره پروانه شود دلشده>
    text <گردد بر گرد سر شمع‌ها>
  block
    text <زانک تنش خاکی و دل آتشی‌ست>
    text <میل سوی جنس بود جنس را>
  block
    text <گرد فلک گردد هر اختری>
    text <زانک بود جنس صفا با صفا>
  block
    text <گرد فنا گردد جان فقیر>
    text <بر مثل آهن و آهن ربا>
  block
    text <زانک وجودست فنا پیش او>
    text <شسته نظر از حول و از خطا>
  block
    text <مست همی‌کرد وضو از کمیز>
    text <کز حدثم بازرهان ربنا>
  block
    text <گفت نخستین تو حدث را بدان>
    text <کژمژ و مقلوب نباید دعا>
  block
    text <زانک کلیدست و چو کژ شد کلید>
    text <وا شدن قفل نیابی عطا>
  block
    text <خامش کردم همگان برجهید>
    text <قامت چون سرو بتم زد صلا>
  block
    text <خسرو تبریز شهم شمس دین>
    text <بستم لب را تو بیا برگشا>
