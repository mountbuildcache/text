
text <من آن نیم که بگویم حدیث نعمت او>
  block
    text <من آن نیم که بگویم حدیث نعمت او>
    text <که مست و بیخودم از چاشنی محنت او>
  block
    text <اگر چو چنگ بزارم از او شکایت نیست>
    text <که همچو چنگم من بر کنار رحمت او>
  block
    text <ز من نباشد اگر پرده‌ای بگردانم>
    text <که هر رگم متعلق بود به ضربت او>
  block
    text <اگر چه قند ندارم چو نی نوا دارم>
    text <از آنک بر لب فضلش چشم ز شربت او>
  block
    text <کنون که نوبت خشم است لطف از این دست است>
    text <چگونه باشد چون دررسم به نوبت او>
  block
    text <اگر بدزدم من ز آفتاب ننگی نیست>
    text <چه ننگ باشد مر لعل را ز زینت او>
  block
    text <وگر چو لعل ندزدم ز آفتاب کمال>
    text <گذر ز طینت خود چون کنم به طینت او>
  block
    text <نه لولیان سیاه دو چشم دزد ویند>
    text <همی‌کشند نهان نور از بصیرت او>
  block
    text <ز آدمی چو بدزدی به کم قناعت کن>
    text <که شح نفس قرین است با جبلت او>
  block
    text <از او مدزد به جز گوهر زمانه بها>
    text <اگر تو واقفی از لطف و از سریرت او>
  block
    text <که نیست قهر خدا را به جز ز دزد خسیس>
    text <که سوی کاله فانی بود عزیمت او>
  block
    text <دریغ شرح نگشت و ز شرح می‌ترسم>
    text <که تیغ شرع برهنه‌ست در شریعت او>
  block
    text <گمان برد که مگر جرم او طمع بوده‌ست>
    text <نه بلک خس طمعی بود آن جریمت او>
