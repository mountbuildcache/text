
text <آفتابا سوی مه رویان شدی>
  block
    text <آفتابا سوی مه رویان شدی>
    text <چرخ را چون ذره‌ها برهم زدی>
  block
    text <آتشی در کفر و ایمان شعله زد>
    text <چون بگستردی تو دین بیخودی>
  block
    text <پست و بالا عشق پر شد همچو بحر>
    text <چشمه چشمه جوش جوش سرمدی>
  block
    text <عالمی پرآتش عشاق بود>
    text <بر سر آتش تو آتش آمدی>
  block
    text <هر سحرگه پیش قانون‌های تو>
    text <سجده آرد دین پاک احمدی>
  block
    text <بی وجودی گر تو را نقصان نهد>
    text <بی وجودان را چه نیکی یا بدی>
  block
    text <خاک پای شمس تبریزی ببوس>
    text <تا برآری سر ز سعد و اسعدی>
