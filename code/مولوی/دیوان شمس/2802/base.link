
text <آخر ای دلبر تو ما را می‌نجویی اندکی>
  block
    text <آخر ای دلبر تو ما را می‌نجویی اندکی>
    text <آخر ای ساقی ز غم ما را نشویی اندکی>
  block
    text <آخر ای مطرب نگویی قصه دلدار ما>
    text <گر نگویی بیشتر آخر بگویی اندکی>
  block
    text <گر بدی گفتند از من من نگفتم بد تو را>
    text <این قدر گفتم که یارا تنگ خویی اندکی>
  block
    text <در جمال و حسن و خوبی در جهانت یار نیست>
    text <شکرستانی ولیکن ترش رویی اندکی>
  block
    text <این غزل را بین که خون آلود از خون دل است>
    text <بوی خون دل بیابی گر ببویی اندکی>
