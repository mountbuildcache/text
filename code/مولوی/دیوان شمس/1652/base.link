
text <ای دریغا که شب آمد همه از هم ببریم>
  block
    text <ای دریغا که شب آمد همه از هم ببریم>
    text <مجلس آخر شد و ما تشنه و مخمورسریم>
  block
    text <رفت این روز دراز و در حس گشت فراز>
    text <ز اول روز خماریم به شب زان بتریم>
  block
    text <باطن ما چو فلک تا به ابد مستسقی است>
    text <گر چه روزی دو سه در نقش و نگار بشریم>
  block
    text <معده گاو گرفته‌ست ره معده دل>
    text <ور نه در مرج بقا صاحب جوع بقریم>
  block
    text <نزد یزدان نه صباح است برادر نه مسا>
    text <چیز دیگر بود و ما تبع آن دگریم>
  block
    text <همه زندان جهان پر ز نگارست و نقوش>
    text <همه محبوس نقوش و وثنات صوریم>
  block
    text <کوزه‌ها دان تو صور را و ز هر شربت فکر>
    text <همچو کوزه همه هر لحظه تهی ایم و پریم>
  block
    text <نفسی پر ز سماع و نفسی پر ز نزاع>
    text <نفسی لست ابالی نفسی نفع و ضریم>
  block
    text <شربت از کوزه نروید بود از جای دگر>
    text <همچو کوزه ز اصول مددش بی‌خبریم>
  block
    text <از دهنده نظر ار چه که نظر محجوب است>
    text <زان است محجوب که ما غرق دهنده نظریم>
  block
    text <آن چنانک نتوان دید ز بعد مفرط>
    text <سبب قربت مفرط معزول از بصریم>
  block
    text <گه ز تمزیج جمادات چو یخ منجمدیم>
    text <گه در آن شیر گدازنده مثال شکریم>
  block
    text <اگر این یخ نرود زان است که خورشید رمید>
    text <وگر آن مه نرسد زان است که بند اگریم>
  block
    text <گر چه دل را ز لقا بر جگرش آبی نیست>
    text <متصل با کرم دوست چو آب و جگریم>
  block
    text <چو مهندس جهت جان وطن غیبی ساخت>
    text <با مهندس ز درون هندسه‌ای برشمریم>
  block
    text <چو سلیمان اگر او تاج نهد بر سر ما>
    text <همچو مور از پی شکرش همه بسته کمریم>
  block
    text <از زکاتی که فرستد بر ما آن خورشید>
    text <قمر اندر قمر اندر قمر اندر قمریم>
  block
    text <وز سحابی که فرستد بر ما آن دریا>
    text <گهر اندر گهر اندر گهر اندر گهریم>
  block
    text <زان بهاری که خزانی نبود در پی او>
    text <همه سرسبز و فزاینده چو سرو و شجریم>
  block
    text <جان چو روز است و تن ما چو شب و ما به میان>
    text <واسطه روز و شب خویش مثال سحریم>
  block
    text <من خمش کردم ای خواجه ولیکن زنهار>
    text <هله منگر سوی ما سست که احدی الکبریم>
