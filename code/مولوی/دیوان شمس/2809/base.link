
text <ساخت بغراقان به رسم عید بغراقانیی>
  block
    text <ساخت بغراقان به رسم عید بغراقانیی>
    text <زهره آمد ز آسمان و می‌زند سرخوانیی>
  block
    text <جبرئیل آمد به مهمان بار دیگر تا خلیل>
    text <می‌کند عجل سمین را از کرم بریانیی>
  block
    text <روز مهمانی است امروز الصلا جان‌های پاک>
    text <هین ز سرها کاسه زیبا در چنین مهمانیی>
  block
    text <بانگ جوشاجوش آمد بامدادان مر مرا>
    text <بوی خوش می‌آیدم از قلیه و بورانیی>
  block
    text <می‌کشید آن بو مرا تا جانب مطبخ شدم>
    text <مطبخی پرنور دیدم مطبخی نورانیی>
  block
    text <گفتمش زان کفچه‌ای تا نفس من ساکن شود>
    text <گفت رو کاین نیست ای جان بهره انسانیی>
  block
    text <چون منش الحاح کردم کفچه را زد بر سرم>
    text <در سر و عقلم درآمد مستی و ویرانیی>
