
text <لحظه لحظه می برون آمد ز پرده شهریار>
  block
    text <لحظه لحظه می برون آمد ز پرده شهریار>
    text <باز اندر پرده می‌شد همچنین تا هشت بار>
  block
    text <ساعتی بیرونیان را می‌ربود از عقل و دل>
    text <ساعتی اهل حرم را می‌ببرد از هوش و کار>
  block
    text <دفتری از سحر مطلق پیش چشمش باز بود>
    text <گردشی از گردش او در دل هر بی‌قرار>
  block
    text <گاه از نوک قلم سوداش نقشی می‌کشید>
    text <گاه از سرنای عشقش عقل مسکین سنگسار>
  block
    text <چونک شب شد ز آتش رخسار شمعی برفروخت>
    text <تا دو صد پروانه جان را پدید آمد مدار>
  block
    text <چون ز شب نیمی بشد مستان همه بیخود شدند>
    text <ما بماندیم و شب و شمع و شراب و آن نگار>
  block
    text <مای ما هم خفته بود و برده زحمت از میان>
    text <مای ما با مای او گشته کنار اندر کنار>
  block
    text <چون سحر این مای ما مشتاق آن ما گشته بود>
    text <ما درآمد سایه وار و شد برون آن مای یار>
  block
    text <شمس تبریزی برفت اما شعاع روی او>
    text <هر طرف نوری دهد آن را که هستش اختیار>
