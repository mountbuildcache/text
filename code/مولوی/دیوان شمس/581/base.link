
text <مه دی رفت و بهمن هم بیا که نوبهار آمد>
  block
    text <مه دی رفت و بهمن هم بیا که نوبهار آمد>
    text <زمین سرسبز و خرم شد زمان لاله زار آمد>
  block
    text <درختان بین که چون مستان همه گیجند و سرجنبان>
    text <صبا برخواند افسونی که گلشن بی‌قرار آمد>
  block
    text <سمن را گفت نیلوفر که پیچاپیچ من بنگر>
    text <چمن را گفت اشکوفه که فضل کردگار آمد>
  block
    text <بنفشه در رکوع آمد چو سنبل در خشوع آمد>
    text <چو نرگس چشمکش می‌زد که وقت اعتبار آمد>
  block
    text <چه گفت آن بید سرجنبان که از مستی سبک سر شد>
    text <چه دید آن سرو خوش قامت که رفت و پایدار آمد>
  block
    text <قلم بگرفته نقاشان که جانم مست کف‌هاشان>
    text <که تصویرات زیباشان جمال شاخسار آمد>
  block
    text <هزاران مرغ شیرین پر نشسته بر سر منبر>
    text <ثنا و حمد می‌خواند که وقت انتشار آمد>
  block
    text <چو گوید مرغ جان یاهو بگوید فاخته کوکو>
    text <بگوید چون نبردی بو نصیبت انتظار آمد>
  block
    text <بفرمودند گل‌ها را که بنمایید دل‌ها را>
    text <نشاید دل نهان کردن چو جلوه یار غار آمد>
  block
    text <به بلبل گفت گل بنگر به سوی سوسن اخضر>
    text <که گر چه صد زبان دارد صبور و رازدار آمد>
  block
    text <جوابش داد بلبل رو به کشف راز من بگرو>
    text <که این عشقی که من دارم چو تو بی‌زینهار آمد>
  block
    text <چنار آورد رو در رز که ای ساجد قیامی کن>
    text <جوابش داد کاین سجده مرا بی‌اختیار آمد>
  block
    text <منم حامل از آن شربت که بر مستان زند ضربت>
    text <مرا باطن چو نار آمد تو را ظاهر چنان آمد>
  block
    text <برآمد زعفران فرخ نشان عاشقان بر رخ>
    text <بر او بخشود و گل گفت اه که این مسکین چه زار آمد>
  block
    text <رسید این ماجرای او به سیب لعل خندان رو>
    text <به گل گفت او نمی‌داند که دلبر بردبار آمد>
  block
    text <چو سیب آورد این دعوی که نیکو ظنم از مولی>
    text <برای امتحان آن ز هر سو سنگسار آمد>
  block
    text <کسی سنگ اندر او بندد چو صادق بود می‌خندد>
    text <چرا شیرین نخندد خوش کش از خسرو نثار آمد>
  block
    text <کلوخ انداز خوبان را برای خواندن باشد>
    text <جفای دوستان با هم نه از بهر نفار آمد>
  block
    text <زلیخا گر درید آن دم گریبان و زه یوسف>
    text <پی تجمیش و بازی دان که کشاف سرار آمد>
  block
    text <خورد سنگ و فروناید که من آویخته شادم>
    text <که این تشریف آویزش مرا منصوروار آمد>
  block
    text <که من منصورم آویزان ز شاخ دار الرحمان>
    text <مرا دور از لب زشتان چنین بوس و کنار آمد>
  block
    text <هلا ختم است بر بوسه نهان کن دل چو سنبوسه>
    text <درون سینه زن پنهان دمی که بی‌شمار آمد>
