
text <آمد بت میخانه تا خانه برد ما را>
  block
    text <آمد بت میخانه تا خانه برد ما را>
    text <بنمود بهار نو تا تازه کند ما را>
  block
    text <بگشاد نشان خود بربست میان خود>
    text <پر کرد کمان خود تا راه زند ما را>
  block
    text <صد نکته دراندازد صد دام و دغل سازد>
    text <صد نرد عجب بازد تا خوش بخورد ما را>
  block
    text <رو سایه سروش شو پیش و پس او می‌دو>
    text <گر چه چو درخت نو از بن بکند ما را>
  block
    text <گر هست دلش خارا مگریز و مرو یارا>
    text <کاول بکشد ما را و آخر بکشد ما را>
  block
    text <چون ناز کند جانان اندر دل ما پنهان>
    text <بر جمله سلطانان صد ناز رسد ما را>
  block
    text <بازآمد و بازآمد آن عمر دراز آمد>
    text <آن خوبی و ناز آمد تا داغ نهد ما را>
  block
    text <آن جان و جهان آمد وان گنج نهان آمد>
    text <وان فخر شهان آمد تا پرده درد ما را>
  block
    text <می‌آید و می‌آید آن کس که همی‌باید>
    text <وز آمدنش شاید گر دل بجهد ما را>
  block
    text <شمس الحق تبریزی در برج حمل آمد>
    text <تا بر شجر فطرت خوش خوش بپزد ما را>
