
text <نرد کف تو بردست مرا>
  block
    text <نرد کف تو بردست مرا>
    text <شیر غم تو خوردست مرا>
  block
    text <گشتم چو خلیل اندر غم تو>
    text <آتشکده‌ها سردست مرا>
  block
    text <در خاک فنا ای دل بمران>
    text <کز راندن تو گردست مرا>
  block
    text <می‌ران فرسی در گلشن جان>
    text <کز گلشن جان وردست مرا>
  block
    text <در شادی ما وهمی نرسد>
    text <کاین خنده گری پرده‌ست مرا>
  block
    text <صد رخ ز درون سرخ‌ست مرا>
    text <یک رخ ز برون زردست مرا>
  block
    text <ای احول ده این هر دو جهان>
    text <کز راحت تو دردست مرا>
  block
    text <در رهبریت ای مرد طلب>
    text <بر هر سر ره مردست مرا>
  block
    text <خاموش و مجو تو شهرت خود>
    text <کز راحت تو دردست مرا>
