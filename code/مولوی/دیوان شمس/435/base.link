
text <هر کی بالاست مر او را چه غمست>
  block
    text <هر کی بالاست مر او را چه غمست>
    text <هر کی آن جاست مر او را چه غمست>
  block
    text <که از این سو همه جان‌ست و حیات>
    text <که از این سو همه لطف و کرمست>
  block
    text <خود از این سو که نه سویست و نه جا>
    text <قدم اندر قدم اندر قدم‌ست>
  block
    text <این عدم خود چه مبارک جایست>
    text <که مددهای وجود از عدمست>
  block
    text <همه دل‌ها نگران سوی عدم>
    text <این عدم نیست که باغ ارمست>
  block
    text <این همه لشکر اندیشه دل>
    text <ز سپاهان عدم یک علمست>
  block
    text <ز تو تا غیب هزاران سال‌ست>
    text <چو روی از ره دل یک قدمست>
