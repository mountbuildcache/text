
text <بگشا در بیا درآ که مبا عیش بی‌شما>
  block
    text <بگشا در بیا درآ که مبا عیش بی‌شما>
    text <به حق چشم مست تو که تویی چشمه وفا>
  block
    text <سخنم بسته می‌شود تو یکی زلف برگشا>
    text <انا و الشمس و الضحی تلف الحب و الولا>
  block
    text <انا فی العشق آیه فاقرونی علی الملا>
    text <امه العشق فاعرجوا دونکم سلم الهوی>
  block
    text <دیدمش مست می‌گذشت گفتم ای ماه تا کجا>
    text <گفت نی همچنین مکن همچنین در پیم بیا>
  block
    text <در پیش چون روان شدم برگرفت تیز تیزپا>
    text <در پی گام تیز او چه محل باد و برق را>
  block
    text <انا منذ رایتهم انا صرت بلا انا>
    text <صوره فی زجاجه نور الارض و السما>
  block
    text <رکب القلب نوره فجلی القلب و اصطفی>
    text <کل من رام نوره استضا مثله استضا>
  block
    text <کیف یلقاه غیره کل من غیر فنا>
    text <تو بیا بی‌تو پیش من که تو نامحرمی تو را>
  block
    text <به ثنا لابه کردمش گفتم ای جان جان فزا>
    text <گفت یک دم ثنا مگو که دوی هست در ثنا>
  block
    text <تو دو لب از دوی ببند بگشا دیده بقا>
    text <ز لب بسته گر سخن بگشاید گشا گشا>
  block
    text <ان علینا بیانه تو میا در میان ما>
    text <چو در خانه دید تنگ بکند مرد جامه‌ها>
  block
    text <نی که هر شب روان تو ز تنت می‌شود جدا>
    text <به میان روان تو صفتی هست ناسزا>
  block
    text <که گر آن ریگ نیستی نامدی باز چون صبا>
    text <شب نرفتی دوان دوان به لب قلزم صفا>
  block
    text <بازآمد و تا ویست بنده بنده‌ست خدا خدا>
    text <ماند در کیسه بدن چو زر و سیم ناروا>
  block
    text <جان بنه بر کف طلب که طلب هست کیمیا>
    text <تا تن از جان جدا شدن مشو از جان جان جدا>
  block
    text <گر چه نی را تهی کنند نگذارند بی‌نوا>
    text <رو پی شیر و شیر گیر که علیی و مرتضی>
  block
    text <نیست بودی تو قرن‌ها بر تو خواندند هل اتی>
    text <خط حقست نقش دل خط حق را مخوان خطا>
  block
    text <الفی لا شود و تو ز الف لام گشت لا>
    text <هله دست و دهان بشو که لبش گفت الصلا>
  block
    text <چو به حق مشتغل شدی فارغ از آب و گل شدی>
    text <چو که بی‌دست و دل شدی دست درزن در این ابا>
