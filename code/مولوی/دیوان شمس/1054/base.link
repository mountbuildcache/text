
text <ای یار شگرف در همه کار>
  block
    text <ای یار شگرف در همه کار>
    text <عیاره و عاشق تو عیار>
  block
    text <تو روز قیامتی که از تو>
    text <زیر و زبرست شهر و بازار>
  block
    text <من زاری عاشقان چه گویم>
    text <ای معشوقان ز عشق تو زار>
  block
    text <در روز اجل چو من بمیرم>
    text <در گور مکن مرا نگهدار>
  block
    text <ور می‌خواهی که زنده گردیم>
    text <ما را به نسیم وصل بسپار>
  block
    text <آخر تو کجا و ما کجاییم>
    text <ای بی‌تو حیات و عیش بی‌کار>
  block
    text <از من رگ جان بریده بادا>
    text <گر بی‌تو رگیم هست هشیار>
  block
    text <اندر ره تو دو صد کمین بود>
    text <نزدیک نمود راه و هموار>
  block
    text <از گلشن روی تو شدم مست>
    text <بنهادم مست پای بر خار>
  block
    text <رفتم سوی دانه تو چون مرغ>
    text <پرخون دیدم جناح و منقار>
  block
    text <این طرفه که خوشترست زخمت>
    text <از هر دانه که دارد انبار>
  block
    text <ای بی‌تو حرام زندگانی>
    text <ای بی‌تو نگشته بخت بیدار>
  block
    text <خود بخت تویی و زندگی تو>
    text <باقی نامی و لاف و آزار>
  block
    text <ای کرده ز دل مرا فراموش>
    text <آخر چه شود مرا به یاد آر>
  block
    text <یک بار چو رفت آب در جوی>
    text <کی گردد چرخ طمع یک بار>
  block
    text <خامش که ستیزه می‌فزاید>
    text <آن خواجه عشق را ز گفتار>
