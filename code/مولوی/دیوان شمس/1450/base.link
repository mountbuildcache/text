
text <بستان قدح از دستم ای مست که من مستم>
  block
    text <بستان قدح از دستم ای مست که من مستم>
    text <کز حلقه هشیاران این ساعت وارستم>
  block
    text <هشیار بر رندی ضدی بود و ضدی>
    text <همرنگ شو ای خواجه گر فوقم اگر پستم>
  block
    text <هر چیز که اندیشی از جنگ از آن دورم>
    text <هر چیز که اندیشی از مهر من آنستم>
  block
    text <تا عشق تو بگرفتم سودای تو پذرفتم>
    text <با جنگ تو یکتاام با صلح تو همدستم>
  block
    text <اسپانخ خویشم دان با ترش پز و شیرین>
    text <با هر چه شدم پخته تا با تو بپیوستم>
  block
    text <بی‌کار بود سازش سازش نبود نازش>
    text <گر جست غلط از من من مست برون جستم>
  block
    text <مستی تو و مستی من بربسته به هم دامن>
    text <چون دسته و چون هاون دو هست و یکی هستم>
