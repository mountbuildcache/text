
text <جانا جمال روح بسی خوب و بافرست>
  block
    text <جانا جمال روح بسی خوب و بافرست>
    text <لیکن جمال و حسن تو خود چیز دیگرست>
  block
    text <ای آنک سال‌ها صفت روح می‌کنی>
    text <بنمای یک صفت که به ذاتش برابرست>
  block
    text <در دیده می‌فزاید نور از خیال او>
    text <با این همه به پیش وصالش مکدرست>
  block
    text <ماندم دهان باز ز تعظیم آن جمال>
    text <هر لحظه بر زبان و دل الله اکبرست>
  block
    text <دل یافت دیده‌ای که مقیم هوای توست>
    text <آوه که آن هوا چه دل و دیده پرورست>
  block
    text <از حور و ماه و روح و پری هیچ دم مزن>
    text <کان‌ها به او نماند او چیز دیگرست>
  block
    text <چاکرنوازیست که کردست عشق تو>
    text <ور نی کجا دلی که بدان عشق درخورست>
  block
    text <هر دل که او نخفت شبی در هوای تو>
    text <چون روز روشنست و هوا زو منورست>
  block
    text <هر کس که بی‌مراد شد او چون مرید توست>
    text <بی صورت مراد مرادش میسرست>
  block
    text <هر دوزخی که سوخت و در این عشق اوفتاد>
    text <در کوثر اوفتاد که عشق تو کوثرست>
  block
    text <پایم نمی‌رسد به زمین از امید وصل>
    text <هر چند از فراق توم دست بر سرست>
  block
    text <غمگین مشو دلا تو از این ظلم دشمنان>
    text <اندیشه کن در این که دلارام داورست>
  block
    text <از روی زعفران من ار شاد شد عدو>
    text <نی روی زعفران من از ورد احمرست>
  block
    text <چون برترست خوبی معشوقم از صفت>
    text <دردم چه فربه‌ست و مدیحم چه لاغرست>
  block
    text <آری چو قاعده‌ست که رنجور زار را>
    text <هر چند رنج بیش بود ناله کمترست>
  block
    text <همچون قمر بتافت ز تبریز شمس دین>
    text <نی خود قمر چه باشد کان روی اقمرست>
