
text <ای یوسف خوش نام ما خوش می‌روی بر بام ما>
  block
    text <ای یوسف خوش نام ما خوش می‌روی بر بام ما>
    text <انا فتحنا الصلا بازآ ز بام از در درآ>
  block
    text <ای بحر پرمرجان من والله سبک شد جان من>
    text <این جان سرگردان من از گردش این آسیا>
  block
    text <ای ساربان با قافله مگذر مرو زین مرحله>
    text <اشتر بخوابان هین هله نه از بهر من بهر خدا>
  block
    text <نی نی برو مجنون برو خوش در میان خون برو>
    text <از چون مگو بی‌چون برو زیرا که جان را نیست جا>
  block
    text <گر قالبت در خاک شد جان تو بر افلاک شد>
    text <گر خرقه تو چاک شد جان تو را نبود فنا>
  block
    text <از سر دل بیرون نه‌ای بنمای رو کایینه‌ای>
    text <چون عشق را سرفتنه‌ای پیش تو آید فتنه‌ها>
  block
    text <گویی مرا چون می‌روی گستاخ و افزون می‌روی>
    text <بنگر که در خون می‌روی آخر نگویی تا کجا>
  block
    text <گفتم کز آتش‌های دل بر روی مفرش‌های دل>
    text <می غلط در سودای دل تا بحر یفعل ما یشا>
  block
    text <هر دم رسولی می‌رسد جان را گریبان می‌کشد>
    text <بر دل خیالی می‌دود یعنی به اصل خود بیا>
  block
    text <دل از جهان رنگ و بو گشته گریزان سو به سو>
    text <نعره زنان کان اصل کو جامه دران اندر وفا>
