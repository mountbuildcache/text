
text <چون خانه روی ز خانه ما>
  block
    text <چون خانه روی ز خانه ما>
    text <با آتش و با زبانه ما>
  block
    text <با رستم زال تا نگویی>
    text <از رخش و ز تازیانه ما>
  block
    text <زیرا جز صادقان ندانند>
    text <مکر و دغل و بهانه ما>
  block
    text <اندر دل هیچ کس نگنجیم>
    text <چون در سر اوست شانه ما>
  block
    text <هر جا پر تیر او ببینی>
    text <آن جاست یقین نشانه ما>
  block
    text <از عشق بگو که عشق دامست>
    text <زنهار مگو ز دانه ما>
  block
    text <با خاطر خویش تا نگویی>
    text <ای محرم دل فسانه ما>
  block
    text <گر تو به چنینه‌ای بگویی>
    text <والله که تویی چنانه ما>
  block
    text <اندر تبریز بد فلانی>
    text <اقبال دل فلانه ما>
