
text <الا ای نقش روحانی چرا از ما گریزانی>
  block
    text <الا ای نقش روحانی چرا از ما گریزانی>
    text <تو خود از خانه آخر ز حال بنده می دانی>
  block
    text <به حق اشک گرم من به حق روی زرد من>
    text <به پیوندی که با تستم ورای طور انسانی>
  block
    text <اگر عالم بود خندان مرا بی‌تو بود زندان>
    text <بس است آخر بکن رحمی بر این محروم زندانی>
  block
    text <اگر با جمله خویشانم چو تو دوری پریشانم>
    text <مبادا ای خدا کس را بدین غایت پریشانی>
  block
    text <بر آن پای گریزانت چه بربندم که نگریزی>
    text <به جان بی‌وفا مانی چو یار ما گریزانی>
  block
    text <ور از نه چرخ برتازی بسوزی هفت دریا را>
    text <بدرم چرخ و دریا را به عشق و صبر و پیشانی>
  block
    text <وگر چو آفتابی هم روی بر طارم چارم>
    text <چو سایه در رکاب تو همی‌آیم به پنهانی>
