
text <دلاراما چنین زیبا چرایی>
  block
    text <دلاراما چنین زیبا چرایی>
    text <چنین چست و چنین رعنا چرایی>
  block
    text <گرفتم من که جانی و جهانی>
    text <چنین جان و جهان آرا چرایی>
  block
    text <گرفتم من که الیاسی و خضری>
    text <چو آب خضر عمرافزا چرایی>
  block
    text <گرفتم من که دنیایی و دینی>
    text <چو دنیا مایه سودا چرایی>
  block
    text <گرفتم گنج قارونی به خوبی>
    text <چو موسی با ید بیضا چرایی>
  block
    text <ز رشکت دوست خون دوست ریزد>
    text <بدین حد شنگ و سرغوغا چرایی>
  block
    text <چو نور تو گرفت از قاف تا قاف>
    text <نهان از دیده چون عنقا چرایی>
  block
    text <ندارد هیچ حلوا طبع صهبا>
    text <تو هم حلوا و هم صهبا چرایی>
  block
    text <ز عشق گفت تو با خود بجنگم>
    text <که پیش چون ویی گویا چرایی>
