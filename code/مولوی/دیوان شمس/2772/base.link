
text <ای آنک تو خواب ما ببستی>
  block
    text <ای آنک تو خواب ما ببستی>
    text <رفتی و به گوشه‌ای نشستی>
  block
    text <ما را همه بند دام کردی>
    text <ما بند شدیم و تو بجستی>
  block
    text <جز دام تو نیست کفر و ایمان>
    text <یا رب که چه بس درازدستی>
  block
    text <گر خواب و قرار رفت غم نیست>
    text <دولت بر ماست چون تو هستی>
  block
    text <چون ساقی عاشقان تو باشی>
    text <پس باقی عمر ما و مستی>
  block
    text <ای صورت جان و جان صورت>
    text <بازار بتان همه شکستی>
  block
    text <ما را چو خیال تو بود بت>
    text <پس واجب گشت بت پرستی>
  block
    text <عقل دومی و نفس اول>
    text <ای آمده بهر ما به پستی>
  block
    text <این وهم من است شرح تو نیست>
    text <تو خود هستی چنانک هستی>
