
text <من از سخنان مهرانگیز>
  block
    text <من از سخنان مهرانگیز>
    text <دل پر دارم ز خواب برخیز>
  block
    text <ای آنک رخ تو همچو آتش>
    text <یک لحظه ز آتشم مپرهیز>
  block
    text <شیرم ز تو جوش کرد و خون شد>
    text <ای شیر به خون من درآمیز>
  block
    text <با یارک خود بساز پنهان>
    text <مستیز به جان تو که مستیز>
  block
    text <تسلیم قضا شدم ازیرا>
    text <مانند قضا تو تندی و تیز>
  block
    text <بنگر که چه خون دل گرفتست>
    text <بر گرد قبام چون فراویز>
  block
    text <در خشم مکن تو چشم خود را>
    text <وان فتنه خفته را مینگیز>
  block
    text <خود خفته نماید و نخفتست>
    text <آن نرگس پرخمار خون ریز>
