
text <شراب داد خدا مر مرا تو را سرکا>
  block
    text <شراب داد خدا مر مرا تو را سرکا>
    text <چو قسمتست چه جنگست مر مرا و تو را>
  block
    text <شراب آن گل است و خمار حصه خار>
    text <شناسد او همه را و سزا دهد به سزا>
  block
    text <شکر ز بهر دل تو ترش نخواهد شد>
    text <که هست جا و مقام شکر دل حلوا>
  block
    text <تو را چو نوحه گری داد نوحه‌ای می‌کن>
    text <مرا چو مطرب خود کرد دردمم سرنا>
  block
    text <شکر شکر چه بخندد به روی من دلدار>
    text <به روی او نگرم وارهم ز رو و ریا>
  block
    text <اگر بدست ترش شکری تو از من نیز>
    text <طمع کن ای ترش ار نه محال را مفزا>
  block
    text <وگر گریست به عالم گلی که تا من نیز>
    text <بگریم و بکنم نوحه‌ای چو آن گل‌ها>
  block
    text <حقم نداد غمی جز که قافیه طلبی>
    text <ز بهر شعر و از آن هم خلاص داد مرا>
  block
    text <بگیر و پاره کن این شعر را چو شعر کهن>
    text <که فارغست معانی ز حرف و باد و هوا>
