
text <گفت کسی خواجه سنایی بمرد>
  block
    text <گفت کسی خواجه سنایی بمرد>
    text <مرگ چنین خواجه نه کاریست خرد>
  block
    text <قالب خاکی به زمین بازداد>
    text <روح طبیعی به فلک واسپرد>
  block
    text <ماه وجودش ز غباری برست>
    text <آب حیاتش به درآمد ز درد>
  block
    text <پرتو خورشید جدا شد ز تن>
    text <هر چه ز خورشید جدا شد فسرد>
  block
    text <صافی انگور به میخانه رفت>
    text <چونک اجل خوشه تن را فشرد>
  block
    text <شد همگی جان مثل آفتاب>
    text <جان شده را مرده نباید شمرد>
  block
    text <مغز تو نغزست مگر پوست مرد>
    text <مغز نمیرد مگرش دوست برد>
  block
    text <پوست بهل دست در آن مغز زن>
    text <یا بشنو قصه آن ترک و کرد>
  block
    text <کرد پی دزدی انبان ترک>
    text <خرقه بپوشید و سر و مو سترد>
