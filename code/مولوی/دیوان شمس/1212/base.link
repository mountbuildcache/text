
text <دست بنه بر دلم از غم دلبر مپرس>
  block
    text <دست بنه بر دلم از غم دلبر مپرس>
    text <چشم من اندرنگر از می و ساغر مپرس>
  block
    text <جوشش خون را ببین از جگر مؤمنان>
    text <وز ستم و ظلم آن طره کافر مپرس>
  block
    text <سکه شاهی ببین در رخ همچون زرم>
    text <نقش تمامی بخوان پس تو ز زرگر مپرس>
  block
    text <عشق چو لشکر کشید عالم جان را گرفت>
    text <حال من از عشق پرس از من مضطر مپرس>
  block
    text <هست دل عاشقان همچو دل مرغ از او>
    text <جز سخن عاشقی نکته دیگر مپرس>
  block
    text <خاصیت مرغ چیست آنک ز روزن پرد>
    text <گر تو چو مرغی بیا برپر و از در مپرس>
  block
    text <چون پدر و مادر عاشق هم عشق اوست>
    text <بیش مگو از پدر بیش ز مادر مپرس>
  block
    text <هست دل عاشقان همچو تنوری به تاب>
    text <چون به تنور آمدی جز که ز آذر مپرس>
  block
    text <مرغ دل تو اگر عاشق این آتشست>
    text <سوخته پر خوشتری هیچ تو از پر مپرس>
  block
    text <گر تو و دلدار سر هر دو یکی کرده ایت>
    text <پای دگر کژ منه خواجه از این سر مپرس>
  block
    text <دیده و گوش بشر دان که همه پرگلست>
    text <از بصر پروحل گوهر منظر مپرس>
  block
    text <چونک بشستی بصر از مدد خون دل>
    text <مجلس شاهی تو راست جز می احمر مپرس>
  block
    text <رو تو به تبریز زود از پی این شکر را>
    text <با لطف شمس حق از می و شکر مپرس>
