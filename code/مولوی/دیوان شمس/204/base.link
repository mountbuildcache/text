
text <سر بر گریبان درست صوفی اسرار را>
  block
    text <سر بر گریبان درست صوفی اسرار را>
    text <تا چه برآرد ز غیب عاقبت کار را>
  block
    text <می که به خم حقست راز دلش مطلق‌ست>
    text <لیک بر او هم دق‌ست عاشق بیدار را>
  block
    text <آب چو خاکی بده باد در آتش شده>
    text <عشق به هم برزده خیمه این چار را>
  block
    text <عشق که چادرکشان در پی آن سرخوشان>
    text <بر فلک بی‌نشان نور دهد نار را>
  block
    text <حلقه این در مزن لاف قلندر مزن>
    text <مرغ نه‌ای پر مزن قیر مگو قار را>
  block
    text <حرف مرا گوش کن باده جان نوش کن>
    text <بیخود و بی‌هوش کن خاطر هشیار را>
  block
    text <پیش ز نفی وجود خانه خمار بود>
    text <قبله خود ساز زود آن در و دیوار را>
  block
    text <مست شود نیک مست از می جام الست>
    text <پر کن از می پرست خانه خمار را>
  block
    text <داد خداوند دین شمس حق‌ست این ببین>
    text <ای شده تبریز چین آن رخ گلنار را>
