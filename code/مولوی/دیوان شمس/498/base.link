
text <فعل نیکان محرض نیکیست>
  block
    text <فعل نیکان محرض نیکیست>
    text <همچو مطرب که باعث سیکیست>
  block
    text <بهر تحریض بندگان یزدان>
    text <از بد و نیک شاکر و شاکیست>
  block
    text <نکر فرعون و شکر موسی کرد>
    text <به بهانه ز حال ما حاکیست>
  block
    text <جنس فرعون هر کی در منیست>
    text <جنس موسی هر آنک در پاکیست>
  block
    text <از پی غم یقین همه شادیست>
    text <و از پی شادی تو غمناکیست>
  block
    text <خاک باشی گزید احمد از آن>
    text <شاه معراج و پیک افلاکیست>
  block
    text <خاک باشی بروید از تو نبات>
    text <گنج دل یافت آنک او خاکیست>
  block
    text <ما همه چون یکیم بی‌من و تو>
    text <پس خمش باش این سخن با کیست>
