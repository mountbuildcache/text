
text <از بدی‌ها آن چه گویم هست قصدم خویشتن>
  block
    text <از بدی‌ها آن چه گویم هست قصدم خویشتن>
    text <زانک زهری من ندیدم در جهان چون خویشتن>
  block
    text <گر اشارت با کسی دیدی ندارم قصد او>
    text <نی به حق ذوالجلال و ذوالکمال و ذوالمنن>
  block
    text <تا ز خود فارغ نیایم با دگر کس چون رسم>
    text <ور بگویم فارغم از خود بود سودا و ظن>
  block
    text <ور بگفتم نکته‌ای هستش بسی تأویل‌ها>
    text <گر غرض نقصان کس دارم نه مردم من نه زن>
  block
    text <از تو دارم التماسی ای حریف رازدار>
    text <حسن ظنی در هوی و مهر من با خویشتن>
  block
    text <دشمن جانم منم افغان من هم از خود است>
    text <کز خودی خود من بخواهم همچو هیزم سوختن>
  block
    text <چونک یاری را هزاران بار با نام و نشان>
    text <مدح‌های بی‌نفاقش کرده باشم در علن>
  block
    text <فخر کرده من بر او صد بار پیدا و نهان>
    text <بوده ما را از عزیزی با دو دیده مقترن>
  block
    text <گر یکی عیبی بگویم قصد من عیب من است>
    text <زانک ماهم را بپوشد ابر من اندر بدن>
  block
    text <رو بدان یک وصف کردم کز ملامت مر ورا>
    text <بهر حق دوستی حملش مکن بر مکر و فن>
  block
    text <من خودی خویش را گویم که در پنداشتی>
    text <رو اگر نور خدایی نیست شو شو ممتحن>
  block
    text <ای خود من گر همه سر خدایی محو شو>
    text <کان همه خود دیده‌ای پس دیده خودبین بکن>
  block
    text <چون خداوند شمس دین را می ستایم تو بدان>
    text <کاین همه اوصاف خوبی را ستودم در قرن>
