
text <کس بی‌کسی نماند می‌دان تو این قدر>
  block
    text <کس بی‌کسی نماند می‌دان تو این قدر>
    text <گر با یکی نسازی آید یکی دگر>
  block
    text <زین خانه گر روم من و خانه تهی کنم>
    text <آید یکی دگر چو منی یا ز من بتر>
  block
    text <میراث مانده است جهان از هزار قرن>
    text <چون شد به زیر خاک پدر شد پسر پدر>
  block
    text <تنها نه آدمی حیوان نیز همچنین>
    text <ور نی ندیدی تو در آفاق جانور>
  block
    text <شب آفتاب اگر برود هم ز بام چرخ>
    text <بر جای آفتاب ستاره‌ست یا قمر>
  block
    text <گر ترک یک هنر بکند مرد طبع او>
    text <مشغول کار دیگر گشت و دگر هنر>
  block
    text <زیرا که بر دل همه خلقان موکلیست>
    text <بی‌کارشان ندارد و بی‌یار و بی‌سفر>
