
text <عاشقی بر من پریشانت کنم نیکو شنو>
  block
    text <عاشقی بر من پریشانت کنم نیکو شنو>
    text <کم عمارت کن که ویرانت کنم نیکو شنو>
  block
    text <گر دو صد خانه کنی زنبوروار و موروار>
    text <بی‌کس و بی‌خان و بی‌مانت کنم نیکو شنو>
  block
    text <تو بر آنک خلق مست تو شوند از مرد و زن>
    text <من بر آنک مست و حیرانت کنم نیکو شنو>
  block
    text <چون خلیلی هیچ از آتش مترس ایمن برو>
    text <من ز آتش صد گلستانت کنم نیکو شنو>
  block
    text <گر که قافی تو را چون آسیای تیزگرد>
    text <آورم در چرخ و گردانت کنم نیکو شنو>
  block
    text <ور تو افلاطون و لقمانی به علم و کر و فر>
    text <من به یک دیدار نادانت کنم نیکو شنو>
  block
    text <تو به دست من چو مرغی مرده‌ای وقت شکار>
    text <من صیادم دام مرغانت کنم نیکو شنو>
  block
    text <بر سر گنجی چو ماری خفته‌ای ای پاسبان>
    text <همچو مار خسته پیچانت کنم نیکو شنو>
  block
    text <ای صدف چون آمدی در بحر ما غمگین مباش>
    text <چون صدف‌ها گوهرافشانت کنم نیکو شنو>
  block
    text <بر گلویت تیغ‌ها را دست نی و زخم نی>
    text <گر چو اسماعیل قربانت کنم نیکو شنو>
  block
    text <دامن ما گیر اگر تردامنی تردامنی>
    text <تا چو مه از نور دامانت کنم نیکو شنو>
  block
    text <من همایم سایه کردم بر سرت از فضل خود>
    text <تا که افریدون و سلطانت کنم نیکو شنو>
  block
    text <هین قرائت کم کن و خاموش باش و صبر کن>
    text <تا بخوانم عین قرآنت کنم نیکو شنو>
