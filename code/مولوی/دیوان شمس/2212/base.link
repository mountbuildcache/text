
text <تو بمال گوش بربط که عظیم کاهل است او>
  block
    text <تو بمال گوش بربط که عظیم کاهل است او>
    text <بشکن خمار را سر که سر همه شکست او>
  block
    text <بنواز نغمه تر به نشاط جام احمر>
    text <صدفی است بحرپیما که در آورد به دست او>
  block
    text <چو درآمد آن سمن بر در خانه بسته بهتر>
    text <که پریر کرد حیله ز میان ما بجست او>
  block
    text <چه بهانه گر بت است او چه بلا و آفت است او>
    text <بگشاید و بدزدد کمر هزار مست او>
  block
    text <شده‌ایم آتشین پا که رویم مست آن جا>
    text <تو برو نخست بنگر که کنون به خانه هست او>
  block
    text <به کسی نظر ندارد به جز آینه بت من>
    text <که ز عکس چهره خود شده است بت پرست او>
  block
    text <هله ساقیا بیاور سوی من شراب احمر>
    text <که سری که مست شد او ز خیال ژاژ رست او>
  block
    text <نه غم و نه غم پرستم ز غم زمانه رستم>
    text <که حریف او شدستم که در ستم ببست او>
  block
    text <تو اگر چه سخت مستی برسان قدح به چستی>
    text <مشکن تو شیشه گر چه دو هزار کف بخست او>
  block
    text <قدحی رسان به جانم که برد به آسمانم>
    text <مدهم به دست فکرت که کشد به سوی پست او>
  block
    text <تو نه نیک گو و نی بد بپذیر ساغر خود>
    text <بد و نیک او بگوید که پناه هر بد است او>
