
text <باده ده آن یار قدح باره را>
  block
    text <باده ده آن یار قدح باره را>
    text <یار ترش روی شکرپاره را>
  block
    text <منگر آن سوی بدین سو گشا>
    text <غمزه غمازه خون خواره را>
  block
    text <دست تو می‌مالد بیچاره وار>
    text <نه به کفش چاره بیچاره را>
  block
    text <خیره و سرگشته و بی‌کار کن>
    text <این خرد پیر همه کاره را>
  block
    text <ای کرمت شاه هزاران کرم>
    text <چشمه فرستی جگر خاره را>
  block
    text <طفل دوروزه چو ز تو بو برد>
    text <می‌کشد او سوی تو گهواره را>
  block
    text <ترک کند دایه و صد شیر را>
    text <ای بدل روغن کنجاره را>
  block
    text <خوب کلیدی در بربسته را>
    text <خوب کمندی دل آواره را>
  block
    text <کار تو این باشد ای آفتاب>
    text <نور فرستی مه و استاره را>
  block
    text <منتظرش باش و چو مه نور گیر>
    text <ترک کن این گنگل و نظاره را>
  block
    text <رحمت تو مهره دهد مار را>
    text <خانه دهد عقرب جراره را>
  block
    text <یاد دهد کار فراموش را>
    text <باد دهد خاطر سیاره را>
  block
    text <هر بت سنگین ز دمش زنده شد>
    text <تا چه دمست آن بت سحاره را>
  block
    text <خامش کن گفت از این عالم است>
    text <ترک کن این عالم غداره را>
