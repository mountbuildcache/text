
text <شکست نرخ شکر را بتم به روی ترش>
  block
    text <شکست نرخ شکر را بتم به روی ترش>
    text <چه باده‌هاست بتم را در آن کدوی ترش>
  block
    text <به قاصد او ترشست و به جان شیرینش>
    text <که نیست در همه اجزاش تای موی ترش>
  block
    text <هزار خمره سرکه عسل شدست از او>
    text <که هست دلبر شیرین دوای خوی ترش>
  block
    text <زهای و هوی ترش‌های ماش خنده گرفت>
    text <حلاوت عجبی یافت‌های و هوی ترش>
  block
    text <ترش چگونه نخندد به زیر لب چو شنید>
    text <که جوی شیر و شکر شد روان به سوی ترش>
  block
    text <ربود سیل ویم دوش و خلق نعره زنان>
    text <میان جوی عسل چیست آن سبوی ترش>
  block
    text <پریر یار مرا جست کان ترش رو کو>
    text <خمار نیست چرا بودش آرزوی ترش>
  block
    text <شتاب و تیز همی‌رفت کو به کو پی من>
    text <چرا کند شکرقند جست و جوی ترش>
  block
    text <گرفته طبله حلوا و بنده را جویان>
    text <که تا ز جایزه شیرین کند گلوی ترش>
  block
    text <عجب نباشد اگر قصد او فنای منست>
    text <همیشه شیرین باشد یقین عدوی ترش>
  block
    text <غلط مکن ترشی نی برای دفع توست>
    text <ز رشک چون تو شکاریست رنگ و بوی ترش>
  block
    text <ز رشک جاه امیرست روترش دربان>
    text <ز رشک روی عروس است روی شوی ترش>
  block
    text <هزار خانه چو زنبور پرعسل داری>
    text <به جان تو که گذر کن ز گفت و گوی ترش>
