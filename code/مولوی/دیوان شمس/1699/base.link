
text <دل را ز من بپوشی یعنی که من ندانم>
  block
    text <دل را ز من بپوشی یعنی که من ندانم>
    text <خط را کنی مسلسل یعنی که من نخوانم>
  block
    text <بر تخته خیالات آن را نه من نبشتم>
    text <چون سر دل ندانم کاندر میان جانم>
  block
    text <از آفتاب بیشم ذرات روح پیشم>
    text <رقصان و ذکرگویان سوی گهرفشانم>
  block
    text <گر نور خود نبودی ذرات کی نمودی>
    text <ای ذره چون گریزی از جذبه عیانم>
  block
    text <پروانه وار عالم پران به گرد شمعم>
    text <فریش می فرستم پریش می ستانم>
  block
    text <در خلوت است عشقی زین شرح شرحه شرحه>
    text <گر شرح عشق خواهی پیش ویت نشانم>
  block
    text <ور زان که در گمانی نقش گمان ز من دان>
    text <زان نقش منکران را در قعر می کشانم>
  block
    text <ور زان که در یقینی دام یقین ز من بین>
    text <زان دام مقبلان را از کفر می رهانم>
  block
    text <ور درد و رنج داری در من نظر کن از وی>
    text <کان تیر رنج نجهد الا که از کمانم>
  block
    text <ور رنج گشت راحت در من نگر همان دم>
    text <می بین که آن نشانه‌ست از لطف بی‌نشانم>
  block
    text <هر جا که این جمال است داد و ستد حلال است>
    text <وان جا که ذوالجلال است من دم زدن نتانم>
