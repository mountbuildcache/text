
text <بار دیگر عزم رفتن کرده‌ای>
  block
    text <بار دیگر عزم رفتن کرده‌ای>
    text <بار دیگر دل چو آهن کرده‌ای>
  block
    text <نی چراغ عشرت ما را مکش>
    text <در چراغ ما تو روغن کرده‌ای>
  block
    text <الله الله کاین جهان از روی خود>
    text <پرگل و نسرین و سوسن کرده‌ای>
  block
    text <الله الله تا نگوید دشمنی>
    text <دوستی و کار دشمن کرده‌ای>
  block
    text <الله الله بندگان را جمع دار>
    text <ای که عالم را تو روشن کرده‌ای>
  block
    text <بار دیگر تو به یک سو می‌نهی>
    text <عشقبازی‌ها که با من کرده‌ای>
  block
    text <الله الله کز نثار آستین>
    text <نفس بد را پاکدامن کرده‌ای>
  block
    text <کان زرکوبان صلاح الدین که تو>
    text <همچو مه از سیم خرمن کرده‌ای>
