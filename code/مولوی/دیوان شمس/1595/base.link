
text <سر قدم کردیم و آخر سوی جیحون تاختیم>
  block
    text <سر قدم کردیم و آخر سوی جیحون تاختیم>
    text <عالمی برهم زدیم و چست و بیرون تاختیم>
  block
    text <چون براق عشق عرشی بود زیر ران ما>
    text <گنبدی کردیم و سوی چرخ گردون تاختیم>
  block
    text <عالم چون را مثال ذره‌ها برهم زدیم>
    text <تا به پیش تخت آن سلطان بی‌چون تاختیم>
  block
    text <فهم و وهم و عقل انسان جملگی در ره بریخت>
    text <چونک از شش حد انسان سخت افزون تاختیم>
  block
    text <چونک در سینور مجنونان آن لیلی شدیم>
    text <سرکش آمد مرکب و از حد مجنون تاختیم>
  block
    text <نفس چون قارون ز سعی ما درون خاک شد>
    text <بعد از آن مردانه سوی گنج قارون تاختیم>
  block
    text <دشت و هامون روح گیرد گر بیابد ذره‌ای>
    text <ز آنچ ما از نور او در دشت و هامون تاختیم>
  block
    text <بس صدف‌های چو گوهر زیر سنگی کوفتیم>
    text <تا به سوی گنج‌های در مکنون تاختیم>
  block
    text <سوی شمع شمس تبریزی به بیشه شیر جان>
    text <بوده پروانه نپنداری که اکنون تاختیم>
