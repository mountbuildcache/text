
text <می بده ای ساقی آخرزمان>
  block
    text <می بده ای ساقی آخرزمان>
    text <ای ربوده عقل‌های مردمان>
  block
    text <خاکیان زین باده بر گردون زدند>
    text <ای می تو نردبان آسمان>
  block
    text <بشکن از باده در زندان غم>
    text <وارهان جان را ز زندان غمان>
  block
    text <تن به سان ریسمان بگداخته>
    text <جان معلق می‌زند بر ریسمان>
  block
    text <ترک ساقی گشت در ده کس نماند>
    text <گرگ ماند و گوسفند و ترکمان>
  block
    text <چون رسید این جا گمانم مست شد>
    text <دل گرفته خوش بغل‌های گمان>
