
text <ای دل تو بگو هستم چون ماهی بر تابه>
  block
    text <ای دل تو بگو هستم چون ماهی بر تابه>
    text <کاستیزه همی‌گیرد او را مگر از لابه>
  block
    text <نی نی تو بنال ای دل زیرا که من مسکین>
    text <بی‌صورت او هستم چون صورت گرمابه>
  block
    text <شد خانه چو زندانم شب خواب نمی‌دانم>
    text <تا او نشود با من همخانه و همخوابه>
  block
    text <حسن تو و عشق من در شهر شده شهره>
    text <برداشته هر مطرب آن بر دف و شبابه>
  block
    text <ای در هوست غرقه هم صوفی و هم خرقه>
    text <هم بنده بیچاره هم خواجه نسابه>
