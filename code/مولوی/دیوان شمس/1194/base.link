
text <گر نه‌ای دیوانه رو مر خویش را دیوانه ساز>
  block
    text <گر نه‌ای دیوانه رو مر خویش را دیوانه ساز>
    text <گر چه صد ره مات گشتی مهره دیگر بباز>
  block
    text <گر چه چون تاری ز زخمش زخمه دیگر بزن>
    text <بازگرد ای مرغ گر چه خسته‌ای از چنگ باز>
  block
    text <چند خانه گم کنی و یاوه گردی گرد شهر>
    text <ور ز شهری نیز یاوه با قلاوزی بساز>
  block
    text <اسب چوبین برتراشیدی که این اسب منست>
    text <گر نه چوبینست اسبت خواجه یک منزل بتاز>
  block
    text <دعوت حق نشنوی آنگه دعاها می‌کنی>
    text <شرم بادت ای برادر زین دعای بی‌نماز>
  block
    text <سر به سر راضی نه‌ای که سر بری از تیغ حق>
    text <کی دهد بو همچو عنبر چونک سیری و پیاز>
  block
    text <گر نیازت را پذیرد شمس تبریزی ز لطف>
    text <بعد از آن بر عرش نه تو چاربالش بهر ناز>
