
text <هله ای دلی که خفته تو به زیر ظل مایی>
  block
    text <هله ای دلی که خفته تو به زیر ظل مایی>
    text <شب و روز در نمازی به حقیقت و غزالی>
  block
    text <مه بدر نور بارد سگ کوی بانگ دارد>
    text <ز برای بانگ هر سگ مگذار روشنایی>
  block
    text <به نماز نان برسته جز نان دگر چه خواهد>
    text <دل همچو بحر باید که گهر کند گدایی>
  block
    text <اگر آن میی که خوردی به سحر نبود گیرا>
    text <بستان میی که یابی ز تفش ز خود رهایی>
  block
    text <به خدا به ذات پاکش که میی است کز حراکش>
    text <برهد تن از هلاکش به سعادت سمایی>
  block
    text <بستان مکن ستیزه تو بدین حیات ریزه>
    text <که حیات کامل آمد ز ورای جان فزایی>
  block
    text <بهلم دگر نگویم که دریغ باشد ای جان>
    text <بر کور یوسفی را حرکات و خودنمایی>
