
text <تو مردی و نظرت در جهان جان نگریست>
  block
    text <تو مردی و نظرت در جهان جان نگریست>
    text <چو باز زنده شدی زین سپس بدانی زیست>
  block
    text <هر آن کسی که چو ادریس مرد و بازآمد>
    text <مدرس ملکوتست و بر غیوب حفیست>
  block
    text <بیا بگو به کدامین ره از جهان رفتی>
    text <و زان طرف به کدامین ره آمدی که خفیست>
  block
    text <رهی که جمله جان‌ها به هر شبی بپرند>
    text <که شهر شهر قفس‌ها به شب ز مرغ تهیست>
  block
    text <چو مرغ پای ببسته‌ست دور می‌نپرد>
    text <به چرخ می‌نرسد وز دوار او عجمیست>
  block
    text <علاقه را چو ببرد به مرگ و بازپرد>
    text <حقیقت و سر هر چیز را ببیند چیست>
  block
    text <خموش باش که پرست عالم خمشی>
    text <مکوب طبل مقالت که گفت طبل تهیست>
