
text <امروز بت خندان می‌بخش کند خنده>
  block
    text <امروز بت خندان می‌بخش کند خنده>
    text <عالم همه خندان شد بگذشت ز حد خنده>
  block
    text <پیوسته حسد بودی پرغصه ولیک این دم>
    text <می‌جوشد و می‌روید از عین حسد خنده>
  block
    text <در من بنگر ای جان تا هر دو سلف خندیم>
    text <کان خنده بی‌پایان آورد مدد خنده>
  block
    text <بربسته و بررسته غرقند در این رسته>
    text <تا با همگان باشد از عین ابد خنده>
  block
    text <تا چند نهان خندم پنهان نکنم زین پس>
    text <هر چند نهان دارم از من بجهد خنده>
  block
    text <ور تو پنهان داری ناموس تو من دانم>
    text <کاندر سر هر مویت درجست دو صد خنده>
  block
    text <هر ذره که می‌پوید بی‌خنده نمی‌روید>
    text <از نیست سوی هستی ما را کی کشد خنده>
  block
    text <خنده پدر و مادر در چرخ درآوردت>
    text <بنمود به هر طورت الطاف احد خنده>
  block
    text <آن دم که دهان خندد در خنده جان بنگر>
    text <کان خنده بی‌دندان در لب بنهد خنده>
