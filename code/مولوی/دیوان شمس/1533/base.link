
text <بیا امروز ما مهمان میریم>
  block
    text <بیا امروز ما مهمان میریم>
    text <بیا تا پیش میر خود بمیریم>
  block
    text <ز مرگ ما جهانی زنده گردد>
    text <ازیرا ما نه قربان حقیریم>
  block
    text <به مرغی جبرئیلی را ببندیم>
    text <به جانی ما جهانی را بگیریم>
  block
    text <سبو بدهیم و دریایی ستانیم>
    text <چرا ما از چنین سودی نفیریم>
  block
    text <غلام ماست ازرق پوش گردون>
    text <غلام خویشتن را چون اسیریم>
  block
    text <چو ما شیریم و شیر شیر خوردیم>
    text <چرا چون یوز مفتون پنیریم>
  block
    text <خمش کن نیست حاجت وانمودن>
    text <به پیش تیر باشی گر چه تیریم>
