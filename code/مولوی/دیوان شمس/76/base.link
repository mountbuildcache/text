
text <آخر بشنید آن مه آه سحر ما را>
  block
    text <آخر بشنید آن مه آه سحر ما را>
    text <تا حشر دگر آمد امشب حشر ما را>
  block
    text <چون چرخ زند آن مه در سینه من گویم>
    text <ای دور قمر بنگر دور قمر ما را>
  block
    text <کو رستم دستان تا دستان بنماییمش>
    text <کو یوسف تا بیند خوبی و فر ما را>
  block
    text <تو لقمه شیرین شو در خدمت قند او>
    text <لقمه نتوان کردن کان شکر ما را>
  block
    text <ما را کرمش خواهد تا در بر خود گیرد>
    text <زین روی دوا سازد هر لحظه گر ما را>
  block
    text <چون بی‌نمکی نتوان خوردن جگر بریان>
    text <می‌زن به نمک هر دم بریان جگر ما را>
  block
    text <بی پای طواف آریم بی‌سر به سجود آییم>
    text <چون بی‌سر و پا کرد او این پا و سر ما را>
  block
    text <بی پای طواف آریم گرد در آن شاهی>
    text <کو مست الست آمد بشکست در ما را>
  block
    text <چون زر شد رنگ ما از سینه سیمینش>
    text <صد گنج فدا بادا این سیم و زر ما را>
  block
    text <در رنگ کجا آید در نقش کجا گنجد>
    text <نوری که ملک سازد جسم بشر ما را>
  block
    text <تشبیه ندارد او وز لطف روا دارد>
    text <زیرا که همی‌داند ضعف نظر ما را>
  block
    text <فرمود که نور من ماننده مصباح است>
    text <مشکات و زجاجه گفت سینه و بصر ما را>
  block
    text <خامش کن تا هر کس در گوش نیارد این>
    text <خود کیست که دریابد او خیر و شر ما را>
