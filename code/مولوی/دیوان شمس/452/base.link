
text <ساقی و سردهی ز لب یارم آرزوست>
  block
    text <ساقی و سردهی ز لب یارم آرزوست>
    text <بدمستی ز نرگس خمارم آرزوست>
  block
    text <هندوی طره‌ات چه رسن باز لولییست>
    text <لولی گری طره طرارم آرزوست>
  block
    text <اندر دلم ز غمزه غماز فتنه‌هاست>
    text <فتنه نشان جادوی بیمارم آرزوست>
  block
    text <زان رو که غدرها و دغاهاش بس خوش‌ست>
    text <غدرش مرا بسوزد غدارم آرزوست>
  block
    text <زان شمع بی‌نظیر که در لامکان بتافت>
    text <پروانه وار سوخته هموارم آرزوست>
  block
    text <گلزار حسن رو بگشا زانک از رخت>
    text <مه شرمسار گشته و گلزارم آرزوست>
  block
    text <بعد از چهار سال نشستیم دو به دو>
    text <یک ره به کوی وصل تو دوچارم آرزوست>
  block
    text <انکار کرد عقل تو وین کار کرده عشق>
    text <انکار سود نیست چو این کارم آرزوست>
  block
    text <رانیم بالش شه و رانی به زخم مار>
    text <با مصطفای حسن در آن غارم آرزوست>
  block
    text <تاتار هجر کرد سیاهی و عنبری>
    text <زان مشک‌های آهوی تاتارم آرزوست>
  block
    text <باریست بر دلم که مرا هیچ بار نیست>
    text <ای شاه بار ده که یکی بارم آرزوست>
  block
    text <عارست ای خفاش تو را ناز آفتاب>
    text <صد سجده من بکرده بر آن عارم آرزوست>
  block
    text <با داردار وعده وصلت رسید صبر>
    text <هجران دو چشم بسته و بر دارم آرزوست>
  block
    text <هست این سپاه عشق تو جان سوز و دلفروز>
    text <و اندر سپاه عشق تو سالارم آرزوست>
  block
    text <دجال هجر بر سرم از غم قیامتیست>
    text <لابد فسون عیسی و تیمارم آرزوست>
  block
    text <مکری بکرد بنده و مکری بکرد وصل>
    text <از مکر توبه کردم مکارم آرزوست>
  block
    text <تا سوی گلشن طرب آیم خراب و مست>
    text <از گلشن وصال تو یک خارم آرزوست>
  block
    text <زان طره‌های زلف کمرساز بنده را>
    text <کز شهر دررمیدم کهسارم آرزوست>
  block
    text <موسی جان بدید درختی ز نور نار>
    text <آن شعله درخت و از آن نارم آرزوست>
  block
    text <تبریز چون بهشت ز دیدار شمس دین>
    text <اندر بهشت رفته و دیدارم آرزوست>
