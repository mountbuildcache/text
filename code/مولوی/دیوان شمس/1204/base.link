
text <عشق گزین عشق و در او کوکبه می‌ران و مترس>
  block
    text <عشق گزین عشق و در او کوکبه می‌ران و مترس>
    text <ای دل تو آیت حق مصحف کژ خوان و مترس>
  block
    text <جانوری لاجرم از فرقت جان می‌لرزی>
    text <ری بهل و واو بهل شو همگی جان و مترس>
  block
    text <چون تو گمانی ابدا خایفی از روز یقین>
    text <عین گمان را تو به سر عین یقین دان و مترس>
  block
    text <در دل کان نقد زری غایبی از دیدن خود>
    text <رقص کنان شعله زنان برجه از این کار و مترس>
  block
    text <دل ز تو برهان طلبد سایه برهان نه تویی>
    text <بر مثل سایه برو باز به برهان و مترس>
  block
    text <سایه که فانی کندش طلعت خورشید بقا>
    text <سایه مخوانش تو دگر عبرت ماکان و مترس>
