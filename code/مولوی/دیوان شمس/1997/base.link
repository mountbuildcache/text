
text <هر که را گشت سر از غایت برگردیدن>
  block
    text <هر که را گشت سر از غایت برگردیدن>
    text <ساکنان را همه سرگشته تواند دیدن>
  block
    text <هر کی از ضعف خود اندر رخ مردان نگرد>
    text <بر دو چشم کژ او فرض بود خندیدن>
  block
    text <هر کی صفرا شودش غالب از شیرینی>
    text <تلخ گردد دهنش گاه شکر خاییدن>
  block
    text <عقل میدانی او خود خر لنگ افتاده است>
    text <در براق احدی دید کسی لنگیدن>
  block
    text <ای کسی کز حدثان در حدثی افتادی>
    text <چون چنینی تو روا نیست تو را جنبیدن>
  block
    text <باید اول ز حدث سوی قدم پیوستن>
    text <وانگهان بر قدمش نیمچه‌ای ببریدن>
  block
    text <خانه شاه بزن نقب اگر نقب زنی>
    text <گوهری دزد از آن خانه گه دزدیدن>
  block
    text <من علامات گهر گفتم لیکن چه کنم>
    text <کورموشی چو ندارد نظر بگزیدن>
  block
    text <شمس تبریز سخن‌های تو می بخشد چشم>
    text <لیک کو گوش که داند سخنت بشنیدن>
