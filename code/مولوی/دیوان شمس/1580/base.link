
text <تا دلبر خویش را نبینیم>
  block
    text <تا دلبر خویش را نبینیم>
    text <جز در تک خون دل نشینیم>
  block
    text <ما به نشویم از نصیحت>
    text <چون گمره عشق آن بهینیم>
  block
    text <اندر دل درد خانه داریم>
    text <درمان نبود چو همچنینیم>
  block
    text <در حلقه عاشقان قدسی>
    text <سرحلقه چو گوهر نگینیم>
  block
    text <حاشا که ز عقل و روح لافیم>
    text <آتش در ما اگر همینیم>
  block
    text <گر از عقبات روح جستی>
    text <مستانه مرو که در کمینیم>
  block
    text <چون فتنه نشان آسمانیم>
    text <چون است که فتنه زمینیم>
  block
    text <چون ساده‌تر از روان پاکیم>
    text <پرنقش چرا مثال چینیم>
  block
    text <پژمرده شود هزار دولت>
    text <ما تازه و تر چو یاسمینیم>
  block
    text <گر متهمیم پیش هستی>
    text <اندر تتق فنا امینیم>
  block
    text <ما پشت بدین وجود داریم>
    text <کاندر شکم فنا جنینیم>
  block
    text <تبریز ببین چه تاجداریم>
    text <زان سر که غلام شمس دینیم>
