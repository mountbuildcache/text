
text <این چنین پابند جان میدان کیست>
  block
    text <این چنین پابند جان میدان کیست>
    text <ما شدیم از دست این دستان کیست>
  block
    text <می‌دود چون گوی زرین آفتاب>
    text <ای عجب اندر خم چوگان کیست>
  block
    text <آفتابا راه زن راهت نزد>
    text <چون زند داند که این ره آن کیست>
  block
    text <سیب را بو کرد موسی جان بداد>
    text <بازجو آن بو ز سیبستان کیست>
  block
    text <چشم یعقوبی از این بو باز شد>
    text <ای خدا این بوی از کنعان کیست>
  block
    text <خاک بودیم این چنین موزون شدیم>
    text <خاک ما زر گشت در میزان کیست>
  block
    text <بر زر ما هر زمان مهر نوست>
    text <تا بداند زر که او از کان کیست>
  block
    text <جمله حیرانند و سرگردان عشق>
    text <ای عجب این عشق سرگردان کیست>
  block
    text <جمله مهمانند در عالم ولیک>
    text <کم کسی داند که او مهمان کیست>
  block
    text <نرگس چشم بتان ره می‌زند>
    text <آب این نرگس ز نرگسدان کیست>
  block
    text <جسم‌ها شب خالی از ما روز پر>
    text <ما و من چون گربه در انبان کیست>
  block
    text <هر کسی دستک زنان کای جان من>
    text <و آنک دستک زن کند او جان کیست>
  block
    text <شمس تبریزی که نور اولیاست>
    text <با چنان عز و شرف سلطان کیست>
