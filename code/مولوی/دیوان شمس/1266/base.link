
text <روحیست بی‌نشان و ما غرقه در نشانش>
  block
    text <روحیست بی‌نشان و ما غرقه در نشانش>
    text <روحیست بی‌مکان و سر تا قدم مکانش>
  block
    text <خواهی که تا بیابی یک لحظه‌ای مجویش>
    text <خواهی که تا بدانی یک لحظه‌ای مدانش>
  block
    text <چون در نهانش جویی دوری ز آشکارش>
    text <چون آشکار جویی محجوبی از نهانش>
  block
    text <چون ز آشکار و پنهان بیرون شدی به برهان>
    text <پاها دراز کن خوش می‌خسب در امانش>
  block
    text <چون تو ز ره بمانی جانی روانه گردد>
    text <وانگه چه رحمت آید از جان و از روانش>
  block
    text <ای حبس کرده جان را تا کی کشی عنان را>
    text <درتاز درجهانش اما نه در جهانش>
  block
    text <بی‌حرص کوب پایی از کوری حسد را>
    text <زیرا حسد نگوید از حرص ترجمانش>
  block
    text <آخر ز بهر دو نان تا کی دوی چو دونان>
    text <و آخر ز بهر سه نان تا کی خوری سنانش>
