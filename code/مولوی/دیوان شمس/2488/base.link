
text <ای که غریب آتشی در دل و جان ما زدی>
  block
    text <ای که غریب آتشی در دل و جان ما زدی>
    text <آتش دل مقیم شد تو به سفر چرا شدی>
  block
    text <آتش تو مقیم شد با دل من ندیم شد>
    text <آتش خویش را بگو کآب حیات آمدی>
  block
    text <چاشنی خیال تو می‌بدرد دل مرا>
    text <ای غم او چو شکری ای دل من چو کاغذی>
  block
    text <شمع بدان صبور شد تا همگیش نور شد>
    text <نور به است از همه خاصه که نور سرمدی>
  block
    text <نور دمی که عاق شد طالب روح طاق شد>
    text <ماه مرا محاق شد بی‌مه فضل ایزدی>
  block
    text <بازرسید آیتی از طرف عنایتی>
    text <وحدت بی‌نهایتی گشت امام و مقتدی>
  block
    text <بست پلنگ قهر را بازگشاد مهر را>
    text <قبه ببست شهر را شهر برست از بدی>
