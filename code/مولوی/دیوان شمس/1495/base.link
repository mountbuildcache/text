
text <اگر تو نیستی در عاشقی خام>
  block
    text <اگر تو نیستی در عاشقی خام>
    text <بیا مگریز از یاران بدنام>
  block
    text <تو آن مرغی که میل دانه داری>
    text <نباشد در جهان یک دانه بی‌دام>
  block
    text <مکن ناموس و با قلاش بنشین>
    text <که پیش عاشقان چه خاص و چه عام>
  block
    text <اگر ناموس راه تو بگیرد>
    text <بکش او را و خونش را بیاشام>
  block
    text <که این سودا هزاران ناز دارد>
    text <مکن ناز و بکش ناز و بیارام>
  block
    text <حریفا اندر آتش صبر می کن>
    text <که آتش آب می گردد به ایام>
  block
    text <نشان ده راه خمخانه که مستم>
    text <که دادم من جهانی را به یک جام>
  block
    text <برادر کوی قلاشان کدام است>
    text <اگر در بسته باشد رفتم از بام>
  block
    text <به پیش پیر میخانه بمیرم>
    text <زهی مرگ و زهی برگ و سرانجام>
