
text <گرمی مجوی الا از سوزش درونی>
  block
    text <گرمی مجوی الا از سوزش درونی>
    text <زیرا نگشت روشن دل ز آتش برونی>
  block
    text <بیمار رنج باید تا شاه غیب آید>
    text <در سینه درگشاید گوید ز لطف چونی>
  block
    text <آن نافه‌های آهو و آن زلف یار خوش خو>
    text <آن را تو در کمی جو کان نیست در فزونی>
  block
    text <تا آدمی نمیرد جان ملک نگیرد>
    text <جز کشته کی پذیرد عشق نگار خونی>
  block
    text <عشقش بگفته با تو یا ما رویم یا تو>
    text <ساکن مباش تا تو در جنبش و سکونی>
  block
    text <بر دل چو زخم راند دل سر جان بداند>
    text <آنگه نه عیب ماند در نفس و نی حرونی>
  block
    text <غم چون تو را فشارد تا از خودت برآرد>
    text <پس بر تو نور بارد از چرخ آبگونی>
  block
    text <در عین درد بنشین هر لحظه دوست می‌بین>
    text <آخر چرا تو مسکین اندر پی فسونی>
  block
    text <تبریز جان فزودی چون شمس حق نمودی>
    text <از وی خجسته بودی پیوسته نی کنونی>
