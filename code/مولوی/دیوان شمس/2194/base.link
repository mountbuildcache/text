
text <آن وعده که کرده‌ای مرا کو>
  block
    text <آن وعده که کرده‌ای مرا کو>
    text <این جا منم و تو وانما کو>
  block
    text <با جمله پلاس خوش نباشد>
    text <آن عهد پلاس را وفا کو>
  block
    text <لب بسته چو بوبک ربابی>
    text <آن داد و گشاد و آن عطا کو>
  block
    text <ای وعده تو چو صبح صادق>
    text <آن شمع و چراغ و آن ضیا کو>
  block
    text <تا چند ز ناسزا و دشنام>
    text <آن دلداری و آن سزا کو>
  block
    text <خیزید به سوی من کشیدش>
    text <ای طایفه یاری شما کو>
  block
    text <ای سنگ دلان جواب گویید>
    text <کان کان عقیق و کیمیا کو>
  block
    text <یا سحر نمود و چشم ما بست>
    text <آن ساحر و آن گره گشا کو>
  block
    text <یا پر بگشاد و در هوا رفت>
    text <ای مرغ ضمیر آن هوا کو>
  block
    text <والله که نرفت و رفتنی نیست>
    text <ماییم ز خویش رفته ما کو>
  block
    text <ماکو به همان طرف که انداخت>
    text <ای در کف صنع ما چو ماکو>
  block
    text <هین مشک سخن بنه به جو رو>
    text <می‌خواندت آب کان سقا کو>
