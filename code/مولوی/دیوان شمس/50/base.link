
text <ای بگرفته از وفا گوشه کران چرا چرا>
  block
    text <ای بگرفته از وفا گوشه کران چرا چرا>
    text <بر من خسته کرده‌ای روی گران چرا چرا>
  block
    text <بر دل من که جای تست کارگه وفای تست>
    text <هر نفسی همی‌زنی زخم سنان چرا چرا>
  block
    text <گوهر نو به گوهری برد سبق ز مشتری>
    text <جان و جهان همی‌بری جان و جهان چرا چرا>
  block
    text <چشمه خضر و کوثری ز آب حیات خوشتری>
    text <ز آتش هجر تو منم خشک دهان چرا چرا>
  block
    text <مهر تو جان نهان بود مهر تو بی‌نشان بود>
    text <در دل من ز بهر تو نقش و نشان چرا چرا>
  block
    text <گفت که جان جان منم دیدن جان طمع مکن>
    text <ای بنموده روی تو صورت جان چرا چرا>
  block
    text <ای تو به نور مستقل وی ز تو اختران خجل>
    text <بس دودلی میان دل ز ابر گمان چرا چرا>
