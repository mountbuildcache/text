
text <آه که آن صدر سرا می‌ندهد بار مرا>
  block
    text <آه که آن صدر سرا می‌ندهد بار مرا>
    text <می‌نکند محرم جان محرم اسرار مرا>
  block
    text <نغزی و خوبی و فرش آتش تیز نظرش>
    text <پرسش همچون شکرش کرد گرفتار مرا>
  block
    text <گفت مرا مهر تو کو رنگ تو کو فر تو کو>
    text <رنگ کجا ماند و بو ساعت دیدار مرا>
  block
    text <غرقه جوی کرمم بنده آن صبحدمم>
    text <کان گل خوش بوی کشد جانب گلزار مرا>
  block
    text <هر که به جوبار بود جامه بر او بار بود>
    text <چند زیانست و گران خرقه و دستار مرا>
  block
    text <ملکت و اسباب کز این ماه رخان شکرین>
    text <هست به معنی چو بود یار وفادار مرا>
  block
    text <دستگه و پیشه تو را دانش و اندیشه تو را>
    text <شیر تو را بیشه تو را آهوی تاتار مرا>
  block
    text <نیست کند هست کند بی‌دل و بی‌دست کند>
    text <باده دهد مست کند ساقی خمار مرا>
  block
    text <ای دل قلاش مکن فتنه و پرخاش مکن>
    text <شهره مکن فاش مکن بر سر بازار مرا>
  block
    text <گر شکند پند مرا زفت کند بند مرا>
    text <بر طمع ساختن یار خریدار مرا>
  block
    text <بیش مزن دم ز دوی دو دو مگو چون ثنوی>
    text <اصل سبب را بطلب بس شد از آثار مرا>
