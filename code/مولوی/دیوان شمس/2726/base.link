
text <ای دیده ز نم زبون نگشتی>
  block
    text <ای دیده ز نم زبون نگشتی>
    text <وی دل ز فراق خون نگشتی>
  block
    text <وی عقل مگر تو سنگ جانی>
    text <چون مایه صد جنون نگشتی>
  block
    text <این یک هنرت هزار ارزد>
    text <کز عشق به هر فسون نگشتی>
  block
    text <لیک از تو شکایت است دل را>
    text <کز ناله چو ارغنون نگشتی>
  block
    text <ز اندیشه دوست بو نبردی>
    text <ز اندیشه خود فزون نگشتی>
  block
    text <زان گرم نگشته‌ای ز خورشید>
    text <کز خانه تن برون نگشتی>
  block
    text <چون گردش آفتاب دیدی>
    text <ماننده ذره چون نگشتی>
  block
    text <چون آب حیات خضر دیدی>
    text <چون صافی و آبگون نگشتی>
  block
    text <مرغ زیرک به پای آویخت>
    text <شکر است که ذوفنون نگشتی>
  block
    text <زان درس جماد علم آموخت>
    text <تو مردم یعلمون نگشتی>
  block
    text <شمس تبریز جان جان‌ها>
    text <ز اول بده ای کنون نگشتی>
