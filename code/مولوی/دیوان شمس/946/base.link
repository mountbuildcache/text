
text <میان باغ گل سرخ‌های و هو دارد>
  block
    text <میان باغ گل سرخ‌های و هو دارد>
    text <که بو کنید دهان مرا چه بو دارد>
  block
    text <پیاله‌ای به من آورد لاله که بخوری>
    text <خورم چرا نخورم بنده هم گلو دارد>
  block
    text <گلو چه حاجت می‌نوش بی‌گلو و دهان>
    text <رحیق غیب که طعم سقا همو دارد>
  block
    text <چو سال سال نشاطست و روز روز طرب>
    text <خنک مرا و کسی را که عیش خو دارد>
  block
    text <چرا مقیم نباشد چو ما به مجلس گل>
    text <کسی که ساقی باقی ماه رو دارد>
  block
    text <به آفتاب جلالت که ذره ذره عشق>
    text <نهان به زیر قبا ساغر و کدو دارد>
  block
    text <سؤال کردم از گل که بر که می‌خندی>
    text <جواب داد بدان زشت کو دو شو دارد>
  block
    text <غلام کور که او را دو خواجه می‌باید>
    text <چو سگ همیشه مقام او میان کو دارد>
  block
    text <سؤال کردم از خار کاین سلاح تو چیست>
    text <جواب داد که گلزار صد عدو دارد>
  block
    text <هزار بار چمن را بسوخت و بازآراست>
    text <چه عشق دارد با ما چه جست و جو دارد>
  block
    text <ز شمس مفخر تبریز پرس کاین از چیست>
    text <وگر چه دفع دهد دم مخور که او دارد>
