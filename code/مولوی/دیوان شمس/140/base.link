
text <درد ما را در جهان درمان مبادا بی‌شما>
  block
    text <درد ما را در جهان درمان مبادا بی‌شما>
    text <مرگ بادا بی‌شما و جان مبادا بی‌شما>
  block
    text <سینه‌های عاشقان جز از شما روشن مباد>
    text <گلبن جان‌های ما خندان مبادا بی‌شما>
  block
    text <بشنو از ایمان که می‌گوید به آواز بلند>
    text <با دو زلف کافرت کایمان مبادا بی‌شما>
  block
    text <عقل سلطان نهان و آسمان چون چتر او>
    text <تاج و تخت و چتر این سلطان مبادا بی‌شما>
  block
    text <عشق را دیدم میان عاشقان ساقی شده>
    text <جان ما را دیدن ایشان مبادا بی‌شما>
  block
    text <جان‌های مرده را ای چون دم عیسی شما>
    text <ملک مصر و یوسف کنعان مبادا بی‌شما>
  block
    text <چون به نقد عشق شمس الدین تبریزی خوشم>
    text <رخ چو زر کردم بگفتم کان مبادا بی‌شما>
