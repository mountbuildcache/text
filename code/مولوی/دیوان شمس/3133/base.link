
text <حدی نداری در خوش لقایی>
  block
    text <حدی نداری در خوش لقایی>
    text <مثلی نداری در جان فزایی>
  block
    text <بر وعده تو بر نجده تو>
    text <که م دوش گفتی هی تو کجایی>
  block
    text <کردم کرانه ز اهل زمانه>
    text <رفتم به خانه تا تو بیایی>
  block
    text <نزلت چشیدم رویت ندیدم>
    text <آن قرص مه را کی می‌نمایی>
  block
    text <ماهی کمالی آب زلالی>
    text <جاه و جلالی کان عطایی>
  block
    text <امروز مستم مجنون پرستم>
    text <بگرفت دستم دست خدایی>
  block
    text <ای ساقی شه هین الله الله>
    text <افزون ده آن می چون مرتضایی>
  block
    text <یک گوشه جان ماندست پیچان>
    text <و آن پیچش از تو یابد رهایی>
  block
    text <جنگ است نیمم با نیم دیگر>
    text <هین صلح شان ده تا چند پایی>
  block
    text <زاغی و بازی در یک قفس شد>
    text <و از زخم هر دو در ابتلایی>
  block
    text <بگشا قفس را تا ره شودشان>
    text <جنگی نماند چون در گشایی>
  block
    text <نفسی و عقلی در سینه ما>
    text <در جنگ و محنت مست خدایی>
  block
    text <گر جنگ خواهی درشان فروبند>
    text <ور نی بکن شان یک دم سقایی>
  block
    text <در آب افکن چون مهد موسی>
    text <این جان ما را چون جان مایی>
  block
    text <تا کش نیاید فرعون ملعون>
    text <نی آن عوانان اندر دغایی>
  block
    text <در آب رقصان مهد لطیفش>
    text <از خوف رسته وز بی‌نوایی>
  block
    text <فرعون اکنون بشناسد او را>
    text <کز راه آب او کرد ارتقایی>
  block
    text <تو میر آبی و آن آب قایم>
    text <داد و دهش را دایم سزایی>
  block
    text <در خانه موسی در خوف جان بد>
    text <در آب بودش امن بقایی>
  block
    text <هر چیز زنده از آب باشد>
    text <کب است ما را نقل سمایی>
  block
    text <تو آب آبی تو تاب تابی>
    text <آب از تو یابد لطف و روایی>
  block
    text <قارون نعمت طماع گردد>
    text <در بخشش تو گیرد گدایی>
  block
    text <جز در گدایی کس این نیابد>
    text <ناموس کم کن با کبریایی>
  block
    text <گیرنده خواهد جوینده خواهد>
    text <ناموس آرد جان را جدایی>
  block
    text <خاموش کردم لیکن روانم>
    text <در اندرونم گشته‌ست نایی>
