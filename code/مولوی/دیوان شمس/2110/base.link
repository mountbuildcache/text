
text <بانگ برآمد ز خرابات من>
  block
    text <بانگ برآمد ز خرابات من>
    text <چرخ دوتا شد ز مناجات من>
  block
    text <عاقبت امر ظفر دررسید>
    text <یار درآمد به مراعات من>
  block
    text <یا رب یا رب که چه سان می‌کند>
    text <دلبر بی‌کفو مکافات من>
  block
    text <طاعت و ایمان کند آن کیمیا>
    text <غفلت و انکار و جنایات من>
  block
    text <قصر دهد از پی تقصیر من>
    text <زله دهد از پی زلات من>
  block
    text <جوش نهد در دل دریا و کوه>
    text <از تبش روز ملاقات من>
  block
    text <گر نبدی پرده خیالات خلق>
    text <سوخته بودی ز خیالات من>
  block
    text <در سپه جان زندی زلزله>
    text <طبل و علم نعره و هیهات من>
  block
    text <در افق چرخ زدی شعله‌ها>
    text <نیم شبان آتش میقات من>
