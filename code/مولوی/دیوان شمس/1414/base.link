
text <درخت و آتشی دیدم ندا آمد که جانانم>
  block
    text <درخت و آتشی دیدم ندا آمد که جانانم>
    text <مرا می خواند آن آتش مگر موسی عمرانم>
  block
    text <دخلت التیه بالبلوی و ذقت المن و السلوی>
    text <چهل سال است چون موسی به گرد این بیابانم>
  block
    text <مپرس از کشتی و دریا بیا بنگر عجایب‌ها>
    text <که چندین سال من کشتی در این خشکی همی‌رانم>
  block
    text <بیا ای جان تویی موسی وین قالب عصای تو>
    text <چو برگیری عصا گردم چو افکندیم ثعبانم>
  block
    text <تویی عیسی و من مرغت تو مرغی ساختی از گل>
    text <چنانک دردمی در من چنان در اوج پرانم>
  block
    text <منم استون آن مسجد که مسند ساخت پیغامبر>
    text <چو او مسند دگر سازد ز درد هجر نالانم>
  block
    text <خداوند خداوندان و صورت ساز بی‌صورت>
    text <چه صورت می کشی بر من تو دانی من نمی‌دانم>
  block
    text <گهی سنگم گهی آهن زمانی آتشم جمله>
    text <گهی میزان بی‌سنگم گهی هم سنگ و میزانم>
  block
    text <زمانی می چرم این جا زمانی می چرند از من>
    text <گهی گرگم گهی میشم گهی خود شکل چوپانم>
  block
    text <هیولایی نشان آمد نشان دایم کجا ماند>
    text <نه این ماند نه آن ماند بداند آن من آنم>
