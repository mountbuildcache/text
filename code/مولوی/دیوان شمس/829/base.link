
text <هر چه دلبر کرد ناخوش چون بود>
  block
    text <هر چه دلبر کرد ناخوش چون بود>
    text <هر چه کشت افزاست آتش چون بود>
  block
    text <نقش‌هایی که نگارد آن نگار>
    text <عقل آن را جز که مفرش چون بود>
  block
    text <شربتی را کو به مست خود دهد>
    text <جز لطیف و پاک و دلکش چون بود>
  block
    text <کشتی شش گوشه‌ست این شش جهت>
    text <بحر بی‌پایان در این شش چون بود>
  block
    text <نرگس چشمی کز این بحر آب یافت>
    text <در شناس بحر اعمش چون بود>
  block
    text <چون گشادی یافت چشمی در رضا>
    text <از سخط هر لحظه اخفش چون بود>
  block
    text <هین خموش و از خمول حق بترس>
    text <مؤمن اقبال مرعش چون بود>
