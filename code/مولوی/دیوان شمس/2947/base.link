
text <یا من عجب فتادم یا تو عجب فتادی>
  block
    text <یا من عجب فتادم یا تو عجب فتادی>
    text <چندین قدح بخوردی جامی به من ندادی>
  block
    text <تو از شراب مستی من هم ز بوی مستم>
    text <بو نیز نیست اندک در بزم کیقبادی>
  block
    text <بسیار عاشقان را کشتی تو بی‌گناهی>
    text <در رنج و غم نکشتی کشتی ز ذوق و شادی>
  block
    text <ای تو گشاد عالم ای تو مراد آدم>
    text <خانه چرا گرفتی در کوی بی‌مرادی>
  block
    text <زیرا چراغ روشن در ظلمت شب آید>
    text <درمان به درد آید این است اوستادی>
  block
    text <بستی زبان و گوشم تا جز غمت ننوشم>
    text <نی نکته عمیدی نی گفته عمادی>
  block
    text <تبریز شمس دین را خدمت رسان ز مستان>
    text <سجده کن و بگویش اوحشت یا فؤادی>
