
text <بکش بکش که چه خوش می‌کشی بیار بیار>
  block
    text <بکش بکش که چه خوش می‌کشی بیار بیار>
    text <هزیمتان ره عشق را قطار قطار>
  block
    text <کنار بازگشادست عشق از مستی>
    text <رسید دلشدگان را گه کنار کنار>
  block
    text <ز دست خویش از آن ساغری که می‌دانی>
    text <اگر چه نیک خرابم بیا بیار بیار>
  block
    text <قرار دولت او خواه و از قرار مپرس>
    text <که نیست از رخ او در دلم قرار قرار>
  block
    text <نگار کردن چون اشک بر رخ عاشق>
    text <حلاوتیست در آن رو که زد نگار نگار>
  block
    text <ایا کسی که درافتاده‌ای به چنگالش>
    text <ز چنگ دوست رهیدن طمع مدار مدار>
  block
    text <تو خون بدی وز عشقش چو شیر جوشیدی>
    text <چو شیر خون نشود تو از این گذار گذار>
  block
    text <برو به باده مخدوم شمس دین آمیز>
    text <که نیست باده تبریز را خمار خمار>
