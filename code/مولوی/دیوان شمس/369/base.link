
text <در شهر شما یکی نگاریست>
  block
    text <در شهر شما یکی نگاریست>
    text <کز وی دل و عقل بی‌قراریست>
  block
    text <هر نفسی را از او نصیبیست>
    text <هر باغی را از او بهاریست>
  block
    text <در هر کویی از او فغانیست>
    text <در هر راهی از او غباریست>
  block
    text <در هر گوشی از او سماعیست>
    text <هر چشم از او در اعتباریست>
  block
    text <در کار شوید ای حریفان>
    text <کاین جا ما را عظیم کاریست>
  block
    text <پنهان یاری به گوش من گفت>
    text <کاین جا پنهان لطیف یاریست>
  block
    text <او بد که به این طریق می‌گفت>
    text <کز تعبیه‌هاش دل نزاریست>
  block
    text <او بود رسول خویش و مرسل>
    text <کان لهجه از آن شهریاریست>
  block
    text <نوحست و امان غرقگانست>
    text <روحست و نهان و آشکاریست>
  block
    text <گرد ترشان مگرد زین پس>
    text <چون پهلوی تو شکرنثاریست>
  block
    text <گرد شکران طبع کم گرد>
    text <کان شهوت نیز برگذاریست>
  block
    text <این جا شکریست بی‌نهایت>
    text <این جا سر وقت پایداریست>
  block
    text <خاموش کن ای دل و مپندار>
    text <کو را حدیست یا کناریست>
