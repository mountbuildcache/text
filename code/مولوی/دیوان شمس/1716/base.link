
text <امشب جان را ببر از تن چاکر تمام>
  block
    text <امشب جان را ببر از تن چاکر تمام>
    text <تا نبود در جهان بیش مرا نقش و نام>
  block
    text <این دم مست توام رطل دگر دردهم>
    text <تا بشوم محو تو از دو جهان والسلام>
  block
    text <چون ز تو فانی شدم و آنچ تو دانی شدم>
    text <گیرم جام عدم می کشمش جام جام>
  block
    text <جان چو فروزد ز تو شمع بروزد ز تو>
    text <گر بنسوزد ز تو جمله بود خام خام>
  block
    text <این نفسم دم به دم درده باده عدم>
    text <چون به عدم درشدم خانه ندانم ز بام>
  block
    text <چون عدمت می فزود جان کندت صد سجود>
    text <ای که هزاران وجود مر عدمت را غلام>
  block
    text <باده دهم طاس طاس ده ز وجودم خلاص>
    text <باده شد انعام خاص عقل شد انعام عام>
  block
    text <موج برآر از عدم تا برباید مرا>
    text <بر لب دریا به ترس چند روم گام گام>
  block
    text <دام شهم شمس دین صید به تبریز کرد>
    text <من چو به دام اندرم نیست مرا ترس دام>
