
text <دگربار این دلم آتش گرفتست>
  block
    text <دگربار این دلم آتش گرفتست>
    text <رها کن تا بگیرد خوش گرفتست>
  block
    text <بسوز ای دل در این برق و مزن دم>
    text <که عقلم ابر سوداوش گرفتست>
  block
    text <دگربار این دلم خوابی بدیدست>
    text <که خون دل همه مفرش گرفتست>
  block
    text <چو سایه کل فنا گردم ازیرا>
    text <جهان خورشید لشکرکش گرفتست>
  block
    text <دلم هر شب به دزدی و خیانت>
    text <ز لعل بار سلطان وش گرفتست>
  block
    text <کجا پنهان شود دزدی دزدی>
    text <که مال خصم زیر کش گرفتست>
  block
    text <بسی جان که همی‌پرد ز قالب>
    text <ولی پایش حریف کش گرفتست>
  block
    text <ز ذوق زخم تیرش این دل من>
    text <به دندان گوشه ترکش گرفتست>
