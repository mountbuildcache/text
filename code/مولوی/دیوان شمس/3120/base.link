
text <اگر چه لطیفی و زیبالقایی>
  block
    text <اگر چه لطیفی و زیبالقایی>
    text <به جان بقا رو ز جان هوایی>
  block
    text <هوا گاه سردست و گه گرم و سوزان>
    text <وفا زو چه جویی ببین بی‌وفایی>
  block
    text <بدن را قفس دان و جان مرغ پران>
    text <قفس حاضر آمد تو جانا کجایی>
  block
    text <در آفاق گردون زمانی پریدی>
    text <گذشتی بدان شه که او را سزایی>
  block
    text <جهان چون تو مرغی ندید و نبیند>
    text <که هم فوق بامی و هم در سرایی>
  block
    text <گهی پا زنی بر سر تاجداران>
    text <گهی درروی در پلاس گدایی>
  block
    text <گهی آفتابی بتابی جهان را>
    text <گهی همچو برقی زمانی نپایی>
  block
    text <تو کان نباتی و دل‌ها چو طوطی>
    text <تو صحرای سبزی و جان‌ها چرایی>
  block
    text <از این‌ها گذشتم مبر سایه از ما>
    text <که در باغ دولت گل و سرو مایی>
  block
    text <اگر بر دل ما دو صد قفل باشد>
    text <کلیدی فرستی و در را گشایی>
  block
    text <درآ در دل ما که روشن چراغی>
    text <درآ در دو دیده که خوش توتیایی>
  block
    text <اگر لشکر غم سیاهی درآرد>
    text <تو خورشید رزمی و صاحب لوایی>
  block
    text <شدم در گلستان و با گل بگفتم>
    text <جهاز از کی داری که لعلین قبایی>
  block
    text <مرا گفت بو کن به بو خود شناسی>
    text <چو مجنون عشقی و صاحب صفایی>
  block
    text <چو مجنون بیامد به وادی لیلی>
    text <که یابد نسیمش ز باد صبایی>
  block
    text <بگفتند لیلی شما را بقا باد>
    text <ببین بر تبارش لباس عزایی>
  block
    text <پس آن تلخکامه بدرید جامه>
    text <بغلطید در خون ز بی‌دست و پایی>
  block
    text <همی‌کوفت سر را به هر سنگ و هر در>
    text <بسی کرد نوحه بسی دست خایی>
  block
    text <همی‌کوفت بر سر که تاجت کجا شد>
    text <همی‌کوفت بر دل که صید بلایی>
  block
    text <درازست قصه تو خود این بدانی>
    text <تپش‌های ماهی ز بی‌استقایی>
  block
    text <چو با خویش آمد بپرسید مجنون>
    text <که گورش نشان ده که بادش فضایی>
  block
    text <بگفتند شب بود و تاریک و گم شد>
    text <بس افتد از این‌ها ز س القضایی>
  block
    text <ندا کرد مجنون قلاوز دارم>
    text <مرا بوی لیلی کند ره نمایی>
  block
    text <چو یعقوب وقتم یقین بوی یوسف>
    text <ز صدساله راهم رساند دوایی>
  block
    text <مشام محمد به ما داد صله>
    text <کشیم از یمن خوش نسیم خدایی>
  block
    text <ز هر گور کف کف همی‌برد خاکی>
    text <به بینی و می‌جست از آن مشک سایی>
  block
    text <مثال مریدی که او شیخ جوید>
    text <کشد از دهان‌ها دم اولیایی>
  block
    text <بجو بوی حق از دهان قلندر>
    text <به جد چون بجویی یقین محرم آیی>
  block
    text <ز جرعه‌ست آن بو نه از خاک تیره>
    text <که در خاک افتاد جرعه ولایی>
  block
    text <به مجنون تو بازآ و این را رها کن>
    text <که شد خیره چشمم ز شمس ضیایی>
  block
    text <ضعیفست در قرص خورشید چشمم>
    text <ولی مه دهد بر شعاعش گوایی>
  block
    text <کجا عشق ذوالنون کجا عشق مجنون>
    text <ولی این نشانست از کبریایی>
  block
    text <چو موسی که نگرفت پستان دایه>
    text <که با شیر مادر بدش آشنایی>
  block
    text <ز صد گور بو کرد مجنون و بگذشت>
    text <که در بوشناسی بدش اوستایی>
  block
    text <چراغیست تمییز در سینه روشن>
    text <رهاند تو را از فریب و دغایی>
  block
    text <بیاورد بویش سوی گور لیلی>
    text <بزد نعره و اوفتاد آن فنایی>
  block
    text <همان بو شکفتش همان بو بکشتش>
    text <به یک نفخه حشری به یک نفخه لایی>
  block
    text <به لیلی رسید او به مولی رسد جان>
    text <زمین شد زمینی سما شد سمایی>
  block
    text <شما را هوای خدای است لیکن>
    text <خدا کی گذارد شما را شمایی>
  block
    text <گروهی ز پشه که جویند صرصر>
    text <بود جذب صرصر که کرد اقتضایی>
  block
    text <که صرصر به پشه دل شیر بخشد>
    text <رهاند ز خویشش به حسن الجزایی>
  block
    text <بیان کردمی رونق لاله زارش>
    text <ولی برنتابد دل لالکایی>
  block
    text <چمن خود بگوید تو را بی‌زبانی>
    text <صلا در چمن رو که اصل صلایی>
