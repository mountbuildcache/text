
text <پرکندگی از نفاق خیزد>
  block
    text <پرکندگی از نفاق خیزد>
    text <پیروزی از اتفاق خیزد>
  block
    text <تو ناز کنی و یار تو ناز>
    text <چون ناز دو شد طلاق خیزد>
  block
    text <ور زان که نیاز پیش آری>
    text <صد وصلت و صد عناق خیزد>
  block
    text <از ناز شود ولایتی تنگ>
    text <در دل سفر عراق خیزد>
  block
    text <تو خون تکبر ار نریزی>
    text <خون جوش کند خناق خیزد>
  block
    text <رو دردی ناز را بپالا>
    text <زیرا طرب از رواق خیزد>
  block
    text <یار آن طلبد که ذوق یابد>
    text <زیرا طلب از مذاق خیزد>
  block
    text <یارست نه چوب مشکن او را>
    text <چون برشکنی طراق خیزد>
  block
    text <این بانگ طراق چوب ما را>
    text <دانیم که از فراق خیزد>
