
text <قومی که بر براق بصیرت سفر کنند>
  block
    text <قومی که بر براق بصیرت سفر کنند>
    text <بی ابر و بی‌غبار در آن مه نظر کنند>
  block
    text <در دانه‌های شهوتی آتش زنند زود>
    text <وز دامگاه صعب به یک تک عبر کنند>
  block
    text <از خارخار این گر طبع آن طرف روند>
    text <بزم و سرای گلشن جای دگر کنند>
  block
    text <بر پای لولیان طبیعت نهند بند>
    text <شاهان روح زو سر از این کوی درکنند>
  block
    text <پای خرد ببسته و اوباش نفس را>
    text <دستی چنین گشاده که تا شور و شر کنند>
  block
    text <اجزای ما بمرده در این گورهای تن>
    text <کو صور عشق تا سر از این گور برکنند>
  block
    text <مسیست شهوت تو و اکسیر نور عشق>
    text <از نور عشق مس وجود تو زر کنند>
  block
    text <انصاف ده که با نفس گرم عشق او>
    text <سردا جماعتی که حدیث هنر کنند>
  block
    text <چون صوفیان گرسنه در مطبخ خرد>
    text <آیند و زله‌های گران مایه جز کنند>
  block
    text <زاغان طبع را تو ز مردار روزه ده>
    text <تا طوطیان شوند و شکار شکر کنند>
  block
    text <در ظل میرآب حیات شکرمزاج>
    text <شاید که آتشان طبیعت شرر کنند>
  block
    text <از رشک نورها است که عقل کمال را>
    text <از غیرت ملاحت او کور و کر کنند>
  block
    text <جز حق اگر به دیدن او غمزه‌ای کند>
    text <آن دیده را به مهر ابد بی‌خبر کنند>
  block
    text <فخر جهان و دیده تبریز شمس دین>
    text <کاجزای خاک از گذرش زیب و فر کنند>
  block
    text <اندر فضای روح نیابند مثل او>
    text <گر صد هزار بارش زیر و زبر کنند>
  block
    text <خالی مباد از سر خورشید سایه‌اش>
    text <تا روز را به دور حوادث سپر کنند>
