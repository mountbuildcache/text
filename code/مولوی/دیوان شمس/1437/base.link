
text <چو رعد و برق می خندد ثنا و حمد می خوانم>
  block
    text <چو رعد و برق می خندد ثنا و حمد می خوانم>
    text <چو چرخ صاف پرنورم به گرد ماه گردانم>
  block
    text <زبانم عقده‌ای دارد چو موسی من ز فرعونان>
    text <ز رشک آنک فرعونی خبر یابد ز برهانم>
  block
    text <فروبندید دستم را چو دریابید هستم را>
    text <به لشکرگاه فرعونی که من جاسوس سلطانم>
  block
    text <نه جاسوسم نه ناموسم من از اسرار قدوسم>
    text <رها کن چونک سرمستم که تا لافی بپرانم>
  block
    text <ز باده باد می خیزد که باده باد انگیزد>
    text <خصوصا این چنین باده که من از وی پریشانم>
  block
    text <همه زهاد عالم را اگر بویی رسد زین می>
    text <چه ویرانی پدید آید چه گویم من نمی‌دانم>
  block
    text <چه جای می که گر بویی از آن انفاس سرمستان>
    text <رسد در سنگ و در مرمر بلافد کآب حیوانم>
  block
    text <وجود من عزبخانه‌ست و آن مستان در او جمعند>
    text <دلم حیران کز ایشانم عجب یا خود من ایشانم>
  block
    text <اگر من جنس ایشانم وگر من غیر ایشانم>
    text <نمی‌دانم همین دانم که من در روح و ریحانم>
