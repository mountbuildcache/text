
text <بگفتم با دلم آخر قراری>
  block
    text <بگفتم با دلم آخر قراری>
    text <ز آتش‌های او آخر فراری>
  block
    text <تو را می‌گویم و تو از سر طنز>
    text <اشارت می‌کنی خندان که آری>
  block
    text <منم از دست تو بی‌دست و پایی>
    text <تو در کوی مهی شکرعذاری>
  block
    text <دلم گفتا ندیدی آنچ دیدم>
    text <تو پنداری ز اکنون است کاری>
  block
    text <منم جزوی و از خود کل کل است>
    text <وی است دریای آتش من شراری>
  block
    text <ورا دیدم چو بحری موج می‌زد>
    text <و جان من ز بحر او بخاری>
  block
    text <ز تبریز آفتابی رو نمودم>
    text <بشد رقاص جانم ذره واری>
  block
    text <خداوند شمس دین چون یک نظر تافت>
    text <بجوشید آب خوش از جان ناری>
  block
    text <ز هر قطره یکی جانی همی‌رست>
    text <همی‌پرید اندر لاله زاری>
