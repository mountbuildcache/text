
text <تو را در دلبری دستی تمامست>
  block
    text <تو را در دلبری دستی تمامست>
    text <مرا در بی‌دلی درد و سقامست>
  block
    text <بجز با روی خوبت عشقبازی>
    text <حرامست و حرامست و حرامست>
  block
    text <همه فانی و خوان وحدت تو>
    text <مدامست و مدامست و مدامست>
  block
    text <چو چشم خود بمالم خود جز تو>
    text <کدامست و کدامست و کدامست>
  block
    text <جهان بر روی تو از بهر روپوش>
    text <لثامست و لثامست و لثامست>
  block
    text <به هر دم از زبان عشق بر ما>
    text <سلامست و سلامست و سلامست>
  block
    text <ز هر ذره به گفت بی‌زبانی>
    text <پیامست و پیامست و پیامست>
  block
    text <غم و شادی ما در پیش تختت>
    text <غلامست و غلامست و غلامست>
  block
    text <اگر چه اشتر غم هست گرگین>
    text <امامست و امامست و امامست>
  block
    text <پس آن اشتر شادی پرشیر>
    text <ختامست و ختامست و ختامست>
  block
    text <تو را در بینی این هر دو اشتر>
    text <زمامست و زمامست و زمامست>
  block
    text <نه آن شیری که آخر طفل جان را>
    text <فطامست و فطامست و فطامست>
  block
    text <از آن شیری که جوی خلد از وی>
    text <نظامست و نظامست و نظامست>
  block
    text <خمش کردم که غیرت بر دهانم>
    text <لگامست و لگامست و لگامست>
