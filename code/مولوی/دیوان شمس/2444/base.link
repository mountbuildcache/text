
text <چون درشوی در باغ دل مانند گل خوش بو شوی>
  block
    text <چون درشوی در باغ دل مانند گل خوش بو شوی>
    text <چون برپری سوی فلک همچون ملک مه رو شوی>
  block
    text <گر همچو روغن سوزدت خود روشنی کردی همه>
    text <سرخیل عشرت‌ها شوی گر چه ز غم چون مو شوی>
  block
    text <هم ملک و هم سلطان شوی هم خلد و هم رضوان شوی>
    text <هم کفر و هم ایمان شوی هم شیر و هم آهو شوی>
  block
    text <از جای در بی‌جا روی وز خویشتن تنها روی>
    text <بی‌مرکب و بی‌پا روی چون آب اندر جو شوی>
  block
    text <چون جان و دل یکتا شوی پیدای ناپیدا شوی>
    text <هم تلخ و هم حلوا شوی با طبع می همخو شوی>
  block
    text <از طبع خشکی و تری همچون مسیحا برپری>
    text <گرداب‌ها را بردری راهی کنی یک سو شوی>
  block
    text <شیرین کنی هر شور را حاضر کنی هر دور را>
    text <پرده نباشی نور را گر چون فلک نه تو شوی>
  block
    text <شه باش دولت ساخته مه باش رفعت یافته>
    text <تا چند همچون فاخته جوینده و کوکو شوی>
  block
    text <خالی کنی سر از هوس گردی تو زنده بی‌نفس>
    text <یاهو نگویی زان سپس چون غرقه یاهو شوی>
  block
    text <هر خانه را روزن شوی هر باغ را گلشن شوی>
    text <با من نباشی من شوی چون تو ز خود بی‌تو شوی>
  block
    text <سر در زمین چندین مکش سر را برآور شاد کش>
    text <تا تازه و خندان و خوش چون شاخ شفتالو شوی>
  block
    text <دیگر نخواهی روشنی از خویشتن گردی غنی>
    text <چون شاه مسکین پروری چون ماه ظلمت جو شوی>
  block
    text <تو جان نخواهی جان دهی هر درد را درمان دهی>
    text <مرهم نجویی زخم را خود زخم را دارو شوی>
