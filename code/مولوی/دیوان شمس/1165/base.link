
text <میر خرابات تویی ای نگار>
  block
    text <میر خرابات تویی ای نگار>
    text <وز تو خرابات چنین بی‌قرار>
  block
    text <جمله خرابات خراب تواند>
    text <جمله اسرار ز توست آشکار>
  block
    text <جان خراباتی و عمر عزیز>
    text <هین که بشد عمر چنین هوشیار>
  block
    text <جان و جهان جان مرا دست گیر>
    text <چشم جهان حرف مرا گوش دار>
  block
    text <خاک کفت چشم مرا توتیاست>
    text <وعده تو گوش مرا گوشوار>
  block
    text <خمر کهن بر سر عشاق ریز>
    text <صورت نو در دل مستان نگار>
  block
    text <ساغر بازیچه فانی ببر>
    text <ساغر مردانه ما را بیار>
  block
    text <آتش می بر سر پرهیز ریز>
    text <وای بر آن زاهد پرهیزکار>
  block
    text <حق چو شراب ازلی دردهد>
    text <مرد خورد باده حق مردوار>
  block
    text <پرورش جان به سقاهم بود>
    text <از می و از ساغر پروردگار>
