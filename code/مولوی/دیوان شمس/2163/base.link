
text <چو شیرینتر نمود ای جان مها شور و بلای تو>
  block
    text <چو شیرینتر نمود ای جان مها شور و بلای تو>
    text <بهشتم جان شیرین را که می‌سوزد برای تو>
  block
    text <روان از تو خجل باشد دلم را پا به گل باشد>
    text <مرا چه جای دل باشد چو دل گشته‌ست جای تو>
  block
    text <تو خورشیدی و دل در چه بتاب از چه به دل گه گه>
    text <که می‌کاهد چو ماه ای مه به عشق جان فزای تو>
  block
    text <ز خود مسم به تو زرم به خود سنگم به تو درم>
    text <کمر بستم به عشق اندر به اومید قبای تو>
  block
    text <گرفتم عشق را در بر کله بنهاده‌ام از سر>
    text <منم محتاج و می‌گویم ز بی‌خویشی دعای تو>
  block
    text <دلا از حد خود مگذر برون کن باد را از سر>
    text <به خاک کوی او بنگر ببین صد خونبهای تو>
  block
    text <اگر ریزم وگر رویم چه محتاج تو مه رویم>
    text <چو برگ کاه می‌پرم به عشق کهربای تو>
  block
    text <ایا تبریز خوش جایم ز شمس الدین به هیهایم>
    text <زنم لبیک و می‌آیم بدان کعبه لقای تو>
