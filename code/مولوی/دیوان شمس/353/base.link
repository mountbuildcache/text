
text <زهی می کاندر آن دستست هیهات>
  block
    text <زهی می کاندر آن دستست هیهات>
    text <که عقل کل بدو مستست هیهات>
  block
    text <بر آن بالا برد دل را که آن جا>
    text <سر نیزه زحل پستست هیهات>
  block
    text <هر آن کو گشت بی‌خویش اندر این بزم>
    text <ز خویش و اقربا رسته‌ست هیهات>
  block
    text <چو عنقا برپرد بر ذروه قاف>
    text <که پیشش که کمربسته‌ست هیهات>
  block
    text <عجایب بین که شیشه ناشکسته>
    text <هزاران دست و پا خسته‌ست هیهات>
  block
    text <مرا گویی که صبر آهسته‌تر ران>
    text <چه جای صبر و آهسته‌ست هیهات>
  block
    text <بده آن پیر را جامی و بنشان>
    text <که این جا پیر بایسته‌ست هیهات>
  block
    text <خصوصا جان پیری‌ها که عقل‌ست>
    text <که خوش مغزست و شایسته‌ست هیهات>
  block
    text <از آن باغ و ریاض بی‌نهایت>
    text <همه عالم چو گلدسته‌ست هیهات>
  block
    text <چو گلدسته‌ست پوسیده شود زود>
    text <به دشتی رو کز او رسته‌ست هیهات>
  block
    text <میی درکش به نام دلربایی>
    text <که بس زیبا و برجسته‌ست هیهات>
  block
    text <ز بس خون‌ها که او دارد به گردن>
    text <خرد را طوق بسکسته‌ست هیهات>
  block
    text <شکن‌هایی که دارد طره او>
    text <بهای مشک بشکسته‌ست هیهات>
  block
    text <خمش کردم خموشانه به من ده>
    text <که دل را گفت پیوسته‌ست هیهات>
