
text <امروز در این شهر نفیر است و فغانی>
  block
    text <امروز در این شهر نفیر است و فغانی>
    text <از جادوی چشم یکی شعبده خوانی>
  block
    text <در شهر به هر گوشه یکی حلقه به گوشی است>
    text <از عشق چنین حلقه ربا چرب زبانی>
  block
    text <بی‌زخم نیابی تو در این شهر یکی دل>
    text <از تیر نظرهای چنین سخته کمانی>
  block
    text <ای شهر چه شهری تو که هر روز تو عید است>
    text <ای شهر مکان تو شد از لطف زمانی>
  block
    text <چه جای مکان است و چه سودای زمان است>
    text <ای هر دو شده از دم تو نادره لانی>
  block
    text <شهری است که او تختگه عشق خدایی است>
    text <بغداد نهان است وز او دل همدانی>
  block
    text <امروز در این مصر از این یوسف خوبی>
    text <بی‌زجر و سیاست شده هر گرگ شبانی>
  block
    text <صد پیر دو صدساله از این یوسف خوش دم>
    text <مانند زلیخا شده در عشق جوانی>
  block
    text <او حاکم دل‌ها و روان‌هاست در این شهر>
    text <ماننده تقدیر خدا حکم روانی>
  block
    text <صد نور یقین سجده کن روی چو ماهش>
    text <کی سوی مهش راه بزد ابر گمانی>
  block
    text <صد چون من و تو محو چنان بی‌من و مایی>
    text <چون ظلمت شب محو رخ ماه جهانی>
  block
    text <جز حضرت او نیست فقیرانه حضوری>
    text <جز سایه خورشید رخش نیست امانی>
  block
    text <از حیله او یک دو سخن دارم بشنو>
    text <چون زهره ندارم که بگویم که فلانی>
  block
    text <گر نام نگوییم و نشان نیز نگوییم>
    text <زین باده شکافیده شود شیشه جانی>
  block
    text <هین دست ملرزان و فروکش قدح عشق>
    text <پازهر چو داری نکند زهر زیانی>
  block
    text <هر چیز که خواهی تو ز عطار بیابی>
    text <دکان محیط است و جز این نیست دکانی>
