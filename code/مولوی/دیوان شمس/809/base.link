
text <طرفه گرمابه بانی کو ز خلوت برآید>
  block
    text <طرفه گرمابه بانی کو ز خلوت برآید>
    text <نقش گرمابه یک یک در سجود اندرآید>
  block
    text <نقش‌های فسرده بی‌خبروار مرده>
    text <ز انعکاسات چشمش چشمشان عبهر آید>
  block
    text <گوش‌هاشان ز گوشش اهل افسانه گردد>
    text <چشم‌هاشان ز چشمش قابل منظر آید>
  block
    text <نقش گرمابه بینی هر یکی مست و رقصان>
    text <چون معاشر که گه گه در می احمر آید>
  block
    text <پر شده بانگ و نعره صحن گرمابه ز ایشان>
    text <کز هیاهوی و غلغل غره محشر آید>
  block
    text <نقش‌ها یک دگر را جانب خویش خوانند>
    text <نقش از آن گوشه خندان سوی این دیگر آید>
  block
    text <لیک گرمابه بان را صورتی درنیابد>
    text <گر چه صورت ز جستن در کر و در فر آید>
  block
    text <جمله گشته پریشان او پس و پیش ایشان>
    text <ناشناسا شه جان بر سر لشکر آید>
  block
    text <گلشن هر ضمیری از رخش پرگل آید>
    text <دامن هر فقیری از کفش پرزر آید>
  block
    text <دار زنبیل پیشش تا کند پر ز خویشش>
    text <تا که زنبیل فقرت حسرت سنجر آید>
  block
    text <برهد از بیش وز کم قاضی و مدعی هم>
    text <چونک آن ماه یک دم مست در محضر آید>
  block
    text <باده خمخانه گردد مرده مستانه گردد>
    text <چوب حنانه گردد چونک بر منبر آید>
  block
    text <کم کند از لقاشان بفسرد نقش‌هاشان>
    text <گم شود چشم‌هاشان گوش‌هاشان کر آید>
  block
    text <باز چون رو نماید چشم‌ها برگشاید>
    text <باغ پرمرغ گردد بوستان اخضر آید>
  block
    text <رو به گلزار و بستان دوستان بین و دستان>
    text <در پی این عبارت جان بدان معبر آید>
  block
    text <آنچ شد آشکارا کی توان گفت یارا>
    text <کلک آن کی نویسد گر چه در محبر آید>
