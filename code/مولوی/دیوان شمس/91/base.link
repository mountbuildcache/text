
text <در آب فکن ساقی بط زاده آبی را>
  block
    text <در آب فکن ساقی بط زاده آبی را>
    text <بشتاب و شتاب اولی مستان شبابی را>
  block
    text <ای جان بهار و دی وی حاتم نقل و می>
    text <پر کن ز شکر چون نی بوبکر ربابی را>
  block
    text <ای ساقی شور و شر هین عیش بگیر از سر>
    text <پر کن ز می احمر سغراق و شرابی را>
  block
    text <بنما ز می فرخ این سو اخ و آن سو اخ>
    text <بربای نقاب از رخ معشوق نقابی را>
  block
    text <احسنت زهی یار او شاخ گل بی‌خار او>
    text <شاباش زهی دارو دل‌های کبابی را>
  block
    text <صد حلقه نگر شیدا زان باده ناپیدا>
    text <کاسد کند این صهبا صد خمر لعابی را>
  block
    text <مستان چمن پنهان اشکوفه ز شاخ افشان>
    text <صد کوه چو که غلطان سیلاب حبابی را>
  block
    text <گر آن قدح روشن جانست نهان از تن>
    text <پنهان نتوان کردن مستی و خرابی را>
  block
    text <ماییم چو کشت ای جان سرسبز در این میدان>
    text <تشنه شده و جویان باران سحابی را>
  block
    text <چون رعد نه‌ای خامش چون پرده تست این هش>
    text <وز صبر و فنا می‌کش طوطی خطابی را>
