
text <هر کی از نیستی آید به سوی او خبری>
  block
    text <هر کی از نیستی آید به سوی او خبری>
    text <اندر او از بشریت بنماید اثری>
  block
    text <التفاتی نبود همت او را به علل>
    text <گر علل گیرد جمله ز علی تا به ثری>
  block
    text <هر کسی که متلاشی شود و محو ز خویش>
    text <به سوی او کند از عین حقیقت نظری>
  block
    text <جوهری بیند صافی متحلی به حلل>
    text <متمکن شده در کالبد جانوری>
  block
    text <تو به صورت چه قناعت کنی از صحبت او>
    text <رو دگر شو تو به تحقیق که او شد دگری>
  block
    text <بشنو شکر وی از من که به جان و سر تو>
    text <که بدان لطف و حلاوت نچشیدم شکری>
