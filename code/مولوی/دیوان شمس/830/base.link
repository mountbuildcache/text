
text <صاف جان‌ها سوی گردون می‌رود>
  block
    text <صاف جان‌ها سوی گردون می‌رود>
    text <درد جان‌ها سوی هامون می‌رود>
  block
    text <چشم دل بگشا و در جان‌ها نگر>
    text <چون بیامد چون شد و چون می‌رود>
  block
    text <جامه برکش چونک در راهی روی>
    text <چون همه ره خاک با خون می‌رود>
  block
    text <لاله خون آلود می‌روید ز خاک>
    text <گر چه با دامان گلگون می‌رود>
  block
    text <جان چو شد در زیر خاکم جا کنید>
    text <خاک در خانه چو خاتون می‌رود>
  block
    text <جان عرشی سوی عیسی می‌رود>
    text <جان فرعونی به قارون می‌رود>
  block
    text <سوی آن دل جان من پر می‌زند>
    text <کو لطیف و شاد و موزون می‌رود>
  block
    text <زانک آن جان دون حق چیزی نخواست>
    text <وین دگر جان سوی مادون می‌رود>
