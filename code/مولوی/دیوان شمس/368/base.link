
text <گویم سخن شکرنباتت>
  block
    text <گویم سخن شکرنباتت>
    text <یا قصه چشمه حیاتت>
  block
    text <رخ بر رخ من نهی بگویم>
    text <کز بهر چه شاه کرد ماتت>
  block
    text <در خرمنت آتشی درانداخت>
    text <کز خرمن خود دهد زکاتت>
  block
    text <سرسبز کند چو تره زارت>
    text <تا بازخرد ز ترهاتت>
  block
    text <در آتش عشق چون خلیلی>
    text <خوش باش که می‌دهد نجاتت>
  block
    text <عقلت شب قدر دید و صد عید>
    text <کز عشق دریده شد براتت>
  block
    text <سوگند به سایه لطیفت>
    text <سوگند نمی‌خورم به ذاتت>
  block
    text <در ذات تو کی رسند جان‌ها>
    text <چون غرقه شدند در صفاتت>
  block
    text <چون جوی روان و ساجدت کرد>
    text <تا پاک کند ز سیئاتت>
  block
    text <از هر جهتی تو را بلا داد>
    text <تا بازکشد به بی‌جهاتت>
  block
    text <گفتی که خمش کنم نکردی>
    text <می‌خندد عشق بر ثباتت>
