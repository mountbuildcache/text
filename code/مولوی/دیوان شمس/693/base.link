
text <جانی که ز نور مصطفی زاد>
  block
    text <جانی که ز نور مصطفی زاد>
    text <با او تو مگو ز داد و بیداد>
  block
    text <هرگز ماهی سباحت آموخت>
    text <آزادی جست سرو آزاد>
  block
    text <خاری که ز گلبن طرب رست>
    text <گلزار به روی او شود شاد>
  block
    text <دورست رواق‌های شادی>
    text <از آتش و آب و خاک و از باد>
  block
    text <زین چار بسیط چون چلیپا>
    text <ترکیب موحدان برون باد>
  block
    text <زان سو فلکیست نیک روشن>
    text <زان سو ملکیست بسته مرصاد>
  block
    text <کمتر بخشش دو چشم بخشد>
    text <بینا و حکیم و تیز و استاد>
  block
    text <با دیده جان چو واپس آیی>
    text <در عالم آب و گل به ارشاد>
  block
    text <بینی تو و دیگران نبینند>
    text <هر سو نوری به رسم میلاد>
  block
    text <در هر ابری هزار خورشید>
    text <در هر ویران بهشت آباد>
  block
    text <تختی بنهی به قصر مردان>
    text <هم خیمه زنی به بام اوتاد>
  block
    text <بویی ببری ز شمس تبریز>
    text <کو را است ملک مطیع و منقاد>
