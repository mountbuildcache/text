
text <بار دیگر یار ما هنباز کرد>
  block
    text <بار دیگر یار ما هنباز کرد>
    text <اندک اندک خوی از ما بازکرد>
  block
    text <مکرهای دشمنان در گوش کرد>
    text <چشم خود بر یار دیگر باز کرد>
  block
    text <هر دم از جورش دل آرد نو خبر>
    text <غم دل ترسنده را غماز کرد>
  block
    text <رو ترش کردن بر ما پیشه ساخت>
    text <یک بهانه جست و دست انکاز کرد>
  block
    text <ای دریغا راز ما با همدگر>
    text <کو دگر کس را چنین همراز کرد>
  block
    text <ای دل از سر صبر را آغاز کن>
    text <زانک دلبر جور را آغاز کرد>
  block
    text <عقل گوید کاین بداندیشی مکن>
    text <او از آن ماست بر ما ناز کرد>
  block
    text <می‌دهد چون مه صلاح الدین ضیا>
    text <کارغنون را زهره جان ساز کرد>
