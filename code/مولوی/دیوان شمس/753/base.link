
text <هم لبان می‌فروشت باده را ارزان کند>
  block
    text <هم لبان می‌فروشت باده را ارزان کند>
    text <هم دو چشم شوخ مستت رطل را گردان کند>
  block
    text <هم جهان را نور بخشد آفتاب روی تو>
    text <زهر را تریاق سازد کفر را ایمان کند>
  block
    text <هر که را در چشم آرد چشم او روشن شود>
    text <هر که را از جان برآرد عرقه جانان کند>
  block
    text <چونک بر کرسی برآید پادشاه روح او>
    text <چرخ را برهم دراند عرش را لرزان کند>
  block
    text <آنک از حاجت نظر دارد به کاسه هر کسی>
    text <لطف او برگیرد و همکاسه سلطان کند>
