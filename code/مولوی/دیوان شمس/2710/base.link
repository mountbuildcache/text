
text <بیا ای غم که تو بس باوفایی>
  block
    text <بیا ای غم که تو بس باوفایی>
    text <که ابر قطره‌های اشک‌هایی>
  block
    text <زنی درویش آمد سوی عباس>
    text <که تعلیمم بده نوعی گدایی>
  block
    text <در حیلت خدا بر تو گشاده‌ست>
    text <تو آموزی گدایان را دغایی>
  block
    text <تو نعمانی در این مذهب بگو درس>
    text <که خوش تخریج و پاکیزه ادایی>
  block
    text <من مسکین دمی دارم فسرده>
    text <ندارم روزیی از ژاژخایی>
  block
    text <مرا یک کدیه گرمی بیاموز>
    text <که تو بس نرگدا و اوستایی>
  block
    text <بدانک انبیا عباس دینند>
    text <در استرزاق آثار سمایی>
  block
    text <ز انواع گدایی‌های طاعات>
    text <که برجوشد بدان بحر عطایی>
  block
    text <ز صوم و از صلات و از مناسک>
    text <ز نهی منکر و شیر غزایی>
  block
    text <که بی‌حد است انواع عبادات>
    text <و انواع ثقات و ابتلایی>
  block
    text <بدو گفتا برو کاین دم ملولم>
    text <ببر زحمت مکن طال بقایی>
  block
    text <مکرر کرد آن زن لابه کردن>
    text <که نومیدم مکن ای لالکایی>
  block
    text <مکرر کرد استا دفع راهم>
    text <که سودت نیست این زحمت فزایی>
  block
    text <ملولم خاطرم کند است این دم>
    text <ندارد این نفس مکرم کیایی>
  block
    text <سجود آورد و گریان گشت آن زن>
    text <که طفلانم مرند از بی‌نوایی>
  block
    text <بسی بگریست پس عباس گفتش>
    text <همین را باش کاستاتر ز مایی>
  block
    text <دو عباسند با تو این دو چشمت>
    text <تلین القاسیین بالبکا>
  block
    text <به آب دیده چون جنت توان یافت>
    text <روان شو چیز دیگر را چه پایی>
  block
    text <که آب چشم با خون شهیدان>
    text <برابر می‌روند اندر روایی>
  block
    text <کسی را که خدا بخشید گریه>
    text <بیاموزید راه دلگشایی>
  block
    text <بجز این گریه را نفعی دگر هست>
    text <ولی سیرم ز شعر و خودنمایی>
  block
    text <ولیکن خدمت دل به ز گریه‌ست>
    text <که اطلس می‌کند پنجه عبایی>
  block
    text <که دل اصل است و اشک تو وسیلت>
    text <که خشک و تر نگنجد در خدایی>
  block
    text <خمش با دل نشین و رو در او نه>
    text <که از سلطان دل صاحب لوایی>
