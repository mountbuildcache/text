
text <عاشقی بر من پریشانت کنم>
  block
    text <عاشقی بر من پریشانت کنم>
    text <کم عمارت کن که ویرانت کنم>
  block
    text <گر دو صد خانه کنی زنبوروار>
    text <چون مگس بی‌خان و بی‌مانت کنم>
  block
    text <تو بر آنک خلق را حیران کنی>
    text <من بر آنک مست و حیرانت کنم>
  block
    text <گر که قافی تو را چون آسیا>
    text <آرم اندر چرخ و گردانت کنم>
  block
    text <ور تو افلاطون و لقمانی به علم>
    text <من به یک دیدار نادانت کنم>
  block
    text <تو به دست من چو مرغی مرده‌ای>
    text <من صیادم دام مرغانت کنم>
  block
    text <بر سر گنجی چو ماری خفته‌ای>
    text <من چو مار خسته پیچانت کنم>
  block
    text <خواه دلیلی گو و خواهی خود مگو>
    text <در دلالت عین برهانت کنم>
  block
    text <خواه گو لاحول خواهی خود مگو>
    text <چون شهت لاحول شیطانت کنم>
  block
    text <چند می باشی اسیر این و آن>
    text <گر برون آیی از این آنت کنم>
  block
    text <ای صدف چون آمدی در بحر ما>
    text <چون صدف‌ها گوهرافشانت کنم>
  block
    text <بر گلویت تیغ‌ها را دست نیست>
    text <گر چو اسماعیل قربانت کنم>
  block
    text <چون خلیلی هیچ از آتش مترس>
    text <من ز آتش صد گلستانت کنم>
  block
    text <دامن ما گیر اگر تردامنی>
    text <تا چو مه از نور دامانت کنم>
  block
    text <من همایم سایه کردم بر سرت>
    text <تا که افریدون و سلطانت کنم>
  block
    text <هین قرائت کم کن و خاموش باش>
    text <تا بخوانم عین قرآنت کنم>
