
text <جان حیوان که ندیده است به جز کاه و عطن>
  block
    text <جان حیوان که ندیده است به جز کاه و عطن>
    text <شد ز تبدیل خدا لایق گلزار فطن>
  block
    text <نوبهاری است خدا را جز از این فصل بهار>
    text <که در او مرده نماند وثنی و نه وثن>
  block
    text <ز نسیمش شود آن جغد به از باز سپید>
    text <بهتر از شیر شود از دم او ماده زغن>
  block
    text <زنده گشتند و پی شکر دهان بگشادند>
    text <بوسه‌ها مست شدند از طرب بوی دهن>
  block
    text <دست دستان صبا لخلخه را شورانید>
    text <تا بیاموخت به طفلان چمن خلق حسن>
  block
    text <جبرئیل است مگر باد و درختان مریم>
    text <دست بازی نگر آن سان که کند شوهر و زن>
  block
    text <ابر چون دید که در زیر تتق خوبانند>
    text <برفشانید نثار گهر و در عدن>
  block
    text <چون گل سرخ گریبان ز طرب بدرانید>
    text <وقت آن شد که به یعقوب رسد پیراهن>
  block
    text <چون عقیق یمنی لب دلبر خندید>
    text <بوی رحمان به محمد رسد از سوی یمن>
  block
    text <چند گفتیم پراکنده دل آرام نیافت>
    text <جز بدان جعد پراکنده آن خوب زمن>
  block
    text <شمس تبریز برآ تیغ بزن چون خورشید>
    text <تیغ خورشید دهد نور به جان چو مجن>
