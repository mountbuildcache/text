
text <ذره ذره آفتاب عشق دردی خوار باد>
  block
    text <ذره ذره آفتاب عشق دردی خوار باد>
    text <مو به موی ما بدان سر جعفر طیار باد>
  block
    text <ذره‌ها بر آفتابت هر زمان بر می‌زنند>
    text <هر که این بر خورد از تو از تو برخوردار باد>
  block
    text <هر کجا یک تار مویت بر هوس سر می‌نهد>
    text <تار ما را پود باد و پود ما را تار باد>
  block
    text <در بیابان غم از دوری دارالملک وصل>
    text <چند غم بردار بودستم که غم بر دار بود>
  block
    text <خار مسکینی که هر دم طعنه گل می‌کشد>
    text <خواجه گلزار باد و از حسد گل زار باد>
  block
    text <گل پرستان چمن را دشمن مخفیست مار>
    text <این چمن بی‌مار باد و دشمنش بیمار باد>
  block
    text <چونک غمخواری نباشد سخت دشوارست غم>
    text <همنشین غمخوار باد و بعد از این غم خوار باد>
