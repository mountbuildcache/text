
text <کاری نداریم ای پدر جز خدمت ساقی خود>
  block
    text <کاری نداریم ای پدر جز خدمت ساقی خود>
    text <ای ساقی افزون ده قدح تا وارهیم از نیک و بد>
  block
    text <هر آدمی را در جهان آورد حق در پیشه‌ای>
    text <در پیشه‌ای بی‌پیشگی کردست ما را نام زد>
  block
    text <هر روز همچون ذره‌ها رقصان به پیش آن ضیا>
    text <هر شب مثال اختران طواف یار ماه خد>
  block
    text <کاری ز ما گر خواهدی زین باده ما را ندهدی>
    text <اندر سری کاین می‌رود او کی فروشد یا خرد>
  block
    text <سرمست کاری کی کند مست آن کند که می‌کند>
    text <باده خدایی طی کند هر دو جهان را تا صمد>
  block
    text <مستی باده این جهان چون شب بخسپی بگذرد>
    text <مستی سغراق احد با تو درآید در لحد>
  block
    text <آمد شرابی رایگان زان رحمت ای همسایگان>
    text <وان ساقیان چون دایگان شیرین و مشفق بر ولد>
  block
    text <ای دل از این سرمست شو هر جا روی سرمست رو>
    text <تو دیگران را مست کن تا او تو را دیگر دهد>
  block
    text <هر جا که بینی شاهدی چون آینه پیشش نشین>
    text <هر جا که بینی ناخوشی آیینه درکش در نمد>
  block
    text <می‌گرد گرد شهر خوش با شاهدان در کش مکش>
    text <می‌خوان تو لااقسم نهان تا حبذا هذا البلد>
  block
    text <چون خیره شد زین می سرم خامش کنم خشک آورم>
    text <لطف و کرم را نشمرم کان درنیاید در عدد>
