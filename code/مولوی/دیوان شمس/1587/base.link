
text <عشوه دادستی که من در بی‌وفایی نیستم>
  block
    text <عشوه دادستی که من در بی‌وفایی نیستم>
    text <بس کن آخر بس کن آخر روستایی نیستم>
  block
    text <چون جدا کردی به خنجر عاشقان را بند بند>
    text <چون مرا گویی که دربند جدایی نیستم>
  block
    text <من یکی کوهم ز آهن در میان عاشقان>
    text <من ز هر بادی نگردم من هوایی نیستم>
  block
    text <من چو آب و روغنم هرگز نیامیزم به کس>
    text <زانک من جان غریبم این سرایی نیستم>
  block
    text <ای در اندیشه فرورفته که آوه چون کنم>
    text <خود بگو من کدخدایم من خدایی نیستم>
  block
    text <من نگویم چون کنم دریا مرا تا چون برد>
    text <غرقه‌ام در بحر و دربند سقایی نیستم>
  block
    text <در غم آنم که او خود را نماید بی‌حجاب>
    text <هیچ اندربند خویش و خودنمایی نیستم>
