
text <ای محو عشق گشته جانی و چیز دیگر>
  block
    text <ای محو عشق گشته جانی و چیز دیگر>
    text <ای آنک آن تو داری آنی و چیز دیگر>
  block
    text <اسرار آسمان را و احوال این و آن را>
    text <از لوح نانبشته خوانی و چیز دیگر>
  block
    text <هر دم ز خلق پرسی احوال عرش و کرسی>
    text <آن را و صد چنان را دانی و چیز دیگر>
  block
    text <لعلیست بی‌نهایت در روشنی به غایت>
    text <آن لعل بی‌بها را کانی و چیز دیگر>
  block
    text <حکمی که راند فرمان روز الست بر جان>
    text <آن جمله حکم‌ها را رانی و چیز دیگر>
  block
    text <چشمی که دید آن رو گر عشق راند این سو>
    text <آن چشم نیست والله زانی و چیز دیگر>
  block
    text <آن چشم احول آمد در گام اول آمد>
    text <کو گفت اولی را ثانی و چیز دیگر>
  block
    text <هر کو بقا نیابد از شمس حق تبریز>
    text <او هست در حقایق فانی و چیز دیگر>
