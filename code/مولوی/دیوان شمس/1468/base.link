
text <امروز خوشم با تو جان تو و فردا هم>
  block
    text <امروز خوشم با تو جان تو و فردا هم>
    text <از تو شکرافشانم این جا هم و آن جا هم>
  block
    text <دل باده تو خورده وز خانه سفر کرده>
    text <ما بی‌دل و دل با تو با ما هم و بی‌ما هم>
  block
    text <ای دل که روانی تو آن سوی که دانی تو>
    text <خدمت برسان از ما آن جا و موصی هم>
  block
    text <ما منتظر وقت و دل ناظر تو دایم>
    text <در حالت آرامش در شورش و غوغا هم>
  block
    text <از باده و باد تو چون موج شده این دل>
    text <در مستی و پستی خوش در رفعت و بالا هم>
  block
    text <ابر خوش لطف تو با جان و روان ما>
    text <در خاک اثر کرده در صخره و خارا هم>
  block
    text <با تو پس از این عالم بی‌نقش بنی آدم>
    text <خوش خلوت جان باشد آمیزش جان‌ها هم>
  block
    text <زان غمزه مست تو زان جادو و جادوخو>
    text <خیره شده هر دیده نادان هم و دانا هم>
  block
    text <من ننگ نمی‌دارم مجنونم و می دانی>
    text <هم عرق جنون دارم از مایه و سودا هم>
  block
    text <از آتش و آب او ای جسته نشان بنگر>
    text <در آب دو چشم ما در زردی سیما هم>
  block
    text <در عالم آب و گل در پرده جان و دل>
    text <هم ایمنی از عشقت وین فتنه و غوغا هم>
  block
    text <زان طره روحانی زان سلسله جانی>
    text <زنار تو بربسته هم مؤمن و ترسا هم>
