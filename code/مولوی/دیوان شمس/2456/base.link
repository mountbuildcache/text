
text <هم نظری هم خبری هم قمران را قمری>
  block
    text <هم نظری هم خبری هم قمران را قمری>
    text <هم شکر اندر شکر اندر شکر اندر شکری>
  block
    text <هم سوی دولت درجی هم غم ما را فرجی>
    text <هم قدحی هم فرحی هم شب ما را سحری>
  block
    text <هم گل سرخ و سمنی در دل گل طعنه زنی>
    text <سوی فلک حمله کنی زهره و مه را ببری>
  block
    text <چند فلک گشت قمر تا به خودش راه دهی>
    text <چند گدازید شکر تا تو بدو درنگری>
  block
    text <چند جنون کرد خرد در هوس سلسله‌ای>
    text <چند صفت گشت دلم تا تو بر او برگذری>
  block
    text <آن قدح شاده بده دم مده و باده بده>
    text <هین که خروس سحری مانده شد از ناله گری>
  block
    text <گر به خرابات بتان هر طرفی لاله رخی است>
    text <لاله رخا تو ز یکی لاله ستان دگری>
  block
    text <هم تو جنون را مددی هم تو جمال خردی>
    text <تیر بلا از تو رسد هم تو بلا را سپری>
  block
    text <چونک صلاح دل و دین مجلس دل را شد امین>
    text <مادر دولت بکند دختر جان را پدری>
