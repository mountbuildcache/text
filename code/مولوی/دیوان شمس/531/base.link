
text <صوفی چرا هوشیار شد ساقی چرا بی‌کار شد>
  block
    text <صوفی چرا هوشیار شد ساقی چرا بی‌کار شد>
    text <مستی اگر در خواب شد مستی دگر بیدار شد>
  block
    text <خورشید اگر در گور شد عالم ز تو پرنور شد>
    text <چشم خوشت مخمور شد چشم دگر خمار شد>
  block
    text <گر عیش اول پیر شد صد عیش نو توفیر شد>
    text <چون زلف تو زنجیر شد دیوانگی ناچار شد>
  block
    text <ای مطرب شیرین نفس عشرت نگر از پیش و پس>
    text <کس نشنود افسون کس چون واقف اسرار شد>
  block
    text <ما موسییم و تو مها گاهی عصا گه اژدها>
    text <ای شاهدان ارزان بها چون غارت بلغار شد>
  block
    text <لعلت شکرها کوفته چشمت ز رشک آموخته>
    text <جان خانه دل روفته هین نوبت دیدار شد>
  block
    text <هر بار عذری می‌نهی وز دست مستی می‌جهی>
    text <ای جان چه دفعم می‌دهی این دفع تو بسیار شد>
  block
    text <ای کرده دل چون خاره‌ای امشب نداری چاره‌ای>
    text <تو ماه و ما استاره‌ای استاره با مه یار شد>
  block
    text <ای ماه بیرون از افق ای ما تو را امشب قنق>
    text <چون شب جهان را شد تتق پنهان روان را کار شد>
  block
    text <گر زحمت از تو برده‌ام پنداشتی من مرده‌ام>
    text <تو صافی و من درده‌ام بی‌صاف دردی خوار شد>
  block
    text <از وصل همچون روز تو در هجر عالم سوز تو>
    text <در عشق مکرآموز تو بس ساده دل عیار شد>
  block
    text <نی تب بدم نی درد سر سر می‌زدم دیوار بر>
    text <کز طمع آن خوش گلشکر قاصد دلم بیمار شد>
