
text <برخیز ز خواب و ساز کن چنگ>
  block
    text <برخیز ز خواب و ساز کن چنگ>
    text <کان فتنه مه عذار گلرنگ>
  block
    text <نی خواب گذاشت خواجه نی صبر>
    text <نی نام گذاشت خواجه نی ننگ>
  block
    text <بدرید خرد هزار خرقه>
    text <بگریخت ادب هزار فرسنگ>
  block
    text <اندیشه و دل به خشم با هم>
    text <استاره و مه ز رشک در جنگ>
  block
    text <استاره به جنگ کز فراقش>
    text <این عرصه چرخ تنگ شد تنگ>
  block
    text <مه گوید بی ز آفتابش>
    text <تا کی باشم ز چرخ آونگ>
  block
    text <بازار وجود بی‌عقیقش>
    text <گو باش خراب سنگ بر سنگ>
  block
    text <ای عشق هزارنام خوش جام>
    text <فرهنگ ده هزار فرهنگ>
  block
    text <بی‌صورت با هزار صورت>
    text <صورت ده ترک و رومی و زنگ>
  block
    text <درده ز رحیق خویش یک جام>
    text <یا از رز خویش یک کفی بنگ>
  block
    text <بگشا سر خنب را دگربار>
    text <تا سر بنهد هزار سرهنگ>
  block
    text <تا حلقه مطربان گردون>
    text <مستانه برآورند آهنگ>
  block
    text <مخمور رهد ز قیل و از قال>
    text <تا حشر چو حشریان بود دنگ>
