
text <عزیزی و کریم و لطف داری>
  block
    text <عزیزی و کریم و لطف داری>
    text <ولیکن دور شو، چون هوشیاری>
  block
    text <نشاید عاشقان را یار هشیار>
    text <ز هشیاران نیاید هیچ یاری>
  block
    text <مرا یکدم چو ساقی کم دهد می>
    text <بگیرم دامن او را به زاری>
  block
    text <صراحی‌وار خون گریم به پیشش>
    text <بجوشم همچو می در بی‌قراری>
  block
    text <که از اندیشه بیزارم، بده می>
    text <مرا تا کی به اندیشه سپاری؟!>
  block
    text <چه حیله سازم ای ساقی؟! چه حیله؟!>
    text <که حیله آفرین و حیله‌کاری>
  block
    text <به حجت هر دمم بیرون فرستی>
    text <که بس باغیرتی و تنگ باری>
  block
    text <برون و اندرون و جام و می نیست>
    text <ولیکن در سخن اینست جاری>
  block
    text <قفی یا ناقتی هذا مناخ>
    text <ولا تسرین من هذاالدیار>
  block
    text <فدیت‌العشق ما احلی هواه>
    text <تقطع فی هواه اختیاری>
  block
    text <فلا تشغلنی یا ساقی بلهو>
    text <واسکرنی بکاسات کبار>
  block
    text <ایا بدرالتمام اطلع علینا>
    text <بحق العشق اسمع، لاتمار>
  block
    text <وخلصنی من‌الدنیا واسکر>
    text <فلا ادری یمینی من یساری>
