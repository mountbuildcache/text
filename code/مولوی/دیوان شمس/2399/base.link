
text <ای از تو من برسته ای هم توام بخورده>
  block
    text <ای از تو من برسته ای هم توام بخورده>
    text <هم در تو می‌گدازم چون از توام فسرده>
  block
    text <گه در کفم فشاری گه زیر پا به هر غم>
    text <زیرا که می‌نگردد انگور نافشرده>
  block
    text <چون نور آفتابی بر خاک ما فکندی>
    text <و آن گاه اندک اندک باز آن طرف ببرده>
  block
    text <از روزن تن خود چون نور بازگردیم>
    text <در قرص آفتابی پاک از گناه و خرده>
  block
    text <آن کس که قرص بیند گوید که گشت زنده>
    text <و آن کو به روزن آید گوید فلان بمرده>
  block
    text <در جام رنج و شادی پوشیده اصل ما را>
    text <در مغز اصل صافیم باقی بمانده درده>
  block
    text <ای اصل اصل دل‌ها ای شمس حق تبریز>
    text <ای صد جگر کبابت تا چیست قدر گرده>
