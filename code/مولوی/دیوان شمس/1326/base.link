
text <عاشقی و آنگهانی نام و ننگ>
  block
    text <عاشقی و آنگهانی نام و ننگ>
    text <او نشاید عشق را ده سنگ سنگ>
  block
    text <گر ز هر چیزی بلنگی دور شو>
    text <راه دور و سنگلاخ و لنگ لنگ>
  block
    text <مرگ اگر مرد است آید پیش من>
    text <تا کشم خوش در کنارش تنگ تنگ>
  block
    text <من از او جانی برم بی‌رنگ و بو>
    text <او ز من دلقی ستاند رنگ رنگ>
  block
    text <جور و ظلم دوست را بر جان بنه>
    text <ور نخواهی پس صلای جنگ جنگ>
  block
    text <گر نمی‌خواهی تراش صیقلش>
    text <باش چون آیینه پرزنگ زنگ>
  block
    text <دست را بر چشم خود نه گو به چشم>
    text <چشم بگشا خیره منگر دنگ دنگ>
