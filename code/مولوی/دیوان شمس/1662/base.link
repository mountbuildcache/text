
text <بوی آن خوب ختن می آیدم>
  block
    text <بوی آن خوب ختن می آیدم>
    text <بوی یار سیمتن می آیدم>
  block
    text <می رسد در گوش بانگ بلبلان>
    text <بوی باغ و یاسمن می آیدم>
  block
    text <درد چون آبستنان می گیردم>
    text <طفل جان اندر چمن می آیدم>
  block
    text <بوی زلف مشکبار روح قدس>
    text <همچو جان اندر بدن می آیدم>
  block
    text <یوسفم افتاده در چاه فراق>
    text <از شه مصر آن رسن می آیدم>
  block
    text <من شهید عشقم و پرخون کفن>
    text <خونبها اندر کفن می آیدم>
  block
    text <بر سرم نه آن کلاه خسروی>
    text <کان چنان شیرین ذقن می آیدم>
  block
    text <سر نهادم همچو شمع اندر لگن>
    text <سر نگر کاندر لگن می آیدم>
  block
    text <جان‌ها بر بام تن صف صف زدند>
    text <کان قباد صف شکن می آیدم>
  block
    text <گوییا آن چنگ عشرت ساز یافت>
    text <تا نوای تن تنن می آیدم>
  block
    text <گوییا ساقی جان بر کار شد>
    text <تا چنین می در دهن می آیدم>
  block
    text <یا ز شعشاع عقیق احمدی>
    text <بوی رحمان از یمن می آیدم>
  block
    text <یا ز بوی شمس تبریزی ز عشق>
    text <نعره‌ها بی‌خویشتن می آیدم>
