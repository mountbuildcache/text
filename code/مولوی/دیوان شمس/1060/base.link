
text <عاشقی در خشم شد از یار خود معشوق وار>
  block
    text <عاشقی در خشم شد از یار خود معشوق وار>
    text <گازری در خشم گشت از آفتاب نامدار>
  block
    text <وانگهان چون گازری از گازران درویشتر>
    text <وانگهان چون آفتابی آفتاب هر دیار>
  block
    text <ناز گازر چون بدید آن آفتاب از لطف خود>
    text <ابر پیش آورد اینک گازری باکار و بار>
  block
    text <گفت تا گازر نخندد من برون نایم ز ابر>
    text <تا دل او خوش نگردد من نباشم برقرار>
  block
    text <دسته دسته جامه‌های گازران از کار ماند>
    text <تا پدید آید که گازر اختیارست اختیار>
  block
    text <هر کی باشد عاشق آن آفتاب از جان و دل>
    text <سر ز خاک پای گازر برندارد زینهار>
  block
    text <گویم آن گازر که باشد شمس تبریزی و بس>
    text <کز برای او برآید آفتاب از هر کنار>
