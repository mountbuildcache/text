
text <بار دگر آمدیم تا شود اقبال شاد>
  block
    text <بار دگر آمدیم تا شود اقبال شاد>
    text <دولت بار دگر در رخ ما رو گشاد>
  block
    text <سرمه کشید این جهان باز ز دیدار ما>
    text <گشت جهان تازه روی چشم بدش دور باد>
  block
    text <عشق ز زنجیر خویش جست و خرد را گرفت>
    text <عقل ز دستان عشق ناله کنان داد داد>
  block
    text <مریم عشق قدیم زاد مسیحی عجب>
    text <داد نیابد خرد چونک چنین فتنه زاد>
  block
    text <باز دو صد قرص ماه بر سر آن خوان شکست>
    text <دل چو چنین خوان بدید پای به خون درنهاد>
  block
    text <دولت بشتافته‌ست چون نظرت تافته‌ست>
    text <تا که بقا یافته‌ست عاشق کون و فساد>
  block
    text <مفخر تبریزیان شمس حق ای خوش نشان>
    text <عالم ای شاه جان بی‌رخ خوبت مباد>
