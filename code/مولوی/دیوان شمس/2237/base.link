
text <این ترک ماجرا ز دو حکمت برون نبو>
  block
    text <این ترک ماجرا ز دو حکمت برون نبو>
    text <یا کینه را نهفتن یا عفو و حسن خو>
  block
    text <یا آنک ماجرا نکنی به هر فرصتی>
    text <یا برکنی ز خویش تو آن کین تو به تو>
  block
    text <از یار بد چه رنجی از نقص خود برنج>
    text <کان خصم عکس توست مپندارشان تو دو>
  block
    text <از کبر و بخل غیر مرنج و ز خویش رنج>
    text <زیرا که از دی آمد افسردگی جو>
  block
    text <ز افسردگی غیر نرنجید گرم عشق>
    text <کاندر تموز مردم تشنه‌ست برف جو>
  block
    text <آن خشم انبیا مثل خشم مادر است>
    text <خشمی است پر ز حلم پی طفل خوبرو>
  block
    text <خشمی است همچو خاک و یکی خاک بر دهد>
    text <نسرین و سوسن و گل صدبرگ مشک بو>
  block
    text <خاکی دگر بود که همه خار بر دهد>
    text <هر چند هر دو خاک یکی رنگ بد عمو>
  block
    text <در گور مار نیست تو پرمار سله‌ای>
    text <چون هست این خصال بدت یک به یک عدو>
  block
    text <در نطفه می‌نگر که به یک رنگ و یک فن است>
    text <زنگی و هندو است و قریشی باعلو>
  block
    text <اعراض و جسم جمله همه خاک‌هاست بس>
    text <در مرتبه نگر که سفول آمد و سمو>
  block
    text <چون کاسه گدایان هر ذره بر رهش>
    text <آن را کند پر از زر و در دیگری تسو>
  block
    text <از نیک بد بزاید چون گبر ز اهل دین>
    text <وز بد نکو بزاید از صانعی هو>
  block
    text <گویی فسوس باشد کز من فسوس خوار>
    text <صرفه برد نه خود من صرفه برم از او>
  block
    text <این مایه می‌ندانی کاین سود هر دو کون>
    text <اندر سخاوت است نه در کسب سو به سو>
  block
    text <خود را و دوستان را ایثار بخش از آنک>
    text <بالادو است حرص تو بی‌پای چون کدو>
  block
    text <در جود کن لجاج نه اندر مکاس و بخل>
    text <چون کف شمس دین که به تبریز کرد طو>
