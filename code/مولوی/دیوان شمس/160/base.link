
text <مفروشید کمان و زره و تیغ زنان را>
  block
    text <مفروشید کمان و زره و تیغ زنان را>
    text <که سزا نیست سلح‌ها به جز از تیغ زنان را>
  block
    text <چه کند بنده صورت کمر عشق خدا را>
    text <چه کند عورت مسکین سپر و گرز و سنان را>
  block
    text <چو میان نیست کمر را به کجا بندد آخر>
    text <که وی از سنگ کشیدن بشکستست میان را>
  block
    text <زر و سیم و در و گوهر نه که سنگیست مزور>
    text <ز پی سنگ کشیدن چو خری ساخته جان را>
  block
    text <منشین با دو سه ابله که بمانی ز چنین ره>
    text <تو ز مردان خدا جو صفت جان و جهان را>
  block
    text <سوی آن چشم نظر کن که بود مست تجلی>
    text <که در آن چشم بیابی گهر عین و عیان را>
  block
    text <تو در آن سایه بنه سر که شجر را کند اخضر>
    text <که بدان جاست مجاری همگی امن و امان را>
  block
    text <گذر از خواب برادر به شب تیره چو اختر>
    text <که به شب باید جستن وطن یار نهان را>
  block
    text <به نظربخش نظر کن ز میش بلبله تر کن>
    text <سوی آن دور سفر کن چه کنی دور زمان را>
  block
    text <بپران تیر نظر را به مؤثر ده اثر را>
    text <تبع تیر نظر دان تن مانند کمان را>
  block
    text <چو عدواید تو گردد چو کرم قید تو گردد>
    text <چو یقین صید تو گردد بدران دام گمان را>
  block
    text <سوی حق چون بشتابی تو چو خورشید بتابی>
    text <چو چنان سود بیابی چه کنی سود و زیان را>
  block
    text <هله ای ترش چو آلو بشنو بانگ تعالوا>
    text <که گشادست به دعوت مه جاوید دهان را>
  block
    text <من از این فاتحه بستم لب خود باقی از او جو>
    text <که درآکند به گوهر دهن فاتحه خوان را>
