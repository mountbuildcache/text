
text <بر سر ره دیدمش تیزروان چون قمر>
  block
    text <بر سر ره دیدمش تیزروان چون قمر>
    text <گفتم بهر خدا یک دمه آهسته تر>
  block
    text <یک دم ای ماه وش اسب و عنان را بکش>
    text <ای تو چو خورشید و خور سایه ز ما زو مبر>
  block
    text <گفت منم آفتاب نیست تو را تاب تاب>
    text <زانک ز یک تاب من از تو نماند اثر>
  block
    text <زانک تو در سردسیر داشته‌ای رخت خشک>
    text <خشک لب و چشم تر بوده‌ای از خشک و تر>
  block
    text <برج من آن سوترست دور ز خشک و ترست>
    text <نیک عجب گوهرست نیک پر از شور و شر>
  block
    text <از پس چندین حجاب چاک زدستی تو جیب>
    text <از پس پرده تو را یاوه شده پا و سر>
  block
    text <جانب تبریز تاز جانب شمع طراز>
    text <شمس حق سرفراز تا شودت زیب و فر>
