
text <سلام علیک ای مقصود هستی>
  block
    text <سلام علیک ای مقصود هستی>
    text <هم از آغاز روز امروز مستی>
  block
    text <تویی می واجب آید باده خوردن>
    text <تویی بت واجب آید بت پرستی>
  block
    text <به دوران تو منسوخ است شیشه>
    text <بگردان آن سبوهای دودستی>
  block
    text <بیا بشنو حدیث پوست کنده>
    text <همه مغزم چو در مغزم نشستی>
  block
    text <هلا ای یوسف خوبان به مصر آ>
    text <ز قعر چه به حبل الله رستی>
  block
    text <بگیر ای چرخ پیر چنبری پشت>
    text <رسن را سخت کز چنبر بجستی>
  block
    text <منم لولی و سرنا خوش نوازم>
    text <بده شکر نیم را چون شکستی>
  block
    text <به دو بوسه مخا از خشم لب را>
    text <تو ده نان چون دکان‌ها را ببستی>
  block
    text <بلی گو نی مگو ای صورت عشق>
    text <که سلطان بلی شاه الستی>
  block
    text <بلی تو برآردمان به بالا>
    text <بلی ما فرود آرد به پستی>
  block
    text <خمش کن عشق خود مجنون خویش است>
    text <نه لیلی گنجد و نی فاطمستی>
