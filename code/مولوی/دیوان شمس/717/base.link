
text <آن کس که به بندگیت آید>
  block
    text <آن کس که به بندگیت آید>
    text <با او تو چنین کنی نشاید>
  block
    text <ای روی تو خوب و خوی تو خوش>
    text <چون تو گهری فلک نزاید>
  block
    text <روی تو و خوی تو لطیفست>
    text <سر دل تو لطیف باید>
  block
    text <آن شخص که مردنیست فردا>
    text <امروز چرا جفا نماید>
  block
    text <چیزی که به خود نمی‌پسندد>
    text <آن بر دگری چه آزماید>
  block
    text <از خشم مخای هیچ کس را>
    text <تا خشم خدا تو را نخاید>
  block
    text <برخیز ز قصد خون خلقان>
    text <تا بر سر تو فرونیاید>
  block
    text <آن گاه قضا ز تو بگردد>
    text <کان وسوسه در دلت نیاید>
  block
    text <ای گفته که مردم این چه مردیست>
    text <کابلیس تو را چنین بگاید>
