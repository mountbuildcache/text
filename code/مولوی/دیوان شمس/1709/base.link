
text <ما قحطیان تشنه و بسیارخواره‌ایم>
  block
    text <ما قحطیان تشنه و بسیارخواره‌ایم>
    text <بیچاره نیستیم که درمان و چاره‌ایم>
  block
    text <در بزم چون عقار و گه رزم ذوالفقار>
    text <در شکر همچو چشمه و در صبر خاره‌ایم>
  block
    text <ما پادشاه رشوت باره نبوده‌ایم>
    text <بل پاره دوز خرقه دل‌های پاره‌ایم>
  block
    text <از ما مپوش راز که در سینه توایم>
    text <وز ما مدزد دل که نه ما دل فشاره‌ایم>
  block
    text <ما آب قلزمیم نهان گشته زیر کاه>
    text <یا آفتاب تن زده اندر ستاره‌ایم>
  block
    text <ما را ببین تو مست چنین بر کنار بام>
    text <داند کنار بام که ما بی‌کناره‌ایم>
  block
    text <مهتاب را چه ترس بود از کنار بام>
    text <پس ما چه غم خوریم که بر مه سواره‌ایم>
  block
    text <گر تیردوز گشت جگرهای ما ز عشق>
    text <بی‌زحمت جگر تو ببین خون چه کاره‌ایم>
  block
    text <قصاب ده اگر چه که ما را بکشت زار>
    text <هم می چریم در ده و هم بر قناره‌ایم>
  block
    text <ما مهره‌ایم و هم جهت مهره حقه‌ایم>
    text <هنگامه گیر دل شده و هم نظاره‌ایم>
  block
    text <خاموش باش اگر چه به بشرای احمدی>
    text <همچون مسیح ناطق طفل گواره‌ایم>
  block
    text <در عشق شمس مفخر تبریز روز و شب>
    text <بر چرخ دیوکش چو شهاب و شراره‌ایم>
