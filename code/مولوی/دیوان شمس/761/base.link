
text <چو سحرگاه ز گلشن مه عیار برآمد>
  block
    text <چو سحرگاه ز گلشن مه عیار برآمد>
    text <چه بسی نعره مستان که ز گلزار برآمد>
  block
    text <ز رخ ماه خصالش ز لطیفی وصالش>
    text <همه را بخت فزون شد همه را کار برآمد>
  block
    text <ز دو صد روضه رضوان ز دو صد چشمه حیوان>
    text <دو هزاران گل خندان ز دل خار برآمد>
  block
    text <غم چون دزد که در دل همه شب دارد منزل>
    text <به کف شحنه وصلش به سر دار برآمد>
  block
    text <ز پس ظلم رسیده همه امید بریده>
    text <مثل دولت تابان دل بیدار برآمد>
  block
    text <تن و جان از پس پیری ز وصالش چه جوان شد>
    text <همه را بعد کسادی چه خریدار برآمد>
  block
    text <چو صلاح دل و دین را همه دیدیت بگویید>
    text <که چه خورشید عجایب که ز اسرار برآمد>
