
text <تو تا دوری ز من جانا چنین بی‌جان همی‌گردم>
  block
    text <تو تا دوری ز من جانا چنین بی‌جان همی‌گردم>
    text <چو در چرخم درآوردی به گردت زان همی‌گردم>
  block
    text <چو باغ وصل خوش بویم چو آب صاف در جویم>
    text <چو احسان است هر سویم در این احسان همی‌گردم>
  block
    text <مرا افتاد کار خوش زهی کار و شکار خوش>
    text <چو باد نوبهار خوش در این بستان همی‌گردم>
  block
    text <چه جای باغ و بستانش که نفروشم به صد جانش>
    text <شدم من گوی میدانش در این میدان همی‌گردم>
  block
    text <کسی باشد ملول ای جان که او نبود قبول ای جان>
    text <منم آل رسول ای جان پس سلطان همی‌گردم>
  block
    text <تو را گویم چرا مستم ز لعلش بوی بردستم>
    text <کلند عشق در دستم به گرد کان همی‌گردم>
  block
    text <منم از کیمیای جان چه جای دل چه جای جان>
    text <نه چون تو آسیای نان که گرد نان همی‌گردم>
  block
    text <قدح وارم در این دوران میان حلقه مستان>
    text <ز دست این به دست آن بدین دستان همی‌گردم>
