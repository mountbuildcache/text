
text <آتش افکند در جهان جمشید>
  block
    text <آتش افکند در جهان جمشید>
    text <از پس چار پرده چون خورشید>
  block
    text <خنک او را که شد برهنه ز بود>
    text <وای آن را که جست سایه بید>
  block
    text <دل سپیدست و عشق را رو سرخ>
    text <زان سپیدی که نیست سرخ و سپید>
  block
    text <عشق ایمن ولایتیست چنانک>
    text <ترس را نیست اندر او امید>
  block
    text <هر حیاتی که یک دمش عمرست>
    text <چون برآید ز عشق شد جاوید>
  block
    text <یک عروسیست بر فلک که مپرس>
    text <ور بپرسی بپرس از ناهید>
  block
    text <زین عروسی خبر نداشت کسی>
    text <آمدند انبیا به رسم نوید>
  block
    text <شمس تبریز خسرو عهدست>
    text <خسروان را هله به جان بخرید>
