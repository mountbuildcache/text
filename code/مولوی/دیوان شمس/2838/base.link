
text <صفت خدای داری چو به سینه‌ای درآیی>
  block
    text <صفت خدای داری چو به سینه‌ای درآیی>
    text <لمعان طور سینا تو ز سینه وانمایی>
  block
    text <صفت چراغ داری چو به خانه شب درآیی>
    text <همه خانه نور گیرد ز فروغ روشنایی>
  block
    text <صفت شراب داری تو به مجلسی که باشی>
    text <دو هزار شور و فتنه فکنی ز خوش لقایی>
  block
    text <چو طرب رمیده باشد چو هوس پریده باشد>
    text <چه گیاه و گل بروید چو تو خوش کنی سقایی>
  block
    text <چو جهان فسرده باشد چو نشاط مرده باشد>
    text <چه جهان‌های دیگر که ز غیب برگشایی>
  block
    text <ز تو است این تقاضا به درون بی‌قراران>
    text <و اگر نه تیره گل را به صفا چه آشنایی>
  block
    text <فلکی به گرد خاکی شب و روز گشته گردان>
    text <فلکا ز ما چه خواهی نه تو معدن ضیایی>
  block
    text <نفسی سرشک ریزی نفسی تو خاک بیزی>
    text <نه قراضه جویی آخر همه کان و کیمیایی>
  block
    text <مثل قراضه جویان شب و روز خاک بیزی>
    text <ز چه خاک می‌پرستی نه تو قبله دعایی>
  block
    text <چه عجب اگر گدایی ز شهی عطا بجوید>
    text <عجب این که پادشاهی ز گدا کند گدایی>
  block
    text <و عجبتر اینک آن شه به نیاز رفت چندان>
    text <که گدا غلط درافتد که مراست پادشاهی>
  block
    text <فلکا نه پادشاهی نه که خاک بنده توست>
    text <تو چرا به خدمت او شب و روز در هوایی>
  block
    text <فلکم جواب گوید که کسی تهی نپوید>
    text <که اگر کهی بپرد بود آن ز کهربایی>
  block
    text <سخنم خور فرشته‌ست من اگر سخن نگویم>
    text <ملک گرسنه گوید که بگو خمش چرایی>
  block
    text <تو نه از فرشتگانی خورش ملک چه دانی>
    text <چه کنی ترنگبین را تو حریف گندنایی>
  block
    text <تو چه دانی این ابا را که ز مطبخ دماغ است>
    text <که خدا کند در آن جا شب و روز کدخدایی>
  block
    text <تبریز شمس دین را تو بگو که رو به ما کن>
    text <غلطم بگو که شمسا همه روی بی‌قفایی>
