
text <به دلجویی و دلداری درآمد یار پنهانک>
  block
    text <به دلجویی و دلداری درآمد یار پنهانک>
    text <شب آمد چون مه تابان شه خون خوار پنهانک>
  block
    text <دهان بر می‌نهاد او دست یعنی دم مزن خامش>
    text <و می‌فرمود چشم او درآ در کار پنهانک>
  block
    text <چو کرد آن لطف او مستم در گلزار بشکستم>
    text <همی‌دزدیدم آن گل‌ها از آن گلزار پنهانک>
  block
    text <بدو گفتم که ای دلبر چه مکرانگیز و عیاری>
    text <برانگیزان یکی مکری خوش ای عیار پنهانک>
  block
    text <بنه بر گوش من آن لب اگر چه خلوتست و شب>
    text <مهل تا برزند بادی بر آن اسرار پنهانک>
  block
    text <از آن اسرار عاشق کش مشو امشب مها خامش>
    text <نوای چنگ عشرت را بجنبان تار پنهانک>
  block
    text <بده ای دلبر خندان به رسم صدقه پنهان>
    text <از آن دو لعل جان افزای شکربار پنهانک>
  block
    text <که غمازان همه مستند اندر خواب گفت آری>
    text <ولیکن هست از این مستان یکی هشیار پنهانک>
  block
    text <مکن ای شمس تبریزی چنین تندی چنین تیزی>
    text <کجا یابم تو را ای شاه دیگربار پنهانک>
