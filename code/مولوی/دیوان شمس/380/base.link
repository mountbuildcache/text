
text <آن خواجه اگر چه تیزگوش است>
  block
    text <آن خواجه اگر چه تیزگوش است>
    text <استیزه کن و گران فروش است>
  block
    text <من غره به سست خنده او>
    text <ایمن گشتم که او خموش است>
  block
    text <هش دار که آب زیر کاه است>
    text <بحری است که زیر که به جوش است>
  block
    text <هر جا که روی هش است مفتاح>
    text <این جا چه کنی که قفل هوش است>
  block
    text <در روی تو بنگرد بخندد>
    text <مغرور مشو که روی پوش است>
  block
    text <هر دل که به چنگ او درافتاد>
    text <چون چنگ همیشه در خروش است>
  block
    text <با این همه روح‌ها چه زنبور>
    text <طواف ویند زانک نوش است>
  block
    text <شیری است که غم ز هیبت او>
    text <در گور مقیم همچو موش است>
  block
    text <شمس تبریز روز نقد است>
    text <عالم به چه در حدیث دوش است>
