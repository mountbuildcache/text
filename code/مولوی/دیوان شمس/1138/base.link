
text <چه مایه رنج کشیدم ز یار تا این کار>
  block
    text <چه مایه رنج کشیدم ز یار تا این کار>
    text <بر آب دیده و خون جگر گرفت قرار>
  block
    text <هزار آتش و دود و غمست و نامش عشق>
    text <هزار درد و دریغ و بلا و نامش یار>
  block
    text <هر آنک دشمن جان خودست بسم الله>
    text <صلای دادن جان و صلای کشتن زار>
  block
    text <به من نگر که مرا او به صد چنین ارزد>
    text <نترسم و نگریزم ز کشتن دلدار>
  block
    text <چو آب نیل دو رو دارد این شکنجه عشق>
    text <به اهل خویش چو آب و به غیر او خون خوار>
  block
    text <چو عود و شمع نسوزد چه قیمتش باشد>
    text <که هیچ فرق نماند ز عود و کنده خار>
  block
    text <چو زخم تیغ نباشد به جنگ و نیزه و تیر>
    text <چه فرق حیز و مخنث ز رستم و جاندار>
  block
    text <به پیش رستم آن تیغ خوشتر از شکرست>
    text <نثار تیر بر او لذیذتر ز نثار>
  block
    text <شکار را به دو صد ناز می‌برد این شیر>
    text <شکار در هوس او دوان قطار قطار>
  block
    text <شکار کشته به خون اندرون همی‌زارد>
    text <که از برای خدایم بکش تو دیگربار>
  block
    text <دو چشم کشته به زنده بدان همی‌نگرد>
    text <که ای فسرده غافل بیا و گوش مخار>
  block
    text <خمش خمش که اشارات عشق معکوسست>
    text <نهان شوند معانی ز گفتن بسیار>
