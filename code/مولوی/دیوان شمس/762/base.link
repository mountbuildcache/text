
text <بدرد مرده کفن را به سر گور برآید>
  block
    text <بدرد مرده کفن را به سر گور برآید>
    text <اگر آن مرده ما را ز بت من خبر آید>
  block
    text <چه کند مرده و زنده چو از او یابد چیزی>
    text <که اگر کوه ببیند بجهد پیشتر آید>
  block
    text <ز ملامت نگریزم که ملامت ز تو آید>
    text <که ز تلخی تو جان را همه طعم شکر آید>
  block
    text <بخور آن را که رسیدت مهل از بهر ذخیره>
    text <که تو بر جوی روانی چو بخوردی دگر آید>
  block
    text <بنگر صنعت خوبش بشنو وحی قلوبش>
    text <همگی نور نظر شو همه ذوق از نظر آید>
  block
    text <مبر امید که عمرم بشد و یار نیامد>
    text <بگه آید وی و بی‌گه نه همه در سحر آید>
  block
    text <تو مراقب شو و آگه گه و بی‌گاه که ناگه>
    text <مثل کحل عزیزی شه ما در بصر آید>
  block
    text <چو در این چشم درآید شود این چشم چو دریا>
    text <چو به دریا نگرد از همه آبش گهر آید>
  block
    text <نه چنان گوهر مرده که نداند گهر خود>
    text <همه گویا همه جویا همگی جانور آید>
  block
    text <تو چه دانی تو چه دانی که چه کانی و چه جانی>
    text <که خدا داند و بیند هنری کز بشر آید>
  block
    text <تو سخن گفتن بی‌لب هله خو کن چو ترازو>
    text <که نماند لب و دندان چو ز دنیا گذر آید>
