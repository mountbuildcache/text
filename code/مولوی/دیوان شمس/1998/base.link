
text <به خدا گل ز تو آموخت شکر خندیدن>
  block
    text <به خدا گل ز تو آموخت شکر خندیدن>
    text <به خدا که ز تو آموخت کمر بندیدن>
  block
    text <به خدا چرخ همان دید که من دیدستم>
    text <ور نه دیدی ز چه بودیش به سر گردیدن>
  block
    text <گفتم ای نی تو چنین زار چرا می نالی>
    text <گفت خوردم دم او شرط بود نالیدن>
  block
    text <گفتم ای ماه نو این جمله گداز تو ز چیست>
    text <گفت کاهش دهدم فایده بالیدن>
  block
    text <فایده زفت شدن در کمی و کاستن است>
    text <از پی خرج بود مکسبه‌ها ورزیدن>
  block
    text <پر پروانه پی درک تف شمع بود>
    text <چونک آن یافت نخواهد پر و دریازیدن>
  block
    text <در فنا جلوه شود فایده هستی‌ها>
    text <پس نباید ز بلا گریه و درچغزیدن>
  block
    text <پس خمش باش همی‌خور ز کمان‌هاش خدنگ>
    text <چون هنر در کمیت خواهد افزاییدن>
