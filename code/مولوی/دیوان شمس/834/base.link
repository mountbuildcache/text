
text <از دل رفته نشان می‌آید>
  block
    text <از دل رفته نشان می‌آید>
    text <بوی آن جان و جهان می‌آید>
  block
    text <نعره و غلغله آن مستان>
    text <آشکارا و نهان می‌آید>
  block
    text <گوهر از هر طرفی می‌تابد>
    text <پای کوبان سوی جان می‌آید>
  block
    text <از در مشعله داران فلک>
    text <آتش دل به دهان می‌آید>
  block
    text <جان پروانه میان می‌بندد>
    text <شمع روشن به میان می‌آید>
  block
    text <آفتابی که ز ما پنهان بود>
    text <سوی ما نورفشان می‌آید>
  block
    text <تیر از غیب اگر پران نیست>
    text <پس چرا بانگ کمان می‌آید>
