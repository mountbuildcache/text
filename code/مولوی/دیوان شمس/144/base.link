
text <عقل دریابد تو را یا عشق یا جان صفا>
  block
    text <عقل دریابد تو را یا عشق یا جان صفا>
    text <لوح محفوظت شناسد یا ملایک بر سما>
  block
    text <جبرئیلت خواب بیند یا مسیحا یا کلیم>
    text <چرخ شاید جای تو یا سدره‌ها یا منتها>
  block
    text <طور موسی بارها خون گشت در سودای عشق>
    text <کز خداوند شمس دین افتد به طور اندر صدا>
  block
    text <پر در پر بافته رشک احد گرد رخش>
    text <جان احمد نعره زن از شوق او واشوقنا>
  block
    text <غیرت و رشک خدا آتش زند اندر دو کون>
    text <گر سر مویی ز حسنش بی‌حجاب آید به ما>
  block
    text <از ورای صد هزاران پرده حسنش تافته>
    text <نعره‌ها در جان فتاده مرحبا شه مرحبا>
  block
    text <سجده تبریز را خم درشده سرو سهی>
    text <غاشیه تبریز را برداشته جان سها>
