
text <افند کلیمیرا از زحمت ما چونی>
  block
    text <افند کلیمیرا از زحمت ما چونی>
    text <ای جان صفا چونی وی کان وفا چونی>
  block
    text <ای فخر خردمندان وی بی‌تو جهان زندان>
    text <وی عاشق بی‌دل را درمان و دوا چونی>
  block
    text <مه گوش همی‌خارد صد سجده همی‌آرد>
    text <می‌گوید حسنت را کی خوب لقا چونی>
  block
    text <باری من بیچاره گشتم ز خود آواره>
    text <زان روز که پرسیدی گفتی تو مرا چونی>
  block
    text <ماییم و هوای تو دو چشم سقای تو>
    text <ای آب حیات ما زین آب و هوا چونی>
  block
    text <تلخ است فراق تو دوری ز وثاق تو>
    text <ای آنک مبادا کس دور از تو جدا چونی>
  block
    text <زد طال بقای تو هر ذره که خورشیدی>
    text <ای نیر اعظم تو زین طال بقا چونی>
  block
    text <ای آینه مانده در دست دو سه زنگی>
    text <وی یوسف افتاده با اهل عما چونی>
  block
    text <ای دلدل آن میدان چونی تو در این زندان>
    text <وی بلبل آن بستان با ناشنوا چونی>
  block
    text <ای آدم خوکرده با جنت و با حورا>
    text <افتاده در این غربت با رنج و عنا چونی>
  block
    text <ای آنک نمی‌گنجی در شش جهت عالم>
    text <با این همگی زفتی در زیر قبا چونی>
  block
    text <مصباح و زجاجی تو پیش دو سه نابینا>
    text <از عربده کوران وز زخم عصا چونی>
  block
    text <پیغام و سلام ما ای باد بگو با دل>
    text <با این همه بی‌برگی داوودنوا چونی>
  block
    text <بس کردم من اما برگو تو تمامش را>
    text <کای تشنه پرخواره با جام خدا چونی>
