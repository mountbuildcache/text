
text <گر نرگس خون خوارش دربند امانستی>
  block
    text <گر نرگس خون خوارش دربند امانستی>
    text <هم زهر شکر گشتی هم گرگ شبانستی>
  block
    text <هم دور قمر یارا چون بنده بدی ما را>
    text <هم ساغر سلطانی اندر دورانستی>
  block
    text <هم کوه بدان سختی چون شیره و شیرستی>
    text <هم بحر بدان تلخی آب حیوانستی>
  block
    text <از طلعت مستورش بر خلق زدی نورش>
    text <هم نرگس مخمورش بر ما نگرانستی>
  block
    text <با هیچ دل مست او تقصیر نکرده‌ست او>
    text <پس چیست ز ناشکری تشنیع چنانستی>
  block
    text <وصلش به میان آید از لطف و کرم لیکن>
    text <کفو کمر وصلش ای کاش میانستی>
  block
    text <صورتگر بی‌صورت گر ز آنک عیان بودی>
    text <در مردن این صورت کس را چه زیانستی>
  block
    text <راه نظر ار بودی بی‌رهزن پنهانی>
    text <با هر مژه و ابرو کی تیر و کمانستی>
  block
    text <بربند دهان زیرا دریا خمشی خواهد>
    text <ور نی دهن ماهی پرگفت و زیانستی>
