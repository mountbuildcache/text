
text <با آن سبک روحی گل وان لطف شه برگ سمن>
  block
    text <با آن سبک روحی گل وان لطف شه برگ سمن>
    text <چون او ببیند روی تو هر برگ او گردد سه من>
  block
    text <ای گلشن تو زندگی وی زخم تو فرخندگی>
    text <وی بنده‌ات را بندگی بهتر ز ملک انجمن>
  block
    text <گفتی که جان بخشم تو را نی نی بگو بکشم تو را>
    text <تا زنده‌ای باشم تو را چون شمع در گردن زدن>
  block
    text <زاهد چه جوید رحم تو عاشق چه جوید زخم تو>
    text <آن مرده‌ای اندر قبا وین زنده‌ای اندر کفن>
  block
    text <آن در خلاص جان دود وین عشق را قربان شود>
    text <آن سر نهد تا جان برد وین خصم جان خویشتن>
  block
    text <ای تافته در جان من چون آفتاب اندر حمل>
    text <وی من ز تاب روی تو همچون عقیق اندر یمن>
