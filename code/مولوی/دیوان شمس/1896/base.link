
text <نشاید از تو چندین جور کردن>
  block
    text <نشاید از تو چندین جور کردن>
    text <نشاید خون مظلومان به گردن>
  block
    text <مرا بهر تو باید زندگانی>
    text <وگر نی سهل دارم جان سپردن>
  block
    text <از آن روزی که نام تو شنیدم>
    text <شدم عاجز من از شب‌ها شمردن>
  block
    text <روا باشد که از چون تو کریمی>
    text <نصیب من بود افسوس خوردن>
  block
    text <خداوندا از آن خوشتر چه باشد>
    text <بدیدن روی تو پیش تو مردن>
  block
    text <مثال شمع شد خونم در آتش>
    text <ز دل جوشیدن و بر رخ فسردن>
  block
    text <در این زندان مرا کند است دندان>
    text <از این صبر و از این دندان فشردن>
  block
    text <از این خانه شدم من سیر وقت است>
    text <به بام آسمان‌ها رخت بردن>
