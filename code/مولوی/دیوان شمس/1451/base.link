
text <گر تو بنمی خسپی بنشین تو که من خفتم>
  block
    text <گر تو بنمی خسپی بنشین تو که من خفتم>
    text <تو قصه خود می گو من قصه خود گفتم>
  block
    text <بس کردم از دستان زیرا مثل مستان>
    text <از خواب به هر سویی می جنبم و می افتم>
  block
    text <من تشنه آن یارم گر خفته و بیدارم>
    text <با نقش خیال او همراهم و هم جفتم>
  block
    text <چون صورت آیینه من تابع آن رویم>
    text <زان رو صفت او را بنمودم و بنهفتم>
  block
    text <آن دم که بخندید او من نیز بخندیدم>
    text <وان دم که برآشفت او من نیز برآشفتم>
  block
    text <باقیش بگو تو هم زیرا که ز بحر توست>
    text <درهای معانی که در رشته دم سفتم>
