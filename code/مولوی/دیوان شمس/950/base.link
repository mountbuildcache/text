
text <سپاس آن عدمی را که هست ما بربود>
  block
    text <سپاس آن عدمی را که هست ما بربود>
    text <ز عشق آن عدم آمد جهان جان به وجود>
  block
    text <به هر کجا عدم آید وجود کم گردد>
    text <زهی عدم که چو آمد از او وجود فزود>
  block
    text <به سال‌ها بربودم من از عدم هستی>
    text <عدم به یک نظر آن جمله را ز من بربود>
  block
    text <رهد ز خویش و ز پیش و ز جان مرگ اندیش>
    text <رهد ز خوف و رجا و رهد ز باد و ز بود>
  block
    text <که وجود چو کاهست پیش باد عدم>
    text <کدام کوه که او را عدم چو که نربود>
  block
    text <وجود چیست و عدم چیست کاه و که چه بود>
    text <شه ای عبارت از در برون ز بام فرود>
