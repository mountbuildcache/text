
text <به گوش دل پنهانی بگفت رحمت کل>
  block
    text <به گوش دل پنهانی بگفت رحمت کل>
    text <که هر چه خواهی می‌کن ولی ز ما مسکل>
  block
    text <تو آن ما و من آن تو همچو دیده و روز>
    text <چرا روی ز بر من به هر غلیظ و عتل>
  block
    text <بگفت دل که سکستن ز تو چگونه بود>
    text <چگونه بی ز دهلزن کند غریو دهل>
  block
    text <همه جهان دهلند و تویی دهلزن و بس>
    text <کجا روند ز تو چونک بسته است سبل>
  block
    text <جواب داد که خود را دهل شناس و مباش>
    text <گهی دهلزن و گاهی دهل که آرد ذل>
  block
    text <نجنبد این تن بیچاره تا نجنبد جان>
    text <که تا فرس بنجنبد بر او نجنبد جل>
  block
    text <دل تو شیر خدایست و نفس تو فرس است>
    text <چنان که مرکب شیر خدای شد دلدل>
  block
    text <چو درخور تک دلدل نبود عرصه عقل>
    text <ز تنگنای خرد تاخت سوی عرصه قل>
  block
    text <تو را و عقل تو را عشق و خارخار چراست>
    text <که وقت شد که بروید ز خار تو آن گل>
  block
    text <از این غم ار چه ترش روست مژده‌ها بشنو>
    text <که گر شبی سحر آمد وگر خماری مل>
  block
    text <ز آه آه تو جوشید بحر فضل اله>
    text <مسافر امل تو رسید تا آمل>
  block
    text <دمی رسید که هر شوق از او رسد به مشوق>
    text <شهی رسید کز او طوق می شود هر غل>
  block
    text <حطام داد از این جیفه دایه تبدیل>
    text <در آفتاب فکنده‌ست ظل حق غلغل>
  block
    text <از این همه بگذر بی‌گه آمدست حبیب>
    text <شبم یقین شب قدرست قل للیلی طل>
  block
    text <چو وحی سر کند از غیب گوش آن سر باش>
    text <از آنک اذن من الراس گفت صدر رسل>
  block
    text <تو بلبل چمنی لیک می توانی شد>
    text <به فضل حق چمن و باغ با دو صد بلبل>
  block
    text <خدای را بنگر در سیاست عالم>
    text <عقول را بنگر در صناعت انمل>
  block
    text <چو مست باشد عاشق طمع مکن خمشی>
    text <چو نان رسد به گرسنه مگو که لاتأکل>
  block
    text <ز حرف بگذر و چون آب نقش‌ها مپذیر>
    text <که حرف و صوت ز دنیاست و هست دنیا پل>
