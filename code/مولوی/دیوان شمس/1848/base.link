
text <چه باشد پیشه عاشق به جز دیوانگی کردن>
  block
    text <چه باشد پیشه عاشق به جز دیوانگی کردن>
    text <چه باشد ناز معشوقان به جز بیگانگی کردن>
  block
    text <ز هر ذره بیاموزید پیش نور برجستن>
    text <ز پروانه بیاموزید آن مردانگی کردن>
  block
    text <چو شیر مست بیرون جه نه اول دان و نه آخر>
    text <که آید ننگ شیران را ز روبه شانگی کردن>
  block
    text <سرافراز است که لیکن نداند ذره باشیدن>
    text <چه گویم باز را لیکن کجا پروانگی کردن>
  block
    text <به پیش تیر چون اسپر برهنه زخم را جستن>
    text <میان کوره با آتش چو زر همخانگی کردن>
  block
    text <گر آب جوی شیرین است ولی کو هیبت دریا>
    text <کجا فرزین شه بودن کجا فرزانگی کردن>
  block
    text <تویی پیمانه اسرار گوش و چشم را بربند>
    text <نتاند کاسه سوراخ خود پیمانگی کردن>
  block
    text <اگر باشد شبی روشن کجا باشد به جای روز>
    text <وگر باشد شبه تابان کجا دردانگی کردن>
