
text <از آن مقام که نبود گشاد زود گذر>
  block
    text <از آن مقام که نبود گشاد زود گذر>
    text <برو به سوی خریدار خویش همچون زر>
  block
    text <درخت اگر متحرک شدی ز جای به جا>
    text <نه رنج اره کشیدی نه زخمه‌های تبر>
  block
    text <زمان چو حاکم تست و مکان چو معبر تو>
    text <مکان نیک گزین و زمان نکو بنگر>
  block
    text <چنان شوی که مکان و زمان و اهل زمان>
    text <دگر نتاند کردن به فعل در تو اثر>
  block
    text <تو تیره گردی از شب چو آینه گردون>
    text <نه زردروی خزان گردی از هوا چو شجر>
