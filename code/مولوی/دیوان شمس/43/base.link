
text <کاهل و ناداشت بدم کام درآورد مرا>
  block
    text <کاهل و ناداشت بدم کام درآورد مرا>
    text <طوطی اندیشه او همچو شکر خورد مرا>
  block
    text <تابش خورشید ازل پرورش جان و جهان>
    text <بر صفت گلبشکر پخت و بپرورد مرا>
  block
    text <گفتم ای چرخ فلک مرد جفای تو نیم>
    text <گفت زبون یافت مگر ای سره این مرد مرا>
  block
    text <ای شه شطرنج فلک مات مرا برد تو را>
    text <ای ملک آن تخت تو را تخته این نرد مرا>
  block
    text <تشنه و مستسقی تو گشته‌ام ای بحر چنانک>
    text <بحر محیط ار بخورم باشد درخورد مرا>
  block
    text <حسن غریب تو مرا کرد غریب دو جهان>
    text <فردی تو چون نکند از همگان فرد مرا>
  block
    text <رفتم هنگام خزان سوی رزان دست گزان>
    text <نوحه گر هجر تو شد هر ورق زرد مرا>
  block
    text <فتنه عشاق کند آن رخ چون روز تو را>
    text <شهره آفاق کند این دل شب گرد مرا>
  block
    text <راست چو شقه علمت رقص کنانم ز هوا>
    text <بال مرا بازگشا خوش خوش و منورد مرا>
  block
    text <صبح دم سرد زند از پی خورشید زند>
    text <از پی خورشید تو است این نفس سرد مرا>
  block
    text <جزو ز جزوی چو برید از تن تو درد کند>
    text <جزو من از کل ببرد چون نبود درد مرا>
  block
    text <بنده آنم که مرا بی‌گنه آزرده کند>
    text <چون صفتی دارد از آن مه که بیازرد مرا>
  block
    text <هر کسکی را هوسی قسم قضا و قدر است>
    text <عشق وی آورد قضا هدیه ره آورد مرا>
  block
    text <اسب سخن بیش مران در ره جان گرد مکن>
    text <گر چه که خود سرمه جان آمد آن گرد مرا>
