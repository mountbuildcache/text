
text <چون همه عشق روی تست جمله رضای نفس ما>
  block
    text <چون همه عشق روی تست جمله رضای نفس ما>
    text <کفر شدست لاجرم ترک هوای نفس ما>
  block
    text <چونک به عشق زنده شد قصد غزاش چون کنم>
    text <غمزه خونی تو شد حج و غزای نفس ما>
  block
    text <نیست ز نفس ما مگر نقش و نشان سایه‌ای>
    text <چون به خم دو زلف تست مسکن و جای نفس ما>
  block
    text <عشق فروخت آتشی کآب حیات از او خجل>
    text <پرس که از برای که آن ز برای نفس ما>
  block
    text <هژده هزار عالم عیش و مراد عرضه شد>
    text <جز به جمال تو نبود جوشش و رای نفس ما>
  block
    text <دوزخ جای کافران جنت جای مؤمنان>
    text <عشق برای عاشقان محو سزای نفس ما>
  block
    text <اصل حقیقت وفا سر خلاصه رضا>
    text <خواجه روح شمس دین بود صفای نفس ما>
  block
    text <در عوض عبیر جان در بدن هزار سنگ>
    text <از تبریز خاک را کحل ضیای نفس ما>
