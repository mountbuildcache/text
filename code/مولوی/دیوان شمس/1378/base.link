
text <ای آسمان این چرخ من زان ماه رو آموختم>
  block
    text <ای آسمان این چرخ من زان ماه رو آموختم>
    text <خورشید او را ذره‌ام این رقص از او آموختم>
  block
    text <ای مه نقاب روی او ای آب جان در جوی او>
    text <بر رو دویدن سوی او زان آب جو آموختم>
  block
    text <گلشن همی‌گوید مرا کاین نافه چون دزدیده‌ای>
    text <من شیری و نافه بری ز آهوی هو آموختم>
  block
    text <از باغ و از عرجون او وز طره میگون او>
    text <اینک رسن بازی خوش همچون کدو آموختم>
  block
    text <از نقش‌های این جهان هم چشم بستم هم دهان>
    text <تا نقش بندی عجب بی‌رنگ و بو آموختم>
  block
    text <دیدم گشاد داد او وان جود و آن ایجاد او>
    text <من دادن جان دم به دم زان دادخو آموختم>
  block
    text <در خواب بی‌سو می روی در کوی بی‌کو می روی>
    text <شش سو مرو وز سو مگو چون غیر سو آموختم>
