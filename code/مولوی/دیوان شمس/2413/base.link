
text <عجب دلی که به عشق بت است پیوسته>
  block
    text <عجب دلی که به عشق بت است پیوسته>
    text <عجبتر این که بتش پیش او است بنشسته>
  block
    text <بمال چشم دلا بهترک از این بنگر>
    text <مدو به هر طرف ای دل تو نیز آهسته>
  block
    text <دو کف به سوی دعا سوی بحر می‌رانی>
    text <نه گوهر تو به جیب تو است پیوسته>
  block
    text <خنک کسی که ورا دست گرد جیب بود>
    text <که او لطیف و سبک روح گشت و برجسته>
  block
    text <اگر چه هر طرفی بازگشت در طلبش>
    text <از آن طلب چو به خود وانگشت شد خسته>
  block
    text <میان گلبن دل جان بخسته از خاری>
    text <ببین دلا تو ز خاری هزار گلدسته>
  block
    text <میان دل چو برآید غبار و طبل و علم>
    text <هزار سنجق هستی ببین تو بشکسته>
  block
    text <بیا به شهر عدم درنگر در آن مستان>
    text <ببین ز خویش و هزاران چو خویش وارسته>
  block
    text <نهاده هر دو قدم شاد در سرای بقا>
    text <و زین بساط فنا هر دو دست خود شسته>
