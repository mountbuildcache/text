
text <ز آب تشنه گرفته‌ست خشم می‌بینی>
  block
    text <ز آب تشنه گرفته‌ست خشم می‌بینی>
    text <گرسنه آمد و با نان همی‌کند بینی>
  block
    text <ز آفتاب گرفته‌ست خشم گازر نیز>
    text <زهی حماقت و ادبیر و جهل و گر کینی>
  block
    text <تو را که معدن زر پیش خود همی‌خواند>
    text <نمی‌روی و قراضه ز خاک می‌چینی>
  block
    text <قراضه‌هاست ز حسن ازل در این خوبان>
    text <در آب و گل به چه آمد پی خوش آیینی>
  block
    text <چو کان حسن بچیند قراضه‌ها ز بتان>
    text <به آب و گل بنماید که آن نه‌ای اینی>
  block
    text <تو جهد کن که سراسر همه قراضه شوی>
    text <روی به معدن خود زانک جمله زرینی>
  block
    text <به شهد جذبه من آب جفا بیامیزم>
    text <که شهد صرف گلو گیردت ز شیرینی>
  block
    text <کشیدمت نه دعاها کشند آمین را>
    text <کشانه شو سوی من گر چه لنگ تخمینی>
  block
    text <به سوی بحر رو ای ماهی و مکش خود را>
    text <تو با سعادت و اقبال خود چه در کینی>
  block
    text <اگر تو می‌نروی آن کرم تو را بکشد>
    text <چنین کند کرم و رحمت سلاطینی>
  block
    text <وگر درشت کشد مر تو را مترسان دل>
    text <که یوسفست کشنده تو ابن یامینی>
  block
    text <به تهمت و به درشتی و دزدیش بکشید>
    text <که صاع زر تو ببردی به بد تو تعیینی>
  block
    text <چو خلوت آمد گفتش که من قرین توام>
    text <تو لایقی بر من من دعا تو آمینی>
  block
    text <در آن مکان که مکان نیست قصرها داری>
    text <در این مکان فنا چون حریص تمکینی>
  block
    text <هزار بارت گفتم خمش کن و تن زن>
    text <تو از لجاج کنون احمدی و پارینی>
  block
    text <فداح روح حیاتی فانت تحیینی>
    text <و انت تخلص دیباجتی من الطین>
  block
    text <و انت تلبس روحی مکرما حللا>
    text <بها اعیش و تکفیننی لتکفینی>
  block
    text <ایا مفجر عین تقر عینینی>
    text <سقاها سکراتی و شربها دینی>
