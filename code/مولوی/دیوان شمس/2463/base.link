
text <آه چه دیوانه شدم در طلب سلسله‌ای>
  block
    text <آه چه دیوانه شدم در طلب سلسله‌ای>
    text <در خم گردون فکنم هر نفسی غلغله‌ای>
  block
    text <زیر قدم می‌سپرم هر سحری بادیه‌ای>
    text <خون جگر می‌سپرم در طلب قافله‌ای>
  block
    text <آه از آن کس که زند بر دل من داغ عجب>
    text <بر کف پای دل من از ره او آبله‌ای>
  block
    text <هم به فلک درفکند زهره ز بامش شرری>
    text <هم به زمین درفکند هیبت او زلزله‌ای>
  block
    text <هیچ تقاضا نکنم ور بکنم دفع دهد>
    text <صد چو مرا دفع کند او به یکی هین هله‌ای>
  block
    text <چونک از او دفع شوم گوشگکی سر بنهم>
    text <آید عشق چله گر بر سر من با چله‌ای>
