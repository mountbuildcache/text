
text <جان و سر تو ای پسر نیست کسی به پای تو>
  block
    text <جان و سر تو ای پسر نیست کسی به پای تو>
    text <آینه بین به خود نگر کیست دگر ورای تو>
  block
    text <بوسه بده به روی خود راز بگو به گوش خود>
    text <هم تو ببین جمال خود هم تو بگو ثنای تو>
  block
    text <نیست مجاز راز تو نیست گزاف ناز تو>
    text <راز برای گوش تو ناز تو هم برای تو>
  block
    text <خیز ز پیشم ای خرد تا برهم ز نیک و بد>
    text <خیز دلا تو نیز هم تا نکنم سزای تو>
  block
    text <هم پدری و هم پسر هم تو نیی و هم شکر>
    text <کیست کسی بگو دگر کیست کسی به جای تو>
  block
    text <بسته لب تو برگشا چیست عقیق بی‌بها>
    text <کان عقیق هم تویی من چه دهم بهای تو>
  block
    text <سایه توست ای پسر هر چه برست ای پسر>
    text <سایه فکند ای پسر در دو جهان همای تو>
