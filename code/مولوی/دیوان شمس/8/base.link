
text <جز وی چه باشد کز اجل اندررباید کل ما>
  block
    text <جز وی چه باشد کز اجل اندررباید کل ما>
    text <صد جان برافشانم بر او گویم هنییا مرحبا>
  block
    text <رقصان سوی گردون شوم زان جا سوی بی‌چون شوم>
    text <صبر و قرارم برده‌ای ای میزبان زوتر بیا>
  block
    text <از مه ستاره می‌بری تو پاره پاره می‌بری>
    text <گه شیرخواره می‌بری گه می‌کشانی دایه را>
  block
    text <دارم دلی همچون جهان تا می‌کشد کوه گران>
    text <من که کشم که کی کشم زین کاهدان واخر مرا>
  block
    text <گر موی من چون شیر شد از شوق مردن پیر شد>
    text <من آردم گندم نیم چون آمدم در آسیا>
  block
    text <در آسیا گندم رود کز سنبله زادست او>
    text <زاده مهم نی سنبله در آسیا باشم چرا>
  block
    text <نی نی فتد در آسیا هم نور مه از روزنی>
    text <زان جا به سوی مه رود نی در دکان نانبا>
  block
    text <با عقل خود گر جفتمی من گفتنی‌ها گفتمی>
    text <خاموش کن تا نشنود این قصه را باد هوا>
