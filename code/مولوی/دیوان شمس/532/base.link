
text <مر عاشقان را پند کس هرگز نباشد سودمند>
  block
    text <مر عاشقان را پند کس هرگز نباشد سودمند>
    text <نی آن چنان سیلیست این کش کس تواند کرد بند>
  block
    text <ذوق سر سرمست را هرگز نداند عاقلی>
    text <حال دل بی‌هوش را هرگز نداند هوشمند>
  block
    text <بیزار گردند از شهی شاهان اگر بویی برند>
    text <زان باده‌ها که عاشقان در مجلس دل می‌خورند>
  block
    text <خسرو وداع ملک خود از بهر شیرین می‌کند>
    text <فرهاد هم از بهر او بر کوه می‌کوبد کلند>
  block
    text <مجنون ز حلقه عاقلان از عشق لیلی می‌رمد>
    text <بر سبلت هر سرکشی کردست وامق ریش خند>
  block
    text <افسرده آن عمری که آن بگذشت بی آن جان خوش>
    text <ای گنده آن مغزی که آن غافل بود زین لورکند>
  block
    text <این آسمان گر نیستی سرگشته و عاشق چو ما>
    text <زین گردش او سیر آمدی گفتی بسستم چند چند>
  block
    text <عالم چو سرنایی و او در هر شکافش می‌دمد>
    text <هر ناله‌ای دارد یقین زان دو لب چون قند قند>
  block
    text <می‌بین که چون در می‌دمد در هر گلی در هر دلی>
    text <حاجت دهد عشقی دهد کافغان برآرد از گزند>
  block
    text <دل را ز حق گر برکنی بر کی نهی آخر بگو>
    text <بی جان کسی که دل از او یک لحظه برتانست کند>
  block
    text <من بس کنم تو چست شو شب بر سر این بام رو>
    text <خوش غلغلی در شهر زن ای جان به آواز بلند>
