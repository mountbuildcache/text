
text <فرست باده جان را به رسم دلداری>
  block
    text <فرست باده جان را به رسم دلداری>
    text <بدان نشان که مرا بی‌نشان همی‌داری>
  block
    text <بدان نشان که همه شب چو ماه می‌تابی>
    text <درون روزن دل‌ها برای بیداری>
  block
    text <بدان نشان که دمم داده‌ای از می که خویش>
    text <تهی و پر کنمت دم به دم قدح واری>
  block
    text <بگرد جمع مرا چون قدح چه گردانی>
    text <چو باده را به گرو برده‌ای نمی‌آری>
  block
    text <از آن میی که اگر بر کلوخ برریزی>
    text <کلوخ مرده برآرد هزار طراری>
  block
    text <از آن میی که اگر باغ از او شکوفه کند>
    text <ز گل گلی بستانی ز خار هم خاری>
  block
    text <چو بی‌تو ناله برآرم ز چنگ هجر تو من>
    text <چو چنگ بی‌خبرم از نوا و از زاری>
  block
    text <گره گشای خداوند شمس تبریزی>
    text <که چشم جادوی او زد گره به سحاری>
