
text <ای تو بداده در سحر از کف خویش باده‌ام>
  block
    text <ای تو بداده در سحر از کف خویش باده‌ام>
    text <ناز رها کن ای صنم راست بگو که داده‌ام>
  block
    text <گر چه برفتی از برم آن بنرفت از سرم>
    text <بر سر ره بیا ببین بر سر ره فتاده‌ام>
  block
    text <چشم بدی که بد مرا حسن تو در حجاب شد>
    text <دوختم آن دو چشم را چشم دگر گشاده‌ام>
  block
    text <چون بگشاید این دلم جز به امید عهد دوست>
    text <نامه عهد دوست را بر سر دل نهاده‌ام>
  block
    text <زاده اولم بشد زاده عشقم این نفس>
    text <من ز خودم زیادتم زانک دو بار زاده‌ام>
  block
    text <چون ز بلاد کافری عشق مرا اسیر برد>
    text <همچو روان عاشقان صاف و لطیف و ساده‌ام>
  block
    text <من به شهی رسیده‌ام زلف خوشش کشیده‌ام>
    text <خانه شه گرفته‌ام گر چه چنین پیاده‌ام>
  block
    text <از تبریز شمس دین بازبیا مرا ببین>
    text <مات شدم ز عشق تو لیک از او زیاده‌ام>
