
text <مطربا عیش و نوش از سر گیر>
  block
    text <مطربا عیش و نوش از سر گیر>
    text <یک دو ابریشمک فروتر گیر>
  block
    text <ننگ بگذار و با حریف بساز>
    text <جنگ بگذار جام و ساغر گیر>
  block
    text <لطف گل بین و جرم خار مبین>
    text <جعد بگشا و مشک و عنبر گیر>
  block
    text <فربه از توست آسمان و زمین>
    text <این یک استاره را تو لاغر گیر>
  block
    text <داروی فربهی خلق تویی>
    text <فربهش کن چو خواهی و برگیر>
  block
    text <خرمش کن به یک شکرخنده>
    text <شکری را ز مصر کمتر گیر>
  block
    text <بخت و اقبال خاک پای تواند>
    text <هر چه می‌بایدت میسر گیر>
  block
    text <چونک سعد و ظفر غلام تواند>
    text <دشمنت را هزار لشکر گیر>
  block
    text <ای دل ار آب کوثرت باید>
    text <آتش عشق را تو کوثر گیر>
  block
    text <گر غلامی قیصرت باید>
    text <بنده‌اش را قباد و قیصر گیر>
  block
    text <هر که را نبض عشق می‌نجهد>
    text <گر فلاطون بود تواش خر گیر>
  block
    text <هر سری کو ز عشق پر نبود>
    text <آن سرش را ز دم مأخر گیر>
  block
    text <هین مگو راز شمس تبریزی>
    text <مکن اسپید و جام احمر گیر>
