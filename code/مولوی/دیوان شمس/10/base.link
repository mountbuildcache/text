
text <مهمان شاهم هر شبی بر خوان احسان و وفا>
  block
    text <مهمان شاهم هر شبی بر خوان احسان و وفا>
    text <مهمان صاحب دولتم که دولتش پاینده با>
  block
    text <بر خوان شیران یک شبی بوزینه‌ای همراه شد>
    text <استیزه رو گر نیستی او از کجا شیر از کجا>
  block
    text <بنگر که از شمشیر شه در قهرمان خون می‌چکد>
    text <آخر چه گستاخی است این والله خطا والله خطا>
  block
    text <گر طفل شیری پنجه زد بر روی مادر ناگهان>
    text <تو دشمن خود نیستی بر وی منه تو پنجه را>
  block
    text <آن کو ز شیران شیر خورد او شیر باشد نیست مرد>
    text <بسیار نقش آدمی دیدم که بود آن اژدها>
  block
    text <نوح ار چه مردم وار بد طوفان مردم خوار بد>
    text <گر هست آتش ذره‌ای آن ذره دارد شعله‌ها>
  block
    text <شمشیرم و خون ریز من هم نرمم و هم تیز من>
    text <همچون جهان فانیم ظاهر خوش و باطن بلا>
