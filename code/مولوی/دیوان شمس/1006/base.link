
text <عشق مرا بر همگان برگزید>
  block
    text <عشق مرا بر همگان برگزید>
    text <آمد و مستانه رخم را گزید>
  block
    text <شکر کز آن کان زر جعفری>
    text <روی مرا نادره گازی رسید>
  block
    text <باد تکبر اگرم در سرست>
    text <هم ز دم اوست که در من دمید>
  block
    text <کرد مرا خشم مه و بر رخم>
    text <گنبد نیلی سره نیلی کشید>
  block
    text <باده فراوان و یکی جام نی>
    text <بوسه پیاپی شد و لب ناپدید>
  block
    text <ای شب کفر از مه تو روز دین>
    text <گشته یزید از دم تو بایزید>
  block
    text <گو سگ نفس این همه عالم بگیر>
    text <کی شود از سگ لب دریا پلید>
  block
    text <قفل خداییش بسی خون که ریخت>
    text <خونش بریزیم چو آمد کلید>
  block
    text <جان به سعادت بکشد نفس را>
    text <تا به هم افتند سعید و شهید>
  block
    text <هیچ شکاری نرهد زان صیاد>
    text <کو ز سگی‌های سگ تن رهید>
  block
    text <ای خرف پیر جوان شو ز سر>
    text <تازه شد از یار هزاران قدید>
  block
    text <وی بدن مرده برون آ ز گور>
    text <صور دمیدند ز عرش مجید>
  block
    text <خامش و بشنو دهل خامشان>
    text <ایدک الله به عیش جدید>
