
text <چو بگشادم نظر از شیوه تو>
  block
    text <چو بگشادم نظر از شیوه تو>
    text <بشد کارم چو زر از شیوه تو>
  block
    text <تویی خورشید و من چون میوه خام>
    text <به هر دم پخته‌تر از شیوه تو>
  block
    text <چو زهره می‌نوازم چنگ عشرت>
    text <شب و روز ای قمر از شیوه تو>
  block
    text <به هر دم صد هزار اجزای مرده>
    text <شود چون جانور از شیوه تو>
  block
    text <چرا ازرق قبای چرخ گردون>
    text <چنین بندد کمر از شیوه تو>
  block
    text <چرا روی شفق سرخ است هر شام>
    text <به خونابه جگر از شیوه تو>
  block
    text <ز شیوه ماهت استاره همی‌جست>
    text <گرفتم من بصر از شیوه تو>
  block
    text <به خوبی همچو تو خود این محال است>
    text <چنان خوبی به سر از شیوه تو>
  block
    text <ز انبوهی نباشد جان سوزن>
    text <ز عاشق وین حشر از شیوه تو>
  block
    text <عجب چون آمد اندر عالم عشق>
    text <هزاران شور و شر از شیوه تو>
  block
    text <اگر نه پرده آویزی به هر دم>
    text <بدرد این بشر از شیوه تو>
  block
    text <اگر غفلت نباشد جمله عالم>
    text <شود زیر و زبر از شیوه تو>
  block
    text <چرایم شمس تبریزی چو شیدا>
    text <به گرد بام و در از شیوه تو>
