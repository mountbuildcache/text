
text <آن زلف مسلسل را گر دام کنی حالی>
  block
    text <آن زلف مسلسل را گر دام کنی حالی>
    text <در عشق جهانی را بدنام کنی حالی>
  block
    text <می‌جوش ز سر گیرد خمخانه به رقص آید>
    text <گر از شکرقندت در جام کنی حالی>
  block
    text <از چشم چو بادامت در مجلس یک رنگی>
    text <هر نقل که پیش آید بادام کنی حالی>
  block
    text <حاشا ز عطای تو کان نسیه بود ای جان>
    text <گر تشنه بود صادق انعام کنی حالی>
  block
    text <ای ماه فلک پیما از منزل ما تا تو>
    text <صدساله ره ار باشد یک گام کنی حالی>
  block
    text <از لطف تو از عقرب صد شیر بجوشیده>
    text <و آن کره گردون را هم رام کنی حالی>
  block
    text <بر بام فلک صد در بگشاید و بنماید>
    text <گر حارس بامت را بر بام کنی حالی>
  block
    text <هر خام شود پخته هم خوانده شود تخته>
    text <گر صبح رخت جلوه در شام کنی حالی>
