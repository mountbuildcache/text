
text <به جان تو پس گردن نخاری>
  block
    text <به جان تو پس گردن نخاری>
    text <نگویی می‌روم عذری نیاری>
  block
    text <بسازی با دو سه مسکین بی‌دل>
    text <اگر چه بی‌دلان بسیار داری>
  block
    text <نگویی کار دارم در پی کار>
    text <چه باشی بسته تو خاوندگاری>
  block
    text <تو گویی می‌روم رنجور دارم>
    text <نه رنجوران ما را می‌گذاری>
  block
    text <ز ما رنجورتر آخر کی باشد>
    text <که در چشمت نیاییم از نزاری>
  block
    text <خوری سوگند که فردا بیایم>
    text <چه دامن گیردت سوگند خواری>
  block
    text <تو با سوگند کاری پخته‌ای سر>
    text <که بر اسرار پنهانی سواری>
  block
    text <تو ماهی ما شبیم از ما بمگریز>
    text <که بی‌مه شب بود دلگیر و تاری>
  block
    text <تو آبی ما مثال کشت تشنه>
    text <مگرد از ما که آب خوشگواری>
  block
    text <بپاش ای جان درویشان صادق>
    text <چه باشد گر چنین تخمی بکاری>
  block
    text <چه درویشان که هر یک گنج ملکند>
    text <که شاهان راست ز ایشان شرمساری>
  block
    text <به تو درویش و با غیر تو سلطان>
    text <ز تو دارند تاج شهریاری>
  block
    text <که مه درویش باشد پیش خورشید>
    text <کند بر اختران مه شهسواری>
  block
    text <منم نای تو معذورم در این بانگ>
    text <که بر من هر دمی دم می‌گماری>
  block
    text <همه دم‌های این عالم شمرده‌ست>
    text <تو ای دم چه دمی که بی‌شماری>
