
text <تدبیر کند بنده و تقدیر نداند>
  block
    text <تدبیر کند بنده و تقدیر نداند>
    text <تدبیر به تقدیر خداوند چه ماند>
  block
    text <بنده چو بیندیشد پیداست چه بیند>
    text <حیلت بکند لیک خدایی بنداند>
  block
    text <گامی دو چنان آید کو راست نهادست>
    text <وان گاه که داند که کجاهاش کشاند>
  block
    text <استیزه مکن مملکت عشق طلب کن>
    text <کاین مملکتت از ملک الموت رهاند>
  block
    text <شه را تو شکاری شو کم گیر شکاری>
    text <کاشکار تو را باز اجل بازستاند>
  block
    text <خامش کن و بگزین تو یکی جای قراری>
    text <کان جا که گزینی ملک آن جات نشاند>
