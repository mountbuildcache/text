
text <این چه چتر است این که بر ملک ابد برداشتی>
  block
    text <این چه چتر است این که بر ملک ابد برداشتی>
    text <یادآوری جهان را ز آنک در سر داشتی>
  block
    text <زلف کفر و روی ایمان را چرا درساختی>
    text <ز آنک قصد مؤمن و ترسا و کافر داشتی>
  block
    text <جان همی‌تابید از نور جلالت موج موج>
    text <ز آنک تو در بحر جان دریا و گوهر داشتی>
  block
    text <پیش حیرتگاه عشقت جمله شیران در طلب>
    text <بس که لرزیدند و افتادند و تو برداشتی>
  block
    text <هم تو جان را گاه مسکین و اسیر انداختی>
    text <هم تواش سلطان و شاهنشاه و سنجر داشتی>
  block
    text <صد هزاران را میان آب دریا سوختی>
    text <صد هزاران را میان آتشی تر داشتی>
  block
    text <در یکی جسم طلسم آدمی اندر نهان>
    text <ای بسی خورشید و ماه و چرخ و اختر داشتی>
  block
    text <در چنین جسم چو تابوتی میان خون و خاک>
    text <این شهید روح را هر لحظه خوشتر داشتی>
  block
    text <آفتابا پیش تو هر ذره‌ای کو شکر کرد>
    text <مر دهان شکر او را پر ز شکر داشتی>
  block
    text <از نمک‌های حیاتت این وجود مرده را>
    text <تازه و خوش بو چو ورد و مشک و عنبر داشتی>
  block
    text <شمس تبریزی ز عشقت من همه زر می‌زنم>
    text <ز آنک تو بالا و پست عشق پرزر داشتی>
