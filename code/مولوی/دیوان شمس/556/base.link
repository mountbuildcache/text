
text <جور و جفا و دوریی کان کنکار می‌کند>
  block
    text <جور و جفا و دوریی کان کنکار می‌کند>
    text <بر دل و جان عاشقان چون کنه کار می‌کند>
  block
    text <هم تک یار یار کو راحت مطلقست او>
    text <یار ز حکم و داوری با تو چه یار می‌کند>
  block
    text <یک صفتی قرین شود چرخ بدو زمین شود>
    text <یک صفتی خریف را فصل بهار می‌کند>
  block
    text <از صفتی فرشته را دیو و بلیس می‌کند>
    text <وز تبشی شب مرا رشک بهار می‌کند>
  block
    text <می زده را معالجه هم به می از چه می‌کند>
    text <اشتر مست را ز می باز چه بار می‌کند>
  block
    text <از کف پیر میکده مجلسیان خرف شده>
    text <دور ز حد گذشت کو آن که شمار می‌کند>
  block
    text <هست شد آن عدم که او دولت هست‌ها بود>
    text <مست شد آن خرد که او یاد خمار می‌کند>
  block
    text <عشرت خشک لب شده آمد و تر همی‌زند>
    text <آن تریی که اندر او آب غبار می‌کند>
  block
    text <ساقی جان بیا که دل بی‌تو شدست مشتغل>
    text <تا که نبیند او تو را با کی قرار می‌کند>
  block
    text <جزو دوید تا به کل خار گرفت صدر گل>
    text <جذبه خارخار بین کان دل خار می‌کند>
  block
    text <مطرب جان بیا بزن تنتن تن تنن تنن>
    text <کاین دل مست از به گه یاد نگار می‌کند>
  block
    text <یاد نگار می‌کند قصد کنار می‌کند>
    text <روح نثار می‌کند شیر شکار می‌کند>
  block
    text <تا که چه دید دوش او یا که چه کرد نوش او>
    text <کز بن بامداد او ناله زار می‌کند>
  block
    text <گفت حبیب نادرست همچو الست و جنس او>
    text <تا که به پاسخ بلی چرخ دوار می‌کند>
  block
    text <جمله مکونات را چرخ زنان چو چرخ دان>
    text <جسم جهار می‌کند روح سرار می‌کند>
  block
    text <دور به گرد ساغرش هست نصیب اسعدی>
    text <کو بحراک دست او دور سوار می‌کند>
  block
    text <ای همراه راه بین بر سر راه ماه بین>
    text <لیک خمش سخن مگو گفت غبار می‌کند>
