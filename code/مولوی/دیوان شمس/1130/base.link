
text <آید هر دم رسول از طرف شهر یار>
  block
    text <آید هر دم رسول از طرف شهر یار>
    text <با فرح وصل دوست با قدح شهریار>
  block
    text <دست زنان عقل کل رقص کنان جزو و کل>
    text <سجده کنان سرو و گل بر طرف سبزه زار>
  block
    text <بحر از این دم به جوش کوه از این لعل پوش>
    text <نوح از این در خروش روح از این شرمسار>
  block
    text <ای خرد دوربین ساقی چون حور بین>
    text <باده منصور بین جان و دلی بی‌قرار>
  block
    text <بشنو از چپ و راست مژده سعادت تو راست>
    text <بخت صفا در صفاست تا تو توی اختیار>
  block
    text <پرده گردون بدر نعمت جنت بخور>
    text <آب بزن بر جگر حور بکش در کنار>
  block
    text <هر چه بر اصحاب حال باشد اول خیال>
    text <گردد آخر وصال چونک درآید نگار>
