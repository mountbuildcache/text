
text <بی گاه شد بی‌گاه شد خورشید اندر چاه شد>
  block
    text <بی گاه شد بی‌گاه شد خورشید اندر چاه شد>
    text <خورشید جان عاشقان در خلوت الله شد>
  block
    text <روزیست اندر شب نهان ترکی میان هندوان>
    text <هین ترک تازیی بکن کان ترک در خرگاه شد>
  block
    text <گر بو بری زان روشنی آتش به خواب اندرزنی>
    text <کز شب روی و بندگی زهره حریف ماه شد>
  block
    text <گردیم ما آن شب روان اندر پی ما هندوان>
    text <زیرا که ما بردیم زر تا پاسبان آگاه شد>
  block
    text <ما شب روی آموخته صد پاسبان را سوخته>
    text <رخ‌ها چو گل افروخته کان بیذق ما شاه شد>
  block
    text <بشکست بازار زمین بازار انجم را ببین>
    text <کز انجم و در ثمین آفاق خرمنگاه شد>
  block
    text <تا چند از این استور تن کو کاه و جو خواهد ز من>
    text <بر چرخ راه کهکشان از بهر او پرکاه شد>
  block
    text <استور را اشکال نه رخ بر رخ اقبال نه>
    text <اقبال آن جانی که او بی‌مثل و بی‌اشباه شد>
  block
    text <تن را بدیدی جان نگر گوهر بدیدی کان نگر>
    text <این نادره ایمان نگر کایمان در او گمراه شد>
  block
    text <معنی همی‌گوید مکن ما را در این دلق کهن>
    text <دلق کهن باشد سخن کو سخره افواه شد>
  block
    text <من گویم ای معنی بیا چون روح در صورت درآ>
    text <تا خرقه‌ها و کهنه‌ها از فر جان دیباه شد>
  block
    text <بس کن رها کن گازری تا نشنود گوش پری>
    text <کان روح از کروبیان هم سیر و خلوت خواه شد>
