
text <بانگ آید هر زمانی زین رواق آبگون>
  block
    text <بانگ آید هر زمانی زین رواق آبگون>
    text <آیت انا بنیناها و انا موسعون>
  block
    text <کی شنود این بانگ را بی‌گوش ظاهر دم به دم>
    text <تایبون العابدون الحامدون السایحون>
  block
    text <نردبان حاصل کنید از ذی المعارج برروید>
    text <تعرج الروح الیه و الملایک اجمعون>
  block
    text <کی تراشد نردبان چرخ نجار خیال>
    text <ساخت معراجش ید کل الینا راجعون>
  block
    text <تا تراشیده نگردی تو به تیشه صبر و شکر>
    text <لایلقیها فرو می خوان و الاالصابرون>
  block
    text <بنگر این تیشه به دست کیست خوش تسلیم شو>
    text <چون گره مستیز با تیشه که نحن الغالبون>
  block
    text <پایه‌ای چند ار برآیی باشی اصحاب الیمین>
    text <ور رسی بر بام خود السابقون السابقون>
  block
    text <گر ز صوفی خانه گردونی ای صوفی برآ>
    text <و اندرآ اندر صف انا لنحن الصافون>
  block
    text <ور فقیری کوس تم الفقر فهو الله بزن>
    text <ور فقیهی پاک باش از انهم لا یفقهون>
  block
    text <گر چو نونی در رکوع و چون قلم اندر سجود>
    text <پس تو چون نون و قلم پیوند با مایسطرون>
  block
    text <چشم شوخ سوف یبصر باش پیش از یبصرون>
    text <چو مداهن نرم سازی چیست پیش یدهنون>
  block
    text <چون درخت سدره بیخ آور شو از لا ریب فیه>
    text <تا نلرزد شاخ و برگت از دم ریب المنون>
  block
    text <بنگر آن باغ سیه گشته ز طاف طایف>
    text <مکر ایشان باغ ایشان سوخته هم نایمون>
