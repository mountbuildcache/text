
text <بشنو از بوالهوسان قصه میر عسسان>
  block
    text <بشنو از بوالهوسان قصه میر عسسان>
    text <رندی از حلقه ما گشت در این کوی نهان>
  block
    text <مدتی هست که ما در طلبش سوخته‌ایم>
    text <شب و روز از طلبش هر طرفی جامه دران>
  block
    text <هم در این کوی کسی یافت ز ناگه اثرش>
    text <جامه پرخون شده او است ببینید نشان>
  block
    text <خون عشاق کهن خود نشود تازه بود>
    text <خون چو تازه است بدانید که هست آن فلان>
  block
    text <همه خون‌ها چو شود کهنه سیه گردد و خشک>
    text <خون عشاق ابد تازه بجوشد ز روان>
  block
    text <تو مگو دفع که این دعوی خون کهن است>
    text <خون عشاق نخفته‌ست و نخسبد به جهان>
  block
    text <غمزه توست که خونی است در این گوشه و بس>
    text <نرگس توست که ساقی است دهد رطل گران>
  block
    text <غمزه توست که مست آید و دل‌ها دزدد>
    text <قصد جان‌ها کند آن سخت دل سخته کمان>
  block
    text <داد آن است که آن گمشده را بازدهی>
    text <یا چو او شد ز میانه تو درآیی به میان>
  block
    text <گر ز میر شکران داد بیابی ای دل>
    text <شکر کن شو تو گدازان چو شکر با شکران>
  block
    text <گر چنان کشته شوی زنده جاوید شوی>
    text <خدمت از جان چنین کشته به تبریز رسان>
