
text <به آفتاب شهم گفت هین مکن این ناز>
  block
    text <به آفتاب شهم گفت هین مکن این ناز>
    text <که گر تو روی بپوشی کنیم ما رو باز>
  block
    text <دمی که شعشعه این جمال درتابد>
    text <صد آفتاب شود آن زمان سیاه و مجاز>
  block
    text <کسی شود به تو غره که روی دوست ندید>
    text <کسی که دید مرا کی کند تو را اعزاز>
  block
    text <ز گازران مگریز و به زیر ابر مرو>
    text <که ابر را و تو را من درآورم به نیاز>
  block
    text <اگر چه جان و جهانی خوش به توست جهان>
    text <نگون شوی چو رخم دلبری کند آغاز>
  block
    text <مرا هزار جهانست پر ز نور و نعیم>
    text <چه ناز می‌رسدت با من ای کمین خباز>
  block
    text <عباد را برهانم ز نان و از نانبا>
    text <حیات من بدهدشان حیات و عمر دراز>
  block
    text <ز آفتاب گذشتیم خیز ای ناهید>
    text <بیار باده و نقل و نبات و نی بنواز>
  block
    text <زمانه با تو نسازد تو سازوارش کن>
    text <به چنگ ما ده سغراق و چنگ را ده ساز>
  block
    text <نبات و جامد و حیوان همه ز تو مستند>
    text <دمی بدین دو سه مخمور بی‌نوا پرداز>
  block
    text <حیات با تو خوشست و ممات با تو خوشست>
    text <گهیم همچو شکر بفسران گهی بگداز>
  block
    text <چو ماه همره من شد سفر مرا حضرست>
    text <به زیر سایه او می‌روم نشیب و فراز>
  block
    text <ز آسمان شنوم من که عاقبت محمود>
    text <خموش باش که محمود گشت کار ایاز>
