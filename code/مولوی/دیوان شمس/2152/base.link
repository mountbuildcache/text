
text <سخت خوش است چشم تو و آن رخ گلفشان تو>
  block
    text <سخت خوش است چشم تو و آن رخ گلفشان تو>
    text <دوش چه خورده‌ای دلا راست بگو به جان تو>
  block
    text <فتنه گر است نام تو پرشکر است دام تو>
    text <باطرب است جام تو بانمک است نان تو>
  block
    text <مرده اگر ببیندت فهم کند که سرخوشی>
    text <چند نهان کنی که می فاش کند نهان تو>
  block
    text <بوی کباب می‌زند از دل پرفغان من>
    text <بوی شراب می‌زند از دم و از فغان تو>
  block
    text <بهر خدا بیا بگو ور نه بهل مرا که تا>
    text <یک دو سخن به نایبی بردهم از زبان تو>
  block
    text <خوبی جمله شاهدان مات شد و کساد شد>
    text <چون بنمود ذره‌ای خوبی بی‌کران تو>
  block
    text <بازبدید چشم ما آنچ ندید چشم کس>
    text <بازرسید پیر ما بیخود و سرگران تو>
  block
    text <هر نفسی بگوییم عقل تو کو چه شد تو را>
    text <عقل نماند بنده را در غم و امتحان تو>
  block
    text <هر سحری چو ابر دی بارم اشک بر درت>
    text <پاک کنم به آستین اشک ز آستان تو>
  block
    text <مشرق و مغرب ار روم ور سوی آسمان شوم>
    text <نیست نشان زندگی تا نرسد نشان تو>
  block
    text <زاهد کشوری بدم صاحب منبری بدم>
    text <کرد قضا دل مرا عاشق و کف زنان تو>
  block
    text <از می این جهانیان حق خدا نخورده‌ام>
    text <سخت خراب می‌شوم خائفم از گمان تو>
  block
    text <صبر پرید از دلم عقل گریخت از سرم>
    text <تا به کجا کشد مرا مستی بی‌امان تو>
  block
    text <شیر سیاه عشق تو می‌کند استخوان من>
    text <نی تو ضمان من بدی پس چه شد این ضمان تو>
  block
    text <ای تبریز بازگو بهر خدا به شمس دین>
    text <کاین دو جهان حسد برد بر شرف جهان تو>
