
text <از پی شمس حق و دین دیده گریان ما>
  block
    text <از پی شمس حق و دین دیده گریان ما>
    text <از پی آن آفتابست اشک چون باران ما>
  block
    text <کشتی آن نوح کی بینیم هنگام وصال>
    text <چونک هستی‌ها نماند از پی طوفان ما>
  block
    text <جسم ما پنهان شود در بحر باد اوصاف خویش>
    text <رو نماید کشتی آن نوح بس پنهان ما>
  block
    text <بحر و هجران رو نهد در وصل و ساحل رو دهد>
    text <پس بروید جمله عالم لاله و ریحان ما>
  block
    text <هر چه می‌بارید اکنون دیده گریان ما>
    text <سر آن پیدا کند صد گلشن خندان ما>
  block
    text <شرق و غرب این زمین از گلستان یک سان شود>
    text <خار و خس پیدا نباشد در گل یک سان ما>
  block
    text <زیر هر گلبن نشسته ماه رویی زهره رخ>
    text <چنگ عشرت می‌نوازد از پی خاقان ما>
  block
    text <هر زمان شهره بتی بینی که از هر گوشه‌ای>
    text <جام می را می‌دهد در دست بادستان ما>
  block
    text <دیده نادیده ما بوسه دیده زان بتان>
    text <تا ز حیرانی گذشته دیده حیران ما>
  block
    text <جان سودا نعره زن‌ها این بتان سیمبر>
    text <دل گود احسنت عیش خوب بی‌پایان ما>
  block
    text <خاک تبریزست اندر رغبت لطف و صفا>
    text <چون صفای کوثر و چون چشمه حیوان ما>
