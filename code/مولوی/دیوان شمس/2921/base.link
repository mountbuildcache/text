
text <ساقی این جا هست ای مولا بلی>
  block
    text <ساقی این جا هست ای مولا بلی>
    text <ره دهد ما را بر آن بالا بلی>
  block
    text <پیش آن لب‌های آری گوی او>
    text <بنده گردد شکر و حلوا بلی>
  block
    text <هست چشمش قلزم مستی نعم>
    text <هست جعدش مایه سودا بلی>
  block
    text <این همه بگذشت آن سرو سهی>
    text <خوش برآید همچو گل با ما بلی>
  block
    text <چون بخسبم زیر سایه نخل او>
    text <من شوم شیرینتر از خرما بلی>
  block
    text <هم عسس هم دزد ای جان هر شبی>
    text <سیم دزدد زان قمرسیما بلی>
  block
    text <چون برآید آفتاب روی او>
    text <دزد گردد عاجز و رسوا بلی>
  block
    text <ناشتاب آن کس که او حلوا خورد>
    text <در دماغ او کند صفرا بلی>
  block
    text <بس کن آن کس کو سری پنهان کند>
    text <روید از سر گلشن اخفی بلی>
