
text <ساقیا ما ز ثریا به زمین افتادیم>
  block
    text <ساقیا ما ز ثریا به زمین افتادیم>
    text <گوش خود بر دم شش تای طرب بنهادیم>
  block
    text <دل رنجور به طنبور نوایی دارد>
    text <دل صدپاره خود را به نوایش دادیم>
  block
    text <به خرابات بدستیم از آن رو مستیم>
    text <کوی دیگر نشناسیم در این کو زادیم>
  block
    text <ساقیا زین همه بگذر بده آن جام شراب>
    text <همه را جمله یکی کن که در این افرادیم>
  block
    text <همه را غرق کن و بازرهان زین اعداد>
    text <مزه‌ای بخش که ما بی‌مزه اعدادیم>
  block
    text <دل ما یافت از این باده عجایب بویی>
    text <لاجرم از دم این باده لطیف اورادیم>
  block
    text <از برون خسته یاریم و درون رسته یار>
    text <لاجرم مست و طربناک و قوی بنیادیم>
  block
    text <همه مستیم و خرابیم و فنای ره دوست>
    text <در خرابات فنا عاقله ایجادیم>
  block
    text <هله خاموش بیارام عروسی داریم>
    text <هله گردک بنشینیم که ما دامادیم>
