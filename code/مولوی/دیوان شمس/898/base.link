
text <بانگ زدم من که دل مست کجا می‌رود>
  block
    text <بانگ زدم من که دل مست کجا می‌رود>
    text <گفت شهنشه خموش جانب ما می‌رود>
  block
    text <گفتم تو با منی دم ز درون می‌زنی>
    text <پس دل من از برون خیره چرا می‌رود>
  block
    text <گفت که دل آن ماست رستم دستان ماست>
    text <سوی خیال خطا بهر غزا می‌رود>
  block
    text <هر طرفی کو رود بخت از آن سو رود>
    text <هیچ مگو هر طرف خواهد تا می‌رود>
  block
    text <گه مثل آفتاب گنج زمین می‌شود>
    text <گه چو دعا رسول سوی سما می‌رود>
  block
    text <گاه ز پستان ابر شیر کرم می‌دهد>
    text <گه به گلستان جان همچو صبا می‌رود>
  block
    text <بر اثر دل برو تا تو ببینی درون>
    text <سبزه و گل می‌دمد جوی وفا می‌رود>
  block
    text <صورت بخش جهان ساده و بی‌صورتست>
    text <آن سر و پای همه بی‌سر و پا می‌رود>
  block
    text <هست صواب صواب گر چه خطایی کند>
    text <هست وفای وفا گر به جفا می‌رود>
  block
    text <دل مثل روزنست خانه بدو روشنست>
    text <تن به فنا می‌رود دل به بقا می‌رود>
  block
    text <فتنه برانگیخت دل خون شهان ریخت دل>
    text <با همه آمیخت دل گر چه جدا می‌رود>
  block
    text <سحر خدا آفرید در دل هر کس پدید>
    text <کیسه جوزا برید همچو سها می‌رود>
  block
    text <با تو دلا ابلهیست کیسه نگه داشتن>
    text <کیسه شد و جان پی کیسه ربا می‌رود>
  block
    text <گفتم جادو کسی سست بخندید و گفت>
    text <سحر اثر کی کند ذکر خدا می‌رود>
  block
    text <گفتم آری ولیک سحر تو سر خداست>
    text <سحر خوشت هم تک حکم قضا می‌رود>
  block
    text <دایم دلدار را با دل و جان ماجراست>
    text <پوست بر او نیست اینک پیش شما می‌رود>
  block
    text <اسب سقاست این بانگ دراست این>
    text <بانگ کنان کز برون اسب سقا می‌رود>
