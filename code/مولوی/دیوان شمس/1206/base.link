
text <سوی لبش هر آنک شد زخم خورد ز پیش و پس>
  block
    text <سوی لبش هر آنک شد زخم خورد ز پیش و پس>
    text <زانک حوالی عسل نیش زنان بود مگس>
  block
    text <روی ویست گلستان مار بود در او نهان>
    text <جعد ویست همچو شب مجمع دزد و هر عسس>
  block
    text <کان زمردی مها دیده مار برکنی>
    text <ماه دوهفته‌ای شها غم نخوریم از غلس>
  block
    text <بی‌تو جهان چه فن زند بی‌تو چگونه تن زند>
    text <جان و جهان غلام تو جان و جهان تویی و بس>
  block
    text <نصرت رستمان تویی فتح و ظفررسان تویی>
    text <هست اثر حمایتت گر زره‌ست وگر فرس>
  block
    text <شمس تو معنوی بود آن نه که منطوی بود>
    text <صد مه و آفتاب را نور توست مقتبس>
  block
    text <چرخ میان آب تو بر دوران همی‌زند>
    text <عقل بر طبیبیت عرضه همی‌کند مجس>
  block
    text <ذره به ذره طمع‌ها صف زده پیش خوان تو>
    text <سجده کنان و دم زنان بهر امید هر نفس>
  block
    text <دست چنین چنین کند لطف که من چنان دهم>
    text <آنچ بهار می‌دهد از دم خود به خار و خس>
  block
    text <خاک که نور می‌خورد نقره و زر نبات او>
    text <خاک که آب می‌خورد ماش شدست یا عدس>
  block
    text <رنگ جهان چو سحرها عشق عصای موسوی>
    text <باز کند دهان خود درکشدش به یک نفس>
  block
    text <چند بترسی ای دل از نقش خود و خیال خود>
    text <چند گریز می‌کنی بازنگر که نیست کس>
  block
    text <بس کن و بس که کمتر از اسب سقای نیستی>
    text <چونک بیافت مشتری باز کند از او جرس>
