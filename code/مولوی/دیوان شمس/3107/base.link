
text <میان تیرگی خواب و نور بیداری>
  block
    text <میان تیرگی خواب و نور بیداری>
    text <چنان نمود مرا دوش در شب تاری>
  block
    text <که خوب طلعتی از ساکنان حضرت قدس>
    text <که جمله محض خرد بود و نور هشیاری>
  block
    text <تنش چو روی مقدس بری ز کسوت جسم>
    text <چو عقل و جان گهردار، وز غرض عاری>
  block
    text <مرا ستایش بسیار کرد و گفت:« ای آن>
    text <که در جحیم طبیعت چنین گرفتاری>
  block
    text <شکفته گلبن جوزا برای عشرت تست>
    text <تو سر به گلخن گیتی چرا فرود آری>
  block
    text <سریر هفت فلک تخت تست اگرچه کنون>
    text <ز دست طبع، گرفتار چار دیواری>
  block
    text <کمال جان چو بهایم ز خواب و خور مطلب>
    text <که آفریده تو زین‌سان نه بهر این کاری>
  block
    text <بدی مکن که درین کشت زار زود زوال>
    text <به داس دهر همان بدروی که می‌کاری>
  block
    text <پی مراد چه پویی به عالمی که درو>
    text <چو دفع رنج کنی جمله راحت انگاری؟!>
  block
    text <حقیقت این شکم از آزپر نخواهد شد>
    text <اگر به ملک همه عالمش بینباری>
  block
    text <گرفتمست که رسیدی بدانچ می‌طلبی>
    text <ولی چه سود ازان، چون بجاش بگذاری؟!>
  block
    text <شب جوانیت ای دوست چون سپیده دمید>
    text <تو مست، خفته و آگه نه‌ای ز بیداری>
