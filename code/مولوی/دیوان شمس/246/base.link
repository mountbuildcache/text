
text <صد دهل می‌زنند در دل ما>
  block
    text <صد دهل می‌زنند در دل ما>
    text <بانگ آن بشنویم ما فردا>
  block
    text <پنبه در گوش و موی در چشمست>
    text <غم فردا و وسوسه سودا>
  block
    text <آتش عشق زن در این پنبه>
    text <همچو حلاج و همچو اهل صفا>
  block
    text <آتش و پنبه را چه می‌داری>
    text <این دو ضدند و ضد نکرد بقا>
  block
    text <چون ملاقات عشق نزدیکست>
    text <خوش لقا شو برای روز لقا>
  block
    text <مرگ ما شادی و ملاقاتست>
    text <گر تو را ماتمست رو زین جا>
  block
    text <چونک زندان ماست این دنیا>
    text <عیش باشد خراب زندان‌ها>
  block
    text <آنک زندان او چنین خوش بود>
    text <چون بود مجلس جهان آرا>
  block
    text <تو وفا را مجو در این زندان>
    text <که در این جا وفا نکرد وفا>
