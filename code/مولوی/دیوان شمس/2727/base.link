
text <گر وسوسه ره دهی به گوشی>
  block
    text <گر وسوسه ره دهی به گوشی>
    text <افسرده شوی بدان ز جوشی>
  block
    text <آن گرمی چشم را که داری>
    text <نیش زهر است و شکل نوشی>
  block
    text <انبار نعیم را زیان چیست>
    text <گر خشم گرفت کورموشی>
  block
    text <آخر چه زیان اگر بیفتد>
    text <یک دو مگس از شکرفروشی>
  block
    text <مر ناقه شیر را چه نقصان>
    text <گر دیگ شکست شیردوشی>
  block
    text <شب بود و زمانه خفته بودند>
    text <در هیچ سری نبود هوشی>
  block
    text <آن شاه ز روی لطف برداشت>
    text <سرنای و در او بزد خروشی>
  block
    text <در خون خودی اگر بمانی>
    text <زین پس زان رو به روی پوشی>
  block
    text <ماییم ز عشق شمس تبریز>
    text <هم ناطق عشق هم خموشی>
