
text <اگر مر تو را صلح آهنگ نیست>
  block
    text <اگر مر تو را صلح آهنگ نیست>
    text <مرا با تو ای جان سر جنگ نیست>
  block
    text <تو در جنگ آیی روم من به صلح>
    text <خدای جهان را جهان تنگ نیست>
  block
    text <جهانیست جنگ و جهانیست صلح>
    text <جهان معانی به فرسنگ نیست>
  block
    text <هم آب و هم آتش برادر بدند>
    text <ببین اصل هر دو به جز سنگ نیست>
  block
    text <که بی این دو عالم ندارد نظام>
    text <اگر روم خوبست بی‌زنگ نیست>
  block
    text <مرا عقل صد بار پیغام داد>
    text <خمش کن که فخرست آن ننگ نیست>
