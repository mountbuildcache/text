
text <ای بداده دیده‌های خلق را حیرانیی>
  block
    text <ای بداده دیده‌های خلق را حیرانیی>
    text <وی ز لشکرهای عشقت هر طرف ویرانیی>
  block
    text <ای مبارک چاشتگاهی کآفتاب روی تو>
    text <عالم دل را کند اندر صفا نورانیی>
  block
    text <دم به دم خط می‌دهد جان‌ها که ما بنده توایم>
    text <ای سراسر بندگی عشق تو سلطانیی>
  block
    text <تا چه می‌بینند جان‌ها هر دمی در روی تو>
    text <وز چه باشد هر زمانیشان چنین رقصانیی>
  block
    text <از چه هر شب پاسبان بام عشق تو شوند>
    text <وز چه هر روزی بودشان بر درت دربانیی>
  block
    text <این چه جام است این که گردان کرده‌ای بر جان‌ها>
    text <آب حیوان است این یا آتشی روحانیی>
  block
    text <این چه سر گفتی تو با دل‌ها که خصم جان شدند>
    text <این چه دادی درد را تا می‌کند درمانیی>
  block
    text <روستایی را چه آموزید نور عشق تو>
    text <تا ز لوح غیب دادش هر دمی خط خوانیی>
  block
    text <شمس تبریزی فروکن سر از این قصر بلند>
    text <تا بقایی دیده آید در جهان فانیی>
