
text <خاک آن کس شو که آب زندگانش روشنست>
  block
    text <خاک آن کس شو که آب زندگانش روشنست>
    text <نیم نانی دررسد تا نیم جانی در تنست>
  block
    text <گفتمش آخر پی یک وصل چندین هجر چیست>
    text <گفت آری من قصابم گردران با گردنست>
  block
    text <دی تماشا رفته بودم جانب صحرای دل>
    text <آن نگنجد در نظر چه جای پیدا کردنست>
  block
    text <چشم مست یار گویان هر زمان با چشم من>
    text <در دو عالم می‌نگنجد آنچ در چشم منست>
  block
    text <رو فزون شو از دو عالم تا بریزم بر سرت>
    text <آنچ دل را جان جان و دیدگان را دیدنست>
  block
    text <ذره ذره عاشقانه پهلوی معشوق خویش>
    text <می‌زند پهلو که وقت عقد و کابین کردنست>
  block
    text <اندر آن پیوند کردن آب و آتش یک شده‌ست>
    text <غنچه آن جا سنبلست و سرو آن جا سوسنست>
  block
    text <زیر پاشان گنج‌ها و سوی بالا باغ‌ها>
    text <بشنو از بالا نه وقت زیر و بالا گفتنست>
  block
    text <من اگر پیدا نگویم بی‌صفت پیداست آن>
    text <ذوق آن اندر سرست و طوق آن در گردنست>
  block
    text <شمس تبریزی تو خورشیدی چه گویم مدح تو>
    text <صد زبان دارم چو تیغ اما به وصفت الکنست>
