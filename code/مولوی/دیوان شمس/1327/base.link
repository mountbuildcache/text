
text <تتار اگر چه جهان را خراب کرد به جنگ>
  block
    text <تتار اگر چه جهان را خراب کرد به جنگ>
    text <خراب گنج تو دارد چرا شود دلتنگ>
  block
    text <جهان شکست و تو یار شکستگان باشی>
    text <کجاست مست تو را از چنین خرابی ننگ>
  block
    text <فلک ز مستی امر تو روز و شب در چرخ>
    text <زمین ز شادی گنج تو خیره مانده و دنگ>
  block
    text <وظیفه تو رسید و نیافت راه ز در>
    text <زهی کرم که ز روزن بکردیش آونگ>
  block
    text <شنیده‌ایم که شاهان به جنگ بستانند>
    text <ندیده‌ایم که شاهان عطا دهند به جنگ>
  block
    text <ز سنگ چشمه روان کرده‌ای و می‌گویی>
    text <بیا عطا بستان ای دل فسرده چو سنگ>
  block
    text <کنار و بوسه رومی رخانت می‌باید>
    text <ز روی آینه دل به عشق بزدا زنگ>
  block
    text <تعلقیست عجب زنگ را بدین رومی>
    text <تعلقیست نهانی میان موش و پلنگ>
  block
    text <دهان ببند که تا دل دهانه بگشاید>
    text <فروخورد دو جهان را به یک زمان چو نهنگ>
  block
    text <چو ما رویم ره دل هزار فرسنگست>
    text <چو خطوتین دل آمد کجا بود فرسنگ>
  block
    text <اگر نه مفخر تبریز شمس دین جویاست>
    text <چرا شود غم عشقش موکل و سرهنگ>
