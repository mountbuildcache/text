
text <پرده دل می‌زند زهره هم از بامداد>
  block
    text <پرده دل می‌زند زهره هم از بامداد>
    text <مژده که آن بوطرب داد طرب‌ها بداد>
  block
    text <بحر کرم کرد جوش پنبه برون کن ز گوش>
    text <آنچ کفش داد دوش ما و تو را نوش باد>
  block
    text <عشق همایون پیست خطبه به نام ویست>
    text <از سر ما کم مباد سایه این کیقباد>
  block
    text <روی خوشش چون شرار خوی خوشش نوبهار>
    text <وان دگرش زینهار او هو رب العباد>
  block
    text <ز اول روز این خمار کرد مرا بی‌قرار>
    text <می‌کشدم ابروار عشق تو چون تندباد>
  block
    text <دست دل از رنج رست گر چه دلارام مست>
    text <بست سر زلف بست خواجه ببین این گشاد>
  block
    text <می‌کشدم موکشان من ترش و سرگران>
    text <رو که مراد جهان می‌کشدم بی‌مراد>
  block
    text <عقل بر آن عقل ساز ناز همی‌کرد ناز>
    text <شکر کز آن گشت باز تا به مقام اوفتاد>
  block
    text <پای به گل بوده‌ام زانک دودل بوده‌ام>
    text <شکر که دودل نماند یک دله شد دل نهاد>
  block
    text <لاف دل از آسمان لاف تن از ریسمان>
    text <بگسلم این ریسمان بازروم در معاد>
  block
    text <دلبر روز الست چیز دگر گفت پست>
    text <هیچ کسی هست کو آرد آن را به یاد>
  block
    text <گفت به تو تاختم بهر خودت ساختم>
    text <ساخته خویش را من ندهم در مزاد>
  block
    text <گفتم تو کیستی گفت مراد همه>
    text <گفتم من کیستم گفت مراد مراد>
  block
    text <مفتعلن فاعلات رفته بدم از صفات>
    text <محو شده پیش ذات دل به سخن چون فتاد>
  block
    text <داد دل و عقل و جان مفخر تبریزیان>
    text <از مدد این سه داد یافت زمانه سداد>
