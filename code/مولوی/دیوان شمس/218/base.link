
text <ز بهر غیرت آموخت آدم اسما را>
  block
    text <ز بهر غیرت آموخت آدم اسما را>
    text <ببافت جامع کل پرده‌های اجزا را>
  block
    text <برای غیر بود غیرت و چو غیر نبود>
    text <چرا نمود دو تا آن یگانه یکتا را>
  block
    text <دهان پر است جهان خموش را از راز>
    text <چه مانع‌ست فصیحان حرف پیما را>
  block
    text <به بوسه‌های پیاپی ره دهان بستند>
    text <شکرلبان حقایق دهان گویا را>
  block
    text <گهی ز بوسه یار و گهی ز جام عقار>
    text <مجال نیست سخن را نه رمز و ایما را>
  block
    text <به زخم بوسه سخن را چه خوش همی‌شکنند>
    text <به فتنه بسته ره فتنه را و غوغا را>
  block
    text <چو فتنه مست شود ناگهان برآشوبند>
    text <چه چیز بند کند مست بی‌محابا را>
  block
    text <چو موج پست شود کوه‌ها و بحر شود>
    text <که بیم آب کند سنگ‌های خارا را>
  block
    text <چو سنگ آب شود آب سنگ پس می‌دان>
    text <احاطت ملک کامکار بینا را>
  block
    text <چو جنگ صلح شود صلح جنگ پس می‌بین>
    text <صناعت کف آن کردگار دانا را>
  block
    text <بپوش روی که روپوش کار خوبان‌ست>
    text <زبون و دستخوش و رام یافتی ما را>
  block
    text <حریف بین که فتادی تو شیر با خرگوش>
    text <مکن مبند به کلی ره مواسا را>
  block
    text <طمع نگر که منت پند می‌دهم که مکن>
    text <چنان که پند دهد نیم پشه عنقا را>
  block
    text <چنان که جنگ کند روی زرد با صفرا>
    text <چنان که راه ببندد حشیش دریا را>
  block
    text <اکنت صاعقه یا حبیب او نارا>
    text <فما ترکت لنا منزلا و لا دارا>
  block
    text <بک الفخار ولکن بهیت من سکر>
    text <فلست افهم لی مفخرا و لا عارا>
  block
    text <متی اتوب من الذنب توبتی ذنبی>
    text <متی اجار اذا العشق صار لی جارا>
  block
    text <یقول عقلی لا تبدلن هدی بردی>
    text <اما قضیت به فی هلاک اوطارا>
