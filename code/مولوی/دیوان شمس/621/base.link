
text <در تابش خورشیدش رقصم به چه می‌باید>
  block
    text <در تابش خورشیدش رقصم به چه می‌باید>
    text <تا ذره چو رقص آید از منش به یاد آید>
  block
    text <شد حامله هر ذره از تابش روی او>
    text <هر ذره از آن لذت صد ذره همی‌زاید>
  block
    text <در هاون تن بنگر کز عشق سبک روحی>
    text <تا ذره شود خود را می‌کوبد و می‌ساید>
  block
    text <گر گوهر و مرجانی جز خرد مشو این جا>
    text <زیرا که در این حضرت جز ذره نمی‌شاید>
  block
    text <در گوهر جان بنگر اندر صدف این تن>
    text <کز دست گران جانی انگشت همی‌خاید>
  block
    text <چون جان بپرد از تو این گوهر زندانی>
    text <چون ذره به اصلش شد خوانیش ولی ناید>
  block
    text <ور سخت شود بندش در خون بزند نقبی>
    text <عمری برود در خون موییش نیالاید>
  block
    text <جز تا به چه بابل او را نبود منزل>
    text <تا جان نشود جادو جایی بنیاساید>
  block
    text <تبریز ز برج تو گر تابد شمس الدین>
    text <هم ابر شود چون مه هم ماه درافزاید>
