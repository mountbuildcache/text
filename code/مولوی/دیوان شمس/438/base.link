
text <هر دم سلام آرد کاین نامه از فلانست>
  block
    text <هر دم سلام آرد کاین نامه از فلانست>
    text <گویی سلام و کاغذ در شهر ما گرانست>
  block
    text <زین مرگ هیچ کوسه ارزان نبرد بوسه>
    text <بینی دراز کردن آیین نر خرانست>
  block
    text <هر جا که سیمبر بد می‌دانک سیم بر بد>
    text <جان و جهان مگویش کان جان ز تو جهانست>
  block
    text <بتراش زر به ناخن از کان و چاره‌ای کن>
    text <پنهان مدار زر را بی‌زر صنم نهانست>
  block
    text <گر حلقه زر نبودی در گوش او نرفتی>
    text <در گوش حلقه زر بر طمع او نشانست>
  block
    text <ور زانک نازنینی بی‌سیم و زر ببینی>
    text <چونک عنایت آمد اقبال رایگانست>
  block
    text <این یار زر نگیرد جانی بیار زرین>
    text <زیرا که زر مرده آن سوی ناروانست>
  block
    text <سنگی است سرخ گشته صد تخم فتنه کشته>
    text <مغرور زر پخته خام است و قلتبانست>
  block
    text <خامش سخن چه باید آن جا که عشق آید>
    text <کمتر ز زر نباشی معشوق بی‌زبانست>
