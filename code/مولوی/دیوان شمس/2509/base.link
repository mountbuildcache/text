
text <بر دیوانگان امروز آمد شاه پنهانی>
  block
    text <بر دیوانگان امروز آمد شاه پنهانی>
    text <فغان برخاست از جان‌های مجنونان روحانی>
  block
    text <میان نعره‌ها بشناخت آواز مرا آن شه>
    text <که صافی گشته بود آوازم از انفاس حیوانی>
  block
    text <اشارت کرد شاهانه که جست از بند دیوانه>
    text <اگر دیوانه‌ام شاها تو دیوان را سلیمانی>
  block
    text <شها همراز مرغابی و هم افسون دیوانی>
    text <بر این دیوانه هم شاید که افسونی فروخوانی>
  block
    text <به پیش شاه شد پیری که بربندش به زنجیری>
    text <کز این دیوانه در دیوان بس آشوب است و ویرانی>
  block
    text <شه من گفت کاین مجنون به جز زنجیر زلف من>
    text <دگر زنجیر نپذیرد تو خوی او نمی‌دانی>
  block
    text <هزاران بند بردرد به سوی دست ما پرد>
    text <الیناراجعون گردد که او بازی است سلطانی>
