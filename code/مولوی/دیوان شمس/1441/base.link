
text <بنه ای سبز خنگ من فراز آسمان‌ها سم>
  block
    text <بنه ای سبز خنگ من فراز آسمان‌ها سم>
    text <که بنوشت آن مه بی‌کیف دعوت نامه‌ای پیشم>
  block
    text <روان شد سوی ما کوثر که گنجا نیست ظرف اندر>
    text <بدران مشک سقا را بزن سنگی و بشکن خم>
  block
    text <یکی آهوی چون جانی برآمد از بیابانی>
    text <که شیر نر ز بیم او زند بر ریگ سوزان دم>
  block
    text <همه مستیم ای خواجه به روز عید می ماند>
    text <دهل مست و دهلزن مست و بیخود می زند لم لم>
  block
    text <درآمد عقل در میدان سر انگشت در دندان>
    text <که بر سرمست و با حیران چه برخوانیم الهاکم>
  block
    text <یکی عاقل میان ما به دار وهم نمی‌یابند>
    text <در این زنجیر مجنونان چه مجنون می شود مردم>
  block
    text <بر مخمور یک ساغر به از صد خانه پرزر>
    text <بریزم بر تن لاغر از آن باده یکی قمقم>
  block
    text <میان روزه داران خوش شراب عشق در می کش>
    text <نه آن مستی که شب آیی ز شرم خلق چون کزدم>
  block
    text <بخور بی‌رطل و بی‌کوزه میی کو نشکند روزه>
    text <نه ز انگور است و نه از شیره نه از بکنی نه از گندم>
  block
    text <شرابی نی که درریزی سر مخمور برخیزی>
    text <دروغین است آن باده از آن افتاد کوته دم>
  block
    text <رسید از باده خانه پر به زیر مشک می اشتر>
    text <رها کن خواب خراخر که قمقم بانگ زد قم قم>
  block
    text <دهان بربند و محرم شو به کعبه خامشان می رو>
    text <پیاپی اندر این مستی نه اشتر جو و نی جم جم>
