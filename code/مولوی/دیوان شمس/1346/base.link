
text <رفت عمرم در سر سودای دل>
  block
    text <رفت عمرم در سر سودای دل>
    text <وز غم دل نیستم پروای دل>
  block
    text <دل به قصد جان من برخاسته>
    text <من نشسته تا چه باشد رای دل>
  block
    text <دل ز حلقه دین گریزد زانک هست>
    text <حلقه زلفین خوبان جای دل>
  block
    text <گرد او گردم که دل را گرد کرد>
    text <کو رسد فریادم از غوغای دل>
  block
    text <خواب شب بر چشم خود کردم حرام>
    text <تا ببینم صبحدم سیمای دل>
  block
    text <قد من همچون کمان شد از رکوع>
    text <تا ببینم قامت و بالای دل>
  block
    text <آن جهان یک تابش از خورشید دل>
    text <وین جهان یک قطره از دریای دل>
  block
    text <لب ببند ایرا به گردون می‌رسد>
    text <بی‌زبان هیهای دل هیهای دل>
