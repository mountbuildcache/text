
text <دل پردرد من امشب بنوشیده‌ست یک دردی>
  block
    text <دل پردرد من امشب بنوشیده‌ست یک دردی>
    text <از آنچ زهره ساقی بیاوردش ره آوردی>
  block
    text <چه زهره دارد و یارا که خواب آرد حشر ما را>
    text <که امشب می‌نماید عشق بر عشاق پامردی>
  block
    text <زنان در تعزیت شب‌ها نمی‌خسبند از نوحه>
    text <تو مرد عاشقی آخر زبون خواب چون گردی>
  block
    text <دلا می‌گرد چون بیدق به گرد خانه آن شه>
    text <بترس از مات و از قایم چو نطع عشق گستردی>
  block
    text <مرا هم خواب می‌باید ولیکن خواب می‌ناید>
    text <که بیرون شد مزاج من هم از گرمی هم از سردی>
