
text <رقصان شو ای قراضه کز اصل اصل کانی>
  block
    text <رقصان شو ای قراضه کز اصل اصل کانی>
    text <جویای هر چه هستی می‌دانک عین آنی>
  block
    text <خورشید رو نماید وز ذره رقص خواهد>
    text <آن به که رقص آری دامن همی‌کشانی>
  block
    text <روزی کنار گیری ای ذره آفتابی>
    text <سر بر برش نهاده این نکته را بدانی>
  block
    text <پیش آردت شرابی کای ذره درکش این را>
    text <خوردی و محو گشتی در آفتاب جانی>
  block
    text <شد ذره آفتابی از خوردن شرابی>
    text <در دولت تجلی از طعن لن ترانی>
  block
    text <ما میوه‌های خامیم در تاب آفتابت>
    text <رقصی کنیم رقصی زیرا تو می‌پزانی>
  block
    text <احسنت ای پزیدن شاباش ای مزیدن>
    text <از آفتاب جانی کو را نبود ثانی>
  block
    text <مخدوم شمس دینم شاهنشهی ز تبریز>
    text <تسلیم توست جان‌ها ای جان و دل تو دانی>
