
text <مکن یار مکن یار مرو ای مه عیار>
  block
    text <مکن یار مکن یار مرو ای مه عیار>
    text <رخ فرخ خود را مپوشان به یکی بار>
  block
    text <تو دریای الهی همه خلق چو ماهی>
    text <چو خشک آوری ای دوست بمیرند به ناچار>
  block
    text <مگو با دل شیدا دگر وعده فردا>
    text <که بر چرخ رسیدست ز فردای تو زنهار>
  block
    text <چو در دست تو باشیم ندانیم سر از پای>
    text <چو سرمست تو باشیم بیفتد سر و دستار>
  block
    text <عطاهای تو نقدست شکایت نتوان کرد>
    text <ولیکن گله کردیم برای دل اغیار>
  block
    text <مرا عشق بپرسید که ای خواجه چه خواهی>
    text <چه خواهد سر مخمور به غیر در خمار>
  block
    text <سراسر همه عیبیم بدیدی و خریدی>
    text <زهی کاله پرعیب زهی لطف خریدار>
  block
    text <ملوکان همه زربخش تویی خسرو سربخش>
    text <سر از گور برآورد ز تو مرده پیرار>
  block
    text <ملالت نفزایید دلم را هوس دوست>
    text <اگر رهزندم جان ز جان گردم بیزار>
  block
    text <چو ابر تو ببارید بروید سمن از ریگ>
    text <چو خورشید تو درتافت بروید گل و گلزار>
  block
    text <ز سودای خیال تو شدستیم خیالی>
    text <کی داند چه شویم از تو چو باشد گه دیدار>
  block
    text <همه شیشه شکستیم کف پای بخستیم>
    text <حریفان همه مستیم مزن جز ره هموار>
