
text <آب حیوان باید مر روح فزایی را>
  block
    text <آب حیوان باید مر روح فزایی را>
    text <ماهی همه جان باید دریای خدایی را>
  block
    text <ویرانه آب و گل چون مسکن بوم آمد>
    text <این عرصه کجا شاید پرواز همایی را>
  block
    text <صد چشم شود حیران در تابش این دولت>
    text <تو گوش مکش این سو هر کور عصایی را>
  block
    text <گر نقد درستی تو چون مست و قراضه ستی>
    text <آخر تو چه پنداری این گنج عطایی را>
  block
    text <دلتنگ همی‌دانند کان جای که انصافست>
    text <صد دل به فدا باید آن جان بقایی را>
  block
    text <دل نیست کم از آهن آهن نه که می‌داند>
    text <آن سنگ که پیدا شد پولادربایی را>
  block
    text <عقل از پی عشق آمد در عالم خاک ار نی>
    text <عقلی بنمی باید بی‌عهد و وفایی را>
  block
    text <خورشید حقایق‌ها شمس الحق تبریز است>
    text <دل روی زمین بوسد آن جان سمایی را>
