
text <آینه جان شده چهره تابان تو>
  block
    text <آینه جان شده چهره تابان تو>
    text <هر دو یکی بوده‌ایم جان من و جان تو>
  block
    text <ماه تمام درست خانه دل آن توست>
    text <عقل که او خواجه بود بنده و دربان تو>
  block
    text <روح ز روز الست بود ز روی تو مست>
    text <چند که از آب و گل بود پریشان تو>
  block
    text <گل چو به پستی نشست آب کنون روشن است>
    text <رفت کنون از میان آن من و آن تو>
  block
    text <قیصر رومی کنون زنگیکان را شکست>
    text <تا به ابد چیره باد دولت خندان تو>
  block
    text <ای رخ تو همچو ماه ناله کنم گاه گاه>
    text <ز آنک مرا شد حجاب عشق سخندان تو>
