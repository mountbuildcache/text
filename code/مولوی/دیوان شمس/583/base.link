
text <رسیدم در بیابانی که عشق از وی پدید آید>
  block
    text <رسیدم در بیابانی که عشق از وی پدید آید>
    text <بیابد پاکی مطلق در او هر چه پلید آید>
  block
    text <چه مقدارست مر جان را که گردد کفو مرجان را>
    text <ولی تو آفتابی بین که بر ذره پدید آید>
  block
    text <هزاران قفل و هر قفلی به عرض آسمان باشد>
    text <دو سه حرف چو دندانه بر آن جمله کلید آید>
  block
    text <یکی لوحیست دل لایح در آن دریای خون سایح>
    text <شود غازی ز بعد آنک صد باره شهید آید>
  block
    text <غلام موج این بحرم که هم عیدست و هم نحرم>
    text <غلام ماهیم که او ز دریا مستفید آید>
  block
    text <هر آن قطره کز این دریا به ظاهر صورتی یابد>
    text <یقین می‌دان که نام او جنید و بایزید آید>
  block
    text <درآ ای جان و غسلی کن در این دریای بی‌پایان>
    text <که از یک قطره غسلت هزاران داد و دید آید>
  block
    text <خطر دارند کشتی‌ها ز اوج و موج هر دریا>
    text <امان یابند از موجی کز این بحر سعید آید>
  block
    text <چو عارف را و عاشق را به هر ساعت بود عیدی>
    text <نباشد منتظر سالی که تا ایام عید آید>
