
text <مقام خلوت و یار و سماع و تو خفته>
  block
    text <مقام خلوت و یار و سماع و تو خفته>
    text <که شرم بادت از آن زلف‌های آشفته>
  block
    text <از این سپس منم و شب روی و حلقه یار>
    text <شب دراز و تب و رازهای ناگفته>
  block
    text <برون پرده درند آن بتان و سوزانند>
    text <که لطف‌های بتان در شب است بنهفته>
  block
    text <به خواب کن همه را طاق شو از این جفتان>
    text <به سوی طاق و رواقش مرو به شب جفته>
  block
    text <بدانک خلوت شب بر مثال دریایی است>
    text <به قعر بحر بود درهای ناسفته>
  block
    text <رخ چو کعبه نما شاه شمس تبریزی>
    text <که باشدت عوض حج‌های پذرفته>
