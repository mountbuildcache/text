
text <از زنگ لشکر آمد بر قلب لشکرش زن>
  block
    text <از زنگ لشکر آمد بر قلب لشکرش زن>
    text <ای سرفراز مردی مردانه بر سرش زن>
  block
    text <چون آتش آر حمله کو هیزم است جمله>
    text <از آتش دل خود در خشک و در ترش زن>
  block
    text <گر بحر با تو کوشد در کین تو بجوشد>
    text <آتش کن آب او را در در و گوهرش زن>
  block
    text <هر تیر کز تو پرد هفت آسمان بدرد>
    text <ای قاب قوس تیری بر پشت اسپرش زن>
  block
    text <هر کس که بی‌سر آید تو دست بر سرش نه>
    text <و آن کس که باسر آید تو زخم خنجرش زن>
  block
    text <جانی که برفروزد در عشق تو بسوزد>
    text <خواهی که تازه گردد در حوض کوثرش زن>
  block
    text <از لعل می فروشت سرمست کن جهان را>
    text <بستان ز زهره چنگش بر جام و ساغرش زن>
  block
    text <ای شمس حق تبریز هر کس که منکر آید>
    text <از جذب نور ایمان در جان کافرش زن>
