
text <ای خدایی که چو حاجات به تو برگیرند>
  block
    text <ای خدایی که چو حاجات به تو برگیرند>
    text <هر مرادی که بودشان همه در بر گیرند>
  block
    text <جان و دل را چو به پیک در تو بسپارند>
    text <جان باقی خوش شاد معطر گیرند>
  block
    text <بندگانند تو را کز تو تویشان مقصود>
    text <پای در راه تو بنهند و کم سر گیرند>
  block
    text <ترک این شرب بگویند در این روزی چند>
    text <عوض شرب فنا شربت کوثر گیرند>
  block
    text <چون ستاره شب تاریک پی مه گردند>
    text <چو مه چارده رخسار منور گیرند>
  block
    text <گر بمانند یتیم از پدر و مادر خاک>
    text <پدر و مادر روحانی دیگر گیرند>
  block
    text <چون ببینند که تن لقمه گورست یقین>
    text <جان و دل زفت کنند و تن لاغر گیرند>
  block
    text <بس کن این لکلک گفتار رها کن پس از این>
    text <تا سخن‌ها همه از جان مطهر گیرند>
