
text <مجوی شادی چون در غمست میل نگار>
  block
    text <مجوی شادی چون در غمست میل نگار>
    text <که در دو پنجه شیری تو ای عزیز شکار>
  block
    text <اگر چه دلبر ریزد گلابه بر سر تو>
    text <قبول کن تو مر آن را به جای مشک تتار>
  block
    text <درون تو چو یکی دشمنیست پنهانی>
    text <بجز جفا نبود هیچ دفع آن سگسار>
  block
    text <کسی که بر نمدی چوب زد نه بر نمدست>
    text <ولی غرض همه تا آن برون شود ز غبار>
  block
    text <غبارهاست درون تو از حجاب منی>
    text <همی‌برون نشود آن غبار از یک بار>
  block
    text <به هر جفا و به هر زخم اندک اندک آن>
    text <رود ز چهره دل گه به خواب و گه بیدار>
  block
    text <اگر به خواب گریزی به خواب دربینی>
    text <جفای یار و سقط‌های آن نکوکردار>
  block
    text <تراش چوب نه بهر هلاکت چوبست>
    text <برای مصلحتی راست در دل نجار>
  block
    text <از این سبب همه شر طریق حق خیرست>
    text <که عاقبت بنماید صفاش آخر کار>
  block
    text <نگر به پوست که دباغ در پلیدی‌ها>
    text <همی‌بمالد آن را هزار بار هزار>
  block
    text <که تا برون رود از پوست علت پنهان>
    text <اگر چه پوست نداند ز اندک و بسیار>
  block
    text <تو شمس مفخر تبریز چاره‌ها داری>
    text <شتاب کن که تو را قدرتیست در اسرار>
