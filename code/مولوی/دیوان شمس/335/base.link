
text <همه خوف آدمی را از درونست>
  block
    text <همه خوف آدمی را از درونست>
    text <ولیکن هوش او دایم برونست>
  block
    text <برون را می‌نوازد همچو یوسف>
    text <درون گرگی‌ست کو در قصد خونست>
  block
    text <بدرد زهره او گر نبیند>
    text <درون را کو به زشتی شکل چونست>
  block
    text <بدان زشتی به یک حمله بمیرد>
    text <ولیکن آدمی او را زبونست>
  block
    text <الف گشت‌ست نون می‌بایدش ساخت>
    text <که تا گردد الف چیزی که نونست>
  block
    text <اگر نه خود عنایات خداوند>
    text <بدیدستی چه امکان سکون‌ست>
  block
    text <نه عالم بد نه آدم بد نه روحی>
    text <که صافی و لطیف و آبگون‌ست>
  block
    text <که او را بود حکم و پادشاهی>
    text <نپنداری که این کار از کنونست>
  block
    text <نمی‌گویم که در تقدیر شه بود>
    text <حقیقت بود و صد چندین فزونست>
  block
    text <خداوندی شمس الدین تبریز>
    text <ورای هفت چرخ نیلگونست>
  block
    text <به زیر ران او تقدیر رامست>
    text <اگر چه نیک تندست و حرونست>
  block
    text <چو عقل کل بویی برد از وی>
    text <شب و روز از هوس اندر جنونست>
  block
    text <که پیش همت او عقل دیده‌ست>
    text <که همت‌های عالی جمله دونست>
  block
    text <کدامین سوی جویم خدمتش را>
    text <که منزلگاه او بالای سونست>
  block
    text <هر آن مشکل که شیران حل نکردند>
    text <بر او جمله بازی و فسونست>
  block
    text <نگفتم هیچ رمزی تا بدانی>
    text <ز عین حال او این‌ها شجونست>
  block
    text <ایا تبریز خاک توست کحلم>
    text <که در خاکت عجایب‌ها فنونست>
