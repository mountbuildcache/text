
text <دوش چه خورده‌ای بگو ای بت همچو شکرم>
  block
    text <دوش چه خورده‌ای بگو ای بت همچو شکرم>
    text <تا همه سال روز و شب باقی عمر از آن خورم>
  block
    text <گر تو غلط دهی مرا رنگ تو غمز می کند>
    text <رنگ تو تا بدیده‌ام دنگ شده‌ست این سرم>
  block
    text <یک نفسی عنان بکش تیز مرو ز پیش من>
    text <تا بفروزد این دلم تا به تو سیر بنگرم>
  block
    text <سخت دلم همی‌تپد یک نفسی قرار کن>
    text <خون ز دو دیده می چکد تیز مرو ز منظرم>
  block
    text <چون ز تو دور می شوم عبرت خاک تیره‌ام>
    text <چونک ببینمت دمی رونق چرخ اخضرم>
  block
    text <چون رخ آفتاب شد دور ز دیده زمین>
    text <جامه سیاه می کند شب ز فراق لاجرم>
  block
    text <خور چو به صبح سر زند جامه سپید می کند>
    text <ای رخت آفتاب جان دور مشو ز محضرم>
  block
    text <خیره کشی مکن بتا خیره مریز خون من>
    text <تنگ دلی مکن بتا درمشکن تو گوهرم>
  block
    text <ساغر می خیال تو بر کف من نهاد دی>
    text <تا بندیدمت در او میل نشد به ساغرم>
  block
    text <داروی فربهی ز تو یافت زمین و آسمان>
    text <تربیتی نما مرا از بر خود که لاغرم>
  block
    text <ای صنم ستیزه گر مست ستیزه‌ات شکر>
    text <جان تو است جان من اختر توست اخترم>
  block
    text <چند به دل بگفته‌ام خون بخور و خموش کن>
    text <دل کتفک همی‌زند که تو خموش من کرم>
