
text <صد بار مردم ای جان وین را بیازمودم>
  block
    text <صد بار مردم ای جان وین را بیازمودم>
    text <چون بوی تو بیامد دیدم که زنده بودم>
  block
    text <صد بار جان بدادم وز پای درفتادم>
    text <بار دگر بزادم چون بانگ تو شنودم>
  block
    text <تا روی تو بدیدم از خویش نابدیدم>
    text <ای ساخته چو عیدم وی سوخته چو عودم>
  block
    text <دامی است در ضمیرم تا باز عشق گیرم>
    text <آن باز بازگونه چون مرغ درربودم>
  block
    text <ای شعله‌های گردان در سینه‌های مردان>
    text <گردان به گرد ماهت چون گنبد کبودم>
  block
    text <آن ساعت خجسته تو عهدها ببسته>
    text <من توبه‌ها شکسته بودم چنانک بودم>
  block
    text <عقلم ببرد از ره کز من رسی تو در شه>
    text <چون سوی عقل رفتم عقلم نداشت سودم>
