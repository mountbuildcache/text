
text <مرا هر دم همی‌گویی که برگو قطعه شیرین>
  block
    text <مرا هر دم همی‌گویی که برگو قطعه شیرین>
    text <به هر بیتی یکی بوسه بده پهلوی من بنشین>
  block
    text <زهی بوسه زهی بوسه زهی حلوا و سنبوسه>
    text <برآرد شیر از سنگی که عاجز گشت از او میتین>
  block
    text <تو بوسه عشق را دیدی مگر ای دل که پریدی>
    text <که هر جزوت شده‌ست ای دل چو لب نالان و بوسه چین>
  block
    text <چو تلقین گفت پیغامبر شهیدان ره حق را>
    text <تو هم مر کشته خود را بیا برخوان یکی تلقین>
  block
    text <به تلقین گر کنی نیت بپرد مرده در ساعت>
    text <کفن گردد بر او اطلس ز گورش بردمد نسرین>
  block
    text <بکن پی مرکب تن را دلا چون تو نیاسایی>
    text <چه آسایی از آن مرکب که لنگ است او ز علیین>
  block
    text <بکن پی اشتری را کو نیاید در پیت هرگز>
    text <به خارستان همی‌گردد که خار افتاد او را تین>
  block
    text <چو او را پی کنی در دم چو کشتی ره رود بی‌پا>
    text <ز موج بحر بی‌پایان نبرد بادبان دین>
