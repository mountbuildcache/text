
text <امروز سماع است و مدام است و سقایی>
  block
    text <امروز سماع است و مدام است و سقایی>
    text <گردان شده بر جمع قدح‌های عطایی>
  block
    text <فرمان سقی الله رسیده‌ست بنوشید>
    text <ای تن همه جان شو نه که ز اخوان صفایی>
  block
    text <ای دور چه دوری تو و ای روز چه روزی>
    text <وی گلشن اقبال چه بابرگ و نوایی>
  block
    text <از خاک برویند در این دور خلایق>
    text <کاین نفخه صور است که کرده‌ست صدایی>
  block
    text <از کوه شنو نعره صد ناقه صالح>
    text <وز چرخ شنو بانگ سرافیل صلایی>
  block
    text <هین رخت فروگیر و بخوابان شتران را>
    text <آخر بگشا چشم که در دست رضایی>
  block
    text <ای مرده بشو زنده و ای پیر جوان شو>
    text <وی منکر محشر هله تا ژاژ نخایی>
  block
    text <خواهم سخنی گفت دهانم بمبندید>
    text <کامروز حلال است ورا رازگشایی>
  block
    text <ور ز آنک ز غیرت ره این گفت ببندید>
    text <ره باز کنم سوی خیالات هوایی>
  block
    text <ما نیز خیالات بدستیم و از این دم>
    text <هستی پذرفتیم ز دم‌های خدایی>
  block
    text <صد هستی دیگر به جز این هست بگیری>
    text <کاین را تو فراموش کنی خواجه کجایی>
