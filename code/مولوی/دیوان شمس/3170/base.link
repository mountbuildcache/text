
text <ای که تو از عالم ما می‌روی>
  block
    text <ای که تو از عالم ما می‌روی>
    text <خوش ز زمین سوی سما می‌روی>
  block
    text <ای قفس اشکسته و جسته ز بند>
    text <پر بگشادی به کجا می‌روی؟>
  block
    text <سر ز کفن بر زن و ما را بگو>
    text <که: « ز وطن خویش چرا می‌روی؟ »>
  block
    text <نی غلطم، عاریه بود این وطن>
    text <سوی وطنگاه بقا می‌روی>
  block
    text <چون ز قضا دعوت و فرمان رسید>
    text <در پی سرهنگ قضا می‌روی>
  block
    text <یا که ز جنات نسیمی رسید>
    text <در پی رضوان رضا می‌روی>
  block
    text <یا ز تجلی جلال قدیم>
    text <مضطرب و بی‌سر و پا می‌روی>
  block
    text <یا ز شعاعات جمال خدا>
    text <مست ملاقات لقا می‌روی>
  block
    text <یا ز بن خم جهان همچو درد>
    text <صاف شدی سوی علا می‌روی>
  block
    text <یا به صفاتی که خموشان کنند>
    text <خامش و مخفی و خفا می‌روی>
