
text <گر این سلطان ما را بنده باشی>
  block
    text <گر این سلطان ما را بنده باشی>
    text <همه گریند و تو در خنده باشی>
  block
    text <وگر غم پر شود اطراف عالم>
    text <تو شاد و خرم و فرخنده باشی>
  block
    text <وگر چرخ و زمین از هم بدرد>
    text <ورای هر دو جانی زنده باشی>
  block
    text <به هفتم چرخ نوبت پنج داری>
    text <چو خیمه شش جهت برکنده باشی>
  block
    text <همه مشتاق دیدار تو باشند>
    text <تو صد پرده فروافکنده باشی>
  block
    text <چو اندیشه به جاسوسی اسرار>
    text <درون سینه‌ها گردنده باشی>
  block
    text <دلا بر چشم خوبان چهره بگشا>
    text <که اندیشد که تو شرمنده باشی>
  block
    text <بدیشان صدقه می‌ده چون هلالند>
    text <تو بدری از کجا گیرنده باشی>
  block
    text <اگر خالی شوی از خویش چون نی>
    text <چو نی پر از شکر آکنده باشی>
  block
    text <برو خرقه گرو کن در خرابات>
    text <چو سالوسان چرا در ژنده باشی>
  block
    text <به عشق شمس تبریزی بده جان>
    text <که تا چون عشق او پاینده باشی>
