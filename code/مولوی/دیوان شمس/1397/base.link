
text <زین دو هزاران من و ما ای عجبا من چه منم>
  block
    text <زین دو هزاران من و ما ای عجبا من چه منم>
    text <گوش بنه عربده را دست منه بر دهنم>
  block
    text <چونک من از دست شدم در ره من شیشه منه>
    text <ور بنهی پا بنهم هر چه بیابم شکنم>
  block
    text <زانک دلم هر نفسی دنگ خیال تو بود>
    text <گر طربی در طربم گر حزنی در حزنم>
  block
    text <تلخ کنی تلخ شوم لطف کنی لطف شوم>
    text <با تو خوش است ای صنم لب شکر خوش ذقنم>
  block
    text <اصل تویی من چه کسم آینه‌ای در کف تو>
    text <هر چه نمایی بشوم آینه ممتحنم>
  block
    text <تو به صفت سرو چمن من به صفت سایه تو>
    text <چونک شدم سایه گل پهلوی گل خیمه زنم>
  block
    text <بی‌تو اگر گل شکنم خار شود در کف من>
    text <ور همه خارم ز تو من جمله گل و یاسمنم>
  block
    text <دم به دم از خون جگر ساغر خونابه کشم>
    text <هر نفسی کوزه خود بر در ساقی شکنم>
  block
    text <دست برم هر نفسی سوی گریبان بتی>
    text <تا بخراشد رخ من تا بدرد پیرهنم>
  block
    text <لطف صلاح دل و دین تافت میان دل من>
    text <شمع دل است او به جهان من کیم او را لگنم>
