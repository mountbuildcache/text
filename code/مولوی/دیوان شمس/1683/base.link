
text <من که حیران ز ملاقات توام>
  block
    text <من که حیران ز ملاقات توام>
    text <چون خیالی ز خیالات توام>
  block
    text <به مراعات کنی دلجویی>
    text <اه که بی‌دل ز مراعات توام>
  block
    text <ذات من نقش صفات خوش توست>
    text <من مگر خود صفت ذات توام>
  block
    text <گر کرامات ببخشد کرمت>
    text <مو به مو لطف و کرامات توام>
  block
    text <نقش و اندیشه من از دم توست>
    text <گویی الفاظ و عبارات توام>
  block
    text <گاه شه بودم و گاهت بنده>
    text <این زمان هر دو نیم مات توام>
  block
    text <دل زجاج آمد و نورت مصباح>
    text <من بی‌دل شده مشکات توام>
  block
    text <ای مهندس که تو را لوحم و خاک>
    text <چون رقم محو تو و اثبات توام>
  block
    text <چه کنم ذکر که من ذکر توام>
    text <چه کنم رای که رایات توام>
  block
    text <سنریهم شد و فی انفسهم>
    text <هم توام خوان که ز آیات توام>
