
text <سخن که خیزد از جان ز جان حجاب کند>
  block
    text <سخن که خیزد از جان ز جان حجاب کند>
    text <ز گوهر و لب دریا زبان حجاب کند>
  block
    text <بیان حکمت اگر چه شگرف مشعله ایست>
    text <ز آفتاب حقایق بیان حجاب کند>
  block
    text <جهان کفست و صفات خداست چون دریا>
    text <ز صاف بحر کف این جهان حجاب کند>
  block
    text <همی‌شکاف تو کف را که تا به آب رسی>
    text <به کف بحر بمنگر که آن حجاب کند>
  block
    text <ز نقش‌های زمین و ز آسمان مندیش>
    text <که نقش‌های زمین و زمان حجاب کند>
  block
    text <برای مغز سخن قشر حرف را بشکاف>
    text <که زلف‌ها ز جمال بتان حجاب کند>
  block
    text <تو هر خیال که کشف حجاب پنداری>
    text <بیفکنش که تو را خود همان حجاب کند>
  block
    text <نشان آیت حقست این جهان فنا>
    text <ولی ز خوبی حق این نشان حجاب کند>
  block
    text <ز شمس تبریز ار چه قرضه ایست وجود>
    text <قراضه ایست که جان را ز کان حجاب کند>
