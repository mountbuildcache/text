
text <می‌رسد یوسف مصری همه اقرار دهید>
  block
    text <می‌رسد یوسف مصری همه اقرار دهید>
    text <می‌خرامد چو دو صد تنگ شکر بار دهید>
  block
    text <جان بدان عشق سپارید و همه روح شوید>
    text <وز پی صدقه از آن رنگ به گلزار دهید>
  block
    text <جمع رندان و حریفان همه یک رنگ شدیم>
    text <گروی‌ها بستانید و به بازار دهید>
  block
    text <تا که از کفر و ز ایمان بنماند اثری>
    text <این قدح را ز می‌شرع به کفار دهید>
  block
    text <اول این سوختگان را به قدح دریابید>
    text <و آخرالامر بدان خواجه هشیار دهید>
  block
    text <در کمینست خرد می‌نگرد از چپ و راست>
    text <قدح زفت بدان پیرک طرار دهید>
  block
    text <هر کی جنس است بر این آتش عشاق نهید>
    text <هر چه نقدست به سرفتنه اسرار دهید>
  block
    text <کار و بار از سر مستی و خرابی ببرید>
    text <خویش را زود به یک بار بدین کار دهید>
  block
    text <آتش عشق و جنون چون بزند بر ناموس>
    text <سر و دستار به یک ریشه دستار دهید>
  block
    text <جان‌ها را بگذارید و در آن حلقه روید>
    text <جامه‌ها را بفروشید و به خمار دهید>
  block
    text <می فروشیست سیه کار و همه عور شدیم>
    text <پیرهن نیست کسی را مگر ایزار دهید>
  block
    text <حاش لله که به تن جامه طمع کرده بود>
    text <آن بهانه‌ست دل پاک به دلدار دهید>
  block
    text <طالب جان صفا جامه چرا می‌خواهد>
    text <و آنک برده‌ست تن و جامه به ایثار دهید>
  block
    text <عنکبوتیست ز شهوت که تو را پرده کشد>
    text <جامه و تن زر و سر جمله به یک بار دهید>
  block
    text <تا ببینید پس پرده یکی خورشیدی>
    text <شمس تبریز کز او دیده به دیدار دهید>
