
text <روی بنما به ما مکن مستور>
  block
    text <روی بنما به ما مکن مستور>
    text <ای به هفت آسمان چو مه مشهور>
  block
    text <ما یکی جمع عاشقان ز هوس>
    text <آمدیم از سفر ز راهی دور>
  block
    text <ای که در عین جان خود داری>
    text <صد هزاران بهشت و حور و قصور>
  block
    text <سر فروکن ز بام و خوش بنگر>
    text <جانب جمع عاشقی رنجور>
  block
    text <ساقی صوفیان شرابی ده>
    text <کان نه از خم بود نه از انگور>
  block
    text <ز آن شرابی که بوی جوشش او>
    text <مردگان را برون کشد از گور>
