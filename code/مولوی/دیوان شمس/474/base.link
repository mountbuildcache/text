
text <ز عشق روی تو روشن دل بنین و بنات>
  block
    text <ز عشق روی تو روشن دل بنین و بنات>
    text <بیا که از تو شود سیئاتهم حسنات>
  block
    text <خیال تو چو درآید به سینه عاشق>
    text <درون خانه تن پر شود چراغ حیات>
  block
    text <دود به پیش خیالت خیال‌های دگر>
    text <چنانک خاطر زندانیان به بانگ نجات>
  block
    text <به گرد سنبل تو جان‌ها چو مور و ملخ>
    text <که تا ز خرمن لطفت برند جمله زکات>
  block
    text <به مرده‌ای نگری صد هزار زنده شود>
    text <خنک کسی که از آن یک نظر بیافت برات>
  block
    text <زهی شهی که شهان بر بساط شطرنجت>
    text <به خانه خانه دوند از گریزخانه مات>
  block
    text <کدام صبح که عشقت پیاله‌ای آرد>
    text <ز خواب برجهد این بخت خفته گویدهات>
  block
    text <فرودود ز فلک مه به بوی این باده>
    text <بگویدم که مرا نیز گویمش هیهات>
  block
    text <طرب که از تو نباشد بیات می‌گردد>
    text <بیار جام که جان آمدم ز عشق بیات>
  block
    text <به پیش دیده من باش تا تو را بینم>
    text <که سیر می‌نشود دیده من از آیات>
  block
    text <ندانم از سرمستیست شمس تبریزی>
    text <که بر لبت زده‌ام بوسه‌ها و یا بر پات>
