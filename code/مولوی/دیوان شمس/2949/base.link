
text <در غیب هست عودی کاین عشق از او است دودی>
  block
    text <در غیب هست عودی کاین عشق از او است دودی>
    text <یک هست نیست رنگی کز او است هر وجودی>
  block
    text <هستی ز غیب رسته بر غیب پرده بسته>
    text <و آن غیب همچو آتش در پرده‌های دودی>
  block
    text <دود ار چه زاد ز آتش هم دود شد حجابش>
    text <بگذر ز دود هستی کز دود نیست سودی>
  block
    text <از دود گر گذشتی جان عین نور گشتی>
    text <جان شمع و تن چو طشتی جان آب و تن چو رودی>
  block
    text <گر گرد پست شستی قرص فلک شکستی>
    text <در نیست برشکستی بر هست‌ها فزودی>
  block
    text <بشکستی از نری او سد سکندری او>
    text <ز افرشته و پری او روبندها گشودی>
  block
    text <ملکش شدی مهیا از عرش تا ثریا>
    text <از زیر هفت دریا در بقا ربودی>
  block
    text <رفتی لطیف و خرم زان سو ز خشک و از نم>
    text <در عشق گشته محرم با شاهدی به سودی>
  block
    text <تبریز شمس دینی گر داردش امینی>
    text <با دیده یقینی در غیب وانمودی>
