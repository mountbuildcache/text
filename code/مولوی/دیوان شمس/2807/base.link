
text <گشت جان از صدر شمس الدین یکی سوداییی>
  block
    text <گشت جان از صدر شمس الدین یکی سوداییی>
    text <در درون ظلمت سودا را داناییی>
  block
    text <یک بلندی یافت بختم در هوای شمس دین>
    text <کز ورای آن نباشد وهم را گنجاییی>
  block
    text <مایه سودا در این عشقم چنان بالا گرفت>
    text <کز سر سودا نداند پستی از بالاییی>
  block
    text <موج سودا و جنونی کز هوای او بخاست>
    text <بر سر آن موج چون خاشاک من هرجاییی>
  block
    text <عقل پابرجای من چون دید شور بحر او>
    text <با چنین شوری ندارد عقل کل تواناییی>
  block
    text <مصحف دیوانگی دیدم بخواندم آیتی>
    text <گشت منسوخ از جنونم دانش و قراییی>
  block
    text <عشق یکتا دزد شب رو بود اندر سینه‌ها>
    text <عقل را خفته بگیرد دزددش یکتاییی>
  block
    text <پیش از این سودا دل و جان عاقل رای خودند>
    text <بعد از آن غرقاب کی باشد تو را خودراییی>
  block
    text <رو تو در بیمارخانه عاشقی تا بنگری>
    text <هر طرف دیوانه جانی هر سوی شیداییی>
  block
    text <دوش دیدم عشق را می‌کرد از خون سرشک>
    text <بر سر بام دلم از هجر خون انداییی>
  block
    text <هست مر سودای عاشق را دلا این خاصیت>
    text <گر چه او پستی رود باشد بر آن بالاییی>
  block
    text <گرد دارایی جان مظلم ناپایدار>
    text <گشت جان پایداری از چنان داراییی>
  block
    text <یک دمی مرده شو از جمله فضولی‌ها ببین>
    text <هر نفس جان بخشیی هر دم مسیح آساییی>
  block
    text <یک نفس در پرده عشقش چو جانت غسل کرد>
    text <همچو مریم از دمی بینی تو عیسی زاییی>
  block
    text <چون بزادی همچو مریم آن مسیح بی‌پدر>
    text <گردد این رخسار سرخت زعفران سیماییی>
  block
    text <نام مخدومی شمس الدین همی‌گو هر دمی>
    text <تا بگیرد شعر و نظمت رونق و رعناییی>
  block
    text <خون ببین در نظم شعرم شعر منگر بهر آنک>
    text <دیده و دل را به عشقش هست خون پالاییی>
  block
    text <خون چو می‌جوشد منش از شعر رنگی می‌دهم>
    text <تا نه خون آلود گردد جامه خون آلاییی>
  block
    text <من چو جانداری بدم در خدمت آن پادشاه>
    text <اینک اکنون در فراقش می‌کنم جان ساییی>
  block
    text <در هوای سایه‌ای عنقای آن خورشید لطف>
    text <دل به غربت برگرفته عادت عنقاییی>
  block
    text <چون به خوبی و ملاحت هست تنها در جهان>
    text <داد جان را از زمانه شیوه تنهاییی>
  block
    text <چون شوم نومید از آن آهو که مشکش دم به دم>
    text <در طلب می‌داردم از بوی و از بویاییی>
  block
    text <آه از آن رخسار مریخی خون ریزش مرا>
    text <آه از آن ترکانه چشم کافر یغماییی>
  block
    text <عقل در دهلیز عشقش خاکروبی بی‌دلی>
    text <ناطقه در لشکرش یا طبلیی یا ناییی>
  block
    text <او همه دیده‌ست اندر درد و اندر رنج من>
    text <من نمی‌تانم که گویم نیستش بیناییی>
  block
    text <من نظر کردم دمی در جان سودارنگ خویش>
    text <دیدم او را پیچ پیچ و شورش و درواییی>
  block
    text <گفتم آخر چیست گفتا دست را از من بشو>
    text <من نیم در عشق او امروزی و فرداییی>
  block
    text <در هر آن شهری که نوشروان عشقش حاکم است>
    text <شد به جان درباختن آن شهر حاتم طاییی>
  block
    text <و اندر آن جانی که گردان شد پیاله عشق او>
    text <عقل را باشد از آن جان محو و ناپیداییی>
  block
    text <چون خیالش نیم شب در سینه آید می‌نگر>
    text <هر نواحی یوسفی و هر طرف حوراییی>
  block
    text <در شکرریز لبش جان‌ها به هنگام وصال>
    text <هر سر مویی تو را بوده‌ست شکرخاییی>
  block
    text <چون میی در عشق او تا کهنه‌تر تو مستتر>
    text <کی جوانی یاد آرد جانت یا برناییی>
  block
    text <سلسله این عشق درجنبان و شورم بیش کن>
    text <بحر سودا را بجوش و کن جنون افزاییی>
  block
    text <این عجب بحری که بهر نازکی خاک تو>
    text <قطره‌ای گشته‌ست و ننماید همی‌دریاییی>
  block
    text <بهر ضعف این دماغ زخمگاه عشق خویش>
    text <می‌کند آن زلف عنبر مشک و عنبرساییی>
  block
    text <چهره‌های یوسفان و فتنه انگیزان دهر>
    text <از گدایی حسن او دارند هر زیباییی>
  block
    text <گر شود موسی بیاموزم جهودی را تمام>
    text <ور بود عیسی بگیرم ملت ترساییی>
  block
    text <گر به جانش میل باشد جان شوم همچون هوا>
    text <ور به دنیا رو بیارد من شوم دنیاییی>
  block
    text <جان من چون سفره خود را درکشد از سحر او>
    text <گرده گرم از تنورت بخشدش پهناییی>
  block
    text <نفس و شیطان در غرور باغ لطفت می‌چرند>
    text <ز اعتماد عفو تو دارند بدفرماییی>
  block
    text <نفس را نفسی نماند دیو را دیوی شود>
    text <گر تو از رخسار یک دم پرده‌ها بگشاییی>
  block
    text <ای صبا جانم تو را چاکر شدی بر چشم و سر>
    text <گر ز تبریزم کنی خاک کفش بخشاییی>
