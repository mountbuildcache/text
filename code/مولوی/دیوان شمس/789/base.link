
text <از دلم صورت آن خوب ختن می‌نرود>
  block
    text <از دلم صورت آن خوب ختن می‌نرود>
    text <چاشنی شکر او ز دهن می‌نرود>
  block
    text <بالله ار شور کنم هر نفسی عیب مگیر>
    text <گر برفت از دل تو از دل من می‌نرود>
  block
    text <همه مرغان ز چمن هر طرفی می‌پرند>
    text <بلبل بی‌دل یک دم ز چمن می‌نرود>
  block
    text <جان پروانه مسکین که مقیم لگنست>
    text <تن او تا به نسوزد ز لگن می‌نرود>
  block
    text <بوالحسن گفت حسن را که از این خانه برو>
    text <بوالحسن نیز درافتاد و حسن می‌نرود>
  block
    text <رسن دوست چو در حلق دلم افتادست>
    text <لاجرم چنبر دل جز به رسن می‌نرود>
  block
    text <مرغ جان از قفس قالب من سیر شدست>
    text <وز امید نظر دوست ز تن می‌نرود>
