
text <ای که تو عشاق را همچو شکر می‌کشی>
  block
    text <ای که تو عشاق را همچو شکر می‌کشی>
    text <جان مرا خوش بکش این نفس ار می‌کشی>
  block
    text <کشتن شیرین و خوش خاصیت دست توست>
    text <زانک نظرخواه را تو به نظر می‌کشی>
  block
    text <هر سحری مستمر منتظرم منتظر>
    text <زانک مرا بیشتر وقت سحر می‌کشی>
  block
    text <جور تو ما را چو قند راه مدد درمبند>
    text <نی که مرا عاقبت بر سر در می‌کشی>
  block
    text <ای دم تو بی‌شکم ای غم تو دفع غم>
    text <ای که تو ما را به دام همچو شرر می‌کشی>
  block
    text <هر دم دفعی دگر پیش کنی چون سپر>
    text <تیغ رها کرده‌ای تو به سپر می‌کشی>
