
text <هرک آتش من دارد او خرقه ز من دارد>
  block
    text <هرک آتش من دارد او خرقه ز من دارد>
    text <زخمی چو حسینستش جامی چو حسن دارد>
  block
    text <غم نیست اگر ماهش افتاد در این چاهش>
    text <زیرا رسن زلفش در دست رسن دارد>
  block
    text <نفس ار چه که زاهد شد او راست نخواهد شد>
    text <گر راستیی خواهی آن سرو چمن دارد>
  block
    text <صد مه اگر افزاید در چشم خوشش ناید>
    text <با تنگی چشم او کان خوب ختن دارد>
  block
    text <از عکس ویست ای جان گر چرخ ضیا دارد>
    text <یا باغ گل خندان یا سرو و سمن دارد>
  block
    text <گر صورت شمع او اندر لگن غیرست>
    text <بر سقف زند نورش گر شمع لگن دارد>
  block
    text <گر با دگرانی تو در ما نگرانی تو>
    text <ما روح صفا داریم گر غیر بدن دارد>
  block
    text <بس مست شدست این دل وز دست شدست این دل>
    text <گر خرد شدست این دل زان زلف شکن دارد>
  block
    text <شمس الحق تبریزی شاه همه شیرانست>
    text <در بیشه جان ما آن شیر وطن دارد>
