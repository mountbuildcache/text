
text <آری ستیزه می کن تا من همی‌ستیزم>
  block
    text <آری ستیزه می کن تا من همی‌ستیزم>
    text <چندین زبون نیم که ز استیز تو گریزم>
  block
    text <از حیله خواب رفتی هر سوی می بیفتی>
    text <والله که گر بخسپی این باده بر تو ریزم>
  block
    text <ای دولت مصور پیش من آر ساغر>
    text <زودم به ره مکن جان من سخت دیرخیزم>
  block
    text <هر لحظه روت گوید من شمع شب فروزم>
    text <هر لحظه موت گوید من ناف مشک بیزم>
  block
    text <نپذیرم ای سمن بر کمتر ز هجده ساغر>
    text <نرمی کن و حلیمی ای یار تند و تیزم>
  block
    text <ای لطف بی‌کناره خوش گیر در کنارم>
    text <چون در بر تو میرم نغز است رستخیزم>
  block
    text <ساغر بیار و کم کن این لاغ و این ندیمی>
    text <من مست آن عروسم نی سخره جهیزم>
  block
    text <خواهم شراب ناری تو دیگ پیشم آری>
    text <کی گرد دیگ گردم آخر نه کفچلیزم>
  block
    text <درده شراب رهبان ای همدم مسیحان>
    text <نی چون خران عنگم نی عاشق کمیزم>
  block
    text <خامش ز عشق بشنو گوید تو گر مرایی>
    text <من یار رستمانم نی یار مرد حیزم>
