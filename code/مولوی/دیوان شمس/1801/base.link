
text <آن شاخ خشک است و سیه‌هان ای صبا بر وی مزن>
  block
    text <آن شاخ خشک است و سیه‌هان ای صبا بر وی مزن>
    text <ای زندگی باغ‌ها وی رنگ بخش مرد و زن>
  block
    text <هان ای صبای خوب خد اندر رکابت می رود>
    text <آب روان و سبزه‌ها وز هر طرف وجه الحسن>
  block
    text <دریادلی و روشنی بر خشک و بر تر می زنی>
    text <او سخت خشک است و سیه بر وی مزن از بهر من>
  block
    text <من خیره روتر آمدم بر جود تو راهی زدم>
    text <این کی تواند گفت گل با لاله یا سرو و سمن>
  block
    text <ای باغ ساز و دست نی چون عقل فوق و پست نی>
    text <هستی چو نحل خانه کن یا جان معمار بدن>
  block
    text <خواهی که معنی کش شوم رو صبر کن تا خوش شوم>
    text <رنجور بسته فن بود خاصه در این باریک فن>
