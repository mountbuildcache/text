
text <عاشقان پیدا و دلبر ناپدید>
  block
    text <عاشقان پیدا و دلبر ناپدید>
    text <در همه عالم چنین عشقی که دید>
  block
    text <نارسیده یک لبی بر نقش جان>
    text <صد هزاران جان‌ها تا لب رسید>
  block
    text <قاب قوسین از علی تیری فکند>
    text <تا سپرهای فلک‌ها را درید>
  block
    text <ناکشیده دامن معشوق غیب>
    text <دل هزاران محنت و ضربت کشید>
  block
    text <ناگزیده او لب شیرین لبی>
    text <چند پشت دست در هجران گزید>
  block
    text <ناچریده از لبش شاخ شکر>
    text <دل هزاران عشوه او را چرید>
  block
    text <ناشکفته از گلستانش گلی>
    text <صد هزاران خار در سینه خلید>
  block
    text <گر چه جان از وی ندید الا جفا>
    text <از وفاها بر امید او رمید>
  block
    text <آن الم را بر کرم‌ها فضل داد>
    text <وان جفا را از وفاها برگزید>
  block
    text <خار او از جمله گل‌ها دست برد>
    text <قفل او دلکشترست از صد کلید>
  block
    text <جور او از دور دولت گوی برد>
    text <قندها از زهر قهرش بردمید>
  block
    text <رد او به از قبول دیگران>
    text <لعل و مروارید سنگش را مرید>
  block
    text <این سعادت‌های دنیا هیچ نیست>
    text <آن سعادت جو که دارد بوسعید>
  block
    text <این زیادت‌های این عالم کمیست>
    text <آن زیادت جو که دارد بایزید>
  block
    text <آن زیادت دست شش انگشت تست>
    text <قیمت او کم به ظاهر مستزید>
  block
    text <آن سناجو کش سنایی شرح کرد>
    text <یافت فردیت ز عطار آن فرید>
  block
    text <چرب و شیرین می‌نماید پاک و خوش>
    text <یک شبی بگذشت با تو شد پلید>
  block
    text <چرب و شیرین از غذای عشق خور>
    text <تا پرت برروید و دانی پرید>
  block
    text <آخر اندر غار در طفلی خلیل>
    text <از سر انگشت شیری می‌مکید>
  block
    text <آن رها کن آن جنین اندر شکم>
    text <آب حیوانی ز خونی می‌مزید>
  block
    text <قد و بالایی که چرخش کرد راست>
    text <عاقبت چون چرخ کژقامت خمید>
  block
    text <قد و بالایی که عشقش برفراشت>
    text <برگذشت آن قدش از عرش مجید>
  block
    text <نی خمش کن عالم السر حاضرست>
    text <نحن اقرب گفت من حبل الورید>
