
text <خنک آن کس که چو ما شد همه تسلیم و رضا شد>
  block
    text <خنک آن کس که چو ما شد همه تسلیم و رضا شد>
    text <گرو عشق و جنون شد گهر بحر صفا شد>
  block
    text <مه و خورشید نظر شد که از او خاک چو زر شد>
    text <به کرم بحر گهر شد به روش باد صبا شد>
  block
    text <چو شه عشق کشیدش ز همه خلق بریدش>
    text <نظر عشق گزیدش همه حاجات روا شد>
  block
    text <به سفر چون مه گردون به شب چارده پر شد>
    text <به نظرهای الهی به یکی لحظه کجا شد>
  block
    text <دل تو کرد چرایی به برون ز آخر قالب>
    text <وگر آن نیست به هر شب به چراگاه چرا شد>
  block
    text <خنک آنگه که کند حق گنهت طاعت مطلق>
    text <خنک آن دم که جنایات عنایات خدا شد>
  block
    text <سفر مشکل و دورش بشد و ماند حضورش>
    text <ز درون قوت نورش مدد نور سما شد>
