
text <ساقی اگر کم شد میت دستار ما بستان گرو>
  block
    text <ساقی اگر کم شد میت دستار ما بستان گرو>
    text <چون می ز داد تو بود شاید نهادن جان گرو>
  block
    text <بس اکدش و بس کدخدا کز شور می‌های خدا>
    text <کرده‌ست اندر شهر ما دکان و خان و مان گرو>
  block
    text <آن شاه ابراهیم بین کادهم به دستش معرفت>
    text <مر تخت را و تاج را کرده‌ست آن سلطان گرو>
  block
    text <بوبکر سر کرده گرو عمر پسر کرده گرو>
    text <عثمان جگر کرده گرو و آن بوهریره انبان گرو>
  block
    text <پس چه عجب آید تو را چون با شهان این می‌کند>
    text <گر ز آنک درویشی کند از بهر می خلقان گرو>
  block
    text <آن شاهد فرد احد یک جرعه‌ای در بت نهد>
    text <در عشق آن سنگ سیه کافر کند ایمان گرو>
  block
    text <من مست آن میخانه‌ام در دام آن دردانه‌ام>
    text <در هیچ دامی پر خود ننهاده چون مرغان گرو>
  block
    text <بهر چه لرزی بر گرو در کار او جان گو برو>
    text <جان شد گرو ای کاشکی گشتی دو صد چندان گرو>
  block
    text <خامش رها کن بلبلی در گلشن آی و درنگر>
    text <بلبل نهاده پر و سر پیش گل خندان گرو>
