
text <ای تو را گردن زده آن تسخرت بر گرد نان>
  block
    text <ای تو را گردن زده آن تسخرت بر گرد نان>
    text <ای سیاهی بر سیاهی جان تو از گرد نان>
  block
    text <ای تو در آیینه دیده روی خود کور و کبود>
    text <تسخر و خنده زده بر آینه چون ابلهان>
  block
    text <تسخرت بر آینه نبود به روی خود بود>
    text <زانک رویت هست تسخرگاه هر روشن روان>
  block
    text <آن منافق روی ظلمت جان تسخرکن که خود>
    text <جمله سر تا پای تسخر بوده‌ست آن قلتبان>
  block
    text <هر کی در خون خود آید دست من چه گو درآ>
    text <هر کی او دزدی کند حق است دار و نردبان>
  block
    text <هر کی استهزا کند بر خاصگان عشق حق>
    text <تیغ قهرش بر سر آید از جلاد قهرمان>
  block
    text <ندهدش قهر خدا مهلت که تا یک دم زند>
    text <گر چه دارد طاعت اهل زمین و آسمان>
  block
    text <عبرت از ابلیس گیرد آنک نسل آدم است>
    text <کو به استهزای آدم شد سیه روی قران>
  block
    text <تا که بهتان‌ها نهد آن مظلم تاریک دل>
    text <خنبک و مسخرگی و افسوس بر صاحب دلان>
  block
    text <احمد مرسل به طعن و سخره بوجهل بود>
    text <موسی عمران به تسخرهای فرعونی چنان>
  block
    text <صبرها کردند تا قهر خدا اندررسید>
    text <دود قهر حق برآمدشان ز سقف دودمان>
  block
    text <از ملامت‌های حسادان جگرها خون شود>
    text <درد استهزای ایشان داغ‌ها آرد به جان>
  block
    text <گر از ایشان درگریزی در مغاره خلوتی>
    text <عشق چون چوگانت آرد همچو گوی اندر میان>
  block
    text <تا چشاند مر تو را زهری ز هر افسرده‌ای>
    text <تا کشاند نزد تو از هر حسودی ارمغان>
  block
    text <تا بده است این گوشمال عاشقان بوده‌ست از آنک>
    text <در همه وقتی چنین بوده‌ست کار عاشقان>
  block
    text <گر تو اندر دین عشقی بر ملامت دل بنه>
    text <وز فسوس و تسخر دشمن مکن رو را گران>
  block
    text <عاشقی چون روگری دان یا مثل آهنگری>
    text <پس سیه باشد هماره چهره‌های روگران>
  block
    text <بر رخ روگر سیاهی از پی قزغان بود>
    text <و آنگهی جمله سیاهی گرد شد بر قازغان>
  block
    text <همچنان در عاقبت این روسیاهی عاشقان>
    text <جمع گردد بر رخ تسخرکن خنبک زنان>
  block
    text <عشق نقشی را حسودان دشمنی‌ها می کنند>
    text <خاصه عشق پادشاه نقش ساز کامران>
  block
    text <نقش ساز نقش سوز ملک بخش بی‌نظیر>
    text <جان فزایی دلربایی خوش پناه دو جهان>
  block
    text <خاص خاص سر حق و شمس دین بی‌نظیر>
    text <فخر تبریز و خلاصه هستی و نور روان>
