
text <عزم رفتن کرده‌ای چون عمر شیرین یاد دار>
  block
    text <عزم رفتن کرده‌ای چون عمر شیرین یاد دار>
    text <کرده‌ای اسب جدایی رغم ما زین یاد دار>
  block
    text <بر زمین و چرخ روید مر تو را یاران صاف>
    text <لیک عهدی کرده‌ای با یار پیشین یاد دار>
  block
    text <کرده‌ام تقصیرها کان مر تو را کین آورد>
    text <لیک شب‌های مرا ای یار بی‌کین یاد دار>
  block
    text <قرص مه را هر شبی چون بر سر بالین نهی>
    text <آنک کردی زانوی ما را تو بالین یاد دار>
  block
    text <همچو فرهاد از هوایت کوه هجران می‌کنم>
    text <ای تو را خسرو غلام و صد چو شیرین یاد دار>
  block
    text <بر لب دریای چشمم دیده‌ای صحرای عشق>
    text <پر ز شاخ زعفران و پر ز نسرین یاد دار>
  block
    text <التماس آتشینم سوی گردون می‌رود>
    text <جبرئیل از عرش گوید یا رب آمین یاد دار>
  block
    text <شمس تبریزی از آن روزی که دیدم روی تو>
    text <دین من شد عشق رویت مفخر دین یاد دار>
