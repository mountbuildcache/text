
text <هر نفس آواز عشق می‌رسد از چپ و راست>
  block
    text <هر نفس آواز عشق می‌رسد از چپ و راست>
    text <ما به فلک می‌رویم عزم تماشا که راست>
  block
    text <ما به فلک بوده‌ایم یار ملک بوده‌ایم>
    text <باز همان جا رویم جمله که آن شهر ماست>
  block
    text <خود ز فلک برتریم وز ملک افزونتریم>
    text <زین دو چرا نگذریم منزل ما کبریاست>
  block
    text <گوهر پاک از کجا عالم خاک از کجا>
    text <بر چه فرود آمدیت بار کنید این چه جاست>
  block
    text <بخت جوان یار ما دادن جان کار ما>
    text <قافله سالار ما فخر جهان مصطفاست>
  block
    text <از مه او مه شکافت دیدن او برنتافت>
    text <ماه چنان بخت یافت او که کمینه گداست>
  block
    text <بوی خوش این نسیم از شکن زلف اوست>
    text <شعشعه این خیال زان رخ چون والضحاست>
  block
    text <در دل ما درنگر هر دم شق قمر>
    text <کز نظر آن نظر چشم تو آن سو چراست>
  block
    text <خلق چو مرغابیان زاده ز دریای جان>
    text <کی کند این جا مقام مرغ کز آن بحر خاست>
  block
    text <بلک به دریا دریم جمله در او حاضریم>
    text <ور نه ز دریای دل موج پیاپی چراست>
  block
    text <آمد موج الست کشتی قالب ببست>
    text <باز چو کشتی شکست نوبت وصل و لقاست>
