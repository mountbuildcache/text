
text <گل را نگر ز لطف سوی خار آمده>
  block
    text <گل را نگر ز لطف سوی خار آمده>
    text <دل ناز و باز کرده و دلدار آمده>
  block
    text <مه را نگر برآمده مهمان شب شده>
    text <دامن کشان ز عالم انوار آمده>
  block
    text <خورشید را نگر که شهنشاه اختر است>
    text <از بهر عذر گازر غمخوار آمده>
  block
    text <منگر به نقطه خوار تو آن را نگر که دوست>
    text <اندر طواف نقطه چو پرگار آمده>
  block
    text <آن دلبری که دل ز همه دلبران ربود>
    text <اندر وثاق این دل بیمار آمده>
  block
    text <این عشق همچو روح در این خاکدان غریب>
    text <مانند مصطفاست به کفار آمده>
  block
    text <همچون بهار سوی درختان خشک ما>
    text <آن نوبهار حسن به ایثار آمده>
  block
    text <پنهان بود بهار ولی در اثر نگر>
    text <زو باغ زنده گشته و در کار آمده>
  block
    text <جان را اگر نبینی در دلبران نگر>
    text <با قد سرو و روی چو گلنار آمده>
  block
    text <گر عشق را نبینی در عاشقان نگر>
    text <منصوروار شاد سوی دار آمده>
  block
    text <در عین مرگ چشمه آب حیات دید>
    text <آن چشمه ای که مایه دیدار آمده>
  block
    text <آمد بهار عشق به بستان جان درآ>
    text <بنگر به شاخ و برگ به اقرار آمده>
  block
    text <اقرار می‌کنند که حشر و قیامت است>
    text <آن مردگان باغ دگربار آمده>
  block
    text <ای دل ز خود چو باخبری رو خموش کن>
    text <چون بی‌خبر مباش به اخبار آمده>
