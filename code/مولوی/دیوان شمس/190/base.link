
text <با آن که می‌رسانی آن باده بقا را>
  block
    text <با آن که می‌رسانی آن باده بقا را>
    text <بی تو نمی‌گوارد این جام باده ما را>
  block
    text <مطرب قدح رها کن زین گونه ناله‌ها کن>
    text <جانا یکی بها کن آن جنس بی‌بها را>
  block
    text <آن عشق سلسلت را وان آفت دلت را>
    text <آن چاه بابلت را وان کان سحرها را>
  block
    text <بازآر بار دیگر تا کار ما شود زر>
    text <از سر بگیر از سر آن عادت وفا را>
  block
    text <دیو شقا سرشته از لطف تو فرشته>
    text <طغرای تو نبشته مر ملکت صفا را>
  block
    text <در نورت ای گزیده ای بر فلک رسیده>
    text <من دم به دم بدیده انوار مصطفا را>
  block
    text <چون بسته گشت راهی شد حاصل من آهی>
    text <شد کوه همچو کاهی از عشق کهربا را>
  block
    text <از شمس دین چون مه تبریز هست آگه>
    text <بشنو دعا و گه گه آمین کن این دعا را>
