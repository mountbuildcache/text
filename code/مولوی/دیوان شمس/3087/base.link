
text <اگر تو همره بلبل ز بهر گلزاری>
  block
    text <اگر تو همره بلبل ز بهر گلزاری>
    text <تو خار را همه گل بین چو بهر گل زاری>
  block
    text <نمی‌شناسی باشد که خار گل باشد>
    text <اگر چه می خلدت عاقبت کند یاری>
  block
    text <درون خار گلست و برون خار گلست>
    text <به احتیاط نگر تا سر کی می‌خاری>
  block
    text <چه احتیاط مرا عقل و احتیاط نماند>
    text <تو احتیاط کن آخر که مرد هشیاری>
  block
    text <غلط تو هم نتوانی نگاه داشت مرا>
    text <عجب ز شمع تو پروانه را نگه داری>
  block
    text <خوشست تلخی دارو و سیلی استاد>
    text <غنیمتست ز یار وفا جفاکاری>
  block
    text <به دست دلبر اگر عاشقی زبون باشد>
    text <ز عشق و عقل ویست آن نه از سبکساری>
  block
    text <به غیر ناز و جفا هر چه می‌کند معشوق>
    text <مباش ایمن کان فتنه است و طراری>
  block
    text <زبون و دستخوش و عشوه می خوریم ای عشق>
    text <اگر دروغ فروشی و گر محال آری>
  block
    text <دروغ و عشوه و صدق و محال او حالست>
    text <ولیک غیر نبیند به چشم اغیاری>
