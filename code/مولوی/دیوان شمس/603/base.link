
text <گویند به بلا ساقون ترکی دو کمان دارد>
  block
    text <گویند به بلا ساقون ترکی دو کمان دارد>
    text <ور زان دو یکی کم شد ما را چه زیان دارد>
  block
    text <ای در غم بیهوده از بوده و نابوده>
    text <کاین کیسه زر دارد وان کاسه و خوان دارد>
  block
    text <در شام اگر میری زینی به کسی بخشد>
    text <جانت ز حسد این جا رنج خفقان دارد>
  block
    text <جز غمزه چشم شه جز غصه خشم شه>
    text <والله که نیندیشد هر زنده که جان دارد>
  block
    text <دیوانه کنم خود را تا هرزه نیندیشم>
    text <دیوانه من از اصلم ای آنک عیان دارد>
  block
    text <چون عقل ندارم من پیش آ که تویی عقلم>
    text <تو عقل بسی آن را کو چون تو شبان دارد>
  block
    text <گر طاعت کم دارم تو طاعت و خیر من>
    text <آن را که تویی طاعت از خوف امان دارد>
  block
    text <ای کوزه گر صورت مفروش مرا کوزه>
    text <کوزه چه کند آن کس کو جوی روان دارد>
  block
    text <تو وقف کنی خود را بر وقف یکی مرده>
    text <من وقف کسی باشم کو جان و جهان دارد>
  block
    text <تو نیز بیا یارا تا یار شوی ما را>
    text <زیرا که ز جان ما جان تو نشان دارد>
  block
    text <شمس الحق تبریزی خورشید وجود آمد>
    text <کان چرخ چه چرخست آن کان جا سیران دارد>
