
text <زهی باغ زهی باغ که بشکفت ز بالا>
  block
    text <زهی باغ زهی باغ که بشکفت ز بالا>
    text <زهی قدر و زهی بدر تبارک و تعالی>
  block
    text <زهی فر زهی نور زهی شر زهی شور>
    text <زهی گوهر منثور زهی پشت و تولا>
  block
    text <زهی ملک زهی مال زهی قال زهی حال>
    text <زهی پر و زهی بال بر افلاک تجلی>
  block
    text <چو جان سلسله‌ها را بدرد به حرونی>
    text <چه ذاالنون چه مجنون چه لیلی و چه لیلا>
  block
    text <علم‌های الهی ز پس کوه برآمد>
    text <چه سلطان و چه خاقان چه والی و چه والا>
  block
    text <چه پیش آمد جان را که پس انداخت جهان را>
    text <بزن گردن آن را که بگوید که تسلا>
  block
    text <چو بی‌واسطه جبار بپرورد جهان را>
    text <چه ناقوس چه ناموس چه اهلا و چه سهلا>
  block
    text <گر اجزای زمینی وگر روح امینی>
    text <چو آن حال ببینی بگو جل جلالا>
  block
    text <گر افلاک نباشد به خدا باک نباشد>
    text <دل غمناک نباشد مکن بانگ و علالا>
  block
    text <فروپوش فروپوش نه بخروش نه بفروش>
    text <تویی باده مدهوش یکی لحظه بپالا>
  block
    text <تو کرباسی و قصار تو انگوری و عصار>
    text <بپالا و بیفشار ولی دست میالا>
  block
    text <خمش باش خمش باش در این مجمع اوباش>
    text <مگو فاش مگو فاش ز مولی و ز مولا>
