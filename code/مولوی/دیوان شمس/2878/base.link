
text <هله تا ظن نبری کز کف من بگریزی>
  block
    text <هله تا ظن نبری کز کف من بگریزی>
    text <حیله کم کن نگذارم که به فن بگریزی>
  block
    text <جان شیرین تو در قبضه و در دست من است>
    text <تن بی‌جان چه کند گر تو ز تن بگریزی>
  block
    text <گر همه زهرم با خوی منت باید ساخت>
    text <پس تو پروانه نه ای گر ز لگن بگریزی>
  block
    text <چون کدو بی‌خبری زین که گلویت بستم>
    text <بستم و می‌کشمت چون ز رسن بگریزی>
  block
    text <بلبلان و همه مرغان خوش و شاد از چمنند>
    text <جغد و بوم و جعلی گر ز چمن بگریزی>
  block
    text <چون گرفتار منی حیله میندیش آن به>
    text <که شوی مرده و در خلق حسن بگریزی>
  block
    text <تو که قاف نه‌ای گر چو که از جا بروی>
    text <تو زر صاف نه‌ای گر ز شکن بگریزی>
  block
    text <جان مردان همه از جان تو بیزار شوند>
    text <چون مخنث اگر از خوب ختن بگریزی>
  block
    text <تو چو نقشی نرهی از کف نقاش مکوش>
    text <وثنی چون ز کف کلک و شمن بگریزی>
  block
    text <من تو را ماه گرفتم هله خورشید تویی>
    text <در خسوفی گر از این برج و بدن بگریزی>
  block
    text <تو ز دیوی نرهی گر ز سلیمان برمی>
    text <وز غریبی نرهی چون ز وطن بگریزی>
  block
    text <نه خمش کن که مرا با تو هزاران کار است>
    text <خود سهیلت نهلد تا ز یمن بگریزی>
