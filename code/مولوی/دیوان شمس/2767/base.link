
text <گر یار لطیف و باوفایی>
  block
    text <گر یار لطیف و باوفایی>
    text <ور از دل و جان از آن مایی>
  block
    text <خواهم که در این میان درآیی>
    text <ای ماه بگو که کی برآیی>
  block
    text <چون صورت جان لطیف کاری>
    text <از حلقه چرا تو برکناری>
  block
    text <وز یارک خود دریغ داری>
    text <ای ماه بگو که کی برآیی>
  block
    text <برخیز که ما و تو چو جانیم>
    text <وز رازک همدگر بدانیم>
  block
    text <آخر نه من و تو یارکانیم>
    text <ای ماه بگو که کی برآیی>
  block
    text <دریاب که بر در خداییم>
    text <آخر بنگر که ما کجاییم>
  block
    text <تا رقص کنان ز در درآییم>
    text <ای ماه بگو که کی برآیی>
  block
    text <ای جان و جهان چرا چنینی>
    text <چون یارک خویش را نبینی>
  block
    text <در گوشه روی ترش نشینی>
    text <ای ماه بگو که کی برآیی>
  block
    text <چونی تو و آن دل لطیفت>
    text <و آن صورت و قامت ظریفت>
  block
    text <خواهم که شوم شبی حریفت>
    text <ای ماه بگو که کی برآیی>
  block
    text <در جمله عالم الهی>
    text <وز دامن ماه تا به ماهی>
  block
    text <آن شد که تو گویی و بخواهی>
    text <ای ماه بگو که کی برآیی>
