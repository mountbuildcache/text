
text <تاخت رخ آفتاب گشت جهان مست وار>
  block
    text <تاخت رخ آفتاب گشت جهان مست وار>
    text <بر مثل ذره‌ها رقص کنان پیش یار>
  block
    text <شاه نشسته به تخت عشق گرو کرده رخت>
    text <رقص کنان هر درخت دست زنان هر چنار>
  block
    text <از قدح جام وی مست شده کو و کی>
    text <گرم شده جام دی سرد شده جان نار>
  block
    text <روح بشارت شنید پرده جان بردرید>
    text <رایت احمد رسید کفر بشد زار زار>
  block
    text <بانگ زده آن هما هر کی که هست از شما>
    text <دور شو از عشق ما تا نشوی دلفکار>
  block
    text <گفته دل من بدو کای صنم تندخو>
    text <چون برهد آن که او گشت به زخمت شکار>
  block
    text <عشق چو ابر گران ریخت بر این و بر آن>
    text <شد طرفی زعفران شد طرفی لاله زار>
  block
    text <آب منی همچو شیر بعد زمانی یسیر>
    text <زاد یکی همچو قیر وان دگری همچو قار>
  block
    text <منکر شه کور زاد بی‌خبر و کور باد>
    text <از شه ما شمس دین در تبریز افتخار>
