
text <به حق و حرمت آنک همگان را جانی>
  block
    text <به حق و حرمت آنک همگان را جانی>
    text <قدحی پر کن از آنک صفتش می‌دانی>
  block
    text <همه را زیر و زبر کن نه زبر مان و نه زیر>
    text <تا بدانند که امروز در این میدانی>
  block
    text <آتش باده بزن در بنه شرم و حیا>
    text <دل مستان بگرفت از طرب پنهانی>
  block
    text <وقت آن شد که دل رفته به ما بازآری>
    text <عقل‌ها را چو کبوتربچگان پرانی>
  block
    text <نکته می‌گویی در حلقه مستان خراب>
    text <خوش بود گنج که درتابد در ویرانی>
  block
    text <می جوشیده بر این سوختگان گردان کن>
    text <پیش خامان بنه آن قلیه و آن بورانی>
  block
    text <چه شدم من تو بگو هم که چه دانم شده‌ای>
    text <کی بگوید لب تو حرف بدین آسانی>
