
text <گر شمس و قمر خواهی نک شمس و قمر باری>
  block
    text <گر شمس و قمر خواهی نک شمس و قمر باری>
    text <ور صبح و سحر خواهی نک صبح و سحر باری>
  block
    text <ای یوسف کنعانی وی جان سلیمانی>
    text <گر تاج و کمر خواهی نک تاج و کمر باری>
  block
    text <ای حمزه آهنگی وی رستم هر جنگی>
    text <گر تیغ و سپر خواهی نک تیغ و سپر باری>
  block
    text <ای بلبل پوینده وی طوطی گوینده>
    text <گر قند و شکر خواهی نک قند و شکر باری>
  block
    text <ای دشمن عقل و هش وی عاشق عاشق کش>
    text <گر زیر و زبر خواهی نک زیر و زبر باری>
  block
    text <ای جان تماشاجو موسی تجلی جو>
    text <گر سمع و بصر خواهی نک سمع و بصر باری>
  block
    text <ای دیو پر از کینه وی دشمن دیرینه>
    text <گر فتنه و شر خواهی نک فتنه و شر باری>
  block
    text <خاموش مگو چندین برخیز سفر بگزین>
    text <گر یار سفر خواهی نک یار سفر باری>
  block
    text <شمس الحق تبریزی از حسن و دلاویزی>
    text <گر خسته جگر خواهی نک خسته جگر باری>
