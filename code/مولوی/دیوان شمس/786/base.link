
text <آنک عکس رخ او راه ثریا بزند>
  block
    text <آنک عکس رخ او راه ثریا بزند>
    text <گر ره قافله عقل زند تا بزند>
  block
    text <آنک نقل و می او در ره صوفی نقدست>
    text <رسدش گر به نظر گردن فردا بزند>
  block
    text <گر پراکنده دلی دامن دل گیر که دل>
    text <خیمه امن و امان بر سر غوغا بزند>
  block
    text <عمری باید تا دیو از او بگریزد>
    text <احمدی باید تا راه چلیپا بزند>
  block
    text <در هر آن کنج دلی که غم تو معتکفست>
    text <نیم شب تابش خورشید بر آن جا بزند>
  block
    text <عارفا بهر سه نان دعوت جان را مگذار>
    text <تا سنانت چو علی در صف هیجا بزند>
  block
    text <زین گذر کن که رسیدست شهنشاه کرم>
    text <خیز تا جان تو بر عیش و تماشا بزند>
  block
    text <کف حاجت بگشا جام الهی بستان>
    text <تا شعاع می جان بر رخ و سیما بزند>
  block
    text <رخ و سیمای تو زان رونق و نوری گیرد>
    text <که کف شق قمر بر مه بالا بزند>
  block
    text <بر سرت بردود و عقل دهد مغز تو را>
    text <عقل پرمغز تو پا بر سر جوزا بزند>
  block
    text <خواجه بربند دو گوش و بگریز از سخنم>
    text <ور نه در رخت تو هم آتش یغما بزند>
  block
    text <بگریز از من و از طالع شیرافکن من>
    text <کاخترم کوکبه بر آدم و حوا بزند>
  block
    text <هین خمش باش که نور تو چو بر دل‌ها زد>
    text <نور محسوس شود بر سر و بر پا بزند>
