
text <از بهر خدا بنگر در روی چو زر جانا>
  block
    text <از بهر خدا بنگر در روی چو زر جانا>
    text <هر جا که روی ما را با خویش ببر جانا>
  block
    text <چون در دل ما آیی تو دامن خود برکش>
    text <تا جامه نیالایی از خون جگر جانا>
  block
    text <ای ماه برآ آخر بر کوری مه رویان>
    text <ابری سیه اندرکش در روی قمر جانا>
  block
    text <زان روز که زادی تو ای لب شکر از مادر>
    text <آوه که چه کاسد شد بازار شکر جانا>
  block
    text <گفتی که سلام علیک بگرفت همه عالم>
    text <دل سجده درافتاده جان بسته کمر جانا>
  block
    text <چون شمع بدم سوزان هر شب به سحر کشته>
    text <امروز بنشناسم شب را ز سحر جانا>
  block
    text <شمس الحق تبریزی شاهنشه خون ریزی>
    text <ای بحر کمربسته پیش تو گهر جانا>
