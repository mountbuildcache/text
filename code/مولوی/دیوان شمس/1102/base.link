
text <عشق را با گفت و با ایما چه کار>
  block
    text <عشق را با گفت و با ایما چه کار>
    text <روح را با صورت اسما چه کار>
  block
    text <عاشقان گوی‌اند در چوگان یار>
    text <گوی را با دست و یا با پا چه کار>
  block
    text <هر کجا چوگانش راند می‌رود>
    text <گوی را با پست و با بالا چه کار>
  block
    text <آینه‌ست و مظهر روی بتان>
    text <با نکوسیماش و بدسیما چه کار>
  block
    text <سوسمار از آب خوردن فارغست>
    text <مر ورا با چشمه و سقا چه کار>
  block
    text <آن خیالی که ضمیر اوطان اوست>
    text <پاش را با مسکن و با جا چه کار>
  block
    text <عیسیی که برگذشت او از اثیر>
    text <با غم سرماش و یا گرما چه کار>
  block
    text <ای رسایل کشته با نادی غیب>
    text <رو تو را با گفت و با غوغا چه کار>
