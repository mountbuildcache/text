
text <هین خیره خیره می نگر اندر رخ صفراییم>
  block
    text <هین خیره خیره می نگر اندر رخ صفراییم>
    text <هر کس که او مکی بود داند که من بطحاییم>
  block
    text <زان لاله روی دلستان روید ز رویم زعفران>
    text <هر لحظه زان شادی فزا بیش است کارافزاییم>
  block
    text <مانند برف آمد دلم هر لحظه می کاهد دلم>
    text <آن جا همی‌خواهد دلم زیرا که من آن جاییم>
  block
    text <هر جا حیاتی بیشتر مردم در او بی‌خویشتر>
    text <خواهی بیا در من نگر کز شید جان شیداییم>
  block
    text <آن برف گوید دم به دم بگذارم و سیلی شوم>
    text <غلطان سوی دریا روم من بحری و دریاییم>
  block
    text <تنها شدم راکد شدم بفسردم و جامد شدم>
    text <تا زیر دندان بلا چون برف و یخ می خاییم>
  block
    text <چون آب باش و بی‌گره از زخم دندان‌ها بجه>
    text <من تا گره دارم یقین می کوبی و می ساییم>
  block
    text <برف آب را بگذار هین فقاع‌های خاص بین>
    text <می جوشد و بر می جهد که تیزم و غوغاییم>
  block
    text <هر لحظه بخروشانترم برجسته و جوشانترم>
    text <چون عقل بی‌پر می پرم زیرا چو جان بالاییم>
  block
    text <بسیار گفتم ای پدر دانم که دانی این قدر>
    text <که چون نیم بی‌پا و سر در پنجه آن ناییم>
  block
    text <گر تو ملولستی ز من بنگر در آن شاه زمن>
    text <تا گرم و شیرینت کند آن دلبر حلواییم>
  block
    text <ای بی‌نوایان را نوا جان ملولان را دوا>
    text <پران کننده جان که من از قافم و عنقاییم>
  block
    text <من بس کنم بس از حنین او بس نخواهد کرد از این>
    text <من طوطیم عشقش شکر هست از شکر گویاییم>
