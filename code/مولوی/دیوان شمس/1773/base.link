
text <بار دگر جانب یار آمدیم>
  block
    text <بار دگر جانب یار آمدیم>
    text <خیره نگر سوی نگار آمدیم>
  block
    text <بر سر و رو سجده کنان جمله راه>
    text <تا سر آن گنج چو مار آمدیم>
  block
    text <نافه آهو چو بزد بر دماغ>
    text <دام گرفتیم و شکار آمدیم>
  block
    text <دام بشر لایق آن صید نیست>
    text <پس تو بگو ما به چه کار آمدیم>
  block
    text <پار دل پاره رفوی تو دید>
    text <بر طمع دولت پار آمدیم>
  block
    text <ای همه هستی مکن از ما کنار>
    text <زانک ز هستی به کنار آمدیم>
  block
    text <همچو ستاره سوی شیطان کفر>
    text <نفط زنانیم و شرار آمدیم>
  block
    text <همچو ابابیل سوی پیل گبر>
    text <سنگ زنانیم و دمار آمدیم>
  block
    text <باز چو بینیم رخ عاشقان>
    text <با طبق سیم نثار آمدیم>
