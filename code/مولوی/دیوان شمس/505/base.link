
text <پیشتر آ روی تو جز نور نیست>
  block
    text <پیشتر آ روی تو جز نور نیست>
    text <کیست که از عشق تو مخمور نیست>
  block
    text <نی غلطم در طلب جان جان>
    text <پیش میا پس به مرو دور نیست>
  block
    text <طلعت خورشید کجا برنتافت>
    text <ماه بر کیست که مشهور نیست>
  block
    text <پرده اندیشه جز اندیشه نیست>
    text <ترک کن اندیشه که مستور نیست>
  block
    text <ای شکری دور ز وهم مگس>
    text <وی عسلی کز تن زنبور نیست>
  block
    text <هر که خورد غصه و غم بعد از این>
    text <با رخ چون ماه تو معذور نیست>
  block
    text <هر دل بی‌عشق اگر پادشاست>
    text <جز کفن اطلس و جز گور نیست>
  block
    text <تابش اندیشه هر منکری>
    text <مقت خدا بیند اگر کور نیست>
  block
    text <پیر و جوان کو خورد آب حیات>
    text <مرگ بر او نافذ و میسور نیست>
  block
    text <پرده حق خواست شدن ماه و خور>
    text <عشق شناسید که او حور نیست>
  block
    text <مفخر تبریز تویی شمس دین>
    text <گفتن اسرار تو دستور نیست>
