
text <هین که منم بر در در برگشا>
  block
    text <هین که منم بر در در برگشا>
    text <بستن در نیست نشان رضا>
  block
    text <در دل هر ذره تو را درگهیست>
    text <تا نگشایی بود آن در خفا>
  block
    text <فالق اصباحی و رب الفلق>
    text <باز کنی صد در و گویی درآ>
  block
    text <نی که منم بر در بلک توی>
    text <راه بده در بگشا خویش را>
  block
    text <آمد کبریت بر آتشی>
    text <گفت برون آ بر من دلبرا>
  block
    text <صورت من صورت تو نیست لیک>
    text <جمله توام صورت من چون غطا>
  block
    text <صورت و معنی تو شوم چون رسی>
    text <محو شود صورت من در لقا>
  block
    text <آتش گفتش که برون آمدم>
    text <از خود خود روی بپوشم چرا>
  block
    text <هین بستان از من تبلیغ کن>
    text <بر همه اصحاب و همه اقربا>
  block
    text <کوه اگر هست چو کاهش بکش>
    text <داده امت من صفت کهربا>
  block
    text <کاه ربای من که می‌کشد>
    text <نه از عدم آوردم کوه حرا>
  block
    text <در دل تو جمله منم سر به سر>
    text <سوی دل خویش بیا مرحبا>
  block
    text <دلبرم و دل برم ایرا که هست>
    text <جوهر دل زاده ز دریای ما>
  block
    text <نقل کنم ور نکنم سایه را>
    text <سایه من کی بود از من جدا>
  block
    text <لیک ز جایش ببرم تا شود>
    text <وصلت او ظاهر وقت جلا>
  block
    text <تا که بداند که او فرع ماست>
    text <تا که جدا گردد او از عدا>
  block
    text <رو بر ساقی و شنو باقیش>
    text <تات بگوید به زبان بقا>
