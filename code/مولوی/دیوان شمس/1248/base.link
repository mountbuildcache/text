
text <ساقیا بی‌گه رسیدی می بده مردانه باش>
  block
    text <ساقیا بی‌گه رسیدی می بده مردانه باش>
    text <ساقی دیوانگانی همچو می دیوانه باش>
  block
    text <سر به سر پر کن قدح را موی را گنجا مده>
    text <وان کز این میدان بترسد گو برو در خانه باش>
  block
    text <چون ز خود بیگانه گشتی رو یگانه مطلقی>
    text <بعد از آن خواهی وفا کن خواه رو بیگانه باش>
  block
    text <درهای باصدف را سوی دریا راه نیست>
    text <گر چنان دریات باید بی‌صدف دردانه باش>
  block
    text <بانگ بر طوفان بزن تا او نباشد خیره کش>
    text <شمع را تهدید کن کای شمع چون پروانه باش>
  block
    text <کاسه سر را تهی کن وانگهی با سر بگو>
    text <کای مبارک کاسه سر عشق را پیمانه باش>
  block
    text <لانه تو عشق بودست ای همای لایزال>
    text <عشق را محکم بگیر و ساکن این لانه باش>
