
text <چمن جز عشق تو کاری ندارد>
  block
    text <چمن جز عشق تو کاری ندارد>
    text <وگر دارد چو من باری ندارد>
  block
    text <چه بی‌ذوقست آن کش عشق نبود>
    text <چه مرده‌ست آن که او یاری ندارد>
  block
    text <به غیر قوت تن قوتی ننوشد>
    text <بجز دنیا سمن زاری ندارد>
  block
    text <هر آنک ترک خر گوید ز مستی>
    text <غم پالان و افساری ندارد>
  block
    text <ز خر رست و روان شد پابرهنه>
    text <به گلزاری که آن خاری ندارد>
  block
    text <چه غم دارد که خر رفت و رسن برد>
    text <بر او خر چو مقداری ندارد>
  block
    text <مشو غره به ازرق پوش گردون>
    text <که اندر زیر ایزاری ندارد>
  block
    text <درافکن فتنه دیگر در این شهر>
    text <که دور عشق هنجاری ندارد>
  block
    text <بدران پرده‌ها را زانک عاشق>
    text <ز بی‌شرمی غم و عاری ندارد>
  block
    text <بزن آتش در این گفت و در آن کس>
    text <که در گفت تو اقراری ندارد>
