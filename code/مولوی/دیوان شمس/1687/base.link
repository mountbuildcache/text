
text <گر جان منکرانت شد خصم جان مستم>
  block
    text <گر جان منکرانت شد خصم جان مستم>
    text <اندر جواب ایشان خوبی تو بسستم>
  block
    text <در دفع آن خیالش وز بهر گوشمالش>
    text <بنمایمش جمالت از دور من برستم>
  block
    text <گوید که نیست جوهر وز منش نیست باور>
    text <زان نیست ای برادر هستم چنانک هستم>
  block
    text <دوش از رخ نگاری دل مست گشت باری>
    text <تا پیش شهریاری من ساغری شکستم>
  block
    text <من مست روی ماهم من شاد از آن گناهم>
    text <من جرم دار شاهم نک بشکنید دستم>
  block
    text <بس رندم و قلاشم در دین عشق فاشم>
    text <من ملک را چه باشم تا تحفه‌ای فرستم>
  block
    text <دل دزد و دزدزاده بر مخزن ایستاده>
    text <شه مخزنش گشاده چون دست دزد بستم>
  block
    text <ای بی‌خبر ز شاهی گویی که بر چه راهی>
    text <من می روم چو ماهی آن سو که برد شستم>
  block
    text <شمس الحق است رازم تبریز شد نیازم>
    text <او قبله نمازم او نور آب دستم>
