
text <گر جام سپهر زهرپیماست>
  block
    text <گر جام سپهر زهرپیماست>
    text <آن در لب عاشقان چو حلواست>
  block
    text <زین واقعه گر ز جای رفتی>
    text <از جای برو که جای این جاست>
  block
    text <مگریز ز سوز عشق زیرا>
    text <جز آتش عشق دود و سوداست>
  block
    text <دودت نپزد کند سیاهت>
    text <در پختنت آتشست کاستاست>
  block
    text <پروانه که گرد دود گردد>
    text <دودآلودست و خام و رسواست>
  block
    text <از خانه و مان به یاد ناید>
    text <آن را که چنین سفر مهیاست>
  block
    text <از شهر مگو که در بیابان>
    text <موسیست رفیق من و سلواست>
  block
    text <صحبت چه کنی که در سقیمی>
    text <هر لحظه طبیب تو مسیحاست>
  block
    text <دلتنگ خوشم که در فراخی>
    text <هر مسخره را رهست و گنجاست>
  block
    text <چون خانه دل ز غم شود تنگ>
    text <در وی شه دلنواز تنهاست>
  block
    text <دل تنگ بود جز او نگنجد>
    text <تنگی دلم امان و غوغاست>
  block
    text <دندان عدو ز ترس کندست>
    text <پس روترشی رهایی ماست>
  block
    text <خاموش که بحر اگر ترش روست>
    text <هم معدن گوهرست و دریاست>
