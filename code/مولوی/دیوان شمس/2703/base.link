
text <ز مهجوران نمی‌جویی نشانی>
  block
    text <ز مهجوران نمی‌جویی نشانی>
    text <کجا رفت آن وفا و مهربانی>
  block
    text <در این خشکی هجران ماهیانند>
    text <بیا ای آب بحر زندگانی>
  block
    text <برون آب ماهی چند ماند>
    text <چه گویم من نمی‌دانم تو دانی>
  block
    text <کی باشم من که مانم یا نمانم>
    text <تو را خواهم که در عالم بمانی>
  block
    text <هزاران جان ما و بهتر از ما>
    text <فدای تو که جان جان جانی>
  block
    text <مرا گویی خمش نی توبه کردی>
    text <که بگذاری طریق بی‌زبانی>
  block
    text <به خاک پای تو باخود نبودم>
    text <ز مستی و شراب و سرگرانی>
  block
    text <به خاموشی به از خنبی نباشم>
    text <نمی‌ماند می اندر خم نهانی>
  block
    text <شراب عشق جوشانتر شرابی است>
    text <که آن یک دم بود این جاودانی>
  block
    text <رخ چون ارغوانش آن کند آن>
    text <که صد خم شراب ارغوانی>
  block
    text <دگر وصف لبش دارم ولیکن>
    text <دهان تو بسوزد گر بخوانی>
  block
    text <عجب مرغابی آمد جان عاشق>
    text <که آرد آب ز آتش ارمغانی>
  block
    text <ز آتش یافت تشنه ذوق آبش>
    text <کند آتش به آبش نردبانی>
