
text <شکر ایزد را که دیدم روی تو>
  block
    text <شکر ایزد را که دیدم روی تو>
    text <یافتم ناگه رهی من سوی تو>
  block
    text <چشم گریانم ز گریه کند بود>
    text <یافت نور از نرگس جادوی تو>
  block
    text <بس بگفتم کو وصال و کو نجاح>
    text <برد این کو کو مرا در کوی تو>
  block
    text <از لب اقبال و دولت بوسه یافت>
    text <این لبان خشک مدحت گوی تو>
  block
    text <تیر غم را اسپری مانع نبود>
    text <جز زره‌هایی که دارد موی تو>
  block
    text <آسمان جاهی که او شد فرش تو>
    text <شیرمردی کو شود آهوی تو>
  block
    text <شاد بختی که غم تو قوت او است>
    text <پهلوانی کو فتد پهلوی تو>
  block
    text <جست و جویی در دلم انداختی>
    text <تا ز جست و جو روم در جوی تو>
  block
    text <خاک را هایی و هویی کی بدی>
    text <گر نبودی جذب‌های و هوی تو>
  block
    text <آب دریا تا به کعب آید ورا>
    text <کو بیابد بوسه بر زانوی تو>
  block
    text <بس که تا هر کس رود بر طبع خویش>
    text <جمله خلقان را نباشد خوی تو>
