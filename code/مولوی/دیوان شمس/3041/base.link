
text <اگر مرا تو ندانی بپرس از شب تاری>
  block
    text <اگر مرا تو ندانی بپرس از شب تاری>
    text <شبست محرم عاشق گواه ناله و زاری>
  block
    text <چه جای شب که هزاران نشانه دارد عاشق>
    text <کمینه اشک و رخ زرد و لاغری و نزاری>
  block
    text <چو ابر ساعت گریه چو کوه وقت تحمل>
    text <چو آب سجده کنان و چو خاک راه به خواری>
  block
    text <ولیک این همه محنت به گرد باغ چو خاری>
    text <درون باغ گلستان و یار و چشمه جاری>
  block
    text <چو بگذری تو ز دیوار باغ و در چمن آیی>
    text <زبان شکر گزاری سجود شکر بیاری>
  block
    text <که شکر و حمد خدا را که برد جور خزان را>
    text <شکفته گشت زمین و بهار کرد بهاری>
  block
    text <هزار شاخ برهنه قرین حله گل شد>
    text <هزار خار مغیلان رهیده گشت ز خاری>
  block
    text <حلاوت غم معشوق را چه داند عاقل>
    text <چو جوله‌ست نداند طریق جنگ و سواری>
  block
    text <برادر و پدر و مادر تو عشاقند>
    text <که جمله یک شده‌اند و سرشته‌اند ز یاری>
  block
    text <نمک شود چو درافتد هزار تن به نمکدان>
    text <دوی نماند در تن چه مرغزی چه بخاری>
  block
    text <مکش عنان سخن را به کودنی ملولان>
    text <تو تشنگان ملک بین به وقت حرف گزاری>
