
text <ای دریغا که حریفان همه سر بنهادند>
  block
    text <ای دریغا که حریفان همه سر بنهادند>
    text <باده عشق عمل کرد و همه افتادند>
  block
    text <همه را از تبش عشق قبا تنگ آمد>
    text <کله از سر بنهادند و کمر بگشادند>
  block
    text <این همه عربده و تندی و ناسازی چیست>
    text <نه همه همره و هم قافله و هم زادند>
  block
    text <ساقیا دست من و دامن تو مخمورم>
    text <تو بده داد دل من دگران بیدادند>
  block
    text <من عمارت نپذیرم که خرابم کردی>
    text <ای خراب از می تو هر کی در این بنیادند>
  block
    text <ای خدا رحم کن آن را که مرا رحم نکرد>
    text <به صفات تو که در کشتن من استادند>
  block
    text <بیخودم کن که از آن حالتم آزادیهاست>
    text <بنده آن نفرم کز خود خود آزادند>
  block
    text <دختران دارم چون ماه پس پرده دل>
    text <ماه رویان سماوات مرا دامادند>
  block
    text <دخترانم چو شکر سرتاسر شیرینند>
    text <خسروان فلک اندر پیشان فرهادند>
  block
    text <چون همه باز نظر از جز شه دوخته‌اند>
    text <گرد مردار نگردند نه ایشان خادند>
  block
    text <همه لب بر لب معشوق چو نی نالانند>
    text <دل ندارند و عجب این که همه دلشادند>
  block
    text <گر فقیرند همه شیردل و زربخش اند>
    text <این فقیران تراشنده همه خرادند>
  block
    text <خود از آن کس که تراشیده تو را زو بتراش>
    text <دگران حیله گر و ظالم و بی‌فریادند>
  block
    text <رو ترش کرده چرایی که خریدارم نیست>
    text <عاشقانند تو را منتظر میعادند>
  block
    text <تن زدم لیک دلم نعره زنان می‌گوید>
    text <باده عشق تو خواهم که دگرها بادند>
  block
    text <شمس تبریز به نور تو که ذرات وجود>
    text <همه در عشق تو موم‌اند اگر پولادند>
