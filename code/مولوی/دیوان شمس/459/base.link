
text <ای مرده‌ای که در تو ز جان هیچ بوی نیست>
  block
    text <ای مرده‌ای که در تو ز جان هیچ بوی نیست>
    text <رو رو که عشق زنده دلان مرده شوی نیست>
  block
    text <ماننده خزانی هر روز سردتر>
    text <در تو ز سوز عشق یکی تای موی نیست>
  block
    text <هرگز خزان بهار شود این مجو محال>
    text <حاشا بهار همچو خزان زشتخوی نیست>
  block
    text <روباه لنگ رفت که بر شیر عاشقم>
    text <گفتم که این به دمدمه و های هوی نیست>
  block
    text <گیرم که سوز و آتش عشاق نیستت>
    text <شرمت کجا شدست تو را هیچ روی نیست>
  block
    text <عاشق چو اژدها و تو یک کرم نیستی>
    text <عاشق چو گنج‌ها و تو را یک تسوی نیست>
  block
    text <از من دو سه سخن شنو اندر بیان عشق>
    text <گر چه مرا ز عشق سر گفت و گوی نیست>
  block
    text <اول بدان که عشق نه اول نه آخرست>
    text <هر سو نظر مکن که از آن سوی سوی نیست>
  block
    text <گر طالب خری تو در این آخرجهان>
    text <خر می‌طلب مسیح از این سوی جوی نیست>
  block
    text <یکتا شدست عیسی از آن خر به نور دل>
    text <دل چون شکمبه پرحدث و توی توی نیست>
  block
    text <با خر میا به میدان زیرا که خرسوار>
    text <از فارسان حمله و چوگان و گوی نیست>
  block
    text <هندوی ساقی دل خویشم که بزم ساخت>
    text <تا ترک غم نتازد کامروز طوی نیست>
  block
    text <در شهر مست آیم تا جمله اهل شهر>
    text <دانند کاین زهی ز گدایان کوی نیست>
  block
    text <آن عشق می‌فروش قیامت همی‌کند>
    text <زان باده‌ای که درخور خم و سبوی نیست>
  block
    text <زان می زبان بیابد آن کس که الکنست>
    text <زان می گلو گشاید آن کش گلوی نیست>
  block
    text <بس کن چه آرزوست تو را این سخنوری>
    text <باری مرا ز مستی آن آرزوی نیست>
