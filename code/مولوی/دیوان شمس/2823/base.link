
text <ز کجایی ز کجایی هله ای مجلس سامی>
  block
    text <ز کجایی ز کجایی هله ای مجلس سامی>
    text <نفسی در دل تنگی نفسی بر سر بامی>
  block
    text <هله ای جان و جهانم مدد نور نهانم>
    text <ستن چرخ و زمینی هوس خاصی و عامی>
  block
    text <عجب از خلوتیانی عجب از مجلس جانی>
    text <عجب از ارمن و رومی عجب از خطه شامی>
  block
    text <عجب آن چیست مشعشع رخت از نور مبرقع>
    text <که مه و مهر به پیشش کند از عشق غلامی>
  block
    text <به گلستان جمالت چو رسد دیده عاشق>
    text <به سوی باغ چه آید مگر از غفلت و خامی>
  block
    text <سیدی انت من این صاد حسناک ندامی>
    text <نظر الحق تعالی لک فی البهجه حامی>
  block
    text <قمر سار الینا حبه فرض علینا>
    text <سطع العشق لدینا طرد العشق منامی>
  block
    text <شجر طاب جناه شجر الخلد فداه>
    text <وجد القلب مناه و کلوا منه کرامی>
  block
    text <سر خنبی که ببستی به کرم بازگشایی>
    text <خرد هر دو جهان را بربایی به تمامی>
  block
    text <بشنیدیم که دیکی ز پی خلق بپختی>
    text <که از او یابد اباها همگی ذوق طعامی>
  block
    text <ز عدم هر چه برآید چو مصفا نظر آید>
    text <به دو صد دام درآید چو تواش دانه دامی>
  block
    text <ز رخ یوسف خوبان همه زندان چو گلستان>
    text <چو چنین باشد زندان تو چرا در غم وامی>
  block
    text <هله خاموش مپرسش که کسی قرص قمر را>
    text <بنپرسد که چه نامی و کیی وز چه مقامی>
