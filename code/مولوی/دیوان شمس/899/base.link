
text <یار مرا عارض و عذار نه این بود>
  block
    text <یار مرا عارض و عذار نه این بود>
    text <باغ مرا نخل و برگ و بار نه این بود>
  block
    text <عهدشکن گشته‌اند خاصه و عامه>
    text <قاعده اهل این دیار نه این بود>
  block
    text <روح در این غار غوره وار ترش چیست>
    text <پرورش و عهد یار غار نه این بود>
  block
    text <سیل غم بی‌شمار بار و خرم برد>
    text <طمع من از یار بردبار نه این بود>
  block
    text <از جهت من چه دیگ می‌پزد آن یار>
    text <راتبه میر پخته کار نه این بود>
  block
    text <دام نهان کرد و دانه ریخت به پیشم>
    text <کینه نهان داشت و آشکار نه این بود>
  block
    text <ناصح من کژ نهاد و برد ز راهم>
    text <شرط امینی و مستشار نه این بود>
  block
    text <در چمن عیش خار از چه شکفته‌ست>
    text <منبت آن شهره نوبهار نه این بود>
  block
    text <شحنه شد آن دزد من ببست دو دستم>
    text <سایسی و عدل شهریار نه این بود>
  block
    text <مهل ندادی که عذر خویش بگویم>
    text <خوی چو تو کوه باوقار نه این بود>
  block
    text <می‌رسدم بوی خون ز گفت درشتش>
    text <رایحه ناف مشکبار نه این بود>
  block
    text <نوش تو را ذوق و طعم و لطف نه این بود>
    text <وان شتر مست خوش عیار نه این بود>
  block
    text <پیش شه افغان کنم ز خدعه قلاب>
    text <زر من آن نقد خوش عیار نه این بود>
  block
    text <شاه چو دریا خزینه‌اش همه گوهر>
    text <لیک شهم را خزینه دار نه این بود>
  block
    text <بس که گله‌ست این نثار و جمله شکایت>
    text <شاه شکور مرا نثار نه این بود>
