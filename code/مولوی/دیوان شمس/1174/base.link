
text <مرا می‌گفت دوش آن یار عیار>
  block
    text <مرا می‌گفت دوش آن یار عیار>
    text <سگ عاشق به از شیران هشیار>
  block
    text <جهان پر شد مگر گوشت گرفتست>
    text <سگ اصحاب کهف و صاحب غار>
  block
    text <قرین شاه باشد آن سگی کو>
    text <برای شاه جوید کبک و کفتار>
  block
    text <خصوصا آن سگی کو را به همت>
    text <نباشد صید او جز شاه مختار>
  block
    text <ببوسد خاک پایش شیر گردون>
    text <بدان لب که نیالاید به مردار>
  block
    text <دمی می‌خور دمی می‌گو به نوبت>
    text <مده خود را به گفت و گو به یک بار>
  block
    text <نه آن مطرب که در مجلس نشیند>
    text <گهی نوشد گهی کوشد به مزمار>
  block
    text <ملولان باز جنبیدن گرفتند>
    text <همی‌جنگند و می‌لنگند ناچار>
  block
    text <بجنبان گوشه زنجیر خود را>
    text <رگ دیوانگیشان را بیفشار>
  block
    text <ملول جمله عالم تازه گردد>
    text <چو خندان اندرآید یار بی‌یار>
  block
    text <الفت السکر ادرکنی باسکار>
    text <ایا جاری ایا جاری ایا جار>
  block
    text <و لا تسق بکاسات صغار>
    text <فهذا یوم احسان و ایثار>
  block
    text <و قاتل فی سبیل الجود بخلا>
    text <لیبقی منک منهاج و آثار>
  block
    text <فقل انا صببنا الماء صبا>
    text <و نحن الماء لا ماء و لا نار>
  block
    text <و سیمائی شهید لی بانی>
    text <قضیت عندهم فی العشق اوطار>
  block
    text <و طیبوا و اسکروا قومی فانی>
    text <کریم فی کروم العصر عصار>
  block
    text <جنون فی جنون فی جنون>
    text <تخفف عنک اثقالا و اوزار>
