
text <بر چرخ سحرگاه یکی ماه عیان شد>
  block
    text <بر چرخ سحرگاه یکی ماه عیان شد>
    text <از چرخ فرود آمد و در ما نگران شد>
  block
    text <چون باز که برباید مرغی به گه صید>
    text <بربود مرا آن مه و بر چرخ دوان شد>
  block
    text <در خود چو نظر کردم خود را بندیدم>
    text <زیرا که در آن مه تنم از لطف چو جان شد>
  block
    text <در جان چو سفر کردم جز ماه ندیدم>
    text <تا سر تجلی ازل جمله بیان شد>
  block
    text <نه چرخ فلک جمله در آن ماه فروشد>
    text <کشتی وجودم همه در بحر نهان شد>
  block
    text <آن بحر بزد موج و خرد باز برآمد>
    text <و آوازه درافکند چنین گشت و چنان شد>
  block
    text <آن بحر کفی کرد و به هر پاره از آن کف>
    text <نقشی ز فلان آمد و جسمی ز فلان شد>
  block
    text <هر پاره کف جسم کز آن بحر نشان یافت>
    text <در حال گدازید و در آن بحر روان شد>
  block
    text <بی دولت مخدومی شمس الحق تبریز>
    text <نی ماه توان دیدن و نی بحر توان شد>
