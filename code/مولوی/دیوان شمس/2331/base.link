
text <ای دلبر بی‌صورت صورتگر ساده>
  block
    text <ای دلبر بی‌صورت صورتگر ساده>
    text <وی ساغر پرفتنه به عشاق بداده>
  block
    text <از گفتن اسرار دهان را تو ببسته>
    text <و آن در که نمی‌گویم در سینه گشاده>
  block
    text <تا پرده برانداخت جمال تو نهانی>
    text <دل در سر ساقی شد و سر در سر باده>
  block
    text <صبحی که همی‌راند خیال تو سواره>
    text <جان‌های مقدس عدد ریگ پیاده>
  block
    text <و آن‌ها که به تسبیح بر افلاک بنامند>
    text <تسبیح گسستند و گرو کرده سجاده>
  block
    text <جان طاقت رخسار تو بی‌پرده ندارد>
    text <وز هر چه بگوییم جمال تو زیاده>
  block
    text <چون اشتر مست است مرا جان ز پی تو>
    text <بر گردن اشتر تن من بسته قلاده>
  block
    text <شمس الحق تبریز دلم حامله توست>
    text <کی بینم فرزند بر اقبال تو زاده>
