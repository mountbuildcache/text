
text <یا وصال یار باید یا حریفان را شراب>
  block
    text <یا وصال یار باید یا حریفان را شراب>
    text <چونک دریا دست ندهد پای نه در جوی آب>
  block
    text <آن حریفان چو جان و باقیان جاودان>
    text <در لطافت همچو آب و در سخاوت چون سحاب>
  block
    text <همرهان آب حیوان خضریان آسمان>
    text <زندگی هر عمارت گنج‌های هر خراب>
  block
    text <آب یار نور آمد این لطیف و آن ظریف>
    text <هر دو غمازند لیکن نی ز کین بل ز احتساب>
  block
    text <آب اندر طشت و یا جو چون ز کف جنبان شود>
    text <نور بر دیوار هم آغاز گیرد اضطراب>
  block
    text <عرق جنسیت برادر جون قیامت می‌کند>
    text <خود تو بنگر من خموشم و هوا علم بالصواب>
