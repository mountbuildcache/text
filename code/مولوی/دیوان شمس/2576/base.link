
text <ای خواجه سلام علیک از زحمت ما چونی>
  block
    text <ای خواجه سلام علیک از زحمت ما چونی>
    text <ای معدن زیبایی وی کان وفا چونی>
  block
    text <در جنت و در دوزخ پرسان تواند ای جان>
    text <کای جنت روحانی وی بحر صفا چونی>
  block
    text <هر نور تو را گوید ای چشم و چراغ من>
    text <هر رنج تو را گوید کی دفع بلا چونی>
  block
    text <ای خدمت تو کردن چون گلبشکر خوردن>
    text <زین خدمت پوسیده زین طال بقا چونی>
  block
    text <در وقت جفا دل را صد تاج و کمر بخشی>
    text <در وقت جفا اینی تا وقت وفا چونی>
  block
    text <ای موسی این دوران چونی تو ز فرعونان>
    text <وی شاه ید بیضا با اهل عمی چونی>
  block
    text <گوید به تو هر گلشن هر نرگس و هر سوسن>
    text <کز زحمت و رنج ما ای باد صبا چونی>
  block
    text <ای آب خضر چونی از گردش چرخ آخر>
    text <وی تاج همه جان‌ها دربند قبا چونی>
  block
    text <ای جان عنادیده خامش که عنایت‌ها>
    text <پرسند تو را هر دم کز رنج و عنا چونی>
