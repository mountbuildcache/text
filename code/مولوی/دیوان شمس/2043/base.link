
text <دیدی چه گفت بهمن هیزم بنه چو خرمن>
  block
    text <دیدی چه گفت بهمن هیزم بنه چو خرمن>
    text <گر دی نکرد سرما سرمای هر دو بر من>
  block
    text <سرما چو گشت سرکش هیزم بنه در آتش>
    text <هیزم دریغت آید هیزم به است یا تن>
  block
    text <نقش فناست هیزم عشق خداست آتش>
    text <درسوز نقش‌ها را ای جان پاکدامن>
  block
    text <تا نقش را نسوزی جانت فسرده باشد>
    text <مانند بت پرستان دور از بهار و مؤمن>
  block
    text <در عشق همچو آتش چون نقره باش دلخوش>
    text <چون زاده خلیلی آتش تو راست مسکن>
  block
    text <آتش به امر یزدان گردد به پیش مردان>
    text <لاله و گل و شکوفه ریحان و بید و سوسن>
  block
    text <مؤمن فسون بداند بر آتشش بخواند>
    text <سوزش در او نماند ماند چو ماه روشن>
  block
    text <شاباش ای فسونی کافتد از او سکونی>
    text <در آتشی که آهن گردد از او چو سوزن>
  block
    text <پروانه زان زند خود بر آتش موقد>
    text <کو را همی‌نماید آتش به شکل روزن>
  block
    text <تیر و سنان به حمزه چون گلفشان نماید>
    text <در گلفشان نپوشد کس خویش را به جوشن>
  block
    text <فرعون همچو دوغی در آب غرقه گشته>
    text <بر فرق آب موسی بنشسته همچو روغن>
  block
    text <اسپان اختیاری حمال شهریاری>
    text <پالان کشند و سرگین اسبان کند و کودن>
  block
    text <چو لک لک است منطق بر آسیای معنی>
    text <طاحون ز آب گردد نه از لکلک مقنن>
  block
    text <زان لکلک ای برادر گندم ز دلو بجهد>
    text <در آسیا درافتد گردد خوش و مطحن>
  block
    text <وز لکلک بیان تو از دلو حرص و غفلت>
    text <در آسیا درافتی یعنی رهی مبین>
  block
    text <من گرم می‌شوم جان اما ز گفت و گو نی>
    text <از شمس دین زرین تبریز همچو معدن>
