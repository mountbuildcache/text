
text <این بوالعجب کاندر خزان شد آفتاب اندر حمل>
  block
    text <این بوالعجب کاندر خزان شد آفتاب اندر حمل>
    text <خونم به جوش آمد کند در جوی تن رقص الجمل>
  block
    text <این رقص موج خون نگر صحرا پر از مجنون نگر>
    text <وین عشرت بی‌چون نگر ایمن ز شمشیر اجل>
  block
    text <مردار جانی می‌شود پیری جوانی می‌شود>
    text <مس زر کانی می‌شود در شهر ما نعم البدل>
  block
    text <شهری پر از عشق و فرح بر دست هر مستی قدح>
    text <این سوی نوش آن سوی صح این جوی شیر و آن عسل>
  block
    text <در شهر یک سلطان بود وین شهر پرسلطان عجب>
    text <بر چرخ یک ماهست بس وین چرخ پرماه و زحل>
  block
    text <رو رو طبیبان را بگو کان جا شما را کار نیست>
    text <کان جا نباشد علتی وان جا نبیند کس خلل>
  block
    text <نی قاضیی نی شحنه‌ای نی میر شهر و محتسب>
    text <بر آب دریا کی رود دعوی و خصمی و جدل>
