
text <منم آن بنده مخلص که از آن روز که زادم>
  block
    text <منم آن بنده مخلص که از آن روز که زادم>
    text <دل و جان را ز تو دیدم دل و جان را به تو دادم>
  block
    text <کتب العشق بانی بهوی العاشق اعلم>
    text <فالیه نتراجع و الیه نتحاکم>
  block
    text <چو شراب تو بنوشم چو شراب تو بجوشم>
    text <چو قبای تو بپوشم ملکم شاه قبادم>
  block
    text <قمر الحسن اتانی و الی الوصل دعانی>
    text <و رعانی و سقانی هو فی الفضل مقدم>
  block
    text <ز میانم چو گزیدی کمر مهر تو بستم>
    text <چو بدیدم کرم تو به کرم دست گشادم>
  block
    text <نصر العشق اجیبوا و الی الوصل انیبوا>
    text <طلع البدر فطیبوا قدم الحب و انعم>
  block
    text <چه کنم نام و نشان را چو ز تو گم نشود کس>
    text <چه کنم سیم و درم را چو در این گنج فتادم>
  block
    text <لمع العشق توالی و علی الصبر تعالی>
    text <طمس البدر هلالا خضع القلب و اسلم>
  block
    text <چو تویی شادی و عیدم چه نکوبخت و سعیدم>
    text <دل خود بر تو نهادم به خدا نیک نهادم>
  block
    text <خدعونی نهبونی اخذونی غلبونی>
    text <وعدونی کذبونی فالی من اتظلم>
  block
    text <نه بدرم نه بدوزم نه بسازم نه بسوزم>
    text <نه اسیر شب و روزم نه گرفتار کسادم>
  block
    text <ملک الشرق تشرق و علی الروح تعلق>
    text <غسق النفس تفرق ربض الکفر تهدم>
  block
    text <چه کساد آید آن را که خریدار تو باشی>
    text <چو فزودی تو بهایم که کند طمع مزادم>
  block
    text <نفس العشق عتادی و عمیدی و عمادی>
    text <فمن العشق تدثر و من العشق تختم>
  block
    text <روش زاهد و عابد همگی ترک مراد است>
    text <بنما ترک چه گویم چو تویی جمله مرادم>
  block
    text <لک یا عشق وجودی و رکوعی و سجودی>
    text <لک بخلی لک جودی و لک الدهر منظم>
  block
    text <چو مرا دیو ربودی طربم یاد تو بودی>
    text <تو چنانم بربودی که بشد یاد ز یادم>
  block
    text <الف الدهر بعادی جرح البعد فؤادی>
    text <فقد النوم وسادی و سعاداتی نوم>
  block
    text <به صفت کشتی نوحم که به باد تو روانم>
    text <چو مرا باد تو دادی مده ای دوست به بادم>
  block
    text <فاری الشمل تفرق و اری الستر تمزق>
    text <و اری السقف تخرق و اری الموج تلاطم>
  block
    text <من اگر کشتی نوحم چه عجب چون همه روحم>
    text <من اگر فتح و فتوحم چه عجب شاه نژادم>
  block
    text <و اری البدر تکور و اری النجم تکدر>
    text <و اری البحر تسجر و اری الهلک تفاقم>
  block
    text <چو به بحر تو درآیم به مزاج آب حیاتم>
    text <چو فتم جانب ساحل حجرم سنگ و جمادم>
  block
    text <فقد اهدانی ربی و اتی الجد بحبی>
    text <نهض الحب لطبی و تدارک و ترحم>
  block
    text <به خدا باز سپیدم که به شاه است امیدم>
    text <سوی مردار چه گردم نه چو زاغم نه چو خادم>
  block
    text <نزل العشق بداری معه کاس عقاری>
    text <هو معراج سواری و علی السطح کسلم>
  block
    text <چو بسازیم چو عیدم چو بسوزیم چو عودم>
    text <ز تو گریم ز تو خندم ز تو غمگین ز تو شادم>
  block
    text <بک احیی و اموت بک امسک و افوت>
    text <بک فی الدهر سکوت بک قلبی یتکلم>
  block
    text <چو ز تبریز بتابد مه شمس الحق والدین>
    text <بفروزد ز مه او فلک جهد و جهادم>
