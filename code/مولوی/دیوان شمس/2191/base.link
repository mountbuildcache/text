
text <ای رونق نوبهار برگو>
  block
    text <ای رونق نوبهار برگو>
    text <وی شادی لاله زار برگو>
  block
    text <بی‌غصه می فروش می‌نوش>
    text <بی‌زحمت شاخ خار برگو>
  block
    text <ای بلبل و ای هزاردستان>
    text <برگو صفت بهار برگو>
  block
    text <ای حلقه به گوش و عاشق گل>
    text <گوش و پس سر مخار برگو>
  block
    text <شرح قد سرو و چهره گل>
    text <بر عرعر و بر چنار برگو>
  block
    text <چون رفت خزان و رو نهان کرد>
    text <بر سرو رو آشکار برگو>
  block
    text <گر پرسندت که جان رز چیست>
    text <بر برگ نظر مدار برگو>
  block
    text <صد شیر و هزار گونه خرگوش>
    text <خواهی که کنی شکار برگو>
  block
    text <خواهی که شود قبول عذرت>
    text <ز اشکوفه خوش عذار برگو>
  block
    text <خواهی که بری قرار مستان>
    text <زان نرگس پرخمار برگو>
  block
    text <امروز سر شراب داریم>
    text <ساقی شو و بر نهار برگو>
  block
    text <مستی آمد ملولیت رفت>
    text <صد بار و هزار بار برگو>
  block
    text <ای جام شرابدار برگرد>
    text <وی چنگ لطیف تار برگو>
  block
    text <از بهر ثواب و رحمت حق>
    text <ای عارف حق گزار برگو>
  block
    text <ما منتظر توایم بشتاب>
    text <بی‌زحمت انتظار برگو>
  block
    text <تشنیع مزن که صله‌ای نیست>
    text <نک آوردم نثار برگو>
