
text <مکن مکن که روا نیست بی‌گنه کشتن>
  block
    text <مکن مکن که روا نیست بی‌گنه کشتن>
    text <مرو مرو که چراغی و دیده روشن>
  block
    text <چو برگشادی از لطف خویشتن سر خم>
    text <دماغ ما ز خمار تو است آبستن>
  block
    text <مبند آن سر خم را چو کیسه مدخل>
    text <که خانه گردد تاری به بستن روزن>
  block
    text <چو آدمی به غم آماج تیر را ماند>
    text <ندارد او جز مستی و بیخودی جوشن>
  block
    text <دو دست عشق مثال دو دست داوود است>
    text <که همچو موم همی‌گردد از کفش آهن>
  block
    text <حدیث عشق هم از عشقباز باید جست>
    text <که او چو آینه هم ناطق است و هم الکن>
  block
    text <دلا دو دست برآور سبک به گردن عشق>
    text <اگر چه دارد او خون خلق در گردن>
  block
    text <ز خونبها بنترسد که گنج‌ها دارد>
    text <که مرده زنده شود زان و وارهد ز کفن>
  block
    text <گرفت خواب گریبان تو بپر سوی غیب>
    text <بگه ز غیب بیایی کشان کشان دامن>
  block
    text <که تا تمام غزل را بگویمت فردا>
    text <که گل پگاه بچینند مردم از گلشن>
