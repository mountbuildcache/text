
text <هین که آمد به سر کوی تو مجنون دگر>
  block
    text <هین که آمد به سر کوی تو مجنون دگر>
    text <هین که آمد به تماشای تو دل خون دگر>
  block
    text <عاشق روی تو را گنبد گردون نکشد>
    text <مگرش جای دهی بر سر گردون دگر>
  block
    text <عاشق تو نخورد حیله و افسون کسی>
    text <تو بخوان و تو بدم بر دلش افسون دگر>
  block
    text <عشق روی تو به شش سوی جهان دام دلست>
    text <که ندیدند چنان رخ رخ گلگون دگر>
  block
    text <رحمتی کن تو بر آن مرغ که در دام افتاد>
    text <که ندارد چو تو شاهنشه بی‌چون دگر>
  block
    text <کو در این خانه یکی سوخته مفتونی>
    text <که به شب‌ها شنود ناله مفتون دگر>
  block
    text <از پس نیشکرت اشک چو اطلس بارم>
    text <چاره‌ام نیست جز این اطلس و اکسون دگر>
