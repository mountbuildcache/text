
text <تو مرا می بده و مست بخوابان و بهل>
  block
    text <تو مرا می بده و مست بخوابان و بهل>
    text <چون رسد نوبت خدمت نشوم هیچ خجل>
  block
    text <چو گه خدمت شه آید من می‌دانم>
    text <گر ز آب و گلم ای دوست نیم پای به گل>
  block
    text <در نمازش چو خروسم سبک و وقت شناس>
    text <نه چو زاغم که بود نعره او وصل گسل>
  block
    text <من ز راز خوش او یک دو سخن خواهم گفت>
    text <دل من دار دمی ای دل تو بی‌غش و غل>
  block
    text <لذت عشق بتان را ز زحیران مطلب>
    text <صبح کاذب بود این قافله را سخت مضل>
  block
    text <من بحل کردم ای جان که بریزی خونم>
    text <ور نریزی تو مرا مظلمه داری نه بحل>
  block
    text <پس خمش کردم و با چشم و به ابرو گفتم>
    text <سخنانی که نیاید به زبان و به سجل>
  block
    text <گر چه آن فهم نکردی تو ولی گرم شدی>
    text <هله گرمی تو بیفزا چه کنی جهد مقل>
  block
    text <سردی از سایه بود شمس بود روشن و گرم>
    text <فانی طلعت آن شمس شو ای سرد چو ظل>
  block
    text <تا درآمد بت خوبم ز در صومعه مست>
    text <چند قندیل شکستم پی آن شمع چگل>
  block
    text <شمس تبریز مگر ماه ندانست حقت>
    text <که گرفتار شدست او به چنین علت سل>
