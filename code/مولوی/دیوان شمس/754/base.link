
text <می‌خرامد آفتاب خوبرویان ره کنید>
  block
    text <می‌خرامد آفتاب خوبرویان ره کنید>
    text <روی‌ها را از جمال خوب او چون مه کنید>
  block
    text <مردگان کهنه را رویش دو صد جان می‌دهد>
    text <عاشقان رفته را از روی او آگه کنید>
  block
    text <از کف آن هر دو ساقی چشم او و لعل او>
    text <هر زمانی می خورید و هر زمانی خه کنید>
  block
    text <جانب صحرای رویش طرفه چاهی گفته‌اند>
    text <قصد آن صحرا کنید و نیت آن چه کنید>
  block
    text <نک نشان روشنی در خیمه‌ها تابان شدست>
    text <گوش اسبان را به سوی خیمه و خرگه کنید>
  block
    text <آستان خرگهش شد کهربای عاشقان>
    text <عاشقان لاغر تن خود را چو برگ که کنید>
  block
    text <در خمار چشم مستش چشم‌ها روشن کنید>
    text <وز برای چشم بد را ناله و آوه کنید>
  block
    text <شاه جان‌ها شمس تبریزیست و این دم آن اوست>
    text <رخ بدو آرید و خود را جمله مات شه کنید>
