
text <ز بامداد دلم می‌پرد به سودایی>
  block
    text <ز بامداد دلم می‌پرد به سودایی>
    text <چو وام دار مرا می‌کند تقاضایی>
  block
    text <عجب به خواب چه دیده‌ست دوش این دل من>
    text <که هست در سرم امروز شور و صفرایی>
  block
    text <ولی دلم چه کند چون موکلان قضا>
    text <همی‌رسند پیاپی به دل ز بالایی>
  block
    text <پرست خانه دل از موکل عجمی>
    text <که نیست یک سر سوزن بهانه را جایی>
  block
    text <بهانه نیست وگر هست کو زبان و دلی>
    text <گریز نیست وگر هست کو مرا پایی>
  block
    text <جهان که آمد و ما همچو سیل از سر کوه>
    text <روان و رقص کنانیم تا به دریایی>
  block
    text <اگر چه سیل بنالد ز راه ناهموار>
    text <قدم قدم بودش در سفر تماشایی>
  block
    text <چگونه زار ننالم من از کسی که گرفت>
    text <به هر دو دست و دهان او مرا چو سرنایی>
  block
    text <هوس نشسته که فردا چنین کنیم و چنان>
    text <خبر ندارد کو را نماند فردایی>
  block
    text <غلام عشقم کو نقد وقت می‌جوید>
    text <نه وعده دارد و نه نسیه‌ای و نی رایی>
