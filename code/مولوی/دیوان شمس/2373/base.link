
text <مشنو حیلت خواجه هله ای دزد شبانه>
  block
    text <مشنو حیلت خواجه هله ای دزد شبانه>
    text <بشلولم بشلولم مجه از روزن خانه>
  block
    text <بمشو غره پرستش بمده ریش به دستش>
    text <وگرت شاه کند او که تویی یار یگانه>
  block
    text <سوی صحرای عدم رو به سوی باغ ارم رو>
    text <می بی‌درد نیابی تو در این دور زمانه>
  block
    text <به شه بنده نوازی تو بپر باز چو بازی>
    text <به خدا لقمه بازان نخورد هیچ سمانه>
  block
    text <بخورم گر نخورم من بنهد در دهن من>
    text <بروم گر نروم من کندم گوش کشانه>
  block
    text <همه میرند ولیکن همه میرند به پیشت>
    text <همه تیر ای مه مه رو نپرد سوی نشانه>
  block
    text <ز چه افروخت خیالش رخ خورشیدصفت را>
    text <ز کی آموخت خدایا عجب این فعل و بهانه>
  block
    text <چو تو را حسن فزون شد خردم صید جنون شد>
    text <چو مرا درد فزون شد بده آن درد مغانه>
  block
    text <چو تو جمعیت جمعی تو در این جمع چو شمعی>
    text <چو در این حلقه نگینی مجه ای جان زمانه>
  block
    text <تو اگر نوش حدیثی ز حدیثان خوش او>
    text <تو مگو تا که بگوید لب آن قندفسانه>
