
text <خشم مرو خواجه! پشیمان شوی>
  block
    text <خشم مرو خواجه! پشیمان شوی>
    text <جمع نشین، ورنه پریشان شوی>
  block
    text <طیره مشو خیره مرو زین چمن>
    text <ورنه چو جغدان سوی ویران شوی>
  block
    text <گر بگریزی ز خراجات شهر>
    text <بارکش غول بیابان شوی>
  block
    text <گر تو ز خورشید حمل سر کشی>
    text <بفسری و برف زمستان شوی>
  block
    text <روی به جنگ آر و به صف شیروار>
    text <ورنه چو گربه تو در انبان شوی>
  block
    text <کم خور ازین پاچهٔ گاو، ای ملک>
    text <سیر چریدی، خر شیطان شوی>
  block
    text <کافر نفست چو زبون تو شد>
    text <گر همه کفری همه ایمان شوی>
  block
    text <روی مکن ترش ز تلخی یار>
    text <تا ز عنایت گل خندان شوی>
  block
    text <دست و دهان را چو بشویی ز حرص>
    text <صاحب و همکاسهٔ سلطان شوی>
  block
    text <ای دل، یک لحظه تو دیوانهٔ>
    text <با دمی خواجهٔ دیوان شوی>
  block
    text <گاه بدزدی، ره ایرن زنی>
    text <گاه روی شحنهٔ توران شوی>
  block
    text <گه ز (سپاهان) و حجاز) و (عراق)>
    text <مطرب آن ماه خراسان شوی>
  block
    text <بوقلمونی چه شود گر چو عقل>
    text <یک صفت و یک دل و یکسان شوی؟>
  block
    text <گر نکنی این همه خاموش باش>
    text <تا به خموشی همگی جان شوی>
  block
    text <روی به شمس الحق تبریز کن>
    text <تا ملک ملک سلیمان شوی>
