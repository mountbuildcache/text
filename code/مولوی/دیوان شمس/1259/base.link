
text <عقل آمد عاشقا خود را بپوش>
  block
    text <عقل آمد عاشقا خود را بپوش>
    text <وای ما ای وای ما از عقل و هوش>
  block
    text <یا برو از جمع ما ای چشم و عقل>
    text <یا شوم از ننگ تو بی‌چشم و گوش>
  block
    text <تو چو آبی ز آتش ما دور شو>
    text <یا درآ در دیگ ما با ما بجوش>
  block
    text <گر نمی‌خواهی که خردت بشکند>
    text <مرده شو با موج و با دریا مکوش>
  block
    text <گر بگویی عاشقم هست امتحان>
    text <سر مپیچ و رطل مردان را بنوش>
  block
    text <می‌خروشم لیکن از مستی عشق>
    text <همچو چنگم بی‌خبر من از خروش>
  block
    text <شمس تبریزی مرا کردی خراب>
    text <هم تو ساقی هم تو می هم می فروش>
