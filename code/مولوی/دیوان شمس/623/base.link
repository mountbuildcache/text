
text <عاشق شده ای ای دل سودات مبارک باد>
  block
    text <عاشق شده ای ای دل سودات مبارک باد>
    text <از جا و مکان رستی آن جات مبارک باد>
  block
    text <از هر دو جهان بگذر تنها زن و تنها خور>
    text <تا ملک ملک گویند تنهات مبارک باد>
  block
    text <ای پیش رو مردی امروز تو برخوردی>
    text <ای زاهد فردایی فردات مبارک باد>
  block
    text <کفرت همگی دین شد تلخت همه شیرین شد>
    text <حلوا شده‌ای کلی حلوات مبارک باد>
  block
    text <در خانقه سینه غوغاست فقیران را>
    text <ای سینه بی‌کینه غوغات مبارک باد>
  block
    text <این دیده دل دیده اشکی بد و دریا شد>
    text <دریاش همی‌گوید دریات مبارک باد>
  block
    text <ای عاشق پنهانی آن یار قرینت باد>
    text <ای طالب بالایی بالات مبارک باد>
  block
    text <ای جان پسندیده جوییده و کوشیده>
    text <پرهات بروییده پرهات مبارک باد>
  block
    text <خامش کن و پنهان کن بازار نکو کردی>
    text <کالای عجب بردی کالات مبارک باد>
