
text <به خانه خانه می‌آرد چو بیذق شاه جان ما را>
  block
    text <به خانه خانه می‌آرد چو بیذق شاه جان ما را>
    text <عجب بردست یا ماتست زیر امتحان ما را>
  block
    text <همه اجزای ما را او کشانیدست از هر سو>
    text <تراشیدست عالم را و معجون کرده زان ما را>
  block
    text <ز حرص و شهوتی ما را مهاری کرده دربینی>
    text <چو اشتر می‌کشاند او به گرد این جهان ما را>
  block
    text <چه جای ما که گردون را چو گاوان در خرس بست او>
    text <که چون کنجد همی‌کوبد به زیر آسمان ما را>
  block
    text <خنک آن اشتری کو را مهار عشق حق باشد>
    text <همیشه مست می‌دارد میان اشتران ما را>
