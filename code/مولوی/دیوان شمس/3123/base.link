
text <به حیلت تو خواهی که در را ببندی>
  block
    text <به حیلت تو خواهی که در را ببندی>
    text <بنالی چو رنجور و سر را ببندی>
  block
    text <چو رنجور والله که آن زور داری>
    text <که بر چرخ آیی قمر را ببندی>
  block
    text <گر آن روی چون مه به گردون نمایی>
    text <به صبح جمالت سحر را ببندی>
  block
    text <غلام صبوحم ولی خصم صبحم>
    text <که از بهر رفتن کمر را ببندی>
  block
    text <اگر گاو آرند پیشت سفیهان>
    text <به یک نکته صد گاو و خر را ببندی>
  block
    text <به یک غمزه آهوان دو چشمت>
    text <چو روبه کنی شیر نر را ببندی>
  block
    text <زمستان هجر آمد و ترسم آنست>
    text <که سیلاب این چشم تر را ببندی>
  block
    text <وگر همچو خورشید ناگه بتابی>
    text <بدین آب هر رهگذر را ببندی>
  block
    text <خموشم ولیکن روا نیست جانا>
    text <که از حال زارم نظر را ببندی>
