
text <مرحبا ای پرده تو آن پرده‌ای>
  block
    text <مرحبا ای پرده تو آن پرده‌ای>
    text <کز جهان جان نشان آورده‌ای>
  block
    text <برگذر از گوش و بر جان‌ها بزن>
    text <ز آنک جان این جهان مرده‌ای>
  block
    text <درربا جان را و بر بالا برو>
    text <اندر آن عالم که دل را برده‌ای>
  block
    text <ماه خندانت گواهی می‌دهد>
    text <کان شراب آسمانی خورده‌ای>
  block
    text <جان شیرینت نشانی می‌دهد>
    text <کز الست اندر عسل پرورده‌ای>
  block
    text <سبزه‌ها از خاک بررستن گرفت>
    text <تا نماید کشت‌ها که کرده‌ای>
