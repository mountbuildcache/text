
text <پنهان مشو که روی تو بر ما مبارکست>
  block
    text <پنهان مشو که روی تو بر ما مبارکست>
    text <نظاره تو بر همه جان‌ها مبارکست>
  block
    text <یک لحظه سایه از سر ما دورتر مکن>
    text <دانسته‌ای که سایه عنقا مبارکست>
  block
    text <ای نوبهار حسن بیا کان هوای خوش>
    text <بر باغ و راغ و گلشن و صحرا مبارکست>
  block
    text <ای صد هزار جان مقدس فدای او>
    text <کآید به کوی عشق که آن جا مبارکست>
  block
    text <سودایییم از تو و بطال و کو به کو>
    text <ما را چنین بطالت و سودا مبارکست>
  block
    text <ای بستگان تن به تماشای جان روید>
    text <کآخر رسول گفت تماشا مبارکست>
  block
    text <هر برگ و هر درخت رسولیست از عدم>
    text <یعنی که کشت‌های مصفا مبارکست>
  block
    text <چون برگ و چون درخت بگفتند بی‌زبان>
    text <بی گوش بشنوید که این‌ها مبارکست>
  block
    text <ای جان چار عنصر عالم جمال تو>
    text <بر آب و باد و آتش و غبرا مبارکست>
  block
    text <یعنی که هر چه کاری آن گم نمی‌شود>
    text <کس تخم دین نکارد الا مبارکست>
  block
    text <سجده برم که خاک تو بر سر چو افسرست>
    text <پا درنهم که راه تو بر پا مبارکست>
  block
    text <می‌آیدم به چشم همین لحظه نقش تو>
    text <والله خجسته آمد و حقا مبارکست>
  block
    text <نقشی که رنگ بست از این خاک بی‌وفاست>
    text <نقشی که رنگ بست ز بالا مبارکست>
  block
    text <بر خاکیان جمال بهاران خجسته‌ست>
    text <بر ماهیان طپیدن دریا مبارکست>
  block
    text <آن آفتاب کز دل در سینه‌ها بتافت>
    text <بر عرش و فرش و گنبد خضرا مبارکست>
  block
    text <دل را مجال نیست که از ذوق دم زند>
    text <جان سجده می‌کند که خدایا مبارکست>
  block
    text <هر دل که با هوای تو امشب شود حریف>
    text <او را یقین بدان تو که فردا مبارکست>
  block
    text <بفزا شراب خامش و ما را خموش کن>
    text <کاندر درون نهفتن اشیاء مبارکست>
