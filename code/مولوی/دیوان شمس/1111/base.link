
text <روزی خوشست رویت از نور روز خوشتر>
  block
    text <روزی خوشست رویت از نور روز خوشتر>
    text <باده نکوست لیکن ساقی ز می نکوتر>
  block
    text <هر بسته‌ای که باشد امروز برگشاید>
    text <دل در مراد پیچد چون باز در کبوتر>
  block
    text <هر بی‌دلی ز دلبر انصاف خود بیابد>
    text <هر تشنه‌ای نشیند بر آب حوض کوثر>
  block
    text <هر دم دهد بت من نو ساغری به ساقی>
    text <کامروز بزم عامست این را به عاشقان بر>
  block
    text <یک ساغر لطیفی کز غایت لطیفی>
    text <گویی همه شرابست خود نیست هیچ ساغر>
