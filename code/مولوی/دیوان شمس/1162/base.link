
text <مطربا عشقبازی از سر گیر>
  block
    text <مطربا عشقبازی از سر گیر>
    text <یک دو ابریشمک فروتر گیر>
  block
    text <چونک در چرخ آردت باده>
    text <خانه بر بام چرخ اخضر گیر>
  block
    text <ملک مستی و بیخودی داری>
    text <ترک سودای ملک سنجر گیر>
  block
    text <مست شو مست کن حریفان را>
    text <بار گیر از کمیت احمر گیر>
  block
    text <مستی آمد ز راه بام دماغ>
    text <برو اندیشه و ره در گیر>
  block
    text <از ره خشک راه بسیارست>
    text <کشتیی ساز وین ره تر گیر>
  block
    text <پر برآوردم و بپریدم>
    text <ز آنچ خوردم بخور تو هم پر گیر>
  block
    text <فارغم همچو مرغ از مرکب>
    text <مرکبم را تو لنگ و لاغر گیر>
  block
    text <گر نروید ز خاک هیچ انگور>
    text <مستی عشق را مقرر گیر>
  block
    text <شیشه گر گر دگر نسازد جام>
    text <جام می عشق را میسر گیر>
  block
    text <پاره روح را کند نقشی>
    text <گویدت دلبر مصور گیر>
  block
    text <توبه کردم دگر نخواهم گفت>
    text <توبه مست را مزور گیر>
  block
    text <عاشق و مست و آنگهی توبه>
    text <ترک سالوس آن فسونگر گیر>
