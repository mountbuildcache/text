
text <هله ای آنک بخوردی سحری باده که نوشت>
  block
    text <هله ای آنک بخوردی سحری باده که نوشت>
    text <هله پیش آ که بگویم سخن راز به گوشت>
  block
    text <می روح آمد نادر رو از آن هم بچش آخر>
    text <که به یک جرعه بپرد همه طراری و هوشت>
  block
    text <چو از این هوش برستی به مساقات و به مستی>
    text <دهدت صد هش دیگر کرم باده فروشت>
  block
    text <چو در اسرار درآیی کندت روح سقایی>
    text <به فلک غلغله افتد ز هیاهوی و خروشت>
  block
    text <بستان باده دیگر جز از آن احمر و اصفر>
    text <کندت خواجه معنی برهاند ز نقوشت>
  block
    text <دهد آن کان ملاحت قدحی وقت صباحت>
    text <به از آن صد قدح می که بخوردی شب دوشت>
  block
    text <تو اگرهای نگویی و اگر هوی نگویی>
    text <همه اموات و جمادات بجوشند ز جوشت>
  block
    text <چو در آن حلقه بگنجی زبر معدن و گنجی>
    text <هوس کسب بیفتد ز دل مکسبه کوشت>
  block
    text <تو که از شر اعادی به دو صد چاه فتادی>
    text <برهانید به آخر کرم مظلمه پوشت>
  block
    text <همه آهنگ لقا کن خمش و صید رها کن>
    text <به خموشیت میسر شود این صید وحوشت>
  block
    text <تو دهان را چو ببندی خمشی را بپسندی>
    text <کشش و جذب ندیمان نگذارند خموشت>
