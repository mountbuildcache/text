
text <مه روزه اندرآمد هله ای بت چو شکر>
  block
    text <مه روزه اندرآمد هله ای بت چو شکر>
    text <گه بوسه است تنها نه کنار و چیز دیگر>
  block
    text <بنشین نظاره می‌کن ز خورش کناره می‌کن>
    text <دو هزار خشک لب بین به کنار حوض کوثر>
  block
    text <اگر آتش است روزه تو زلال بین نه کوزه>
    text <تری دماغت آرد چو شراب همچو آذر>
  block
    text <چو عجوزه گشت گریان شه روزه گشت خندان>
    text <دل نور گشت فربه تن موم گشت لاغر>
  block
    text <رخ عاشقان مزعفر رخ جان و عقل احمر>
    text <منگر برون شیشه بنگر درون ساغر>
  block
    text <همه مست و خوش شکفته رمضان ز یاد رفته>
    text <به وثاق ساقی خود بزدیم حلقه بر در>
  block
    text <چو بدید مست ما را بگزید دست‌ها را>
    text <سر خود چنین چنین کرد و بتافت روز معشر>
  block
    text <ز میانه گفت مستی خوش و شوخ و می‌پرستی>
    text <که کی گوید اینک روزه شکند ز قند و شکر>
  block
    text <شکر از لبان عیسی که بود حیات موتی>
    text <که ز ذوق باز ماند دهن نکیر و منکر>
  block
    text <تو اگر خراب و مستی به من آ که از منستی>
    text <و اگر خمار یاری سخنی شنو مخمر>
  block
    text <چو خوشی چه خوش نهادی به کدام روز زادی>
    text <به کدام دست کردت قلم قضا مصور>
  block
    text <تن تو حجاب عزت پس او هزار جنت>
    text <شکران و ماه رویان همه همچو مه مطهر>
  block
    text <هله مطرب شکرلب برسان صدا به کوکب>
    text <که ز صید بازآمد شه ما خوش و مظفر>
  block
    text <ز تو هر صباح عیدی ز تو هر شبست قدری>
    text <نه چو قدر عامیانه که شبی بود مقدر>
  block
    text <تو بگو سخن که جانی قصصات آسمانی>
    text <که کلام تست صافی و حدیث من مکدر>
