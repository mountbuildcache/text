
text <عیش جهان پیسه بود گاه خوشی گاه بدی>
  block
    text <عیش جهان پیسه بود گاه خوشی گاه بدی>
    text <عاشق او شو که دهد ملکت عیش ابدی>
  block
    text <چونک سپید است و سیه روز و شب عمر همه>
    text <عمر دگر جو که بود ساده چو نور صمدی>
  block
    text <ای تو فرورفته به خود گاه از آن گور و لحد>
    text <غافل از این لحظه که تو در لحد بود خودی>
  block
    text <دیدن روزی ده تو رزق حلال است تو را>
    text <گرم به دکان چه روی در پی رزق عددی>
  block
    text <نادره طوطی که تویی کان شکر باطن تو>
    text <نادره بلبل که تویی گلشنی و لعل خدی>
  block
    text <لیلی و مجنون عجب هر دو به یک پوست درون>
    text <آینه هر دو تویی لیک درون نمدی>
  block
    text <عالم جان بحر صفا صورت و قالب کف او>
    text <بحر صفا را بنگر چنگ در این کف چه زدی>
  block
    text <هیچ قراری نبود بر سر دریا کف را>
    text <ز آنک قرارش ندهد جنبش موج مددی>
  block
    text <ز آنک کف از خشک بود لایق دریا نبود>
    text <نیک به نیکی رود و بد برود سوی بدی>
  block
    text <کف همگی آب شود یا به کناری برود>
    text <ز آنک دورنگی نبود در دل بحر احدی>
  block
    text <موج برآید ز خود و در خود نظاره کند>
    text <سجده کنان کای خود من آه چه بیرون ز حدی>
  block
    text <جمله جان‌هاست یکی وین همه عکس ملکی>
    text <دیده احول بگشا خوش نگر ار باخردی>
