
text <هنگام صبوح آمد ای مرغ سحرخوانش>
  block
    text <هنگام صبوح آمد ای مرغ سحرخوانش>
    text <با زهره درآ گویان در حلقه مستانش>
  block
    text <هر جان که بود محرم بیدار کنش آن دم>
    text <وان کو نبود محرم تا حشر بخسبانش>
  block
    text <می‌گو سخنش بسته در گوش دل آهسته>
    text <تا کفر به پیش آرد صد گوهر ایمانش>
  block
    text <یک برق ز عشق شه بر چرخ زند ناگه>
    text <آتش فتد اندر مه برهم زند ارکانش>
  block
    text <آن جا که عنایت‌ها بخشید ولایت‌ها>
    text <آن جا چه زند کوشش آن جا چه بود دانش>
  block
    text <آن جا که نظر باشد هر کار چو زر باشد>
    text <بی‌دست برد چوگان هر گوی ز میدانش>
  block
    text <شمس الحق تبریزی کو هر دل بی‌دل را>
    text <می‌آرد و می‌آرد تا حضرت سلطانش>
