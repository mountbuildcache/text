
text <سیر نشد چشم و دل از نظر شاه من>
  block
    text <سیر نشد چشم و دل از نظر شاه من>
    text <سیر مشو هم تو نیز زین دل آگاه من>
  block
    text <مشک و سقا سیر شد از جگر گرم من>
    text <هیچ به جز آب نیست لذت و دلخواه من>
  block
    text <درشکنم کوزه را پاره کنم مشک را>
    text <روی به دریا نهم نیست جز این راه من>
  block
    text <چند شود تر زمین از مدد اشک من>
    text <چند بسوزد فلک از تبش و آه من>
  block
    text <چند بگوید دلم وای دلم وای دل>
    text <چند بگوید لبم راز شهنشاه من>
  block
    text <رو سوی بحری کز او هر نفسی موج موج>
    text <آمد و اندرربود خیمه و خرگاه من>
  block
    text <آب خوشی جوش کرد نیم شب از خانه‌ام>
    text <یوسف حسن اوفتاد ناگه در چاه من>
  block
    text <ز آب رخ یوسفی خرمن من سیل برد>
    text <دود برآمد ز دل سوخته شد کاه من>
  block
    text <خرمن من گر بسوخت باک ندارم خوشم>
    text <صد چو مرا بس بود خرمن آن ماه من>
  block
    text <عقل نخواهم بس است دانش و علمش مرا>
    text <شمع رخ او بس است در شب بی‌گاه من>
  block
    text <گفت کسی کاین سماع جاه و ادب کم کند>
    text <جاه نخواهم که عشق در دو جهان جاه من>
  block
    text <در پی هر بیت من گویم پایان رسید>
    text <چون ز سرم می‌برد آن شه آگاه من>
