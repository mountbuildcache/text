
text <گفتا که کیست بر در گفتم کمین غلامت>
  block
    text <گفتا که کیست بر در گفتم کمین غلامت>
    text <گفتا چه کار داری گفتم مها سلامت>
  block
    text <گفتا که چند رانی گفتم که تا بخوانی>
    text <گفتا که چند جوشی گفتم که تا قیامت>
  block
    text <دعوی عشق کردم سوگندها بخوردم>
    text <کز عشق یاوه کردم من ملکت و شهامت>
  block
    text <گفتا برای دعوی قاضی گواه خواهد>
    text <گفتم گواه اشکم زردی رخ علامت>
  block
    text <گفتا گواه جرحست تردامنست چشمت>
    text <گفتم به فر عدلت عدلند و بی‌غرامت>
  block
    text <گفتا که بود همره گفتم خیالت ای شه>
    text <گفتا که خواندت این جا گفتم که بوی جامت>
  block
    text <گفتا چه عزم داری گفتم وفا و یاری>
    text <گفتا ز من چه خواهی گفتم که لطف عامت>
  block
    text <گفتا کجاست خوشتر گفتم که قصر قیصر>
    text <گفتا چه دیدی آن جا گفتم که صد کرامت>
  block
    text <گفتا چراست خالی گفتم ز بیم رهزن>
    text <گفتا که کیست رهزن گفتم که این ملامت>
  block
    text <گفتا کجاست ایمن گفتم که زهد و تقوا>
    text <گفتا که زهد چه بود گفتم ره سلامت>
  block
    text <گفتا کجاست آفت گفتم به کوی عشقت>
    text <گفتا که چونی آن جا گفتم در استقامت>
  block
    text <خامش که گر بگویم من نکته‌های او را>
    text <از خویشتن برآیی نی در بود نه بامت>
