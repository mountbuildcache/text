
text <بانگ برآمد ز دل و جان من>
  block
    text <بانگ برآمد ز دل و جان من>
    text <که ز معشوقه پنهان من>
  block
    text <سجده گه اصل من و فرع من>
    text <تاج سر من شه و سلطان من>
  block
    text <خسته و بسته‌ست دل و دست من>
    text <دست غم یوسف کنعان من>
  block
    text <دست نمودم که بگو زخم کیست>
    text <گفت ز دست من و دستان من>
  block
    text <دل بنمودم که ببین خون شده‌ست>
    text <دید و بخندید دلستان من>
  block
    text <گفت به خنده که برو شکر کن>
    text <عید مرا ای شده قربان من>
  block
    text <گفتم قربان کیم یار گفت>
    text <آن منی آن منی آن من>
  block
    text <صبح چو خندید دو چشمم گریست>
    text <دید ملک دیده گریان من>
  block
    text <جوش برآورد و روان کرد آب>
    text <از شفقت چشمه حیوان من>
  block
    text <نک اثر آب حیاتش نگر>
    text <در بن هر سی و دو دندان من>
  block
    text <آب حیات است روانه ز جوش>
    text <تازه بدو سدره ایمان من>
  block
    text <بنده این آبم و این میراب>
    text <بنده تر از من دل حیران من>
  block
    text <بس کن گستاخ مرو هین خموش>
    text <پیش شهنشاه نهان دان من>
