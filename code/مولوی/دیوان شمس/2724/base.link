
text <روز ار دو هزار بار می‌آیی>
  block
    text <روز ار دو هزار بار می‌آیی>
    text <هر بار چو جان به کار می‌آیی>
  block
    text <از بهر حیات و زنده کردن تو>
    text <در عالم چون بهار می‌آیی>
  block
    text <عشاق همه شدند حلوایی>
    text <چون شکر قندوار می‌آیی>
  block
    text <می درده و اختیار ما بستان>
    text <کز مجلس اختیار می‌آیی>
  block
    text <از خلق جهان کناره می‌گیرد>
    text <آن را که تو در کنار می‌آیی>
  block
    text <خاموش به حضرت تو اولیتر>
    text <کز حضرت کردگار می‌آیی>
  block
    text <دیدیم تو را ز دست ما رفتیم>
    text <کز عالم پایدار می‌آیی>
  block
    text <ای مرغ ز طاق عرش می‌پری>
    text <وی شیر ز مرغزار می‌آیی>
  block
    text <ای بحر محیط سخت می‌جوشی>
    text <وی موج چه بی‌قرار می‌آیی>
