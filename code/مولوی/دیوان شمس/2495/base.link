
text <آنک بخورد دم به دم سنگ جفای صدمنی>
  block
    text <آنک بخورد دم به دم سنگ جفای صدمنی>
    text <غم نخورد از آنک تو روی بر او ترش کنی>
  block
    text <می چو در او عمل کند رقص کند بغل زند>
    text <ز آنک نهاد در بغل خاص عقیق معدنی>
  block
    text <مرد قمارخانه‌ام عالم بی‌کرانه‌ام>
    text <چشم بیار در رخم بنگر پیش روشنی>
  block
    text <ننگرد او به رنگ تو غم نخورد ز جنگ تو>
    text <خواجه مگر ندیده‌ای ملک و مقام ایمنی>
  block
    text <هیچ عسل ترش شود سرکه اگر ترش رود>
    text <از پی آب کی هلد روغن طبع روغنی>
  block
    text <من که در آن نظاره‌ام مست و سماع باره‌ام>
    text <لیک سماع هر کسی پاک نباشد از منی>
  block
    text <هست سماع ما نظر هست سماع او بطر>
    text <لیک نداند ای پسر ترک زبان ارمنی>
  block
    text <در تک گور مؤمنان رقص کنان و کف زنان>
    text <مست به بزم لامکان خورده شراب مؤمنی>
  block
    text <پیش تو است این دم او می‌نبری ز یار بو>
    text <می‌نگری تو سو به سو پله چشم می‌زنی>
