
text <خواهیم یارا کامشب نخسپی>
  block
    text <خواهیم یارا کامشب نخسپی>
    text <حق خدا را کامشب نخسپی>
  block
    text <چون سرو و سوسن تا روز روشن>
    text <خوبیم و زیبا کامشب نخسپی>
  block
    text <یار موافق تا صبح صادق>
    text <شاهی و مولا کامشب نخسپی>
  block
    text <ای ماه پاره همچون ستاره>
    text <باشی به بالا کامشب نخسپی>
  block
    text <از حسن رویت و از لطف مویت>
    text <خواهد ثریا کامشب نخسپی>
  block
    text <چون دید ما را مست تو یارا>
    text <نالید سرنا کامشب نخسپی>
  block
    text <چون روز لالا دارد علالا>
    text <کوری لالا کامشب نخسپی>
  block
    text <در جمع مستان با زیردستان>
    text <بگریست صهبا کامشب نخسپی>
  block
    text <قومی ز خویشان گشته پریشان>
    text <بهر تو تنها کامشب نخسپی>
