
text <ای شاد که ما هستیم اندر غم تو جانا>
  block
    text <ای شاد که ما هستیم اندر غم تو جانا>
    text <هم محرم عشق تو هم محرم تو جانا>
  block
    text <هم ناظر روی تو هم مست سبوی تو>
    text <هم شسته به نظاره بر طارم تو جانا>
  block
    text <تو جان سلیمانی آرامگه جانی>
    text <ای دیو و پری شیدا از خاتم تو جانا>
  block
    text <ای بیخودی جان‌ها در طلعت خوب تو>
    text <ای روشنی دل‌ها اندر دم تو جانا>
  block
    text <در عشق تو خمارم در سر ز تو می دارم>
    text <از حسن جمالات پرخرم تو جانا>
  block
    text <تو کعبه عشاقی شمس الحق تبریزی>
    text <زمزم شکر آمیزد از زمزم تو جانا>
