
text <روی او فتوی دهد کز کعبه بر بتخانه زن>
  block
    text <روی او فتوی دهد کز کعبه بر بتخانه زن>
    text <زلف او دعوی کند کاینک رسن بازی رسن>
  block
    text <عقل گوید گوهرم گوهر شکستن شرط نیست>
    text <عشق گوید سنگ ما بستان و بر گوهر بزن>
  block
    text <سنگ ما گوهر شکست و حیف هم بر سنگ ماست>
    text <حیف هم بر روح باشد گر شدش قربان بدن>
  block
    text <این نه بس دل را که دلبر دست در خونش کند>
    text <این نه بس بت را که باشد چون خلیلش بت شکن>
  block
    text <هر که را جست او به رحمت وارهید از جست و جو>
    text <هر که را گفت آن مایی وارهید از ما و من>
  block
    text <آن لبی کانگشت خود لیسید روزی زان عسل>
    text <وصف آن لب را چه گویم کان نگنجد در دهن>
  block
    text <هر که صحرایی بود ایمن بود از زلزله>
    text <هر که دریایی بود کی غم خورد از جامه کن>
  block
    text <کی سلیمان را زیان شد گر شد او ماهی فروش>
    text <اهرمن گر ملک بستد اهرمن بد اهرمن>
  block
    text <گر بشد انگشتری انگشت او انگشتری است>
    text <پرده بود انگشتری کای چشم بد بر وی مزن>
  block
    text <چشم بد خود را خورد خود ماه ما زان فارغ است>
    text <شمع کی بدنام شد گر نور او بستد لگن>
