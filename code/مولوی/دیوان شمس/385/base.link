
text <خلق‌های خوب تو پیشت دود بعد از وفات>
  block
    text <خلق‌های خوب تو پیشت دود بعد از وفات>
    text <همچو خاتونان مه رو می‌خرامند این صفات>
  block
    text <آن یکی دست تو گیرد وان دگر پرسش کند>
    text <وان دگر از لعل و شکر پیش بازآرد زکات>
  block
    text <چون طلاق تن بدادی حور بینی صف زده>
    text <مسلمات مؤمنات قانتات تائبات>
  block
    text <بی عدد پیش جنازه می‌دود خوهای تو>
    text <صبر تو و النازعات و شکر تو و الناشطات>
  block
    text <در لحد مونس شوندت آن صفات باصفا>
    text <در تو آویزند ایشان چون بنین و چون بنات>
  block
    text <حله‌ها پوشی بسی از پود و تار طاعتت>
    text <بسط جانت عرصه گردد از برون این جهات>
  block
    text <هین خمش کن تا توانی تخم نیکی کار تو>
    text <زانک پیدا شد بهشت عدن ز افعال ثقات>
