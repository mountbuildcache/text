
text <ز بامداد چه دشمن کشست دیدن یار>
  block
    text <ز بامداد چه دشمن کشست دیدن یار>
    text <بشارتیست ز عمر عزیز روی نگار>
  block
    text <ز خواب برجهی و روی یار را بینی>
    text <زهی سعادت و اقبال و دولت بیدار>
  block
    text <همو گشاید کار و همو بگوید شکر>
    text <چنان بود که گلی رست بی‌قرینه خار>
  block
    text <چو دست بر تو نهد یار و گویدت برخیز>
    text <زهی قیامت و جنات و تحتها الانهار>
  block
    text <بگو به موسی عمران که شد همه دیده>
    text <که نعره ارنی خیزد از دم دیدار>
  block
    text <برای مغلطه می‌دید و دیدنش می‌جست>
    text <زهی مقام تجلی و آفتاب مدار>
  block
    text <ز بامداد چو افیون فضل او خوردیم>
    text <برون شدیم ز عقل و برآمدیم ز کار>
  block
    text <ببین تو حال مرا و مرا ز حال مپرس>
    text <چو عقل اندک داری برو مگو بسیار>
  block
    text <برو مگوی جنون را ز کوره معقولات>
    text <که صد دریغ که دیوانه گشته‌ای یک بار>
  block
    text <مرا در این شب دولت ز جفت و طاق مپرس>
    text <که باده جفت دماغست و یار جفت کنار>
  block
    text <مرا مپرس عزیزا که چند می‌گردی>
    text <که هیچ نقطه نپرسد ز گردش پرگار>
  block
    text <غبار و گرد مینگیز در ره یاری>
    text <که او به حسن ز دریا برآورید غبار>
  block
    text <منه تو بر سر زانو سر خود ای صوفی>
    text <کز این تو پی نبری گر فروروی بسیار>
  block
    text <چو هیچ کوه احد برنیامد از بن و بیخ>
    text <چه دست درزده‌ای در کمرگه کهسار>
  block
    text <در آن زمان که عسل‌های فقر می‌لیسیم>
    text <به چشم ما مگسی می‌شود سپه سالار>
  block
    text <چه ایمنست دهم از خراج و نعل بها>
    text <چو نعل ماست در آتش ز عشق تیزشرار>
