
text <صد دل و صد جان بدمی دادمی>
  block
    text <صد دل و صد جان بدمی دادمی>
    text <وز جهت دادن جان شادمی>
  block
    text <ور تن من خاک بدی این نفس>
    text <جمله گل و عشق و هوش زادمی>
  block
    text <از جهت کشت غمش آبمی>
    text <وز جهت خرمن او بادمی>
  block
    text <گر ندمیدی غم او در دلم>
    text <چون دگران بی‌دم و فریادمی>
  block
    text <گر نبدی غیرت شیرین من>
    text <فخر دو صد خسرو و فرهادمی>
  block
    text <گر نشکستی دل دربان راز>
    text <قفل جهان همه بگشادمی>
  block
    text <ور همدانم نشدی پای گیر>
    text <همره آن طرفهٔ بغدادمی>
  block
    text <بس که همه سهو و فراموشیم>
    text <گر نبدی یاد تو من یادمی>
  block
    text <بس! که برد سر و پی این زبان>
    text <حسره که من سوسن آزادمی>
