
text <آخر از هجران به وصلش دررسیدستی دلا>
  block
    text <آخر از هجران به وصلش دررسیدستی دلا>
    text <صد هزاران سر سر جان شنیدستی دلا>
  block
    text <از ورای پرده‌ها تو گشته‌ای چون می از او>
    text <پرده خوبان مه رو را دریدستی دلا>
  block
    text <از قوام قامتش در قامت تو کژ بماند>
    text <همچو چنگ از بهر سرو تر خمیدستی دلا>
  block
    text <ز آن سوی هست و عدم چون خاص خاص خسروی>
    text <همچو ادبیران چه در هستی خزیدستی دلا>
  block
    text <باز جانی شسته‌ای بر ساعد خسرو به ناز>
    text <پای بندت با ویست ار چه پریدستی دلا>
  block
    text <ور نباشد پای بندت تا نپنداری که تو>
    text <از چنان آرام جان‌ها دررمیدستی دلا>
  block
    text <بلک چون ماهی به دریا بلک چون قالب به جان>
    text <در هوای عشق آن شه آرمیدستی دلا>
  block
    text <چون تو را او شاه از شاهان عالم برگزید>
    text <تو ز قرآن گزینش برگزیدستی دلا>
  block
    text <چون لب اقبال دولت تو گزیدی باک نیست>
    text <گر ز زخم خشم دست خود گزیدستی دلا>
  block
    text <پای خود بر چرخ تا ننهی تو از عزت از آنک>
    text <در رکاب صدر شمس الدین دویدستی دلا>
  block
    text <تو ز جام خاص شاهان تا نیاشامی مدام>
    text <کز مدام شمس تبریزی چشیدستی دلا>
