
text <گل خندان که نخندد چه کند>
  block
    text <گل خندان که نخندد چه کند>
    text <علم از مشک نبندد چه کند>
  block
    text <نار خندان که دهان بگشادست>
    text <چونک در پوست نگنجد چه کند>
  block
    text <مه تابان به جز از خوبی و ناز>
    text <چه نماید چه پسندد چه کند>
  block
    text <آفتاب ار ندهد تابش و نور>
    text <پس بدین نادره گنبد چه کند>
  block
    text <سایه چون طلعت خورشید بدید>
    text <نکند سجده نخنبد چه کند>
  block
    text <عاشق از بوی خوش پیرهنت>
    text <پیرهن را ندراند چه کند>
  block
    text <تن مرده که بر او برگذری>
    text <نشود زنده نجنبد چه کند>
  block
    text <دلم از چنگ غمت گشت چو چنگ>
    text <نخروشد نترنگد چه کند>
  block
    text <شیر حق شاه صلاح الدینست>
    text <نکند صید و نغرد چه کند>
