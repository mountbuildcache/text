
text <بیا با تو مرا کارست امروز>
  block
    text <بیا با تو مرا کارست امروز>
    text <مرا سودای گلزارست امروز>
  block
    text <بیا دلدار من دلداریی کن>
    text <که روز لطف و ایثارست امروز>
  block
    text <دل من جامه‌ها را می‌دراند>
    text <که روز وصل دلدارست امروز>
  block
    text <بخندان جان ما را از جمالی>
    text <که بر گلبرگ و گلنارست امروز>
  block
    text <چرا جان‌ها بر آن لب مست گشتند>
    text <که آن جا نقل بسیارست امروز>
  block
    text <نوای طوطیان آفاق پر شد>
    text <که شکرها به خروارست امروز>
