
text <کرانی ندارد بیابان ما>
  block
    text <کرانی ندارد بیابان ما>
    text <قراری ندارد دل و جان ما>
  block
    text <جهان در جهان نقش و صورت گرفت>
    text <کدامست از این نقش‌ها آن ما>
  block
    text <چو در ره ببینی بریده سری>
    text <که غلطان رود سوی میدان ما>
  block
    text <از او پرس از او پرس اسرار ما>
    text <کز او بشنوی سر پنهان ما>
  block
    text <چه بودی که یک گوش پیدا شدی>
    text <حریف زبان‌های مرغان ما>
  block
    text <چه بودی که یک مرغ پران شدی>
    text <برو طوق سر سلیمان ما>
  block
    text <چه گویم چه دانم که این داستان>
    text <فزونست از حد و امکان ما>
  block
    text <چگونه زنم دم که هر دم به دم>
    text <پریشانترست این پریشان ما>
  block
    text <چه کبکان و بازان ستان می‌پرند>
    text <میان هوای کهستان ما>
  block
    text <میان هوایی که هفتم هواست>
    text <که بر اوج آنست ایوان ما>
  block
    text <از این داستان بگذر از من مپرس>
    text <که درهم شکستست دستان ما>
  block
    text <صلاح الحق و دین نماید تو را>
    text <جمال شهنشاه و سلطان ما>
