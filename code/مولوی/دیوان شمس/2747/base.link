
text <خضری به میان سینه داری>
  block
    text <خضری به میان سینه داری>
    text <در آب حیات و سبزه زاری>
  block
    text <خضر آب حیات را نپاید>
    text <گر بوی برد که تو چه داری>
  block
    text <در کشتی نوح همچو روحی>
    text <در گلشن روح نوبهاری>
  block
    text <گر طبل وجودها بدرد>
    text <از کتم عدم علم برآری>
  block
    text <این چار طبیعت ار بسوزد>
    text <غم نیست تو جان هر چهاری>
  block
    text <صیاد بدایت وجودی>
    text <اجزای جهان همه شکاری>
  block
    text <گه بند کند گهی گشاید>
    text <ای کارافزا تو بر چه کاری>
  block
    text <او سرو بلند و تو چو سایه>
    text <او باد شمال و تو غباری>
  block
    text <در چشم تو ریخت کحل پندار>
    text <می‌پنداری به اختیاری>
  block
    text <این چرخ به اختیار خود نیست>
    text <آخر تو کیی بدین نزاری>
  block
    text <از نیست تو خویش هست کردی>
    text <وین گردن خود تو می‌فشاری>
  block
    text <زین ترس تو حجت است بر تو>
    text <کز غیر تو است ترسگاری>
  block
    text <از خویش دل کسی نترسد>
    text <از خویش کسی نجست یاری>
  block
    text <پس خوف و رجای تو گواهند>
    text <بر ملکت شاه و کامکاری>
  block
    text <وز خوف و رجا چو برتر آیی>
    text <ایمن چو صفات کردگاری>
  block
    text <کشتی ترسد ز بحر نی بحر>
    text <تو کشتی بحر بی‌کناری>
  block
    text <کشتی توی تو چو بشکست>
    text <خاموش کن از سخن گزاری>
  block
    text <کشتی شکسته را کی راند>
    text <جز آب به موج بی‌قراری>
  block
    text <کشتیبان شکستگان است>
    text <آن بحر کرم به بردباری>
  block
    text <خامش که زبان عقل مهر است>
    text <بنشین بر جا که گشت تاری>
