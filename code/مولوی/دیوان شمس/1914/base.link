
text <اگر خواهی مرا می در هوا کن>
  block
    text <اگر خواهی مرا می در هوا کن>
    text <وگر سیری ز من رفتم رها کن>
  block
    text <نیم قانع به یک جام و به صد جام>
    text <دوساله پیش تو دارم قضا کن>
  block
    text <بده می گر ننوشم بر سرم ریز>
    text <وگر نیکو نگفتم ماجرا کن>
  block
    text <من از قندم مرا گویی ترش شو>
    text <تو ماشی را بگیر و لوبیا کن>
  block
    text <سر خم را به کهگل هین مبندا>
    text <دل خم را برآور دلگشا کن>
  block
    text <مرا چون نی درآوردی به ناله>
    text <چو چنگم خوش بساز و بانوا کن>
  block
    text <اگر چه می زنی سیلیم چون دف>
    text <که آوازی خوشی داری صدا کن>
  block
    text <چو دف تسلیم کردم روی خود را>
    text <بزن سیلی و رویم را قفا کن>
  block
    text <همی‌زاید ز دف و کف یک آواز>
    text <اگر یک نیست از همشان جدا کن>
  block
    text <حریف آن لبی ای نی شب و روز>
    text <یکی بوسه پی ما اقتضا کن>
  block
    text <تو بوسه باره‌ای و جمله خواری>
    text <نگیری پند اگر گویم سخا کن>
  block
    text <شدی ای نی شکر ز افسون آن لب>
    text <ز لب ای نیشکر رو شکرها کن>
  block
    text <نه شکر است این نوای خوش که داری>
    text <نوای شکرین داری ادا کن>
  block
    text <خموش از ذکر نی می باش یکتا>
    text <که نی گوید که یکتا را دو تا کن>
