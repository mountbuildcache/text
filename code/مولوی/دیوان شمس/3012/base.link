
text <ای دل چون آهنت بوده چو آیینه‌ای>
  block
    text <ای دل چون آهنت بوده چو آیینه‌ای>
    text <آینه با جان من مونس دیرینه‌ای>
  block
    text <در دل آیینه من در دل من آینه>
    text <تن کی بود محدثی دی و پریرینه‌ای>
  block
    text <خواجه چرایی چنین کز تو رمد عشق دین>
    text <زانک همی‌بیندت احمد پارینه‌ای>
  block
    text <مرغ گزینی یقین دانه شیرین بچین>
    text <کآمد از سوی چین مرغ تو را چینه‌ای>
  block
    text <شیر خدایی خدا شیر نرت نام داد>
    text <از چه سبب گشته‌ای همدم بوزینه‌ای>
  block
    text <صورت تن را مبین زانک نه درخورد توست>
    text <پوشد سلطان گهی خرقه پشمینه‌ای>
  block
    text <هین دل خود را تمام در کف دلبر سپار>
    text <تا که نپوسد دلت در حسد و کینه‌ای>
  block
    text <سینه پاکی که او گشت خوش و عشق خو>
    text <سینه سینا بود فرش چنین سینه‌ای>
  block
    text <تشنه آن شربتی خسته آن ضربتی>
    text <تا تو در این غربتی نیست طمأنینه‌ای>
  block
    text <هست خرد چون شکر هست صور همچو نی>
    text <هست معانی چو می حرف چو قنینه‌ای>
  block
    text <خوب چو نبود عروس خوش نشود زو نفوس>
    text <از حفه و از رفه ز اطلس و زرینه‌ای>
  block
    text <چون نروی زین جهان خوی خرابات جان>
    text <در عوض می بگیر بی‌مزه ترخینه‌ای>
  block
    text <خانه تن را بساز باغچه و گلشنی>
    text <گوشه دل را بساز مسجد آدینه‌ای>
  block
    text <هر نفسی شاهدی در نظر واحدی>
    text <آوردش بر طبق نادره لوزینه‌ای>
  block
    text <خامش با مرغ خاک قصه دریا مگو>
    text <بکر چه عرضه کنی بر شه عنینه‌ای>
