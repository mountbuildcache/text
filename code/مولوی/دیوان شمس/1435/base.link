
text <به گرد دل همی‌گردی چه خواهی کرد می دانم>
  block
    text <به گرد دل همی‌گردی چه خواهی کرد می دانم>
    text <چه خواهی کرد دل را خون و رخ را زرد می دانم>
  block
    text <یکی بازی برآوردی که رخت دل همه بردی>
    text <چه خواهی بعد از این بازی دگر آورد می دانم>
  block
    text <به یک غمزه جگر خستی پس آتش اندر او بستی>
    text <بخواهی پخت می بینم بخواهی خورد می دانم>
  block
    text <به حق اشک گرم من به حق آه سرد من>
    text <که گرمم پرس چون بینی که گرم از سرد می دانم>
  block
    text <مرا دل سوزد و سینه تو را دامن ولی فرق است>
    text <که سوز از سوز و دود از دود و درد از درد می دانم>
  block
    text <به دل گویم که چون مردان صبوری کن دلم گوید>
    text <نه مردم نی زن ار از غم ز زن تا مرد می دانم>
  block
    text <دلا چون گرد برخیزی ز هر بادی نمی‌گفتی>
    text <که از مردی برآوردن ز دریا گرد می دانم>
  block
    text <جوابم داد دل کان مه چو جفت و طاق می بازد>
    text <چو ترسا جفت گویم گر ز جفت و فرد می دانم>
  block
    text <چو در شطرنج شد قایم بریزد نرد شش پنجی>
    text <بگویم مات غم باشم اگر این نرد می دانم>
