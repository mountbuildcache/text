
text <اگر امشب بر من باشی و خانه نروی>
  block
    text <اگر امشب بر من باشی و خانه نروی>
    text <یا علی شیر خدا باشی یا خود علوی>
  block
    text <اندک اندک به جنون راه بری از دم من>
    text <برهی از خرد و ناگه دیوانه شوی>
  block
    text <کهنه و پیر شدی زین خرد پیر گریز>
    text <تا بهار تو نماید گل و گلزار نوی>
  block
    text <به خیالی به من آیی به خیالی بروی>
    text <این چه رسوایی و ننگ است زهی بند قوی>
  block
    text <به ترازوی زر ار راه دهندت غلط است>
    text <بجوی زر بنه ارزی چو همان حب جوی>
  block
    text <پیک لابد بدود کیک چو او هم بدود>
    text <پس کمال تو در آن نیست که یاوه بدوی>
  block
    text <بهر بردن بدو از هیبت مردن بمدو>
    text <بهر کعبه بدو ای جان نه ز خوف بدوی>
  block
    text <باش شب‌ها بر من تا به سحر تا که شبی>
    text <مه برآید برهی از ره و همراه غوی>
  block
    text <همه کس بیند رخساره مه را از دور>
    text <خنک آن کس که برد از بغل مه گروی>
  block
    text <مه ز آغاز چو خورشید بسی تیغ کشد>
    text <که ببرم سر تو گر تو از این جا نروی>
  block
    text <چون ببیند که سر خویش نمی‌گیرد او>
    text <گوید او را که حریفی و ظریفی و روی>
  block
    text <من توام ور تو نیم یار شب و روز توام>
    text <پدر و مادر و خویش تو به منهاج سوی>
  block
    text <چه شود گر من و تو بی‌من و تو جمع شویم>
    text <فرد باشیم و یکی کوری چشم ثنوی>
