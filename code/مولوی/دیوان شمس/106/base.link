
text <مرا حلوا هوس کردست حلوا>
  block
    text <مرا حلوا هوس کردست حلوا>
    text <میفکن وعده حلوا به فردا>
  block
    text <دل و جانم بدان حلواست پیوست>
    text <که صوفی را صفا آرد نه صفرا>
  block
    text <زهی حلوای گرم و چرب و شیرین>
    text <که هر دم می‌رسد بویش ز بالا>
  block
    text <دهانی بسته حلوا خور چو انجیر>
    text <ز دل خور هیچ دست و لب میالا>
  block
    text <از آن دستست این حلوا از آن دست>
    text <بخور زان دست ای بی‌دست و بی‌پا>
  block
    text <دمی با مصطفا و کاسه باشیم>
    text <که او می خورد از آن جا شیر و خرما>
  block
    text <از آن خرما که مریم را ندا کرد>
    text <کلی و اشربی و قری عینا>
  block
    text <دلیل آنک زاده عقل کلیم>
    text <ندایش می‌رسد کای جان بابا>
  block
    text <همی‌خواند که فرزندان بیایید>
    text <که خوان آراسته‌ست و یار تنها>
