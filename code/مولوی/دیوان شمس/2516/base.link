
text <اگر الطاف شمس الدین بدیده برفتادستی>
  block
    text <اگر الطاف شمس الدین بدیده برفتادستی>
    text <سوی افلاک روحانی دو دیده برگشادستی>
  block
    text <گشادستی دو دیده پرقدم را نیز از مستی>
    text <ولی پرسعادت او در آن عالم نزادستی>
  block
    text <چو بنهادی قدم آن جا برفتی جسم از یادش>
    text <که پنداری ز مادر او در آن عالم نزادستی>
  block
    text <میان خوبرویان جان شده چون ذره‌ها رقصان>
    text <گهی مست جمالستی گهی سرمست باده ستی>
  block
    text <رخ خوبان روحانی که هر شاهی که دید آن را>
    text <ز فرزین بند سوداها ز اسب خود پیادستی>
  block
    text <چو از مخدوم شمس الدین زدی لطفی به روی دل>
    text <از این‌ها جمله روی دل شدی بی رنگ و سادستی>
  block
    text <بدیدی جمله شاهان را و خوبان را و ماهان را>
    text <کمربسته به پیش او نشسته بر وسادستی>
  block
    text <اگر نه غیرت حضرت گرفتی دامن جاهش>
    text <سزای جمله کردستی و داد حسن دادستی>
  block
    text <نه نفسی رهزنی کردی نه آوازه فنا بودی>
    text <دل ذرات خاک از جان و جان از شاه شادستی>
  block
    text <اگر در آب می‌دیدی خیال روی چون آتش>
    text <همه اجزای جرم خاک رقصان همچو بادستی>
  block
    text <ایا تبریز اگر سرت شدی محسوس هر حسی>
    text <غلام خاک تو سنجر اسیرت کیقبادستی>
