
text <مکن راز مرا ای جان فسانه>
  block
    text <مکن راز مرا ای جان فسانه>
    text <شنیدستی مجالس بالامانه>
  block
    text <شنیدستی که الدین النصیحه>
    text <نصیحت چیست جستن از میانه>
  block
    text <شنیدستی که الفرقه عذاب>
    text <فراقش آتش آمد با زبانه>
  block
    text <چو لا تاسو علی ما فات گفته‌ست>
    text <نمی‌ارزد به رنج دام دانه>
  block
    text <چو فرموده‌ست حق کالصلح خیر>
    text <رها کن ماجرا را ای یگانه>
  block
    text <هلا برجه که ان الله یدعوا>
    text <غریبی را رها کن رو به خانه>
  block
    text <رها کن حرص را کالفقر فخری>
    text <چرا می ننگ داری زین نشانه>
  block
    text <چو ره بگشاد ابیت عند ربی>
    text <چه باشد گر کم آید خشک نانه>
  block
    text <تجلی ربه نی کم ز کوهی>
    text <بخوان بر خود مخوان این را فسانه>
  block
    text <خدا با توست حاضر نحن اقرب>
    text <در آن زلفی و بی‌آگه چو شانه>
  block
    text <ولی زان زلف شانه زنده گردد>
    text <بخوان قرآن نسوی تا بنانه>
  block
    text <چو گفته‌ست انصتو ای طوطی جان>
    text <بپر خاموش و رو تا آشیانه>
