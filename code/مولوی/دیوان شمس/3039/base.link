
text <هزار جان مقدس هزار گوهر کانی>
  block
    text <هزار جان مقدس هزار گوهر کانی>
    text <فدای جاه و جمالت که روح بخش جهانی>
  block
    text <چه روح‌ها که فزایی چه حلقه‌ها که ربایی>
    text <چو ماه غیب نمایی ز پرده‌های نهانی>
  block
    text <چو در غزا تو بتازی ز بحر گرد برآری>
    text <هزار بحر بجوشد چو قطره‌ای بچکانی>
  block
    text <تویی ز کون گزیده تویی گشایش دیده>
    text <به یک نظر تو ببخشی سعادت دوجهانی>
  block
    text <کژی که هست جهان را چو تیر راست کن آن را>
    text <بکش کمان زمان را که سخت سخته کمانی>
  block
    text <نه چرخ زهر چشاند نه ترس و خوف بماند>
    text <چو دل ثنای تو خواند که شاه امن و امانی>
  block
    text <به چرخ سینه برآیی هزار ماه نمایی>
    text <یکی بدان که تو اینی یکی بدان که تو آنی>
  block
    text <تو راست چرخ چو چاکر تو مه نباشی و اختر>
    text <هزار ماه منور ز آستین بفشانی>
  block
    text <تو شمس مفخر تبریز به خواجگی چو نشینی>
    text <صد آفتاب زمان را چو بندگان بنشانی>
