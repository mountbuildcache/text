
text <خیره چرا گشته‌ای خواجه مگر عاشقی>
  block
    text <خیره چرا گشته‌ای خواجه مگر عاشقی>
    text <کاسه بزن کوزه خور خواجه اگر عاشقی>
  block
    text <کاش بدانستیی بر چه در ایستاده‌ای>
    text <کاش بدانستیی بر چه قمر عاشقی>
  block
    text <چشمه آن آفتاب خواب نبیند فلک>
    text <چشمت از او روشنست تیزنظر عاشقی>
  block
    text <شیر فلک زین خطر خون شده استش جگر>
    text <راست بگویم مرنج سخته جگر عاشقی>
  block
    text <ای گل تر راست گو بر چه دریدی قبا>
    text <ای مه لاغرشده بر چه سحر عاشقی>
  block
    text <ای دل دریاصفت موج تو ز اندیشه‌هاست>
    text <هر دم کف می‌کنی بر چه گهر عاشقی>
  block
    text <آنک از او گشت دنگ غم نخورد از خدنگ>
    text <ور تو سپر بفکنی سسته سپر عاشقی>
  block
    text <جمله اجزای خاک هست چو ما عشقناک>
    text <لیک تو ای روح پاک نادره‌تر عاشقی>
  block
    text <ای خرد ار بحریی دم مزن و دم بخور>
    text <چون هنرت خامشیست بر چه هنر عاشقی>
