
text <ماه دیدم شد مرا سودای چرخ>
  block
    text <ماه دیدم شد مرا سودای چرخ>
    text <آن مهی نی کو بود بالای چرخ>
  block
    text <تو ز چرخی با تو می‌گویم ز چرخ>
    text <ور نه این خورشید را چه جای چرخ>
  block
    text <زهره را دیدم همی‌زد چنگ دوش>
    text <ای همه چون دوش ما شب‌های چرخ>
  block
    text <جان من با اختران آسمان>
    text <رقص رقصان گشته در پهنای چرخ>
  block
    text <در فراق آفتاب جان ببین>
    text <از شفق پرخون شده سیمای چرخ>
  block
    text <سر فروکن یک دمی از بام چرخ>
    text <تا زنم من چرخ‌ها در پای چرخ>
  block
    text <سنگ از خورشید شد یاقوت و لعل>
    text <چشم از خورشید شد بینای چرخ>
  block
    text <ماه خود بر آسمان دیگرست>
    text <عکس آن ماهست در دریای چرخ>
