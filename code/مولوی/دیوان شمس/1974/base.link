
text <ای چراغ آسمان و رحمت حق بر زمین>
  block
    text <ای چراغ آسمان و رحمت حق بر زمین>
    text <ناله من گوش دار و درد حال من ببین>
  block
    text <از میان صد بلا من سوی تو بگریختم>
    text <دست رحمت بر سرم نه یا بجنبان آستین>
  block
    text <یا روان کن آب رحمت آتش غم را بکش>
    text <یا خلاصم ده چو عیسی از جهان آتشین>
  block
    text <یا مراد من بده یا فارغم کن از مراد>
    text <وعده فردا رها کن یا چنان کن یا چنین>
  block
    text <یا در انافتحنا برگشا تا بنگرم>
    text <صد هزاران گلستان و صد هزاران یاسمین>
  block
    text <یا ز الم نشرح روان کن چارجو در سینه‌ام>
    text <جوی آب و جوی خمر و جوی شیر و انگبین>
  block
    text <ای سنایی رو مدد خواه از روان مصطفی>
    text <مصطفی ما جاء الا رحمة للعالمین>
