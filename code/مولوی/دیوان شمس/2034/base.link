
text <ای دل ز شاه حوران یا قبله صبوران>
  block
    text <ای دل ز شاه حوران یا قبله صبوران>
    text <کن شکر با شکوران تو فتنه را مشوران>
  block
    text <من مرد فتنه جویم من ترک این نگویم>
    text <من دست از او نشویم تو فتنه را مشوران>
  block
    text <سرخیل بی‌دلانم استاد منبلانم>
    text <من عاشق فلانم تو فتنه را مشوران>
  block
    text <از من مپرس چونم می‌بین که غرق خونم>
    text <این هم نه‌ام فزونم تو فتنه را مشوران>
  block
    text <من رستمم و روحم طوفان قوم نوحم>
    text <سرمست آن صبوحم تو فتنه را مشوران>
  block
    text <تو نقش را نخوانی زیرا در این جهانی>
    text <تا این قدر بدانی تو فتنه را مشوران>
