
text <چه باشد ای برادر یک شب اگر نخسپی>
  block
    text <چه باشد ای برادر یک شب اگر نخسپی>
    text <چون شمع زنده باشی همچون شرر نخسپی>
  block
    text <درهای آسمان را شب سخت می‌گشاید>
    text <نیک اختریت باشد گر چون قمر نخسپی>
  block
    text <گر مرد آسمانی مشتاق آن جهانی>
    text <زیر فلک نمانی جز بر زبر نخسپی>
  block
    text <چون لشکر حبش شب بر روم حمله آرد>
    text <باید که همچو قیصر در کر و فر نخسپی>
  block
    text <عیسی روزگاری سیاح باش در شب>
    text <در آب و در گل ای جان تا همچو خر نخسپی>
  block
    text <شب رو که راه‌ها را در شب توان بریدن>
    text <گر شهر یار خواهی اندر سفر نخسپی>
  block
    text <در سایه خدایی خسپند نیکبختان>
    text <زنهار ای برادر جای دگر نخسپی>
  block
    text <چون از پدر جدا شد یوسف نه مبتلا شد>
    text <تو یوسفی هلا تا جز با پدر نخسپی>
  block
    text <زیرا برادرانت دارند قصد جانت>
    text <هان تا میان ایشان جز با حذر نخسپی>
  block
    text <تبریز شمس دین را جز ره روی نیابد>
    text <گر تو ز ره روانی بر ره گذر نخسپی>
