
text <دعا گویی است کار من بگویم تا نطق دارم>
  block
    text <دعا گویی است کار من بگویم تا نطق دارم>
    text <قبول تو دعاها را بر آن باری چه حق دارم>
  block
    text <به گرد شمع سمع تو دعاهاام همی‌گردد>
    text <از آن چون پر پروانه دعای محترق دارم>
  block
    text <به دارالکتب حاجاتم درآ که بهر اصغایت>
    text <صحف فوق صحف دارم ورق زیر ورق دارم>
  block
    text <سرم در چرخ کی گنجد که سر بخشیده فضل است>
    text <دلم شاد است و می گوید غم رب الفلق دارم>
  block
    text <چو شاخ بید اندیشه ز هر بادی اگر پیچد>
    text <چو بیخ سدره خضرا اصول متفق دارم>
