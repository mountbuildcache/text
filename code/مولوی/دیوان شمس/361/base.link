
text <اگر حوا بدانستی ز رنگت>
  block
    text <اگر حوا بدانستی ز رنگت>
    text <سترون ساختی خود را ز ننگت>
  block
    text <سیاهی جانت ار محسوس گشتی>
    text <همه عالم شدی زنگی ز زنگت>
  block
    text <تو آن ماری که سنگ از تو دریغ است>
    text <سرت را کس نکوبد جز به سنگت>
  block
    text <اگر دریا درافتی ای منافق>
    text <ز زشتی کی خورد مار و نهنگت>
  block
    text <مرا گویی که از معنی نظر کن>
    text <رها کن صورت نقش و پلنگت>
  block
    text <چه گویم با تو ای نقش مزور>
    text <چه معنی گنجد اندر جان تنگت>
  block
    text <هوای شمس تبریزی چو قدس است>
    text <تو آن خوکی که نپذیرد فرنگت>
