
text <خیز که امروز جهان آن ماست>
  block
    text <خیز که امروز جهان آن ماست>
    text <جان و جهان ساقی و مهمان ماست>
  block
    text <در دل و در دیده دیو و پری>
    text <دبدبه فر سلیمان ماست>
  block
    text <رستم دستان و هزاران چو او>
    text <بنده و بازیچه دستان ماست>
  block
    text <بس نبود مصر مرا این شرف>
    text <این که شهش یوسف کنعان ماست>
  block
    text <خیز که فرمان ده جان و جهان>
    text <از کرم امروز به فرمان ماست>
  block
    text <زهره و مه دف زن شادی ماست>
    text <بلبل جان مست گلستان ماست>
  block
    text <کاسه ارزاق پیاپی شده‌ست>
    text <کیسه اقبال حرمدان ماست>
  block
    text <شاه شهی بخش طرب ساز ماست>
    text <یار پری روی پری خوان ماست>
  block
    text <آن ملک مفخر چوگان و گوی>
    text <شکر که امروز به میدان ماست>
  block
    text <آن ملک مملکت جان و دل>
    text <در دل و در جان پریشان ماست>
  block
    text <کیست در آن گوشه دل تن زده>
    text <پیش کشش کو شکرستان ماست>
  block
    text <خازن رضوان که مه جنت‌ست>
    text <مست رضای دل رضوان ماست>
  block
    text <شور درافکنده و پنهان شده>
    text <او نمک عمر و نمکدان ماست>
  block
    text <گوشه گرفتست و جهان مست اوست>
    text <او خضر و چشمه حیوان ماست>
  block
    text <چون نمک دیگ و چو جان در بدن>
    text <از همه ظاهرتر و پنهان ماست>
  block
    text <نیست نماینده و خود جمله اوست>
    text <خود همه ماییم چو او آن ماست>
  block
    text <بیش مگو حجت و برهان که عشق>
    text <در خمشی حجت و برهان ماست>
