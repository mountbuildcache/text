
text <اگر گم گردد این بی‌دل از آن دلدار جوییدش>
  block
    text <اگر گم گردد این بی‌دل از آن دلدار جوییدش>
    text <وگر اندررمد عاشق به کوی یار جوییدش>
  block
    text <وگر این بلبل جانم بپرد ناگهان از تن>
    text <زهر خاری مپرسیدش در آن گلزار جوییدش>
  block
    text <اگر بیمار عشق او شود یاوه از این مجلس>
    text <به پیش نرگس بیمار آن عیار جوییدش>
  block
    text <وگر سرمست دل روزی زند بر سنگ آن شیشه>
    text <به میخانه روید آن دم از آن خمار جوییدش>
  block
    text <هر آن عاشق که گم گردد هلا زنهار می‌گویم>
    text <بر خورشید برق انداز بی‌زنهار جوییدش>
  block
    text <وگر دزدی زند نقبی بدزدد رخت عاشق را>
    text <میان طره مشکین آن طرار جوییدش>
  block
    text <بت بیدار پرفن را که بیداری ز بخت اوست>
    text <چنین خفته نیابیدش مگر بیدار جوییدش>
  block
    text <بپرسیدم به کوی دل ز پیری من از آن دلبر>
    text <اشارت کرد آن پیرم که در اسرار جوییدش>
  block
    text <بگفتم پیر را بالله تویی اسرار گفت آری>
    text <منم دریای پرگوهر به دریابار جوییدش>
  block
    text <زهی گوهر که دریا را به نور خویش پر دارد>
    text <مسلمانان مسلمانان در آن انوار جوییدش>
  block
    text <چو یوسف شمس تبریزی به بازار صفا آمد>
    text <مر اخوان صفا را گو در آن بازار جوییدش>
