
text <نه آن شیرم که با دشمن برآیم>
  block
    text <نه آن شیرم که با دشمن برآیم>
    text <مرا این بس که من با من برآیم>
  block
    text <چو خاک پای عشقم تو یقین دان>
    text <کز این گل چون گل و سوسن برآیم>
  block
    text <سیه پوشم چو شب من از غم عشق>
    text <وزین شب چون مه روشن برآیم>
  block
    text <از این آتش چو دودم من سراسر>
    text <که تا چون دود از این روزن برآیم>
  block
    text <منم طفلی که عشقم اوستاد است>
    text <بنگذارد که من کودن برآیم>
  block
    text <شوم چون عشق دایم حی و قیوم>
    text <چو من از خواب و از خوردن برآیم>
  block
    text <هلا تن زن چو بوبکر ربابی>
    text <که تا من جان شوم وز تن برآیم>
