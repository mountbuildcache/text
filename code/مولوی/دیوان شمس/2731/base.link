
text <بشنیده بدم که جان جانی>
  block
    text <بشنیده بدم که جان جانی>
    text <آنی و هزار همچنانی>
  block
    text <از خلق نشان تو شنیدم>
    text <کفو تو نبود آن نشانی>
  block
    text <الحمد شدم ز حمد گفتن>
    text <تا بوک بدان لبم بخوانی>
  block
    text <جان دید کسی بدین لطیفی>
    text <کس دید روان بدین روانی>
  block
    text <ای قوت قلوب همچو معنی>
    text <وی صورت تو به از معانی>
  block
    text <ای گشته ز لامکان حقایق>
    text <از لذت کان تو مکانی>
  block
    text <ای شاه و وزیر را سعادت>
    text <وی عالم پیر را جوانی>
  block
    text <آن جان که از این جهان جهان بود>
    text <کردیش تو باز این جهانی>
  block
    text <جانی چو تو باشد این جهان را>
    text <باقی بود این جهان فانی>
  block
    text <جان چرب زبان توست اما>
    text <نبود به لسان تو لسانی>
