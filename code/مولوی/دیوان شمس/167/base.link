
text <کی بپرسد جز تو خسته و رنجور تو را>
  block
    text <کی بپرسد جز تو خسته و رنجور تو را>
    text <ای مسیح از پی پرسیدن رنجور بیا>
  block
    text <دست خود بر سر رنجور بنه که چونی>
    text <از گناهش بمیندیش و به کین دست مخا>
  block
    text <آنک خورشید بلا بر سر او تیغ زدست>
    text <گستران بر سر او سایه احسان و رضا>
  block
    text <این مقصر به دو صد رنج سزاوار شدست>
    text <لیک زان لطف به جز عفو و کرم نیست سزا>
  block
    text <آن دلی را که به صد شیر و شکر پروردی>
    text <مچشانش پس از آن هر نفسی زهر جفا>
  block
    text <تا تو برداشته‌ای دل ز من و مسکن من>
    text <بند بشکست و درآمد سوی من سیل بلا>
  block
    text <تو شفایی چو بیایی خوش و رو بنمایی>
    text <سپه رنج گریزند و نمایند قفا>
  block
    text <به طبیبش چه حواله کنی ای آب حیات>
    text <از همان جا که رسد درد همان جاست دوا>
  block
    text <همه عالم چو تنند و تو سر و جان همه>
    text <کی شود زنده تنی که سر او گشت جدا>
  block
    text <ای تو سرچشمه حیوان و حیات همگان>
    text <جوی ما خشک شده‌ست آب از این سو بگشا>
  block
    text <جز از این چند سخن در دل رنجور بماند>
    text <تا نبیند رخ خوب تو نگوید به خدا>
