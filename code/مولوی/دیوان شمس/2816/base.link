
text <که شکیبد ز تو ای جان که جگرگوشه جانی>
  block
    text <که شکیبد ز تو ای جان که جگرگوشه جانی>
    text <چه تفکر کند از مکر و ز دستان که ندانی>
  block
    text <نه درونی نه برونی که از این هر دو فزونی>
    text <نه ز شیری نه ز خونی نه از اینی نه از آنی>
  block
    text <برود فکرت جادو نهدت دام به هر سو>
    text <تو همه دام و فنش را به یکی فن بدرانی>
  block
    text <چه بود باطن کبکی که دل باز نداند>
    text <چه حبوب است زمین در که ز چرخ است نهانی>
  block
    text <کلهش بنهی وآنگه فکنی باز به سیلی>
    text <چه کند بره مسکین چو کند شیر شبانی>
  block
    text <کله و تاج سرم را پی سیلی تو باید>
    text <که مرا تاج تویی و جز تو جمله گرانی>
  block
    text <به کجا اسب دواند به کجا رخت کشاند>
    text <ز تو چون جان بجهاند که تو صد جان جهانی>
  block
    text <به چه نقصان نگرندت به چه عیبی شکنندت>
    text <به کی مانند کنندت که به مخلوق نمانی>
  block
    text <به ملاقات نشان ده ز خیالات امان ده>
    text <مکشش زود زمان ده که تو قسام زمانی>
  block
    text <هله ای جان گشاده قدم صدق نهاده>
    text <همه از پای فتاده تو خوش و دست زنانی>
  block
    text <شه و شاهین جلالی که چنین باپر و بالی>
    text <نه گمانی نه خیالی همه عینی و عیانی>
  block
    text <چه بود طبع و رموزش به یکی شعله بسوزش>
    text <به یکی تیر بدوزش که بسی سخته کمانی>
  block
    text <هله بر قوس بنه زه ز کمینگاه برون جه>
    text <برهان خویش از این ده که تو زان شهر کلانی>
  block
    text <چو همه خانه دل را بگرفت آتش بالا>
    text <بود اظهار زبانه به از اظهار زبانی>
