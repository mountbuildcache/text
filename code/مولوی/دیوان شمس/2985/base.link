
text <مه طلعتی و شهره قبایی بدیده‌ای>
  block
    text <مه طلعتی و شهره قبایی بدیده‌ای>
    text <خوبی و آتشی و بلایی بدیده‌ای>
  block
    text <چشمی که مستتر کند از صد هزار می>
    text <چشمی لطیفتر ز صبایی بدیده‌ای>
  block
    text <دولت شفاست مر همه را وز هوای او>
    text <دولت پیش دوان که شفایی بدیده‌ای>
  block
    text <سایه هماست فتنه شاهان و این هما>
    text <جویای شاه تا که همایی بدیده‌ای>
  block
    text <ای چرخ راست گو که در این گردش آن چنان>
    text <خورشیدرو و ماه لقایی بدیده‌ای>
  block
    text <ای دل فنا شدی تو در این عشق یا مگر>
    text <در عین این فنا تو بقایی بدیده‌ای>
  block
    text <هر گریه خنده جوید و امروز خنده‌ها>
    text <با چشم لابه گر که بکایی بدیده‌ای>
  block
    text <جان را وباست هجر تو سوزان آن لطف>
    text <مهلکتر از فراق وبایی بدیده‌ای>
  block
    text <تو خاک آن جفا شده‌ای وین گزاف نیست>
    text <در زیر این جفا تو وفایی بدیده‌ای>
  block
    text <شاهی شنیده‌ای چو خداوند شمس دین>
    text <تبریز مثل شاه تو جایی بدیده‌ای>
