
text <آمد رمضان و عید با ماست>
  block
    text <آمد رمضان و عید با ماست>
    text <قفل آمد و آن کلید با ماست>
  block
    text <بربست دهان و دیده بگشاد>
    text <وان نور که دیده دید با ماست>
  block
    text <آمد رمضان به خدمت دل>
    text <وان کش که دل آفرید با ماست>
  block
    text <در روزه اگر پدید شد رنج>
    text <گنج دل ناپدید با ماست>
  block
    text <کردیم ز روزه جان و دل پاک>
    text <هر چند تن پلید با ماست>
  block
    text <روزه به زبان حال گوید>
    text <کم شو که همه مرید با ماست>
  block
    text <چون هست صلاح دین در این جمع>
    text <منصور و ابایزید با ماست>
