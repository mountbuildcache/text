
text <هر روز بگه ای شه دلدار درآیی>
  block
    text <هر روز بگه ای شه دلدار درآیی>
    text <جان را و جهان را شکفانی و فزایی>
  block
    text <یا رب چه خجسته‌ست ملاقات جمالت>
    text <آن لحظه که چون بدر بر این صدر برآیی>
  block
    text <هر جا که ملاقات دو یار است اثر توست>
    text <خود ذوق و نمک بخش وصالی و لقایی>
  block
    text <معنی ندهد وصلت این حرف بدان حرف>
    text <تا تو ننهی در کلمه فایده زایی>
  block
    text <ای داده تو دندان و شکرها که بخایند>
    text <دندان دگر داده پی فایده خایی>
  block
    text <بیزارم از آن گوش که آواز نیاشنود>
    text <و آگاه نشد از خرد و دانش نایی>
  block
    text <این مشک به خود چون رود و آب کشاند>
    text <تا خواجه سقا نکند جهد سقایی>
  block
    text <این چرخ که می‌گردد بی‌آب نگردد>
    text <تا سر نبود پای کجا یابد پایی>
  block
    text <هان ای دل پرسنده که دلدار کجای است>
    text <تو ای دل جوینده و پرسنده کجایی>
  block
    text <تیهی ز کجا یابد گلزار و شقایق>
    text <پیهی ز کجا یابد تمییز ضیایی>
  block
    text <اصداف حواسی که به شب ماند ز در دور>
    text <دانند که در هست ز دریای عطایی>
  block
    text <درهاست در آن بحر در اصداف نگنجد>
    text <آن سوی برو ای صدف این سوی چه پایی>
  block
    text <آن نیستی ای خواجه که کعبه به تو آید>
    text <گوید بر ما آی اگر حاجی مایی>
  block
    text <این کعبه نه جا دارد نی گنجد در جا>
    text <می‌گوید العزه و الحسن ردایی>
  block
    text <هین غرقه عزت شو و فانی ردا شو>
    text <تا جان دهدت چونک ببیند که فنایی>
  block
    text <خامش کن و از راه خموشی به عدم رو>
    text <معدوم چو گشتی همگی حد و ثنایی>
