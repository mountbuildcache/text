
text <گر من از اسرار عشقش نیک دانا بودمی>
  block
    text <گر من از اسرار عشقش نیک دانا بودمی>
    text <اندر آن یغما رفیق ترک یغما بودمی>
  block
    text <ور چو چشم خونی او بودمی من فتنه جوی>
    text <در میان حلقه‌های شور و غوغا بودمی>
  block
    text <گر ضمیر هر خسی ما را نخستی در جهان>
    text <در سر و دل‌ها روان مانند سودا بودمی>
  block
    text <گر نه هر روزی ز برجی سر فروکردی مهم>
    text <جا نگردانیدمی هرگز به یک جا بودمی>
  block
    text <من نکردم جلدیی با عشق او کان آتشش>
    text <آب کردی مر مرا گر سنگ خارا بودمی>
  block
    text <گر نکاهیدی وجودم هر دمی از درد عشق>
    text <من نه عاشق بودمی من کارافزا بودمی>
  block
    text <گر نه موج عشق شمس الدین تبریزی بدی>
    text <کو مرا بر می‌کشد در قعر دریا بودمی>
