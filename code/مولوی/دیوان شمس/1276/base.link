
text <باز درآمد ز راه بیخود و سرمست دوش>
  block
    text <باز درآمد ز راه بیخود و سرمست دوش>
    text <توبه کنان توبه را سیل ببردست دوش>
  block
    text <گرز برآورد عشق کوفت سر عقل را>
    text <شد ز بلندی عشق چرخ فلک پست دوش>
  block
    text <دولت نو شد پدید دام جهان را درید>
    text <مرغ ظریف از قفس شکر که وارست دوش>
  block
    text <آنچ به هفت آسمان جست فرشته و نیافت>
    text <نک به زمین گاه خاک سهل برون جست دوش>
  block
    text <آنک دل جبرئیل از کف او خسته بود>
    text <مرغ پراشکسته‌ای سینه او خست دوش>
  block
    text <عقل کمالی که او گردن شیران شکست>
    text <عاشق بی‌دست و پا گردن او بست دوش>
  block
    text <از شرر آفتاب شیشه گردون نکفت>
    text <سایه بی‌سایه‌ای دید دراشکست دوش>
  block
    text <ماه که چون عاشقان در پی خورشید بود>
    text <بعد فراق دراز خفیه بپیوست دوش>
  block
    text <آنک در او عقل و وهم می‌نرسد از قصور>
    text <گشت عیان تا که عشق کوفت بر او دست دوش>
  block
    text <هر چه بود آن خیال گردد روزی وصال>
    text <چند خیال عدم آمد در هست دوش>
  block
    text <خامش باش ای دلیل خامشیت گفتنست>
    text <شد سر و گوشت بلند از سخن پست دوش>
