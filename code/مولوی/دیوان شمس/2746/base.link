
text <آن را که به لطف سر بخاری>
  block
    text <آن را که به لطف سر بخاری>
    text <از عقل و معامله برآری>
  block
    text <از یک نظرت قیامتی خاست>
    text <یا رب تو در آن نظر چه داری>
  block
    text <از لعل تو دل دری بدزدید>
    text <دزد است از آنش می‌فشاری>
  block
    text <بفشار به غم تو دزد خود را>
    text <غم نیست چو هم تو غمگساری>
  block
    text <بفشار که رخت مؤمنان را>
    text <پنهان کرده است از عیاری>
  block
    text <یا من نعش العبید فضلا>
    text <من کل مواقع العثار>
  block
    text <بالفضل اعاد ما فقدنا>
    text <بعد الحولان و التواری>
  block
    text <فجرت من الهوا عیونا>
    text <فی مرج قلوبنا جواری>
  block
    text <تخضر بمائها غصون>
    text <فی الروح لذیذه الثمار>
  block
    text <یا من غصب القلوب جهرا>
    text <ثم اکرمهن فی السرار>
  block
    text <دی رفت و پریر رفت و امروز>
    text <جان منتظر است تا چه آری>
  block
    text <هر روز ز تو وظیفه دارد>
    text <این باز هزار گون شکاری>
  block
    text <برگیر کلاه از سر باز>
    text <تا پر بزند در این صحاری>
  block
    text <زان پیش که می‌دهد مرا دوست>
    text <آن لطف نمود و بردباری>
  block
    text <که مست شدم ز باده ماندم>
    text <اندر بر لطف و حق گزاری>
  block
    text <آید از باغ لطف و سبزی>
    text <آید ز بهار هم بهاری>
  block
    text <ای باد بهار عشق و سودا>
    text <بر خسته دلان چه سازگاری>
  block
    text <اسکت و افتح جناح عشق>
    text <حان الجولان فی المطار>
  block
    text <خاموش که غیر حرف و آواز>
    text <بی صد لغت دگر سواری>
