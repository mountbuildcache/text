
text <سر برمزن از هستی تا راه نگردد گم>
  block
    text <سر برمزن از هستی تا راه نگردد گم>
    text <در بادیه مردان محوست تو را جم جم>
  block
    text <در عالم پرآتش در محو سر اندرکش>
    text <در عالم هستی بین نیلین سر چون قاقم>
  block
    text <زیر فلک ناری در حلقه بیداری>
    text <هر چند که سر داری نه سر هلدت نی دم>
  block
    text <هر رنج که دیده‌ست او در رنج شدیدست او>
    text <محو است که عید است او باقی دهل و لم لم>
  block
    text <سرگشتگی حالم تو فهم کن از قالم>
    text <کای هیزم از آن آتش برخوان که و ان منکم>
  block
    text <کی روید از این صحرا جز لقمه پرصفرا>
    text <کی تازد بر بالا این مرکب پشمین سم>
  block
    text <ور پرد چون کرکس خاکش بکشد واپس>
    text <هر چیز به اصل خود بازآید می دانم>
  block
    text <رو آر گر انسانی در جوهر پنهانی>
    text <کو آب حیات آمد در قالب همچون خم>
  block
    text <شمس الحق تبریزی ما بیضه مرغ تو>
    text <در زیر پرت جوشان تا آید وقت قم>
