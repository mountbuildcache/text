
text <کسی بگفت ز ما یا از اوست نیکی و شر>
  block
    text <کسی بگفت ز ما یا از اوست نیکی و شر>
    text <هنوز خواجه در اینست ریش خواجه نگر>
  block
    text <عجب که خواجه به رنگی که طفل بود بماند>
    text <که ریش خواجه سیه بود و گشت رنگ دگر>
  block
    text <بگویمت که چرا خواجه زیر و بالا گفت>
    text <بدان سبب که نگشتست خواجه زیر و زبر>
  block
    text <به چار پا و دو پا خواجه گرد عالم گشت>
    text <ولیک هیچ نرفتست قعر بحر به سر>
  block
    text <گمان خواجه چنانست که خواجه بهتر گشت>
    text <ولیک هست چو بیمار دق واپستر>
  block
    text <به حجت و به لجاج و ستیزه افزون گشت>
    text <ز جان و حجت ذوقش نبود هیچ خبر>
  block
    text <طریق بحث لجاجست و اعتراض و دلیل>
    text <طریق دل همه دیده‌ست و ذوق و شهد و شکر>
