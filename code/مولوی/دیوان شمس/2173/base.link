
text <چنگ خردم بگسل تاری من و تاری تو>
  block
    text <چنگ خردم بگسل تاری من و تاری تو>
    text <هین نوبت دل می‌زن باری من و باری تو>
  block
    text <در وحدت مشتاقی ما جمله یکی باشیم>
    text <اما چو به گفت آییم یاری من و یاری تو>
  block
    text <چون احمد و بوبکریم در کنج یکی غاری>
    text <زیرا که دوی باشد غاری من و غاری تو>
  block
    text <در عالم خارستان بسیار سفر کردم>
    text <اکنون بکش از پایم خاری من و خاری تو>
  block
    text <سرمست بخسپ ای دل در ظل مسیح خود>
    text <آن رفت که می‌بودیم زاری من و زاری تو>
  block
    text <من غرقه شدم در زر تو سجده کنان ای سر>
    text <بی‌کار نمی‌شاید کاری من و کاری تو>
  block
    text <هر کس که مرا جوید در کوی تو باید جست>
    text <گر لیلی و مجنون است باری من و باری تو>
  block
    text <دزدی که رهی می‌زد هنگام سیاست شد>
    text <اکنون بزنیم او را داری من و داری تو>
  block
    text <خاموش که خاموشی فخری من و فخری تو>
    text <در گفتن و بی‌صبری عاری من و عاری تو>
