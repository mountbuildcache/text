
text <مکن مکن که پشیمان شوی و بد باشد>
  block
    text <مکن مکن که پشیمان شوی و بد باشد>
    text <که بی‌عنایت جان باغ چون لحد باشد>
  block
    text <چه ریشه برکنی از غصه و پشیمانی>
    text <چو ریش عقل تو در دست کالبد باشد>
  block
    text <بکن مجاهده با نفس و جنگ ریشاریش>
    text <که صلح را ز چنین جنگ‌ها مدد باشد>
  block
    text <وگر گریز کنی همچو آهو از کف شیر>
    text <ز تو گریزد آن ماه بر اسد باشد>
  block
    text <نه گوش تو سخن یار مهربان شنود>
    text <نه پیش چشم تو دلدار سروقد باشد>
  block
    text <نشین به کشتی روح و بگیر دامن نوح>
    text <به بحر عشق که هر لحظه جزر و مد باشد>
  block
    text <گذر ز ناز و ملولی که ناز آن تو نیست>
    text <که آن وظیفه آن یار ماه خد باشد>
  block
    text <چه ظلم کردم بر حسن او که مه گفتم>
    text <صد آفتاب و فلک را بر او حسد باشد>
  block
    text <خموش باش و مگو ریگ را شمار مکن>
    text <شمار چون کنی آن را که بی‌عدد باشد>
