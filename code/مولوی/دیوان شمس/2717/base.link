
text <تو جانا بی‌وصالش در چه کاری>
  block
    text <تو جانا بی‌وصالش در چه کاری>
    text <به دست خویش بی‌وصلش چه داری>
  block
    text <همه لافت که زاری‌ها کنم من>
    text <به نزد او نیرزد خاک زاری>
  block
    text <اگر سنگت ببیند بر تو گرید>
    text <که از وصل چه کس گشتی تو عاری>
  block
    text <به وصلش مر سما را فخر بودی>
    text <به هجرش خاک را اکنون تو عاری>
  block
    text <چنان مغرور و سرکش گشته بودی>
    text <زمان وصل یعنی یار غاری>
  block
    text <از آن می‌ها ز وصلش مست بودی>
    text <نک آمد مر تو را دور خماری>
  block
    text <ولیکن مرغ دولت مژده آورد>
    text <کز آن اقبال می‌آید بهاری>
  block
    text <ز لطف و حلم او بوده‌ست آن وصل>
    text <نبود از عقل و فرهنگ و عیاری>
  block
    text <به پیر هندوی بگذشت لطفش>
    text <چو ماهی گشت پیر از خوش عذاری>
  block
    text <چنین‌ها دیده‌ای از لطف و حسنش>
    text <تو جانا کز پی او بی‌قراری>
  block
    text <چه سودم دارد ار صد ملک دارم>
    text <که تو که جان آنی در فراری>
  block
    text <خداوندی ز تو دور است ای دل>
    text <که بی‌او یاوه گشته و بی‌مهاری>
  block
    text <هزاران زخم دارد از تو ای هجر>
    text <که این دم بر سر گنجش تو ماری>
  block
    text <ایا روز فراقم همچو قیری>
    text <ایا روز وصالم همچو قاری>
  block
    text <تو بودی در وصالش در قماری>
    text <کنون تو با خیالش در قماری>
  block
    text <به هجر فخر ما شمس الحق و دین>
    text <ایا صبرا نکردی هیچ یاری>
  block
    text <مگر صبری که رست از خاک تبریز>
    text <خورم یابم دمی زو بردباری>
  block
    text <ببینا این فراق من فراقی>
    text <ببینا بخت لنگم راهواری>
