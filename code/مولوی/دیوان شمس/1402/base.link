
text <دوش چه خورده‌ای بگو ای بت همچو شکرم>
  block
    text <دوش چه خورده‌ای بگو ای بت همچو شکرم>
    text <تا همه عمر بعد از این من شب و روز از آن خورم>
  block
    text <ای که ابیت گفته‌ای هر شب عند ربکم>
    text <شرح بده از آن ابا بیشتر ای پیمبرم>
  block
    text <گر تو ز من نهان کنی شعشعه جمال تو>
    text <نوبت ملک می زند ای قمر مصورم>
  block
    text <لذت نامه‌های تو ذوق پیام‌های تو>
    text <می نرود سوی لبم سخت شده‌ست در برم>
  block
    text <لابه کنم که هی بیا درده بانگ الصلا>
    text <او کتف این چنین کند که به درونه خوشترم>
  block
    text <گشت فضای هر سری میل دل و میسرش>
    text <شکر که عشق شد همه میل دل و میسرم>
  block
    text <گفتم عشق را شبی راست بگو تو کیستی>
    text <گفت حیات باقیم عمر خوش مکررم>
  block
    text <گفتمش ای برون ز جا خانه تو کجاست گفت>
    text <همره آتش دلم پهلوی دیده ترم>
  block
    text <رنگرزم ز من بود هر رخ زعفرانیی>
    text <چست الاقم و ولی عاشق اسب لاغرم>
  block
    text <غازه لاله‌ها منم قیمت کاله‌ها منم>
    text <لذت ناله‌ها منم کاشف هر مسترم>
  block
    text <او به کمینه شیوه‌ای صد چو مرا ز ره برد>
    text <خواجه مرا تو ره نما من به چه از رهش برم>
  block
    text <چرخ نداش می کند کز پی توست گردشم>
    text <ماه نداش می کند کز رخ تو منورم>
  block
    text <عقل ز جای می جهد روح خراج می دهد>
    text <سر به سجود می رود کز پی تو مدورم>
  block
    text <من که فضول این دهم وز فن خویش فربهم>
    text <ز آتش آفتاب او آب شده‌ست اکثرم>
  block
    text <بس کن ای فسانه گو سیر شدم ز گفت و گو>
    text <تا به سخن درآید آنک مست شده‌ست از او سرم>
