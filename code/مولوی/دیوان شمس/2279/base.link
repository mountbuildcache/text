
text <این کیست این این کیست این در حلقه ناگاه آمده>
  block
    text <این کیست این این کیست این در حلقه ناگاه آمده>
    text <این نور اللهی است این از پیش الله آمده>
  block
    text <این لطف و رحمت را نگر وین بخت و دولت را نگر>
    text <در چاره بداختران با روی چون ماه آمده>
  block
    text <لیلی زیبا را نگر خوش طالب مجنون شده>
    text <و آن کهربای روح بین در جذب هر کاه آمده>
  block
    text <از لذت بوهای او وز حسن و از خوهای او>
    text <وز قل تعالوهای او جان‌ها به درگاه آمده>
  block
    text <صد نقش سازد بر عدم از چاکر و صاحب علم>
    text <در دل خیالات خوشش زیبا و دلخواه آمده>
  block
    text <تخییل‌ها را آن صمد روزی حقیقت‌ها کند>
    text <تا دررسد در زندگی اشکال گمراه آمده>
  block
    text <از چاه شور این جهان در دلو قرآن رو برآ>
    text <ای یوسف آخر بهر توست این دلو در چاه آمده>
  block
    text <کی باشد ای گفت زبان من از تو مستغنی شده>
    text <با آفتاب معرفت در سایه شاه آمده>
  block
    text <یا رب مرا پیش از اجل فارغ کن از علم و عمل>
    text <خاصه ز علم منطقی در جمله افواه آمده>
