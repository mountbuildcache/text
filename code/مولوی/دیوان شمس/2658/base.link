
text <اگر درد مرا درمان فرستی>
  block
    text <اگر درد مرا درمان فرستی>
    text <وگر کشت مرا باران فرستی>
  block
    text <وگر آن میر خوبان را به حیلت>
    text <ز خانه جانب میدان فرستی>
  block
    text <وگر ساقی جان عاشقان را>
    text <میان حلقه مستان فرستی>
  block
    text <همه ذرات عالم زنده گردد>
    text <چو جانم را بر جانان فرستی>
  block
    text <وگر لب را به رحمت برگشایی>
    text <مفرح سوی بیماران فرستی>
  block
    text <به دربان گفته‌ای مگذار ما را>
    text <مرا هر دم بر دربان فرستی>
  block
    text <منم کشتی در این بحر و نشاید>
    text <که بر من باد سرگردان فرستی>
  block
    text <همی‌خواهم که کشتیبان تو باشی>
    text <اگر بر عاشقان طوفان فرستی>
  block
    text <مرا تا کی مها چون ارمغانی>
    text <به پیش این و پیش آن فرستی>
  block
    text <دل بریان عاشق باده خواهد>
    text <تو او را غصه و گریان فرستی>
  block
    text <یکی رطلی گران برریز بر وی>
    text <از آن رطلی که بر مردان فرستی>
  block
    text <دل و جان هر دو را در نامه پیچم>
    text <اگر تو نامه پنهان فرستی>
  block
    text <تو چون خورشید از مشرق برآیی>
    text <جهان بی‌خبر را جان فرستی>
  block
    text <چه باشد ای صبا گر این غزل را>
    text <به خلوتخانه سلطان فرستی>
