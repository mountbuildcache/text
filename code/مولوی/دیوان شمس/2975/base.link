
text <هر روز بامداد به آیین دلبری>
  block
    text <هر روز بامداد به آیین دلبری>
    text <ای جان جان جان به من آیی و دل بری>
  block
    text <ای کوی من گرفته ز بوی تو گلشنی>
    text <وی روی من گرفته ز روی تو زرگری>
  block
    text <هر روز باغ دل را رنگی دگر دهی>
    text <اکنون نماند دل را شکل صنوبری>
  block
    text <هر شب مقام دیگر و هر روز شهر نو>
    text <چون لولیان گرفته دل من مسافری>
  block
    text <این شهسوار عشق قطاریق می‌رود>
    text <حیران شدم ز جستن این اسب لاغری>
  block
    text <از برق و آب و باد گذشته‌ست سم او>
    text <آن جا که سم او است نه خشکی است و نه تری>
  block
    text <راهی که فکر نیز نیارد در او شدن>
    text <شیران شرزه را رود از دل دلاوری>
  block
    text <چه شیر کآسمان و زمین زین ره مهیب>
    text <از سر به وقت عرض نهادند لمتری>
  block
    text <از هیبت قدر بنهادند رو به جبر>
    text <وز بیم رهزنان نگزیدند رهبری>
  block
    text <آری جنون ساعه شرط شجاعت است>
    text <با مایه خرد نکند هیچ کس نری>
  block
    text <تا باخودی کجا به صف بیخودان رسی>
    text <تا بر دری چگونه صف هجر بردری>
  block
    text <ای دل خیال او را پیش آر و قبله ساز>
    text <قانع مشو از او به مراعات سرسری>
  block
    text <قانع چرا شدی به یکی صورتت که داد>
    text <پنداشتی مگر که همین یک مصوری>
  block
    text <خاموش باش طبل مزن وقت حمله شد>
    text <در صف جنگ آی اگر مرد لشکری>
