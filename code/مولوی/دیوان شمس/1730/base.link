
text <چه روز باشد کاین جسم و رسم بنوردیم>
  block
    text <چه روز باشد کاین جسم و رسم بنوردیم>
    text <میان مجلس جان حلقه حلقه می گردیم>
  block
    text <همی‌خوریم می جان به حضرت سلطان>
    text <چنانک بی‌لب و ساغر نخست می خوردیم>
  block
    text <خراب و مست به ساقی جان همی‌گوییم>
    text <برآر دست که ما دست‌ها برآوردیم>
  block
    text <بیار نقل که ما نقل کرده‌ایم این سو>
    text <بیار باده احمر که زار و رخ زردیم>
  block
    text <بکن سلام که تسلیم ابتلای توییم>
    text <بپرس گرم که افسرده دم سردیم>
  block
    text <جوابمان دهد آن ساقیم که نوش خورید>
    text <که ما به نورفشانی چو مه جوامردیم>
  block
    text <تو ملک کدکن وهب لی بگو سلیمان وار>
    text <که ما به منع عطا مور را نیازردیم>
  block
    text <ز هجر و فرقت ما درد و غم بسی دیدیم>
    text <درآی در بر ما ما دوای هر دردیم>
  block
    text <دل آر خسته به خار جفا و گل بستان>
    text <چه تحفه آری ماورد را که ما وردیم>
  block
    text <اگر ز مونس و جفتان خود جدا ماندی>
    text <بیا که در کرم و حسن لطف ما فردیم>
  block
    text <اگر تو کار نکردی و مفلسی از خیر>
    text <بیا که کار چو تو صد هزار ما کردیم>
  block
    text <بیار اشک چو مشتاق و گرد را بنشان>
    text <که روی ماه نبینیم تا در این گردیم>
  block
    text <خمش گزاف مینداز مهره اندر طاس>
    text <به ما گذار که ما اوستاد این نردیم>
