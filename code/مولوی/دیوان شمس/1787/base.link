
text <گر آخر آمد عشق تو گردد ز اول‌ها فزون>
  block
    text <گر آخر آمد عشق تو گردد ز اول‌ها فزون>
    text <بنوشت توقیعت خدا کاخرون السابقون>
  block
    text <زرین شده طغرای او ز انا فتحناهای او>
    text <سر کرده صورت‌های او از بحر جان آبگون>
  block
    text <آدم دگربار آمده بر تخت دین تکیه زده>
    text <در سجده شکر آمده سرهای نحن الصافون>
  block
    text <رستم که باشد در جهان در پیش صف عاشقان>
    text <شبدیز می رانند خوش هر روز در دریای خون>
  block
    text <هر سو دو صد ببریده سر در بحر خون زان کر و فر>
    text <رقصان و خندان چون شکر ز انا الیه راجعون>
  block
    text <گر سایه عاشق فتد بر کوه سنگین برجهد>
    text <نه چرخ صدق‌ها زند تو منکری نک آزمون>
  block
    text <بر کوه زد اشراق او بشنو تو چاقاچاق او>
    text <خود کوه مسکین که بود آن جا که شد موسی زبون>
  block
    text <خود پیش موسی آسمان باشد کمینه نردبان>
    text <کو آسمان کو ریسمان کو جان کو دنیای دون>
  block
    text <تن را تو مشتی کاه دان در زیر او دریای جان>
    text <گر چه ز بیرون ذره‌ای صد آفتابی از درون>
  block
    text <خورشیدی و زرین طبق دیگ تو را پخته است حق>
    text <مطلوب بودی در سبق طالب شدستی تو کنون>
  block
    text <او پار کشتی کاشته امسال برگ افراشته>
    text <سر از زمین برداشته بر خویش می خواند فسون>
  block
    text <جان مست گشت از کاس او ای شاد کاس و طاس او>
    text <طاسی که بهر سجده‌اش شد طشت گردون سرنگون>
  block
    text <ای شمس تبریز از کرم ای رشک فردوس و ارم>
    text <تا چنگ اندر من زدی در عشق گشتم ارغنون>
