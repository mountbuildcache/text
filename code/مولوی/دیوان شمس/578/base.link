
text <مرا عهدیست با شادی که شادی آن من باشد>
  block
    text <مرا عهدیست با شادی که شادی آن من باشد>
    text <مرا قولیست با جانان که جانان جان من باشد>
  block
    text <به خط خویشتن فرمان به دستم داد آن سلطان>
    text <که تا تختست و تا بختست او سلطان من باشد>
  block
    text <اگر هشیار اگر مستم نگیرد غیر او دستم>
    text <وگر من دست خود خستم همو درمان من باشد>
  block
    text <چه زهره دارد اندیشه که گرد شهر من گردد>
    text <کی قصد ملک من دارد چو او خاقان من باشد>
  block
    text <نبیند روی من زردی به اقبال لب لعلش>
    text <بمیرد پیش من رستم چو از دستان من باشد>
  block
    text <بدرم زهره زهره خراشم ماه را چهره>
    text <برم از آسمان مهره چو او کیوان من باشد>
  block
    text <بدرم جبه مه را بریزم ساغر شه را>
    text <وگر خواهند تاوانم همو تاوان من باشد>
  block
    text <چراغ چرخ گردونم چو اجری خوار خورشیدم>
    text <امیر گوی و چوگانم چو دل میدان من باشد>
  block
    text <منم مصر و شکرخانه چو یوسف در برم گیرم>
    text <چه جویم ملک کنعان را چو او کنعان من باشد>
  block
    text <زهی حاضر زهی ناظر زهی حافظ زهی ناصر>
    text <زهی الزام هر منکر چو او برهان من باشد>
  block
    text <یکی جانیست در عالم که ننگش آید از صورت>
    text <بپوشد صورت انسان ولی انسان من باشد>
  block
    text <سر ما هست و من مجنون مجنبانید زنجیرم>
    text <مرا هر دم سر مه شد چو مه بر خوان من باشد>
  block
    text <سخن بخش زبان من چو باشد شمس تبریزی>
    text <تو خامش تا زبان‌ها خود چو دل جنبان من باشد>
