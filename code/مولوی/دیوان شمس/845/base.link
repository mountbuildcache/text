
text <مرغی که ناگهانی در دام ما درآمد>
  block
    text <مرغی که ناگهانی در دام ما درآمد>
    text <بشکست دام‌ها را بر لامکان برآمد>
  block
    text <از باده گزافی شد صاف صاف صافی>
    text <وز درد هر دو عالم جوشید و بر سر آمد>
  block
    text <جان را چو شست از گل معراج برشد آن دل>
    text <آن جا چو کرد منزل آن جاش خوشتر آمد>
  block
    text <در عالم طراوت او یافت بس حلاوت>
    text <وز وصف لاله رویان رویش مزعفر آمد>
  block
    text <زان ماه هر که ماند وین نقش را نخواند>
    text <در نقش دین بماند والله که کافر آمد>
  block
    text <ز اوصاف خود گذشتم وز خود برهنه گشتم>
    text <زیرا برهنگان را خورشید زیور آمد>
  block
    text <الله اکبر تو خوش نیست با سر تو>
    text <این سر چو گشت قربان الله اکبر آمد>
  block
    text <هر جان باملالت دورست از این جلالت>
    text <چون عشق با ملولی کشتی و لنگر آمد>
  block
    text <ای شمس حق تبریز دل پیش آفتابت>
    text <در کم زنی مطلق از ذره کمتر آمد>
