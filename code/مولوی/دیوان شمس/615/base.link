
text <خواب از پی آن آید تا عقل تو بستاند>
  block
    text <خواب از پی آن آید تا عقل تو بستاند>
    text <دیوانه کجا خسبد دیوانه چه شب داند>
  block
    text <نی روز بود نی شب در مذهب دیوانه>
    text <آن چیز که او دارد او داند او داند>
  block
    text <از گردش گردون شد روز و شب این عالم>
    text <دیوانه آن جا را گردون بنگر داند>
  block
    text <گر چشم سرش خسپد بی‌سر همه چشمست او>
    text <کز دیده جان خود لوح ازلی خواند>
  block
    text <دیوانگی ار خواهی چون مرغ شو و ماهی>
    text <با خواب چو همراهی آن با تو کجا ماند>
  block
    text <شب رو شو و عیاری در عشق چنان یاری>
    text <تا باز شود کاری زان طره که بفشاند>
  block
    text <دیوانه دگر سانست او حامله جانست>
    text <چشمش چو به جانانست حملش نه بدو ماند>
  block
    text <زین شرح اگر خواهی از شمس حق و شاهی>
    text <تبریز همه عالم زو نور نو افشاند>
