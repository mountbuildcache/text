
text <حلقه دل زدم شبی در هوس سلام دل>
  block
    text <حلقه دل زدم شبی در هوس سلام دل>
    text <بانگ رسید کیست آن گفتم من غلام دل>
  block
    text <شعله نور آن قمر می‌زد از شکاف در>
    text <بر دل و چشم رهگذر از بر نیک نام دل>
  block
    text <موج ز نور روی دل پر شده بود کوی دل>
    text <کوزه آفتاب و مه گشته کمینه جام دل>
  block
    text <عقل کل ار سری کند با دل چاکری کند>
    text <گردن عقل و صد چو او بسته به بند دام دل>
  block
    text <رفته به چرخ ولوله کون گرفته مشغله>
    text <خلق گسسته سلسله از طرف پیام دل>
  block
    text <نور گرفته از برش کرسی و عرش اکبرش>
    text <روح نشسته بر درش می‌نگرد به بام دل>
  block
    text <نیست قلندر از بشر نک به تو گفت مختصر>
    text <جمله نظر بود نظر در خمشی کلام دل>
  block
    text <جمله کون مست دل گشته زبون به دست دل>
    text <مرحله‌های نه فلک هست یقین دو گام دل>
