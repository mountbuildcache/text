
text <من غلام قمرم غیر قمر هیچ مگو>
  block
    text <من غلام قمرم غیر قمر هیچ مگو>
    text <پیش من جز سخی شمع و شکر هیچ مگو>
  block
    text <سخن رنج مگو جز سخن گنج مگو>
    text <ور از این بی‌خبری رنج مبر هیچ مگو>
  block
    text <دوش دیوانه شدم عشق مرا دید و بگفت>
    text <آمدم نعره مزن جامه مدر هیچ مگو>
  block
    text <گفتم ای عشق من از چیز دگر می‌ترسم>
    text <گفت آن چیز دگر نیست دگر هیچ مگو>
  block
    text <من به گوش تو سخن‌های نهان خواهم گفت>
    text <سر بجنبان که بلی جز که به سر هیچ مگو>
  block
    text <قمری جان صفتی در ره دل پیدا شد>
    text <در ره دل چه لطیف است سفر هیچ مگو>
  block
    text <گفتم ای دل چه مه‌ست این دل اشارت می‌کرد>
    text <که نه اندازه توست این بگذر هیچ مگو>
  block
    text <گفتم این روی فرشته‌ست عجب یا بشر است>
    text <گفت این غیر فرشته‌ست و بشر هیچ مگو>
  block
    text <گفتم این چیست بگو زیر و زبر خواهم شد>
    text <گفت می‌باش چنین زیر و زبر هیچ مگو>
  block
    text <ای نشسته تو در این خانه پرنقش و خیال>
    text <خیز از این خانه برو رخت ببر هیچ مگو>
  block
    text <گفتم ای دل پدری کن نه که این وصف خداست>
    text <گفت این هست ولی جان پدر هیچ مگو>
