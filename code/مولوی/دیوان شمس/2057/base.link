
text <یار شو و یار بین دل شو و دلدار بین>
  block
    text <یار شو و یار بین دل شو و دلدار بین>
    text <در پی سرو روان چشمه و گلزار بین>
  block
    text <برجه و کاهل مباش در ره عیش و معاش>
    text <پیشکشی کن قماش رونق تجار بین>
  block
    text <جمله تجار ما اهل دل و انبیا>
    text <همره این کاروان خالق غفار بین>
  block
    text <آمد محمود باز بر در حجره ایاز>
    text <عشق گزین عشقباز دولت بسیار بین>
  block
    text <خاک ایازم که او هست چو من عشق خو>
    text <عشق شود عشق جو دلبر عیار بین>
  block
    text <سنت نیکو است این چارق با پوستین>
    text <قبله کنش بهر شکر باقی از ایثار بین>
  block
    text <ساعت رنج و بلا چارق بین می‌شوی>
    text <بی‌مرضی خویش را خسته و بیمار بین>
  block
    text <چارق ما نطفه دان خون رحم پوستین>
    text <گوهر عقل و بصر از شه بیدار بین>
  block
    text <گوهر پیشین بنه تا کندت میر ده>
    text <کهنه ده و نو ستان دانه ده انبار بین>
  block
    text <تا نگری در زمین هیچ نبینی فلک>
    text <یک دمه خود را مبین خلعت دیدار بین>
  block
    text <این سخن درنثار هم به سخن ده سپار>
    text <پس تو ز هر جزو خویش نکته و گفتار بین>
