
text <آه کان طوطی دل بی‌شکرستان چه کند>
  block
    text <آه کان طوطی دل بی‌شکرستان چه کند>
    text <آه کان بلبل جان بی‌گل و بستان چه کند>
  block
    text <آنک از نقد وصال تو به یک جو نرسید>
    text <چو گه عرض بود بر سر میزان چه کند>
  block
    text <آنک بحر تو چو خاشاک به یک سوش افکند>
    text <چو بجویند از او گوهر ایمان چه کند>
  block
    text <نقش گرمابه ز گرمابه چه لذت یابد>
    text <در تماشاگه جان صورت بی‌جان چه کند>
  block
    text <با بد و نیک بد و نیک مرا کاری نیست>
    text <دل تشنه لب من در شب هجران چه کند>
  block
    text <دست و پا و پر و بال دل من منتظرند>
    text <تا که عشقش چه کند عشق جز احسان چه کند>
  block
    text <آنک او دست ندارد چه برد روز نثار>
    text <و آنک او پای ندارد گه خیزان چه کند>
  block
    text <آنک بر پرده عشاق دلش زنگله نیست>
    text <پرده زیر و عراقی و سپاهان چه کند>
  block
    text <آنک از باده جان گوش و سرش گرم نشد>
    text <سرد و افسرده میان صف مستان چه کند>
  block
    text <آنک چون شیر نجست از صفت گرگی خویش>
    text <چشم آهوفکن یوسف کنعان چه کند>
  block
    text <گر چه فرعون به در ریش مرصع دارد>
    text <او حدیث چو در موسی عمران چه کند>
  block
    text <آنک او لقمه حرص است به طمع خامی>
    text <او دم عیسی و یا حکمت لقمان چه کند>
  block
    text <بس کن و جمع شو و بیش پراکنده مگو>
    text <بی دل جمع دو سه حرف پریشان چه کند>
  block
    text <شمس تبریز تویی صبح شکرریز تویی>
    text <عاشق روز به شب قبله پنهان چه کند>
