
text <راز تو فاش می کنم صبر نماند بیش از این>
  block
    text <راز تو فاش می کنم صبر نماند بیش از این>
    text <بیش فلک نمی‌کشد درد مرا و نی زمین>
  block
    text <این دل من چه پرغم است وان دل تو چه فارغ است>
    text <آن رخ تو چو خوب چین وین رخ من پر است چین>
  block
    text <تا که بسوزد این جهان چند بسوزد این دلم>
    text <چند بود بتا چنان چند گهی بود چنین>
  block
    text <سر هزارساله را مستم و فاش می کنم>
    text <خواه ببند دیده را خواه گشا و خوش ببین>
  block
    text <شور مرا چو دید مه آمد سوی من ز ره>
    text <گفت مده ز من نشان یار توایم و همنشین>
  block
    text <خیره بماند جان من در رخ او دمی و گفت>
    text <ای صنم خوش خوشین ای بت آب و آتشین>
  block
    text <ای رخ جان فزای او بهر خدا همان همان>
    text <مطرب دلربای من بهر خدا همین همین>
  block
    text <عشق تو را چو مفرشم آب بزن بر آتشم>
    text <ای مه غیب آن جهان در تبریز شمس دین>
