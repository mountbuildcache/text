
text <خوشدلم از یار همچنانک تو دیدی>
  block
    text <خوشدلم از یار همچنانک تو دیدی>
    text <جان پرانوار همچنانک تو دیدی>
  block
    text <از چمن یار صد روان مقدس>
    text <در گل و گلزار همچنانک تو دیدی>
  block
    text <هر کی دلی داشت زین هوس تو ببینش>
    text <بی دل و بی‌کار همچنانک تو دیدی>
  block
    text <هر نظری کو بدید روی تو را گشت>
    text <خواجه اسرار همچنانک تو دیدی>
  block
    text <صورت منصور دانک بود بهانه>
    text <برشده بر دار همچنانک تو دیدی>
  block
    text <هست بر اومید گلستان تو جان‌ها>
    text <ساخته با خار همچنانک تو دیدی>
  block
    text <عشق چو طاووس چون پرید شود دل>
    text <خانه پرمار همچنانک تو دیدی>
  block
    text <عشق گزین عشق بی‌حیات خوش عشق>
    text <عمر بود بار همچنانک تو دیدی>
  block
    text <در دل عشاق فخر و ملک دو عالم>
    text <ننگ بود عار همچنانک تو دیدی>
  block
    text <عشق خداوند شمس دین که به تبریز>
    text <جان کند ایثار همچنانک تو دیدی>
