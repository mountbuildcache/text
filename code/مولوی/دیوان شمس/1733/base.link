
text <به جان عشق که از بهر عشق دانه و دام>
  block
    text <به جان عشق که از بهر عشق دانه و دام>
    text <که عزم صد سفرستم ز روم تا سوی شام>
  block
    text <نمی‌خورم به حلال و حرام من سوگند>
    text <به جان عشق که بالاست از حلال و حرام>
  block
    text <به جان عشق که از جان جان لطیفتر است>
    text <که عاشقان را عشق است هم شراب و طعام>
  block
    text <فتاده ولوله در شهر از ضمیر حسود>
    text <که بازگشت فلان کس ز دوست دشمن کام>
  block
    text <نه عشق آتش و جان من است سامندر>
    text <نه عشق کوره و نقد من است زر تمام>
  block
    text <نه عشق ساقی و مخمور اوست جان شب و روز>
    text <نه آن شراب ازل را شده‌ست جسمم جام>
  block
    text <نهاده بر کف جامی بر من آمد عشق>
    text <که ای هزار چو من عشق را غلام غلام>
  block
    text <هزار رمز به هم گفته جان من با عشق>
    text <در آن رموز نگنجیده نظم حرف و کلام>
  block
    text <بیار باده خامی که خالی است وطن>
    text <که عاشق زر پخته ز عشق باشد خام>
  block
    text <ورای وهم حریفی کنیم خوش با عشق>
    text <نه عقل گنجد آن جا نه زحمت اجسام>
  block
    text <چو گم کنیم من و عشق خویشتن در می>
    text <بیاید آن شه تبریز شمس دین که سلام>
