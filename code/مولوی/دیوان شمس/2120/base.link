
text <دگرباره چو مه کردیم خرمن>
  block
    text <دگرباره چو مه کردیم خرمن>
    text <خرامیدیم بر کوری دشمن>
  block
    text <دگربار آفتاب اندر حمل شد>
    text <بخندانید عالم را چو گلشن>
  block
    text <ز طنازی شکوفه لب گشاده‌ست>
    text <به غمازی زبان گشته‌ست سوسن>
  block
    text <چه اطلس‌ها که پوشیدند در باغ>
    text <از آن خیاط بی‌مقراض و سوزن>
  block
    text <طبق بر سر نهاده هر درختی>
    text <پر از حلوای بی‌دوشاب و روغن>
  block
    text <دهل کردیم اشکم را دگربار>
    text <چو طبال ربیعی شد دهلزن>
  block
    text <ز ره گشته ز باد آن روی آبی>
    text <که بود اندر زمستان همچو آهن>
  block
    text <بهار نو مگر داوود وقت است>
    text <کز آن آهن ببافیده‌ست جوشن>
  block
    text <ندا زد در عدم حق کای ریاحین>
    text <برون رفتند آن سردان ز مسکن>
  block
    text <به سربالای هستی روی آرید>
    text <چو مرغان خلیلی از نشیمن>
  block
    text <رسید آن لک لک عارف ز غربت>
    text <مسبح گرد او مرغان الکن>
  block
    text <هزیمتیان که پنهان گشته بودند>
    text <برون کردند سر یک یک ز روزن>
  block
    text <برون کردند سرها سبزپوشان>
    text <پر از طوق و جواهر گوش و گردن>
  block
    text <سماع است و هزاران حور در باغ>
    text <همی‌کوبند پا بر گور بهمن>
  block
    text <هلا ای بید گوش و سر بجنبان>
    text <اگر داری چو نرگس چشم روشن>
  block
    text <همی‌گویم سخن را ترک من کن>
    text <ستیزه رو است می‌آید پی من>
  block
    text <نخواهم من برای روی سختش>
    text <حدیث عاشقان را فاش کردن>
  block
    text <ینادی الورد یا اصحاب مدین>
    text <الا فافرح بنا من کان یحزن>
  block
    text <فان الارض اخضرت بنور>
    text <و قال الله للعاری تزین>
  block
    text <و عاد الهاربون الی حیاه>
    text <و دیوان النشور غدا مدون>
  block
    text <بامر الله ماتوا ثم جاؤا>
    text <و ابلاهم زمانا ثم احسن>
  block
    text <و شمس الله طالعه به فضل>
    text <و برهان صنایعه مبرهن>
  block
    text <و صبغنا النبات بغیر صبغ>
    text <نقدر حجمها من غیر ملبن>
  block
    text <جنان فی جنان فی جنان>
    text <الا یا حایرا فیها توطن>
  block
    text <و هیجنا النفوس الی المعالی>
    text <فذا نال الوصال و ذا تفرعن>
  block
    text <الا فاسکت و کلمهم به صمت>
    text <فان الصمت للاسرار ابین>
