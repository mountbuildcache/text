
text <فارغم گر گشت دل آواره‌ای>
  block
    text <فارغم گر گشت دل آواره‌ای>
    text <از جهان تا کم بود غمخواره‌ای>
  block
    text <آفتاب عشق تو تابنده باد>
    text <تا بریزد هر کجا استاره‌ای>
  block
    text <آفتابی کو به کوه طور تافت>
    text <پاره گشت و لعل شد هر پاره‌ای>
  block
    text <تابشش بر چادر مریم رسید>
    text <طفل گویا گشت در گهواره‌ای>
  block
    text <هر کی او منکر شود خورشید را>
    text <کور اصلی را نباشد چاره‌ای>
  block
    text <چون عصای عشق او بر دل بزد>
    text <صد هزاران چشمه بین از خاره‌ای>
  block
    text <چشم بد گر چه که آن چشم من است>
    text <دور بادا از چنین رخساره‌ای>
  block
    text <صد دکان مکر در بازار عشق>
    text <این چنین در بست از مکاره‌ای>
  block
    text <شمس تبریزی به پیش چشم تو>
    text <حلقه حلقه هر کجا سحاره‌ای>
