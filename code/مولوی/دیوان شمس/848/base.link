
text <از چشم پرخمارت دل را قرار ماند>
  block
    text <از چشم پرخمارت دل را قرار ماند>
    text <وز روی همچو ماهت در مه شمار ماند>
  block
    text <چون مطرب هوایت چنگ طرب نوازد>
    text <مر زهره فلک را کی کسب و کار ماند>
  block
    text <یغمابک جمالت هر سو که لشکر آرد>
    text <آن سوی شهر ماند آن سو دیار ماند>
  block
    text <گلزار جان فزایت بر باغ جان بخندد>
    text <گل‌ها به عقل باشد یا خار خار ماند>
  block
    text <جاسوس شاه عشقت چون در دلی درآید>
    text <جز عشق هیچ کس را در سینه یار ماند>
  block
    text <ای شاد آن زمانی کز بخت ناگهانی>
    text <جانت کنار گیرد تن برکنار ماند>
  block
    text <چون زان چنان نگاری در سر فتد خماری>
    text <دل تخت و بخت جوید یا ننگ و عار ماند>
  block
    text <می‌خواهم از خدا من تا شمس حق تبریز>
    text <در غار دل بتابد با یار غار ماند>
