
text <آمد ز نای دولت بار دگر نوایی>
  block
    text <آمد ز نای دولت بار دگر نوایی>
    text <ای جان بزن تو دستی وی دل بکوب پایی>
  block
    text <تابان شده‌ست کانی خندان شده جهانی>
    text <آراسته‌ست خوانی در می‌رسد صلایی>
  block
    text <بر بوی نوبهاری بر روی سبزه زاری>
    text <در عشق خوش عذاری ما مست و های هایی>
  block
    text <او بحر و ما سحابی او گنج و ما خرابی>
    text <در نور آفتابی ما همچو ذره‌هایی>
  block
    text <شوریده‌ام معافم بگذار تا بلافم>
    text <مه را فروشکافم با نور مصطفایی>
