
text <بیا بیا که شدم در غم تو سودایی>
  block
    text <بیا بیا که شدم در غم تو سودایی>
    text <درآ درآ که به جان آمدم ز تنهایی>
  block
    text <عجب عجب که برون آمدی به پرسش من>
    text <ببین ببین که چه بی‌طاقتم ز شیدایی>
  block
    text <بده بده که چه آورده‌ای به تحفه مرا>
    text <بنه بنه بنشین تا دمی برآسایی>
  block
    text <مرو مرو چه سبب زود زود می‌بروی>
    text <بگو بگو که چرا دیر دیر می‌آیی>
  block
    text <نفس نفس زده‌ام ناله‌ها ز فرقت تو>
    text <زمان زمان شده‌ام بی‌رخ تو سودایی>
  block
    text <مجو مجو پس از این زینهار راه جفا>
    text <مکن مکن که کشد کار ما به رسوایی>
  block
    text <برو برو که چه کژ می‌روی به شیوه گری>
    text <بیا بیا که چه خوش می‌خمی به رعنایی>
