
text <صلا ای صوفیان کامروز باری>
  block
    text <صلا ای صوفیان کامروز باری>
    text <سماع است و وصال و عیش آری>
  block
    text <بکن ای موسی جان خلع نعلین>
    text <که اندر گلشن جان نیست خاری>
  block
    text <کبوترها سراسر باز گردند>
    text <که افتاد این شکاران را شکاری>
  block
    text <شود سرهای مستان فارغ از درد>
    text <چو سر درکرد خمر بی‌خماری>
  block
    text <بخور که ساعتی دیگر نبینی>
    text <ز مشرق تا به مغرب هوشیاری>
  block
    text <برآور بینی و بوی دگر جوی>
    text <که این بینی است آن بو را مهاری>
