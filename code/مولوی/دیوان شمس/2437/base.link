
text <ای یوسف خوش نام هی در ره میا بی‌همرهی>
  block
    text <ای یوسف خوش نام هی در ره میا بی‌همرهی>
    text <مسکل ز یعقوب خرد تا درنیفتی در چهی>
  block
    text <آن سگ بود کو بیهده خسپد به پیش هر دری>
    text <و آن خر بود کز ماندگی آید سوی هر خرگهی>
  block
    text <در سینه این عشق و حسد بین کز چه جانب می‌رسد>
    text <دل را کی آگاهی دهد جز دلنوازی آگهی>
  block
    text <مانند مرغی باش هان بر بیضه همچو پاسبان>
    text <کز بیضه دل زایدت مستی و وصل و قهقهی>
  block
    text <دامن ندارد غیر او جمله گدااند ای عمو>
    text <درزن دو دست خویش را در دامن شاهنشهی>
  block
    text <مانند خورشید از غمش می‌رو در آتش تا به شب>
    text <چون شب شود می‌گرد خوش بر بام او همچون مهی>
  block
    text <بر بام او این اختران تا صبحدم چوبک زنان>
    text <والله مبارک حضرتی والله همایون درگهی>
  block
    text <آن انبیا کاندر جهان کردند رو در آسمان>
    text <رستند از دام زمین وز شرکت هر ابلهی>
  block
    text <بربوده گشتند آن طرف چون آهن از آهن ربا>
    text <زان سان که سوی کهربا بی‌پر و پا پرد کهی>
  block
    text <می‌دانک بی‌انزال او نزلی نروید در زمین>
    text <بی‌صحبت تصویر او یک مایه را نبود زهی>
  block
    text <ارواح همچون اشتران ز آواز سیروا مستیان>
    text <همچون عرابی می‌کند آن اشتران را نهنهی>
  block
    text <بر لوح دل رمال جان رمل حقایق می‌زند>
    text <تا از رقومش رمل شد زر لطیف ده دهی>
  block
    text <خوشتر روید ای همرهان کآمد طبیبی در جهان>
    text <زنده کن هر مرده‌ای بیناکن هر اکمهی>
  block
    text <این‌ها همه باشد ولی چون پرده بردارد رخش>
    text <نی زهره ماند نی نوا نی نوحه گر را وه وهی>
  block
    text <خاموش کن گر بلبلی رو سوی گلشن بازپر>
    text <بلبل به خارستان رود اما به نادر گه گهی>
