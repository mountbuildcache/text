
text <عشق شمس الدین است یا نور کف موسی است آن>
  block
    text <عشق شمس الدین است یا نور کف موسی است آن>
    text <این خیال شمس دین یا خود دو صد عیسی است آن>
  block
    text <گر همه معنی است پس این چهره چون ماه چیست>
    text <صورتش چون گویم آخر چون همه معنی است آن>
  block
    text <خواه این و خواه آن باری از آن فتنه لبش>
    text <جان ما رقصان و خوش سرمست و سودایی است آن>
  block
    text <نیک بنگر در رخ من در فراق جان جان>
    text <بی دل و جان می نویسد گر چه در انشی است آن>
  block
    text <من چه گویم خود عطارد با همه جان‌های پاک>
    text <از برای پاکی او عاشق املی است آن>
  block
    text <جان من همچون عصا چون دستبوس او بیافت>
    text <پس چو موسی درفکندش جان کنون افعی است آن>
  block
    text <دیده من در فراق دولت احیای او>
    text <در میان خندان شده در قدرت مولی است آن>
  block
    text <هرک او اندر رکاب شاه شمس الدین دوید>
    text <فارغ از دنیا و عقبی آخر و اولی است آن>
  block
    text <و آنک او بوسید دستش خود چه گویم بهر او>
    text <عاقلان دانند کان خود در شرف اولی است آن>
  block
    text <جسم او چون دید جانم زود ایمان تازه کرد>
    text <گفتمش چه گفت بنگر معجزه کبری است آن>
  block
    text <فر تبریز است از فر و جمال آن رخی>
    text <کان غبین و حسرت صد آزر و مانی است آن>
