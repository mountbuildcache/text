
text <هله بحری شو و در رو مکن از دور نظاره>
  block
    text <هله بحری شو و در رو مکن از دور نظاره>
    text <که بود در تک دریا کف دریا به کناره>
  block
    text <چو رخ شاه بدیدی برو از خانه چو بیذق>
    text <رخ خورشید چو دیدی هله گم شو چو ستاره>
  block
    text <چو بدان بنده نوازی شده‌ای پاک و نمازی>
    text <همگان را تو صلا گو چو مؤذن ز مناره>
  block
    text <تو در این ماه نظر کن که دلت روشن از او شد>
    text <تو در این شاه نگه کن که رسیده‌ست سواره>
  block
    text <نه بترسم نه بلرزم چو کشد خنجر عزت>
    text <به خدا خنجر او را بدهم رشوت و پاره>
  block
    text <کی بود آب که دارد به لطافت صفت او>
    text <که دو صد چشمه برآرد ز دل مرمر و خاره>
  block
    text <تو همه روز برقصی پی تتماج و حریره>
    text <تو چه دانی هوس دل پی این بیت و حراره>
  block
    text <چو بدیدم بر سیمش ز زر و سیم نفورم>
    text <که نفور است نسیمش ز کف سیم شماره>
  block
    text <تو از آن بار نداری که سبکسار چو بیدی>
    text <تو از آن کار نداری که شدستی همه کاره>
  block
    text <همه حجاج برفته حرم و کعبه بدیده>
    text <تو شتر هم نخریده که شکسته‌ست مهاره>
  block
    text <بنگر سوی حریفان که همه مست و خرابند>
    text <تو خمش باش و چنان شو هله ای عربده باره>
