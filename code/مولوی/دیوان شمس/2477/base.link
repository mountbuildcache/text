
text <سرکه هفت ساله را از لب او حلاوتی>
  block
    text <سرکه هفت ساله را از لب او حلاوتی>
    text <خاربنان خشک را از گل او طراوتی>
  block
    text <جان و دل فسرده را از نظرش گشایشی>
    text <سنگ سیاه مرده را از گذرش سعادتی>
  block
    text <از گذری که او کند گردد سرد دوزخی>
    text <وز نظری که افکند زنده شود ولایتی>
  block
    text <مرده ز گور برجهد آید و مستمع شود>
    text <گر بت من ز مرده‌ای یاد کند حکایتی>
  block
    text <آنک ز چشم شوخ او هر نفسی است فتنه‌ای>
    text <آنک ز لطف قامتش هر طرفی قیامتی>
  block
    text <آه که در فراق او هر قدمی است آتشی>
    text <آه که از هوای او می‌رسدم ملامتی>
