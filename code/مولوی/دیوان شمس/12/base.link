
text <ای نوبهار عاشقان داری خبر از یار ما>
  block
    text <ای نوبهار عاشقان داری خبر از یار ما>
    text <ای از تو آبستن چمن و ای از تو خندان باغ‌ها>
  block
    text <ای بادهای خوش نفس عشاق را فریادرس>
    text <ای پاکتر از جان و جا آخر کجا بودی کجا>
  block
    text <ای فتنه روم و حبش حیران شدم کاین بوی خوش>
    text <پیراهن یوسف بود یا خود روان مصطفی>
  block
    text <ای جویبار راستی از جوی یار ماستی>
    text <بر سینه‌ها سیناستی بر جان‌هایی جان فزا>
  block
    text <ای قیل و ای قال تو خوش و ای جمله اشکال تو خوش>
    text <ماه تو خوش سال تو خوش ای سال و مه چاکر تو را>
