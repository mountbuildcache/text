
text <سراندازان همی‌آیی ز راه سینه در دیده>
  block
    text <سراندازان همی‌آیی ز راه سینه در دیده>
    text <فسونگرم می‌خوانی حکایت‌های شوریده>
  block
    text <به دم در چرخ می‌آری فلک‌ها را و گردون را>
    text <چه باشد پیش افسونت یکی ادراک پوسیده>
  block
    text <گناه هر دو عالم را به یک توبه فروشویی>
    text <چرایی زلت ما را تو در انگشت پیچیده>
  block
    text <تو را هر گوشه ایوبی به هر اطراف یعقوبی>
    text <شکسته عشق درهاشان قماش از خانه دزدیده>
  block
    text <خرامان شو به گورستان ندایی کن بدان بستان>
    text <که خیز ای مرده کهنه برقص ای جسم ریزیده>
  block
    text <همان دم جمله گورستان شود چون شهر آبادان>
    text <همه رقصان همه شادان قضا از جمله گردیده>
  block
    text <گزافه این نمی‌لافم خیالی بر نمی‌بافم>
    text <که صد ره دیده‌ام این را نمی‌گویم ز نادیده>
  block
    text <کسی کز خلق می‌گوید که من بگریختم رفتم>
    text <صدق گو گر گریبانش پس پشت است بدریده>
  block
    text <خمش کن بشنو ای ناطق غم معشوق با عاشق>
    text <که تا طالب بود جویان بود مطلب ستیزیده>
