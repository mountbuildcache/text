
text <به حق آنک بخواندی مرا ز گوشه بام>
  block
    text <به حق آنک بخواندی مرا ز گوشه بام>
    text <اشارتی که بکردی به سر به جای سلام>
  block
    text <به حق آنک گشادی کمر که می نروم>
    text <که شد قمر کمرت را چو من کمینه غلام>
  block
    text <به حق آنک نداند دل خیال اندیش>
    text <مثال‌های خیال مرا به وقت پیام>
  block
    text <به حق آنک به فراش گفته‌ای که بروب>
    text <ز چند گنده بغل خانه را برای کرام>
  block
    text <به حق آنک گزیدی دو لب که جام بگیر>
    text <بنوش جام رها کن حدیث پخته و خام>
  block
    text <به حق آنک تو را دیدم و قلم افتاد>
    text <ز دست عشق نویسم به پیش تو ناکام>
  block
    text <به حق آنک گمان‌های بد فرستی تو>
    text <به هدهدی که بخواهی که جان ببر زین دام>
  block
    text <به حق حلقه رندان که باده می نوشند>
    text <به پیش خلق هویدا میان روز صیام>
  block
    text <هزار شیشه شکستند و روزه شان نشکست>
    text <از آنک شیشه گر عشق ساخته‌ست آن جام>
  block
    text <به ماه روزه جهودانه می مخور تو به شب>
    text <بیا به بزم محمد مدام نوش مدام>
  block
    text <میان گفت بدم من که سست خندیدی>
    text <که ای سلیم دل آخر کشیده دار لگام>
  block
    text <بگفتمش چو دهان مرا نمی‌دوزی>
    text <بدوز گوش کسی را که نیست یار تمام>
  block
    text <به حق آنک حلال است خون من بر تو>
    text <که بر عدو سخنم را حرام دار حرام>
  block
    text <خیال من ز ملاقات شمس تبریزی>
    text <هزار صورت بیند عجب پی اعلام>
