
text <درخت و برگ برآید ز خاک این گوید>
  block
    text <درخت و برگ برآید ز خاک این گوید>
    text <که خواجه هر چه بکاری تو را همان روید>
  block
    text <تو را اگر نفسی ماند جز که عشق مکار>
    text <که چیست قیمت مردم هر آنچ می‌جوید>
  block
    text <بشو دو دست ز خویش و بیا بخوان بنشین>
    text <که آب بهر وی آمد که دست و رو شوید>
  block
    text <زهی سلیم که معشوق او به خانه اوست>
    text <به سوی خانه نیاید گزاف می‌پوید>
  block
    text <به سوی مریم آید دوانه گر عیسیست>
    text <وگر خر است بهل تا کمیز خر بوید>
  block
    text <کسی که همره ساقیست چون بود هشیار>
    text <چرا نباشد لمتر چرا نیفزوید>
  block
    text <کسی که کان عسل شد ترش چرا باشد>
    text <کسی که مرده ندارد بگو چرا موید>
  block
    text <تو را بگویم پنهان که گل چرا خندد>
    text <که گلرخیش به کف گیرد و بینبوید>
  block
    text <بگو غزل که به صد قرن خلق این خوانند>
    text <نسیج را که خدا بافت آن نفرسوید>
