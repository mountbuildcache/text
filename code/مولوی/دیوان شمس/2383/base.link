
text <عشق تو از بس کشش جان آمده>
  block
    text <عشق تو از بس کشش جان آمده>
    text <کشتگانت شاد و خندان آمده>
  block
    text <جان شکرخای است لیکن از توش>
    text <شکری دیگر به دندان آمده>
  block
    text <دوش دیدم صورت دل را چنانک>
    text <باز خوش بر دست سلطان آمده>
  block
    text <صید کرده جان هر مشتاق را>
    text <پر پرخون سوی جانان آمده>
  block
    text <جمله جان‌ها سوی تو آید بود>
    text <یک جوی زر جانب کان آمده>
  block
    text <گفتمش از عاشقان این خون ز چیست>
    text <ای تو از عشاق و رندان آمده>
  block
    text <گفت خون باشد زبان عاشقی>
    text <عشق را خون است برهان آمده>
  block
    text <بوی مشک و بوی ریحان لطف ماست>
    text <راست گویم نور یزدان آمده>
  block
    text <درد درد شمس تبریزی مرا>
    text <لحظه لحظه گنج درمان آمده>
