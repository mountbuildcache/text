
text <بهار آمد بهار آمد سلام آورد مستان را>
  block
    text <بهار آمد بهار آمد سلام آورد مستان را>
    text <از آن پیغامبر خوبان پیام آورد مستان را>
  block
    text <زبان سوسن از ساقی کرامت‌های مستان گفت>
    text <شنید آن سرو از سوسن قیام آورد مستان را>
  block
    text <ز اول باغ در مجلس نثار آورد آنگه نقل>
    text <چو دید از لاله کوهی که جام آورد مستان را>
  block
    text <ز گریه ابر نیسانی دم سرد زمستانی>
    text <چه حیلت کرد کز پرده به دام آورد مستان را>
  block
    text <سقاهم ربهم خوردند و نام و ننگ گم کردند>
    text <چو آمد نامه ساقی چه نام آورد مستان را>
  block
    text <درون مجمر دل‌ها سپند و عود می‌سوزد>
    text <که سرمای فراق او زکام آورد مستان را>
  block
    text <درآ در گلشن باقی برآ بر بام کان ساقی>
    text <ز پنهان خانه غیبی پیام آورد مستان را>
  block
    text <چو خوبان حله پوشیدند درآ در باغ و پس بنگر>
    text <که ساقی هر چه درباید تمام آورد مستان را>
  block
    text <که جان‌ها را بهار آورد و ما را روی یار آورد>
    text <ببین کز جمله دولت‌ها کدام آورد مستان را>
  block
    text <ز شمس الدین تبریزی به ناگه ساقی دولت>
    text <به جام خاص سلطانی مدام آورد مستان را>
