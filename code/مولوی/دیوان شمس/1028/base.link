
text <ذاتت عسلست ای جان گفتت عسلی دیگر>
  block
    text <ذاتت عسلست ای جان گفتت عسلی دیگر>
    text <ای عشق تو را در جان هر دم عملی دیگر>
  block
    text <از روی تو در هر جان باغ و چمنی خندان>
    text <وز جعد تو در هر دل از مشک تلی دیگر>
  block
    text <مه را ز غمت باشد گه دق و گه استسقا>
    text <مه زین خللی رسته از صد خللی دیگر>
  block
    text <با لطف بهارت دل چون برگ چرا لرزد>
    text <ترسد که خزان آید آرد دغلی دیگر>
  block
    text <هر سرمه و هر دارو کز خاک درت نبود>
    text <در دیده دل آرد درد و سبلی دیگر>
  block
    text <ابلیس ز لطف تو اومید نمی‌برد>
    text <هر دم ز تو می‌تابد در وی املی دیگر>
  block
    text <فرعون ز فرعونی آمنت به جان گفته>
    text <بر خرقه جان دیده ز ایمان تکلی دیگر>
  block
    text <خورشید وصال تو روزی به جمل آید>
    text <در چرخ دلم یابد برج حملی دیگر>
  block
    text <اجزای زمین را بین بر روی زمین رقصان>
    text <این جوق چو بنشیند آید بدلی دیگر>
  block
    text <بر روی زمین جان را چون رو شرف و نوری>
    text <در زیر زمین تن را چون تخم اجلی دیگر>
  block
    text <تا چند غزل‌ها را در صورت و حرف آری>
    text <بی‌صورت و حرف از جان بشنو غزلی دیگر>
