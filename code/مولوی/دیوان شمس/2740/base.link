
text <بازم صنما چه می‌فریبی>
  block
    text <بازم صنما چه می‌فریبی>
    text <بازم به دغا چه می‌فریبی>
  block
    text <هر لحظه بخوانیم که ای دوست>
    text <ای دوست مرا چه می‌فریبی>
  block
    text <عمری تو و عمر را وفا نیست>
    text <بازم به وفا چه می‌فریبی>
  block
    text <دل سیر نمی‌شود به جیحون>
    text <او را به سقا چه می‌فریبی>
  block
    text <تاریک شده‌ست چشم بی‌تو>
    text <ما را به عصا چه می‌فریبی>
  block
    text <ای دوست دعا وظیفه ماست>
    text <ما را به دعا چه می‌فریبی>
  block
    text <آن را که مثال امن دادی>
    text <با خوف و رجا چه می‌فریبی>
  block
    text <گفتی به قضای حق رضا ده>
    text <ما را به قضا چه می‌فریبی>
  block
    text <چون نیست دواپذیر این درد>
    text <ما را به دوا چه می‌فریبی>
  block
    text <تنها خوردن چو پیشه کردی>
    text <ما را به صلا چه می‌فریبی>
  block
    text <چون چنگ نشاط ما شکستی>
    text <ما را به سه تا چه می‌فریبی>
  block
    text <ما را بی‌ما چو می‌نوازی>
    text <ما را با ما چه می‌فریبی>
  block
    text <ای بسته کمر به پیش تو جان>
    text <ما را به قبا چه می‌فریبی>
  block
    text <خاموش که غیر تو نخواهیم>
    text <ما را به عطا چه می‌فریبی>
