
text <هر کجا که پا نهی ای جان من>
  block
    text <هر کجا که پا نهی ای جان من>
    text <بردمد لاله و بنفشه و یاسمن>
  block
    text <پاره گل برکنی بر وی دمی>
    text <بازگردد یا کبوتر یا زغن>
  block
    text <در تغاری دست شویی آن تغار>
    text <ز آب دست تو شود زرین لگن>
  block
    text <بر سر گوری بخوانی فاتحه>
    text <بوالفتوحی سر برآرد از کفن>
  block
    text <دامنت بر چنگل خاری زند>
    text <چنگلش چنگی شود با تن تنن>
  block
    text <هر بتی را که شکستی ای خلیل>
    text <جان پذیرد عقل یابد زان شکن>
  block
    text <تا مه تو تافت بر بداختری>
    text <سعد اکبر گشت و وارست از محن>
  block
    text <هر دمی از صحن سینه برجهد>
    text <همچو آدم زاده‌ای بی‌مرد و زن>
  block
    text <وآنگه از پهلوی او وز پشت او>
    text <پر شوند آدمچگان اندر زمن>
  block
    text <خواستم گفتن بر این پنجاه بیت>
    text <لب ببستم تا گشایی تو دهن>
