
text <ایا سر کرده از جانم تو را خانه کجا باشد>
  block
    text <ایا سر کرده از جانم تو را خانه کجا باشد>
    text <الا ای ماه تابانم تو را خانه کجا باشد>
  block
    text <الا ای قادر قاهر ز تن پنهان به دل ظاهر>
    text <زهی پیدای پنهانم تو را خانه کجا باشد>
  block
    text <تو گویی خانه خاقان بود دل‌های مشتاقان>
    text <مرا دل نیست ای جانم تو را خانه کجا باشد>
  block
    text <بود مه سایه را دایه به مه چون می‌رسد سایه>
    text <بگو ای مه نمی‌دانم تو را خانه کجا باشد>
  block
    text <نشان ماه می‌دیدم به صد خانه بگردیدم>
    text <از این تفتیش برهانم تو را خانه کجا باشد>
