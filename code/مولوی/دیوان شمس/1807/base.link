
text <ای بس که از آواز دش وامانده‌ام زین راه من>
  block
    text <ای بس که از آواز دش وامانده‌ام زین راه من>
    text <وی بس که از آواز قش گم کرده‌ام خرگاه من>
  block
    text <کی وارهانی زین قشم کی وارهانی زین دشم>
    text <تا دررسم در دولتت در ماه و خرمنگاه من>
  block
    text <هر چند شادم در سفر در دشت و در کوه و کمر>
    text <در عشقت ای خورشیدفر در گاه و در بی‌گاه من>
  block
    text <لیکن گشاد راه کو دیدار و داد شاه کو>
    text <خاصه مرا که سوختم در آرزوی شاه من>
  block
    text <تا کی خبرهای شما واجویم از باد صبا>
    text <تا کی خیال ماهتان جویم در آب چاه من>
  block
    text <چون باغ صد ره سوختم باز از بهار آموختم>
    text <در هر دو حالت والهم در صنعت الله من>
