
text <ز صبحگاه فتادم به دست سرمستی>
  block
    text <ز صبحگاه فتادم به دست سرمستی>
    text <نهاده جام چو خورشید بر کف دستی>
  block
    text <ز نوبهار رخش این جهان گلستانی>
    text <به پیش قامت زیباش آسمان پستی>
  block
    text <فروگرفت مرا مست وار و می‌گفتم>
    text <بجستمی من از او گر بهانه‌ای هستی>
  block
    text <بگفت حیله مکن هین گمان مبر که اگر>
    text <تن تو حیله شدی سر به سر ز ما رستی>
  block
    text <بریخت بر من از آن می که چرخ پست شدی>
    text <اگر ز جرعه آن می دمی بخوردستی>
  block
    text <بتاب مفخر ایام شمس تبریزی>
    text <ایا فکنده در این بحر نور شستستی>
