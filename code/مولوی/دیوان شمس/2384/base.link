
text <جسته‌اند دیوانگان از سلسله>
  block
    text <جسته‌اند دیوانگان از سلسله>
    text <ز آنک برزد بوی جان از سلسله>
  block
    text <نعره‌ها از عاشقان برخاسته>
    text <الامان و الامان از سلسله>
  block
    text <جان مشتاقان نمی‌گنجد همی>
    text <در زمین و آسمان از سلسله>
  block
    text <پیش لیلی می‌برم من هر دمی>
    text <جان مجنون ارمغان از سلسله>
  block
    text <حلقه‌های عشق تو در گوش ماست>
    text <هوش ما را تو مران از سلسله>
  block
    text <فتنه بین کز سلسله انگیختی>
    text <فتنه را هم می‌نشان از سلسله>
  block
    text <صد نشان بر پای جان از بند توست>
    text <گر چه جان شد بی‌نشان از سلسله>
  block
    text <شمس تبریزی مرادم زلف توست>
    text <گر چه کردم من بیان از سلسله>
