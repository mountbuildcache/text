
text <حکم نو کن که شاه دورانی>
  block
    text <حکم نو کن که شاه دورانی>
    text <سکه تازه زن که سلطانی>
  block
    text <حکم مطلق تو راست در عالم>
    text <حاکمان قالب‌اند و تو جانی>
  block
    text <آن چه شاهان به خواب می‌جستند>
    text <چون مسلم شدت به آسانی>
  block
    text <همه مرغان چو دانه چین تواند>
    text <تو همایی میان مرغانی>
  block
    text <بر سر آمد رواق دولت تو>
    text <ز آن که تو صاف صاف انسانی>
  block
    text <برتر آید ز جان ملک و ملک>
    text <گر دهی دل به روح حیوانی>
  block
    text <شرط‌ها را ز عاشقان برگیر>
    text <که تو احوال شان همی‌دانی>
  block
    text <دام‌ها را ز راه شان بردار>
    text <خواه تقدیر و خواه شیطانی>
  block
    text <تا شوم سرخ رو در این دعوی>
    text <که تو چون حق لطیف فرمانی>
  block
    text <شمس تبریز رحمت صرفی>
    text <ز آن که سر صفات رحمانی>
