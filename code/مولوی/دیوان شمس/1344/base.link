
text <شتران مست شدستند ببین رقص جمل>
  block
    text <شتران مست شدستند ببین رقص جمل>
    text <ز اشتر مست که جوید ادب و علم و عمل>
  block
    text <علم ما داده او و ره ما جاده او>
    text <گرمی ما دم گرمش نه ز خورشید حمل>
  block
    text <دم او جان دهدت روز نفخت بپذیر>
    text <کار او کن فیکون‌ست نه موقوف علل>
  block
    text <ما در این ره همه نسرین و قرنفل کوبیم>
    text <ما نه زان اشتر عامیم که کوبیم وحل>
  block
    text <شتران وحلی بسته این آب و گلند>
    text <پیش جان و دل ما آب و گلی را چه محل>
  block
    text <ناقه الله بزاده به دعای صالح>
    text <جهت معجزه دین ز کمرگاه جبل>
  block
    text <هان و هان ناقه حقیم تعرض مکنید>
    text <تا نبرد سرتان را سر شمشیر اجل>
  block
    text <سوی مشرق نرویم و سوی مغرب نرویم>
    text <تا ابد گام زنان جانب خورشید ازل>
  block
    text <هله بنشین تو بجنبان سر و می‌گوی بلی>
    text <شمس تبریز نماید به تو اسرار غزل>
