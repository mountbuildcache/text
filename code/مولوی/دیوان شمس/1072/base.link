
text <گر خورد آن شیر عشقت خون ما را خورده گیر>
  block
    text <گر خورد آن شیر عشقت خون ما را خورده گیر>
    text <ور سپارم هر دمی جان دگر بسپرده گیر>
  block
    text <سردهم این دم توی می بی‌محابا می‌خورم>
    text <گر کسی آید برد دستار و کفشم برده گیر>
  block
    text <گر بگوید هوشیاری زرق را پرورده‌ای>
    text <با چنین برقی پیاپی زرق را پرورده گیر>
  block
    text <جان من طغرای باقی دارد اندر دست خویش>
    text <صورتم امروز و فرداییست او را مرده گیر>
  block
    text <از خدا دریا همی‌خواهی و مار خشکیی>
    text <چون تو ماهی نیستی دریا به دست آورده گیر>
  block
    text <غوره افشاری و گویی من ریاضت می‌کنم>
    text <چونک میخواره نه‌ای رو شیره افشرده گیر>
  block
    text <صوفیان صاف را گویی که دردی خورده‌اند>
    text <صوفیان را صاف می‌دارد تو بستان درده گیر>
  block
    text <هر شکوفه کز می ما نیست خندان بر درخت>
    text <گر چه او تازه‌ست و خندان هم کنون پژمرده گیر>
  block
    text <شمس تبریزی تو خورشیدی و از تو چاره نیست>
    text <چونک بی‌تو شب بود استاره‌ها بشمرده گیر>
