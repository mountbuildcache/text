
text <بیا تا عاشقی از سر بگیریم>
  block
    text <بیا تا عاشقی از سر بگیریم>
    text <جهان خاک را در زر بگیریم>
  block
    text <بیا تا نوبهار عشق باشیم>
    text <نسیم از مشک و از عنبر بگیریم>
  block
    text <زمین و کوه و دشت و باغ و جان را>
    text <همه در حله اخضر بگیریم>
  block
    text <دکان نعمت از باطن گشاییم>
    text <چنین خو از درخت تر بگیریم>
  block
    text <ز سر خوردن درخت این برگ و بر یافت>
    text <ز سر خویش برگ و بر بگیریم>
  block
    text <در دل ره برده‌اند ایشان به دلبر>
    text <ز دل ما هم ره دلبر بگیریم>
  block
    text <مسلمانی بیاموزیم از وی>
    text <اگر آن طره کافر بگیریم>
  block
    text <دلی دارد غمش چون سنگ مرمر>
    text <از آن مرمر دو صد گوهر بگیریم>
  block
    text <چو جوشد سنگ او هفتاد چشمه>
    text <سبو و کوزه و ساغر بگیریم>
  block
    text <کمینه چشمه‌اش چشمی است روشن>
    text <که ما از نور او صد فر بگیریم>
