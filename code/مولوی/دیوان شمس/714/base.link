
text <اول نظر ار چه سرسری بود>
  block
    text <اول نظر ار چه سرسری بود>
    text <سرمایه و اصل دلبری بود>
  block
    text <گر عشق وبال و کافری بود>
    text <آخر نه به روی آن پری بود>
  block
    text <آن جام شراب ارغوانی>
    text <وان آب حیات زندگانی>
  block
    text <وان دیده بخت جاودانی>
    text <آخر نه به روی آن پری بود>
  block
    text <جمعیت جان‌های خرم>
    text <در سایه آن دو زلف درهم>
  block
    text <در مجلس و بزم شاه اعظم>
    text <آخر نه به روی آن پری بود>
  block
    text <از رنگ تو گشته‌ایم بی‌رنگ>
    text <زان سوی جهان هزار فرسنگ>
  block
    text <آن دم که بماند جان ما دنگ>
    text <آخر نه به روی آن پری بود>
  block
    text <در عشق پدید شد سپاهی>
    text <در سایه چتر پادشاهی>
  block
    text <افتاده دلم میان راهی>
    text <آخر نه به روی آن پری بود>
  block
    text <همچون مه نو ز غم خمیدن>
    text <چون سایه به رو و سر دویدن>
  block
    text <از عالم دل ندا شنیدن>
    text <آخر نه به روی آن پری بود>
  block
    text <آن مه که بسوخت مشتری را>
    text <بشکست بتان آزری را>
  block
    text <گر دل بگزید کافری را>
    text <آخر نه به روی آن پری بود>
  block
    text <گر هجده هزار عالم ای جان>
    text <پر گشت ز قال و قال ای جان>
  block
    text <وان شعله نور حالم ای جان>
    text <آخر نه به روی آن پری بود>
  block
    text <گر داد طریق عشق دادیم>
    text <ور زان مه و آفتاب شادیم>
  block
    text <ور دیده نو در او گشادیم>
    text <آخر نه به روی آن پری بود>
  block
    text <آن دم که ز ننگ خویش رستیم>
    text <وان می که ز بوش بود مستیم>
  block
    text <وان ساغرها که درشکستیم>
    text <آخر نه به روی آن پری بود>
  block
    text <باغی که حیات گشت وصلش>
    text <خوشتر ز بهار و چار فصلش>
  block
    text <شمس تبریز اصل اصلش>
    text <آخر نه به روی آن پری بود>
