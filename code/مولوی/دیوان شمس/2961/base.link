
text <در رنگ یار بنگر تا رنگ زندگانی>
  block
    text <در رنگ یار بنگر تا رنگ زندگانی>
    text <بر روی تو نشیند ای ننگ زندگانی>
  block
    text <هر ذره‌ای دوان است تا زندگی بیابد>
    text <تو ذره‌ای نداری آهنگ زندگانی>
  block
    text <گر ز آنک زندگانی بودی مثال سنگی>
    text <خوش چشمه‌ها دویدی از سنگ زندگانی>
  block
    text <در آینه بدیدم نقش خیال فانی>
    text <گفتم چیی تو گفتا من زنگ زندگانی>
  block
    text <اندر حیات باقی یابی تو زندگان را>
    text <وین باقیان کیانند دلتنگ زندگانی>
  block
    text <آن‌ها که اهل صلحند بردند زندگی را>
    text <وین ناکسان بمانند در جنگ زندگانی>
