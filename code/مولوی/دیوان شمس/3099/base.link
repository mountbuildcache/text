
text <بداد پندم استاد عشق از استادی>
  block
    text <بداد پندم استاد عشق از استادی>
    text <که هین بترس ز هر کس که دل بدو دادی>
  block
    text <هر آن کسی که تو از نوش او بنوشیدی>
    text <ز بعد نوش کند نیش اوت فصادی>
  block
    text <چو چشم مست کسی کرد حلقه در گوشت>
    text <ز گوش پنبه برون کن مجوی آزادی>
  block
    text <بر این بنه دل خود را چو دخل خنده رسید>
    text <که غم نجوید عشرت ز خرمن شادی>
  block
    text <مگر زمین مسلم دهد تو را سلطان>
    text <چنانک داد به بشر و جنید بغدادی>
  block
    text <چو طوق موهبت آمد شکست گردن غم>
    text <رسید داد خدا و بمرد بیدادی>
  block
    text <به هر کجا که روی ماه بر تو می‌تابد>
    text <مهست نورفشان بر خراب و آبادی>
  block
    text <غلام ماه شدی شب تو را به از روزست>
    text <که پشتدار تو باشد میان هر وادی>
  block
    text <خنک تو را و خنک جمله همرهان تو را>
    text <که سعد اکبری و نیکبخت افتادی>
  block
    text <به وعده‌های خوشش اعتماد کن ای جان>
    text <که شاه مثل ندارد به راست میعادی>
  block
    text <به گوش تو همه تفسیر این بگوید شاه>
    text <چنانک اشتر خود را نوا زند حادی>
