
text <گر مرا خار زند آن گل خندان بکشم>
  block
    text <گر مرا خار زند آن گل خندان بکشم>
    text <ور لبش جور کند از بن دندان بکشم>
  block
    text <ور بسوزد دل مسکین مرا همچو سپند>
    text <پای کوبان شوم و سوز سپندان بکشم>
  block
    text <گر سر زلف چو چوگانش مرا دور کند>
    text <همچنین سجده کنان تا بن میدان بکشم>
  block
    text <لعل در کوه بود گوهر در قلزم تلخ>
    text <از پی لعل و گهر این بخورم آن بکشم>
  block
    text <این نبوده‌ست و نباشد که من از طنز و گزاف>
    text <گهر از ره ببرم لعل بدخشان بکشم>
  block
    text <رخم از خون جگر صدره اطلس پوشید>
    text <چه شود گر ز خطا خلعت سلطان بکشم>
  block
    text <من چو در سایه آن زلف پریشان جمعم>
    text <لازمم نیست که من راه پریشان بکشم>
  block
    text <همرهانم همه رفتند سوی رهزن دل>
    text <بگشایید رهم تا سوی ایشان بکشم>
  block
    text <گر کسی قصه کند بارکشی مجنونی>
    text <از درون نعره زند دل که دو چندان بکشم>
  block
    text <ور به زندان بردم یوسف من بی‌گنهی>
    text <همچو یوسف بروم وحشت زندان بکشم>
  block
    text <گر دلم سر کشد از درد تو جان سیر شود>
    text <جان و دل تا برود بی‌دل و بی‌جان بکشم>
  block
    text <شور و شر در دو جهان افتد از عنبر و مشک>
    text <چونک من دامن مشکین تو پنهان بکشم>
