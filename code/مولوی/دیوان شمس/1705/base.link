
text <از ما مشو ملول که ما سخت شاهدیم>
  block
    text <از ما مشو ملول که ما سخت شاهدیم>
    text <از رشک و غیرت است که در چادری شدیم>
  block
    text <روزی که افکنیم ز جان چادر بدن>
    text <بینی که رشک و حسرت ماهیم و فرقدیم>
  block
    text <رو را بشو و پاک شو از بهر دید ما>
    text <ور نی تو دور باش که ما شاهد خودیم>
  block
    text <آن شاهدی نه‌ایم که فردا شود عجوز>
    text <ما تا ابد جوان و دلارام و خوش قدیم>
  block
    text <آن چادر ار خلق شد شاهد کهن نشد>
    text <فانی است عمر چادر و ما عمر بی‌حدیم>
  block
    text <چادر چو دید از آدم ابلیس کرد رد>
    text <آدم نداش کرد تو ردی نه ما ردیم>
  block
    text <باقی فرشتگان به سجود اندرآمدند>
    text <گفتند در سجود که بر شاهدی زدیم>
  block
    text <در زیر چادر است بتی کز صفات او>
    text <ما را ز عقل برد و سجود اندرآمدیم>
  block
    text <اشکال گنده پیر ز اشکال شاهدان>
    text <گر عقل ما نداند در عشق مرتدیم>
  block
    text <چه جای شاهد است که شیر خداست او>
    text <طفلانه دم زدیم که با طفل ابجدیم>
  block
    text <با جوز و با مویز فریبند طفل را>
    text <ور نی که ما چه لایق جوزیم و کنجدیم>
  block
    text <در خود و در زره چو نهان شد عجوزه‌ای>
    text <گوید که رستم صف پیکار امجدیم>
  block
    text <از کر و فر او همه دانند کو زن است>
    text <ما چون غلط کنیم که در نور احمدیم>
  block
    text <مؤمن ممیز است چنین گفت مصطفی>
    text <اکنون دهان ببند که بی‌گفت مرشدیم>
  block
    text <بشنو ز شمس مفخر تبریز باقیش>
    text <زیرا تمام قصه از آن شاه نستدیم>
