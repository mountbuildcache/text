
text <چو بی‌گاه است و باران خانه خانه>
  block
    text <چو بی‌گاه است و باران خانه خانه>
    text <صلای جمله یاران خانه خانه>
  block
    text <چو جغدان چند این محروم بودن>
    text <به گرداگرد ویران خانه خانه>
  block
    text <ایا اصحاب روشن دل شتابید>
    text <به کوری جمله کوران خانه خانه>
  block
    text <ایا ای عاقل هشیار پرغم>
    text <دل ما را مشوران خانه خانه>
  block
    text <به نقش دیو چند این عشقبازی>
    text <لقبشان کرده حوران خانه خانه>
  block
    text <بدیدی دانه و خرمن ندیدی>
    text <بدین حالند موران خانه خانه>
  block
    text <مکن چون و چرا بگذار یارا>
    text <چرا را با ستوران خانه خانه>
  block
    text <در آن خانه سماع ختنه سور است>
    text <ولیکن با طهوران خانه خانه>
  block
    text <بنا کرده‌ست شمس الدین تبریز>
    text <برای جمع عوران خانه خانه>
