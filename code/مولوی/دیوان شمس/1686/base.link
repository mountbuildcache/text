
text <گفتم که عهد بستم وز عهد بد برستم>
  block
    text <گفتم که عهد بستم وز عهد بد برستم>
    text <گفتا چگونه بندی چیزی که من شکستم>
  block
    text <با وی چو شهد و شیرم هم دامنش بگیرم>
    text <اما چگونه گیرم چون من شکسته دستم>
  block
    text <خود دامنش نگیرد الا شکسته دستی>
    text <اکنون بلند گردم کز جور کرد پستم>
  block
    text <تا من بلند باشم پستم کند به داور>
    text <چون نیست کرد آنگه بازآورد به هستم>
  block
    text <ای حلقه‌های زلفش پیچیده گرد حلقم>
    text <افغان ز چشم مستش کان مست کرد مستم>
  block
    text <آمد خیال مستش مستانه حمله آورد>
    text <چندان بهانه کردم وز دست او نرستم>
  block
    text <حلقه زدم به در بر آواز داد دلبر>
    text <گفتا که نیست این جا یعنی بدان که هستم>
  block
    text <گفتم که بنده آمد گفت این دم تو دام است>
    text <من کی شکار دامم من کی اسیر شستم>
  block
    text <گفتم اگر بسوزی جان مرا سزایم>
    text <ای بت مرا بسوزان زیرا که بت پرستم>
  block
    text <من خشک از آن شدستم تا خوش مرا بسوزی>
    text <چون تو مرا بسوزی از سوختن برستم>
  block
    text <هر جا روی بیایم هر جا روم بیایی>
    text <در مرگ و زندگانی با تو خوشم خوشستم>
  block
    text <ای آب زندگانی با تو کجاست مردن>
    text <در سایه تو بالله جستم ز مرگ جستم>
