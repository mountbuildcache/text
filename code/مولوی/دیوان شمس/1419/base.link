
text <بگفتم حال دل گویم از آن نوعی که دانستم>
  block
    text <بگفتم حال دل گویم از آن نوعی که دانستم>
    text <برآمد موج آب چشم و خون دل نتانستم>
  block
    text <شکسته بسته می گفتم پریر از شرح دل چیزی>
    text <تنک شد جام فکر و من چو شیشه خرد بشکستم>
  block
    text <چو تخته تخته بشکستند کشتی‌ها در این طوفان>
    text <چه باشد زورق من خود که من بی‌پا و بی‌دستم>
  block
    text <شکست از موج این کشتی نه خوبی ماند و نه زشتی>
    text <شدم بی‌خویش و خود را من سبک بر تخته‌ای بستم>
  block
    text <نه بالایم نه پست اما ولیک این حرف پست آمد>
    text <که گه زین موج بر اوجم گهی زان اوج در پستم>
  block
    text <چه دانم نیستم هستم ولیک این مایه می دانم>
    text <چو هستم نیستم ای جان ولی چون نیستم هستم>
  block
    text <چه شک ماند مرا در حشر چون صد ره در این محشر>
    text <چو اندیشه بمردم زار و چون اندیشه برجستم>
  block
    text <جگر خون شد ز صیادی مرا باری در این وادی>
    text <ز صیدم چون نبد شادی شدم من صید و وارستم>
  block
    text <بود اندیشه چون بیشه در او صد گرگ و یک میشه>
    text <چه اندیشه کنم پیشه که من ز اندیشه ده مستم>
  block
    text <به هر چاهی که برکندم ز اول من درافتادم>
    text <به هر دامی که بنهادم من اندر دام پیوستم>
  block
    text <خسی که مشتریش آمد خیال خام ریش آمد>
    text <سبال از کبر می مالد که رو من کار کردستم>
  block
    text <چه کردی آخر ای کودن نشاندی گل در این گلخن>
    text <نرست از گلشنت برگی ولیک از خار تو خستم>
  block
    text <مرا واجب کند که من برون آیم چو گل از تن>
    text <که عمرم شد به شصت و من چو سین و شین در این شستم>
