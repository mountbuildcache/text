
text <هست به خطه عدم شور و غبار و غارتی>
  block
    text <هست به خطه عدم شور و غبار و غارتی>
    text <آتش عشق درزده تا نبود عمارتی>
  block
    text <ز آنک عمارت ار بود سایه کند وجود را>
    text <سایه ز آفتاب او کی نگرد شرارتی>
  block
    text <روح که سایگی بود سرد و ملول و بی‌طرب>
    text <منتظرک نشسته او تا که رسد بشارتی>
  block
    text <جان که در آفتاب شد هر گنهی که او کند>
    text <برق زد از گناه او هر طرفی کفارتی>
  block
    text <شعله آفتاب را بر که و بر زمین است رنگ>
    text <نیست بدید در هوا از لطف و طهارتی>
  block
    text <جان به مثال ذره‌ها رقص کنان در آفتاب>
    text <نورپذیریش نگر لعل وش و مهارتی>
  block
    text <جان چو سنگ می‌دهد جان چو لعل می‌خرد>
    text <رقص کنان ترانه زن گشته که خوش تجارتی>
  block
    text <قرص فلک درآید و روی به گوش جان‌ها>
    text <سر ازل بگویدش بی‌سخن و عبارتی>
  block
    text <آنک به هر دمی نهان شعله زند به روح بر>
    text <آن دل و زهره کو کز آن دم بزند اشارتی>
  block
    text <محرم حق شمس دین ای تبریز را تو شه>
    text <کشته عشق خویش را شاه ازل زیارتی>
