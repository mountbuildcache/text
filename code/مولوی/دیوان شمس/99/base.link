
text <دلارام نهان گشته ز غوغا>
  block
    text <دلارام نهان گشته ز غوغا>
    text <همه رفتند و خلوت شد برون آ>
  block
    text <برآور بنده را از غرقه خون>
    text <فرح ده روی زردم را ز صفرا>
  block
    text <کنار خویش دریا کردم از اشک>
    text <تماشا چون نیایی سوی دریا>
  block
    text <چو تو در آینه دیدی رخ خود>
    text <از آن خوشتر کجا باشد تماشا>
  block
    text <غلط کردم در آیینه نگنجی>
    text <ز نورت می‌شود لا کل اشیاء>
  block
    text <رهید آن آینه از رنج صیقل>
    text <ز رویت می‌شود پاک و مصفا>
  block
    text <تو پنهانی چو عقل و جمله از تست>
    text <خرابی‌ها عمارت‌ها به هر جا>
  block
    text <هر آنک پهلوی تو خانه گیرد>
    text <به پیشش پست شد بام ثریا>
  block
    text <چه باشد حال تن کز جان جدا شد>
    text <چه عذر آورد کسی کز تست عذرا>
  block
    text <چه یاری یابد از یاران همدل>
    text <کسی کز جان شیرین گشت تنها>
  block
    text <به از صبحی تو خلقان را به هر روز>
    text <به از خوابی ضعیفان را به شب‌ها>
  block
    text <تو را در جان بدیدم بازرستم>
    text <چو گمراهان نگویم زیر و بالا>
  block
    text <چو در عالم زدی تو آتش عشق>
    text <جهان گشتست همچون دیگ حلوا>
  block
    text <همه حسن از تو باید ماه و خورشید>
    text <همه مغز از تو باید جدی و جوزا>
  block
    text <بدان شد شب شفا و راحت خلق>
    text <که سودای توش بخشید سودا>
  block
    text <چو پروانه‌ست خلق و روز چون شمع>
    text <که از زیب خودش کردی تو زیبا>
  block
    text <هر آن پروانه که شمع تو را دید>
    text <شبش خوشتر ز روز آمد به سیما>
  block
    text <همی‌پرد به گرد شمع حسنت>
    text <به روز و شب ندارد هیچ پروا>
  block
    text <نمی‌یارم بیان کردن از این بیش>
    text <بگفتم این قدر باقی تو فرما>
  block
    text <بگو باقی تو شمس الدین تبریز>
    text <که به گوید حدیث قاف عنقا>
