
text <اگر تو عاشقی غم را رها کن>
  block
    text <اگر تو عاشقی غم را رها کن>
    text <عروسی بین و ماتم را رها کن>
  block
    text <تو دریا باش و کشتی را برانداز>
    text <تو عالم باش و عالم را رها کن>
  block
    text <چو آدم توبه کن وارو به جنت>
    text <چه و زندان آدم را رها کن>
  block
    text <برآ بر چرخ چون عیسی مریم>
    text <خر عیسی مریم را رها کن>
  block
    text <وگر در عشق یوسف کف بریدی>
    text <همو را گیر و مرهم را رها کن>
  block
    text <وگر بیدار کردت زلف درهم>
    text <خیال و خواب درهم را رها کن>
  block
    text <نفخت فیه من روحی رسیده‌ست>
    text <غم بیش و غم کم را رها کن>
  block
    text <مسلم کن دل از هستی مسلم>
    text <امید نامسلم را رها کن>
  block
    text <بگیر ای شیرزاده خوی شیران>
    text <سگان نامعلم را رها کن>
  block
    text <حریصان را جگرخون بین و گرگین>
    text <گر و ناسور محکم را رها کن>
  block
    text <بر آن آرد تو را حرص چو آزر>
    text <که ابراهیم ادهم را رها کن>
  block
    text <خمش زان نوع کوته کن سخن را>
    text <که الله گو اعلم را رها کن>
  block
    text <چو طالع گشت شمس الدین تبریز>
    text <جهان تنگ مظلم را رها کن>
