
text <قبله امروز جز شهنشه نیست>
  block
    text <قبله امروز جز شهنشه نیست>
    text <هر که آید به در بگو ره نیست>
  block
    text <عذر گو وز بهانه آگه باش>
    text <همه خفتند و یک کس آگه نیست>
  block
    text <نگذارد نه کوته و نه دراز>
    text <آتشی کو دراز و کوته نیست>
  block
    text <در چه طبع تو خیالاتست>
    text <یوسفی بی‌خیال در چه نیست>
  block
    text <چون که گندم رسید مغز آکند>
    text <همره ماست و همره که نیست>
  block
    text <پاره پاره کند یکایک را>
    text <عشق آن یک که پاره ده نیست>
  block
    text <گه گهی می‌کشند گوش تو را>
    text <سوی آن عالمی که گه گه نیست>
  block
    text <شمس تبریز شاه ترکانست>
    text <رو به صحرا که شه به خرگه نیست>
