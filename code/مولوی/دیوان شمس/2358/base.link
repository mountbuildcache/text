
text <ماییم و دو چشم و جان خیره>
  block
    text <ماییم و دو چشم و جان خیره>
    text <بنگر تو به عاشقان خیره>
  block
    text <تو چون مه و ما به گرد رویت>
    text <سرگشته چو آسمان خیره>
  block
    text <عقل است شبان به گرد احوال>
    text <فریاد از این شبان خیره>
  block
    text <در دیده هزار شمع رخشان>
    text <وین دیده چو شمعدان خیره>
  block
    text <از شرق به غرب موج نور است>
    text <سر می‌کند از نهان خیره>
  block
    text <بیرون ز جهان مرده شاهی است>
    text <وز عشق یکی جهان خیره>
  block
    text <گویی که مرا از او نشان ده>
    text <خیره چه دهد نشان خیره>
  block
    text <از چشم سیه سپید پرخون>
    text <کز چشم بود زبان خیره>
  block
    text <در روی صلاح دین تو بنگر>
    text <تا دریابی بیان خیره>
