
text <بوی آن باغ و بهار و گلبن رعناست این>
  block
    text <بوی آن باغ و بهار و گلبن رعناست این>
    text <بوی آن یار جهان آرای جان افزاست این>
  block
    text <این چنین بویی کز او اجزای عالم مست شد>
    text <از زمین نبود مگر از جانب بالا است این>
  block
    text <اختران گویند از بالا که این خورشید چیست>
    text <ماهیان گویند در دریا که چه غوغاست این>
  block
    text <آفتابش روی‌ها را می کند چون آفتاب>
    text <رشک جان ماه سیم افشان خوش سیماست این>
  block
    text <بعد چندین سال حسن یوسفی واپس رسید>
    text <این چه حسن و خوبی است این حیرت حور است این>
  block
    text <این عجب خضری است ساقی گشته از آب حیات>
    text <کوه قاف نادر است و نادره عنقاست این>
  block
    text <شعله انافتحنا مشرق و مغرب گرفت>
    text <قره العین و حیات جان مولاناست این>
  block
    text <این چه می پوشی مپوشان ظاهر و مطلق بگو>
    text <سنجق نصرالله و اسپاه شاه ماست این>
  block
    text <این امان هر دو عالم وین پناه هر دو کون>
    text <دستگیر روز سخت و کافل فرداست این>
  block
    text <چرخ را چرخی دگر آموخت پرآشوب و شور>
    text <این چه عشق است ای خداوند و عجب سوداست این>
  block
    text <ای خوش آوازی که آوازت به هر دل می رسد>
    text <شرح کن این را که گوهرهای آن دریاست این>
