
text <رباب مشرب عشقست و مونس اصحاب>
  block
    text <رباب مشرب عشقست و مونس اصحاب>
    text <که ابر را عربان نام کرده‌اند رباب>
  block
    text <چنانک ابر سقای گل و گلستانست>
    text <رباب قوت ضمیرست و ساقی الباب>
  block
    text <در آتشی بدمی شعله‌ها برافزود>
    text <بجز غبار نخیزد چو دردمی به تراب>
  block
    text <رباب دعوت بازست سوی شه بازآ>
    text <به طبل باز نیاید به سوی شاه غراب>
  block
    text <گشایش گره مشکلات عشاقست>
    text <چو مشکلیش نباشد چه درخورست جواب>
  block
    text <جواب مشکل حیوان گیاه آمد و کاه>
    text <که تخم شهوت او شد خمیرمایه خواب>
  block
    text <خر از کجا و دم عشق عیسوی ز کجا>
    text <که این گشاد ندادش مفتح الابواب>
  block
    text <که عشق خلعت جانست و طوق کرمنا>
    text <برای ملک وصال و برای رفع حجاب>
  block
    text <به بانگ او همه دل‌ها به یک مهم آیند>
    text <ندای رب برهاند ز تفرقه ارباب>
  block
    text <ز عشق کم گو با جسمیان که ایشان را>
    text <وظیفه خوف و رجا آمد و ثواب و عقاب>
