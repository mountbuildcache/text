
text <آینه‌ام من آینه‌ام من تا که بدیدم روی چو ماهش>
  block
    text <آینه‌ام من آینه‌ام من تا که بدیدم روی چو ماهش>
    text <چشم جهانم چشم جهانم تا که بدیدم چشم سیاهش>
  block
    text <چرخ زمین شد چرخ زمین شد جنت مأوی راحت جان‌ها>
    text <تا که برآمد تا که برآمد بر که جودی خیل و سپاهش>
  block
    text <پشت قوی شد پشت قوی شد اختر دولت عدل و عنایت>
    text <چون نشود شه چون نشود شه آنک تو باشی پشت و پناهش>
  block
    text <شوره زمینی شوره زمینی کز تو کشد او آب بهاری>
    text <سبزتر آمد سبزتر آمد از همه جاها کشت و گیاهش>
  block
    text <روی چو ماهت روی چو ماهت بست گرو دی با مه و اختر>
    text <گشت گروگان گشت گروگان ماه و سما را زلف سیاهش>
  block
    text <سلسله جنبان سلسله جنبان گشت برادر این دل مجنون>
    text <چون بنشورد چون بنشورد آن مجنون کش شد سر ماهش>
  block
    text <دم مزن ای جان دم مزن ای جان برخور کآمد روز مبارک>
    text <کیست مبارک کیست مبارک آن که ببیند هم ز پگاهش>
