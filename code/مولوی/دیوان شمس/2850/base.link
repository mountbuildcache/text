
text <ز غم تو زار زارم هله تا تو شاد باشی>
  block
    text <ز غم تو زار زارم هله تا تو شاد باشی>
    text <صنما در انتظارم هله تا تو شاد باشی>
  block
    text <تو مرا چو خسته بینی نظر خجسته بینی>
    text <دل و جان به غم سپارم هله تا تو شاد باشی>
  block
    text <ز غم دلم چه شادی به جفا چه اوستادی>
    text <دم شاد برنیارم هله تا تو شاد باشی>
  block
    text <صنما چو تیغ دشنه تو به خون بنده تشنه>
    text <ز دو دیده خون ببارم هله تا تو شاد باشی>
  block
    text <تو مرا چو شاد بینی سر و سینه پر ز کینی>
    text <سر خویش را نخارم هله تا تو شاد باشی>
  block
    text <ز تو بخت و جاه دارم دل تو نگاه دارم>
    text <صنما بر این قرارم هله تا تو شاد باشی>
  block
    text <تویی جان این زمانه تو نشسته پربهانه>
    text <ز زمانه برکنارم هله تا تو شاد باشی>
  block
    text <تن و نفس تا نمیرد دل و جان صفا نگیرد>
    text <همه این شده‌ست کارم هله تا تو شاد باشی>
