
text <ساقی چو شه من بد بیش از دگران خوردم>
  block
    text <ساقی چو شه من بد بیش از دگران خوردم>
    text <برگشت سر از مستی تخلیط و خطا کردم>
  block
    text <آن ساقی بایستم چون دید که سرمستم>
    text <بگرفت سر دستم بوسید رخ زردم>
  block
    text <گفتم که تو سلطانی جانی و دو صد جانی>
    text <تو خود نمکستانی شوری دگر آوردم>
  block
    text <از جام می خالص پرعربده شد مجلس>
    text <از عربده کی ترسم من عربده پروردم>
  block
    text <بی‌او نکنم عشرت گر تشنه و مخمورم>
    text <جفت نظرش باشم گر جفتم وگر فردم>
  block
    text <من شاخ ترم اما بی‌باد کجا رقصم>
    text <من سایه آن سروم بی‌سرو کجا گردم>
  block
    text <نور دل ابر آمد آن ماه اگر ابرم>
    text <شاه همه مردان است آن شاه اگر مردم>
  block
    text <می رفت شه شیرین گفتم نفسی بنشین>
    text <ای مستی هر جزوم ای داروی هر دردم>
  block
    text <خورشید حمل کی بود ای گرمی تو بی‌حد>
    text <ای محو شده در تو هم گرمم و هم سردم>
  block
    text <در کاس تو افتادم کز باده تو شادم>
    text <در طاس تو افتادم چون مهره آن نردم>
  block
    text <ساکن شوم از گفتن گر اوم نشوراند>
    text <زیرا که سوار است او من در قدمش گردم>
