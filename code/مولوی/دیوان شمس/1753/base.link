
text <آمدم باز تا چنان گردم>
  block
    text <آمدم باز تا چنان گردم>
    text <که چو خورشید جمله جان گردم>
  block
    text <سر خم رحیق بگشایم>
    text <سرده بزم سرخوشان گردم>
  block
    text <عشرت اکنون علم به صحرا زد>
    text <من چو فکرت چرا نهان گردم>
  block
    text <باغ خلد است جان من تا من>
    text <قره العین باغبان گردم>
  block
    text <برنگردم به گرد خود چون قطب>
    text <گرد قطبان چو آسمان گردم>
  block
    text <چون شبم روز گشت ای سلطان>
    text <فارغ از بام و پاسبان گردم>
  block
    text <کان زرم نیم زر محدود>
    text <که پی سنگ امتحان گردم>
  block
    text <تن زن از هی هی شبانانه>
    text <پادشاهم چرا شبان گردم>
