
text <اگر ز حلقه این عاشقان کران گیری>
  block
    text <اگر ز حلقه این عاشقان کران گیری>
    text <دلت بمیرد و خوی فسردگان گیری>
  block
    text <گر آفتاب جهانی چو ابر تیره شوی>
    text <وگر بهار نوی مذهب خزان گیری>
  block
    text <چو کاسه تا تهیی تو بر آب رقص کنی>
    text <چو پر شدی به بن حوض و جو مکان گیری>
  block
    text <خدای داد دو دستت که دامن من گیر>
    text <بداد عقل که تا راه آسمان گیری>
  block
    text <که عقل جنس فرشته‌ست سوی او پوید>
    text <ببینیش چو به کف آینه نهان گیری>
  block
    text <بگیر کیسه پرزر باقرضواالله آی>
    text <قراضه قرض دهی صد هزار کان گیری>
  block
    text <به غیر خم فلک خم‌های صدرنگ است>
    text <به هر خمی که درآیی از او نشان گیری>
  block
    text <ز شیر چرخ گریزی به برج گاو روی>
    text <خری شوی به صفت راه کهکشان گیری>
  block
    text <وگر تو خود سرطانی چو پهلوی شیری>
    text <یقین ز پهلوی او خوی پهلوان گیری>
  block
    text <چو آفتاب جهان را پر از حیات کنی>
    text <چو زین جهان بجهی ملک آن جهان گیری>
  block
    text <برآ چو آب ز تنور نوح و عالمگیر>
    text <چرا تنور خبازی که جمله نان گیری>
  block
    text <خموش باش و همی‌تاز تا لب دریا>
    text <چو دم گسسته شوی گر ره دهان گیری>
