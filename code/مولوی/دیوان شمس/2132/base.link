
text <مستی ببینی رازدان می‌دانک باشد مست او>
  block
    text <مستی ببینی رازدان می‌دانک باشد مست او>
    text <هستی ببینی زنده دل می‌دانک باشد هست او>
  block
    text <گر سر ببینی پرطرب پر گشته از وی روز و شب>
    text <می‌دانک آن سر را یقین خاریده باشد دست او>
  block
    text <عالم چو ضد یک دگر در قصد خون و شور و شر>
    text <لیکن نیارد دم زدن از هیبت پابست او>
  block
    text <هر دم یکی را می‌دهد تا چون درختی برجهد>
    text <حیران شود دیو و پری در خیز و در برج است او>
  block
    text <سبلت قوی مالیده‌ای از شیر نقشی دیده‌ای>
    text <ای فربه از بایست خود باری ببین بایست او>
  block
    text <زو قالبت پیوسته شد پیوسته گردد حالتت>
    text <ای رغبت پیوندها از رحمت پیوست او>
  block
    text <ای خوش بیابان که در او عشق است تازان سو به سو>
    text <جز حق نباشد فوق او جز فقر نبود پست او>
  block
    text <شست سخن کم باف چون صیدت نمی‌گردد زبون>
    text <تا او بگیرد صیدها ای صید مست شست او>
