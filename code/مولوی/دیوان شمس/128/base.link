
text <ما را سفری فتاد بی‌ما>
  block
    text <ما را سفری فتاد بی‌ما>
    text <آن جا دل ما گشاد بی‌ما>
  block
    text <آن مه که ز ما نهان همی‌شد>
    text <رخ بر رخ ما نهاد بی‌ما>
  block
    text <چون در غم دوست جان بدادیم>
    text <ما را غم او بزاد بی‌ما>
  block
    text <ماییم همیشه مست بی‌می>
    text <ماییم همیشه شاد بی‌ما>
  block
    text <ما را مکنید یاد هرگز>
    text <ما خود هستیم یاد بی‌ما>
  block
    text <بی ما شده‌ایم شاد گوییم>
    text <ای ما که همیشه باد بی‌ما>
  block
    text <درها همه بسته بود بر ما>
    text <بگشود چو راه داد بی‌ما>
  block
    text <با ما دل کیقباد بنده‌ست>
    text <بنده‌ست چو کیقباد بی‌ما>
  block
    text <ماییم ز نیک و بد رهیده>
    text <از طاعت و از فساد بی‌ما>
