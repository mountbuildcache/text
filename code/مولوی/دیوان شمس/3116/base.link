
text <دلا گر مرا تو ببینی ندانی>
  block
    text <دلا گر مرا تو ببینی ندانی>
    text <به جان آتشینم به رخ زعفرانی>
  block
    text <دل از دل بکندم که تا دل تو باشی>
    text <ز جان هم بریدم که جان را تو جانی>
  block
    text <ز خون بر رخ من بدیدی نشان‌ها>
    text <کنون رفت کارم گذشت از نشانی>
  block
    text <تو شاه عظیمی که در دل مقیمی>
    text <تو آب حیاتی که در تن روانی>
  block
    text <تو آن نازنینی که در غیب بینی>
    text <نگفتند هرگز تو را لن ترانی>
  block
    text <چه می نوش کردی چه روپوش کردی>
    text <تو روپوش می‌کن که پنهان نمانی>
  block
    text <چه جنت چه دوزخ توی شاه برزخ>
    text <برانی برانی بخوانی بخوانی>
  block
    text <تو آن پهلوانی که چون اسب رانی>
    text <ز مشرق به مغرب به یک دم رسانی>
  block
    text <تو آن صدر و بدری که در بر و بحری>
    text <هم الیاس و خضری و هم جان جانی>
  block
    text <کسی بی‌تو زنده زهی تلخ مردن>
    text <چو پیش تو میرد زهی زندگانی>
  block
    text <ایا همنشینا جز این چشم بینا>
    text <دو صد چشم دیگر تو داری نهانی>
  block
    text <اگر مرد دینی بسی نقش بینی>
    text <مکن سجده آن را که تو جان آنی>
  block
    text <گره را تو بگشا ایا شمس تبریز>
    text <گره از گمانست و تو صد عیانی>
