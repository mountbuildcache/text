
text <دیدم نگار خود را می‌گشت گرد خانه>
  block
    text <دیدم نگار خود را می‌گشت گرد خانه>
    text <برداشته ربابی می‌زد یکی ترانه>
  block
    text <با زخمه چو آتش می‌زد ترانه خوش>
    text <مست و خراب و دلکش از باده مغانه>
  block
    text <در پرده عراقی می‌زد به نام ساقی>
    text <مقصود باده بودش ساقی بدش بهانه>
  block
    text <ساقی ماه رویی در دست او سبویی>
    text <از گوشه‌ای درآمد بنهاد در میانه>
  block
    text <پر کرد جام اول زان باده مشعل>
    text <در آب هیچ دیدی کآتش زند زبانه>
  block
    text <بر کف نهاده آن را از بهر دلستان را>
    text <آنگه بکرد سجده بوسید آستانه>
  block
    text <بستد نگار از وی اندرکشید آن می>
    text <شد شعله‌ها از آن می بر روی او دوانه>
  block
    text <می‌دید حسن خود را می‌گفت چشم بد را>
    text <نی بود و نی بیاید چون من در این زمانه>
