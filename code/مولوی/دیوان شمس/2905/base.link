
text <اندرآ در خانه یارا ساعتی>
  block
    text <اندرآ در خانه یارا ساعتی>
    text <تازه کن این جان ما را ساعتی>
  block
    text <این حریفان را بخندان لحظه‌ای>
    text <مجلس ما را بیارا ساعتی>
  block
    text <تا ببیند آسمان در نیم شب>
    text <آفتاب آشکارا ساعتی>
  block
    text <تا ز قونیه بتابد نور عشق>
    text <تا سمرقند و بخارا ساعتی>
  block
    text <روز کن شب را به یک دم همچو صبح>
    text <بی درنگ و بی‌مدارا ساعتی>
  block
    text <تا ز سینه برزند آن آفتاب>
    text <همچو آب از سنگ خارا ساعتی>
  block
    text <تا ز دارالملک دل برهم زند>
    text <ملک نوشروان و دارا ساعتی>
