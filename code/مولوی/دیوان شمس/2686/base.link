
text <اگر یار مرا از من برآری>
  block
    text <اگر یار مرا از من برآری>
    text <من او گشتم بگو با او چه داری>
  block
    text <میان ما چو تو مویی نبینی>
    text <تو مانی در میان شرمساری>
  block
    text <ببین عیب ار چه عاشق گشت رسوا>
    text <نباشد عار گر بحری است عاری>
  block
    text <بیا ای دست اندر آب کرده>
    text <کلوخ خشک خواهی تا برآری>
  block
    text <تو خواهی همچو ابر بازگونه>
    text <که باران از زمین بر چرخ باری>
  block
    text <چو ناخن نیز نگذارد تو را عشق>
    text <روا باشد که آن سر را بخاری>
  block
    text <قراری یابی آنگه بر لب عشق>
    text <چو ساکن گشته‌ای در بی‌قراری>
  block
    text <مکن یاد کسی ای جان شیرین>
    text <که نشناسد خزان را از بهاری>
  block
    text <نداند عطسه را زان لاغ دیگر>
    text <نداند شیر از روبه عیاری>
  block
    text <بگفتم ای ونک غوطی بخوردم>
    text <در آن موج لطیف شهریاری>
  block
    text <شدم از کار من از شمس تبریز>
    text <بیا در کار گر تو مرد کاری>
