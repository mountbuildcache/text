
text <من پاکباز عشقم تخم غرض نکارم>
  block
    text <من پاکباز عشقم تخم غرض نکارم>
    text <پشت و پناه فقرم پشت طمع نخارم>
  block
    text <نی بند خلق باشم نی از کسی تراشم>
    text <مرغ گشاده پایم برگ قفس ندارم>
  block
    text <من ابر آب دارم چرخ گهرنثارم>
    text <بر تشنگان خاکی آب حیات بارم>
  block
    text <موسی بدید آتش آن نور بود دلخوش>
    text <من نیز نورم ای جان گر چه ز دور نارم>
  block
    text <شاخ درخت گردان اصل درخت ساکن>
    text <گر چه که بی‌قرارم در روح برقرارم>
  block
    text <من بوالعجب جهانم در مشت گل نهانم>
    text <در هر شبی چو روزم در هر خزان بهارم>
  block
    text <با مرغ شب شبم من با مرغ روز روزم>
    text <اما چو باخود آیم زین هر دو برکنارم>
  block
    text <آن لحظه باخود آیم کز محو بیخود آیم>
    text <شش دانگ آن گهم که بیرون ز پنج و چارم>
  block
    text <جان بشر به ناحق دعویش اختیار است>
    text <بی‌اختیار گردد در فر اختیارم>
  block
    text <آن عقل پرهنر را بادی است در سر او>
    text <آن باد او نماند چون باده‌ای درآرم>
