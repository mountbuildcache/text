
text <صلا ای صوفیان کامروز باری>
  block
    text <صلا ای صوفیان کامروز باری>
    text <سماع است و نشاط و عیش آری>
  block
    text <صلا کز شش جهت درها گشاده‌ست>
    text <ز قعر بحر پیدا شد غباری>
  block
    text <صلا کاین مغزها امروز پر شد>
    text <ز بوی وصل جانی جان سپاری>
  block
    text <صلا که یافت هر گوشی و هوشی>
    text <ز بی‌هوشی مطلق گوشواری>
  block
    text <صلا که ساعتی دیگر نیابی>
    text <ز مشرق تا به مغرب هوشیاری>
  block
    text <در آن میدان که دیاری نمی‌گشت>
    text <به هر گوشه‌ست روحانی سواری>
  block
    text <چو هیزم اندر این آتش درآیید>
    text <که تا هفتم فلک دارد شراری>
  block
    text <میان شوره خاک نفس جز وی>
    text <به هر سویی درختی جویباری>
  block
    text <تو اندر باغ‌ها دیدی که گیرد>
    text <درختی مر درختی را کناری>
