
text <شهوت که با تو رانند صدتو کنند جان را>
  block
    text <شهوت که با تو رانند صدتو کنند جان را>
    text <چون با زنی برانی سستی دهد میان را>
  block
    text <زیرا جماع مرده تن را کند فسرده>
    text <بنگر به اهل دنیا دریاب این نشان را>
  block
    text <میران و خواجگانشان پژمرده است جانشان>
    text <خاک سیاه بر سر این نوع شاهدان را>
  block
    text <دررو به عشق دینی تا شاهدان ببینی>
    text <پرنور کرده از رخ آفاق آسمان را>
  block
    text <بخشد بت نهانی هر پیر را جوانی>
    text <زان آشیان جانی اینست ارغوان را>
  block
    text <خامش کنی وگر نی بیرون شوم از این جا>
    text <کز شومی زبانت می‌پوشد او دهان را>
