
text <غیر عشقت راه بین جستیم نیست>
  block
    text <غیر عشقت راه بین جستیم نیست>
    text <جز نشانت همنشین جستیم نیست>
  block
    text <آن چنان جستن که می‌خواهی بگو>
    text <کان چنان را این چنین جستیم نیست>
  block
    text <بعد از این بر آسمان جوییم یار>
    text <زانک یاری در زمین جستیم نیست>
  block
    text <چون خیال ماه تو ای بی‌خیال>
    text <تا به چرخ هفتمین جستیم نیست>
  block
    text <بهتر آن باشد که محو این شویم>
    text <کز دو عالم به از این جستیم نیست>
  block
    text <صاف‌های جمله عالم خورده گیر>
    text <همچو درد درد دین جستیم نیست>
  block
    text <خاتم ملک سلیمان جستنیست>
    text <حلقه‌ها هست و نگین جستیم نیست>
  block
    text <صورتی کاندر نگین او بدست>
    text <در بتان روم و چین جستیم نیست>
  block
    text <آن چنان صورت که شرحش می‌کنم>
    text <جز که صورت آفرین جستیم نیست>
  block
    text <اندر آن صورت یقین حاصل شود>
    text <کز ورای آن یقین جستیم نیست>
  block
    text <جای آن هست ار گمان بد بریم>
    text <ز آنک بی‌مکری امین جستیم نیست>
  block
    text <پشت ما از ظن بد شد چون کمان>
    text <زانک راهی بی‌کمین جستیم نیست>
  block
    text <زین بیان نوری که پیدا می‌شود>
    text <در بیان و در مبین جستیم نیست>
