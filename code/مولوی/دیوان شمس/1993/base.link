
text <هیچ باشد که رسد آن شکر و پسته من>
  block
    text <هیچ باشد که رسد آن شکر و پسته من>
    text <نقل سازد جهت این جگر خسته من>
  block
    text <دست خود بر سر من مالد از روی کرم>
    text <که تو چونی هله ای بی‌دل و پابسته من>
  block
    text <سر گران گشته از آن باده بی‌ساغر من>
    text <زعفران کشته بدین لاله بررسته من>
  block
    text <زخم بر تار تو اندرخور خود چون رانم>
    text <ای گسسته رگت از زخمه آهسته من>
  block
    text <چون تنم جان نشود زان ابدی آب حیات>
    text <چون دلم برنجهد زان بت برجسته من>
  block
    text <هله ای طیف خیالش بنشین و بشنو>
    text <یک زمانی سخن پخته به نبشته من>
  block
    text <چون مه چارده شب را تو برآرای به حسن>
    text <ای به شب‌ها و سحرها به دعا جسته من>
  block
    text <چند صف‌ها بشکستی و بدیدی همه را>
    text <هیچ دیدی تو صفی چون صف اشکسته من>
  block
    text <لاله زار و چمن ار چه که همه ملک وی است>
    text <هوس و رغبت او بین تو به گلدسته من>
  block
    text <لب ببند و قصص عشق به گوش او گوی>
    text <که حریص آمد بر گفتن پیوسته من>
