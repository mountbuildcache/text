
text <از آتش ناپیدا دارم دل بریانی>
  block
    text <از آتش ناپیدا دارم دل بریانی>
    text <فریاد مسلمانان از دست مسلمانی>
  block
    text <شهد و شکرش گویم کان گهرش گویم>
    text <شمع و سحرش خوانم یا نادره سلطانی>
  block
    text <زین فتنه و غوغایی آتش زده هر جایی>
    text <وز آتش و دود ما برخاسته ایوانی>
  block
    text <با این همه سلطانی آن خصم مسلمانی>
    text <بربود به قهر از من در راه حرمدانی>
  block
    text <بگشاد حرمدانم بربود دل و جانم>
    text <آن کس که به پیش او جانی به یکی نانی>
  block
    text <من دوش ز بوی او رفتم سر کوی او>
    text <ناگاه پدید آمد باغی و گلستانی>
  block
    text <آن جا دل و دلداری هم عالم اسراری>
    text <هم واقف و بیداری هم شهره و پنهانی>
  block
    text <در خدمت خاک او عیشی و تماشایی>
    text <در آتش عشق او هر چشمه حیوانی>
