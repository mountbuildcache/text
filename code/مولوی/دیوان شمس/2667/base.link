
text <مبارک باد بر ما این عروسی>
  block
    text <مبارک باد بر ما این عروسی>
    text <خجسته باد ما را این عروسی>
  block
    text <چو شیر و چون شکر بادا همیشه>
    text <چو صهبا و چو حلوا این عروسی>
  block
    text <هم از برگ و هم از میوه ممتع>
    text <مثال نخل خرما این عروسی>
  block
    text <چو حوران بهشتی باد خندان>
    text <ابد امروز فردا این عروسی>
  block
    text <نشان رحمت و توقیع دولت>
    text <هم این جا و هم آن جا این عروسی>
  block
    text <نکونام و نکوروی و نکوفال>
    text <چو ماه و چرخ خضرا این عروسی>
  block
    text <خمش کردم که در گفتن نگنجد>
    text <که بسرشت است جان با این عروسی>
