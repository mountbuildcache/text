
text <نیشکر باید که بندد پیش آن لب‌ها کمر>
  block
    text <نیشکر باید که بندد پیش آن لب‌ها کمر>
    text <خسروی باید که نوشم زان لب شیرین شکر>
  block
    text <بلک دریاییست عشق و موج رحمت می‌زند>
    text <ابر بفرستد به دوران و به نزدیکان گهر>
  block
    text <صد سلام و بندگی ای جان از این مستان بخوان>
    text <جام زرین پیش آر و سیم بر ای سیمبر>
  block
    text <پشت آنی تو که پشتش از غم و محنت شکست>
    text <آب آنی که ندارد هیچ آبی بر جگر>
  block
    text <پخته شد نان دلی کز تف عشق تو بسوخت>
    text <شد زبردست ابد آن کز تو شد زیر و زبر>
  block
    text <زان سر مستانش رست از خنجر قصاب مرگ>
    text <که نبودند اندر این سودا چو ساطوری دوسر>
  block
    text <می بیار ای عشق بهر جان فرزندان خویش>
    text <محو کن اندیشه‌ها را زان شراب چون شرر>
  block
    text <دی بدادی آنچ دادی جمع را ای میرداد>
    text <بخش امروزینه کو ای هر دمی بخشنده تر>
  block
    text <بس کن و پرده دگر زن تا نگردد کس ملول>
    text <می پر از باغی به باغی این چنین کن پرشکر>
