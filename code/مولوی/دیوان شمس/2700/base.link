
text <ز هر چیزی ملول است آن فضولی>
  block
    text <ز هر چیزی ملول است آن فضولی>
    text <ملولش کن خدایا از ملولی>
  block
    text <به قاصد تا بیاشوبد بجنگد>
    text <بدو گفتم ملولی هست گولی>
  block
    text <بخورد آن بازی من خشمگین شد>
    text <مرا گفتا خمش دیوانه لولی>
  block
    text <نگوید هیچ را بد مرد این راه>
    text <مبین بد هیچ را ور نی تو غولی>
  block
    text <بگفتم عین انکار تو بر من>
    text <نه بد دیدن بود یا بی‌حصولی>
  block
    text <مرا گفت او تناقض‌های بینا>
    text <بود از مصلحت نه از بی‌اصولی>
  block
    text <محالی گر بگوید مرد کامل>
    text <تو عین حال دانش ای حلولی>
  block
    text <گهی درد که داند گه بدوزد>
    text <گهی شاهی کند گاهی رسولی>
  block
    text <به تأویلات تو او درنگنجد>
    text <که تو هستی فصولی او اصولی>
  block
    text <ز خود منگر در او از خود برون آ>
    text <که بر بی‌حد ندارد حد شمولی>
  block
    text <خمش ای نفس تازی هم بگویم>
    text <دوباره لا تقولی لا تقولی>
