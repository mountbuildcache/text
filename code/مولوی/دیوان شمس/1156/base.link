
text <مطرب عاشقان بجنبان تار>
  block
    text <مطرب عاشقان بجنبان تار>
    text <بزن آتش به مؤمن و کفار>
  block
    text <مصلحت نیست عشق را خمشی>
    text <پرده از روی مصلحت بردار>
  block
    text <تا بنگریست طفل گهواره>
    text <کی دهد شیر مادر غمخوار>
  block
    text <هر چه غیر خیال معشوقست>
    text <خار عشقست اگر بود گلزار>
  block
    text <مطربا چون رسی به شرح دلم>
    text <پای در خون نهاده‌ای هش دار>
  block
    text <پای آهسته نه که تا نجهد>
    text <چکره‌ای خون دل به هر دیوار>
  block
    text <مطربا زخم‌های دل می‌بین>
    text <تا ندانند خویشتن خوش دار>
  block
    text <مطربا نام بر ز معشوقی>
    text <کز دل ما ببرد صبر و قرار>
  block
    text <من چه گفتم کجا بماند دلی>
    text <گر دلم کوه بود رفت از کار>
  block
    text <نام او گوی و نام من کم کن>
    text <تا لقب گویمت نکوگفتار>
  block
    text <چون ز رفتار او سخن گویم>
    text <دل کجا می‌رود زهی رفتار>
  block
    text <شمس تبریز عیسی عهدی>
    text <هست در عهد تو چنین بیمار>
