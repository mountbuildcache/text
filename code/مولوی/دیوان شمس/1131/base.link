
text <گفت لبم چون شکر ارزد گنج گهر>
  block
    text <گفت لبم چون شکر ارزد گنج گهر>
    text <آه ندارم گهر گفت نداری بخر>
  block
    text <از گهرم دام کن ور نبود وام کن>
    text <خانه غلط کرده‌ای عاشق بی‌سیم و زر>
  block
    text <آمده‌ای در قمار کیسه پرزر بیار>
    text <ور نه برو از کنار غصه و زحمت ببر>
  block
    text <راه زنانیم ما جامه کنانیم ما>
    text <گر تو ز مایی درآ کاسه بزن کوزه خور>
  block
    text <دام همه ما دریم مال همه ما خوریم>
    text <از همه ما خوشتریم کوری هر کور و کر>
  block
    text <جامه خران دیگرند جامه دران دیگرند>
    text <جامه دران برکنند سبلت هر جامه خر>
  block
    text <سبلت فرعون تن موسی جان برکند>
    text <تا همه تن جان شود هر سر مو جانور>
  block
    text <در ره عشاق او روی معصفر شناس>
    text <گوهر عشق اشک دان اطلس خون جگر>
  block
    text <قیمت روی چو زر چیست بگو لعل یار>
    text <قیمت اشک چو در چیست بگو آن نظر>
  block
    text <بنده آن ساقیم تا به ابد باقیم>
    text <عالم ما برقرار عالمیان برگذر>
  block
    text <هر کی بزاد او بمرد جان به موکل سپرد>
    text <عاشق از کس نزاد عشق ندارد پدر>
  block
    text <گر تو از این رو نه‌ای همچو قفا پس نشین>
    text <ور تو قفا نیستی پیش درآ چون سپر>
  block
    text <چون سپر بی‌خبر پیش درآ و ببین>
    text <از نظر زخم دوست باخبران بی‌خبر>
