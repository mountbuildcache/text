
text <ای خیالت در دل من هر سحور>
  block
    text <ای خیالت در دل من هر سحور>
    text <می‌خرامد همچو مه یک پاره نور>
  block
    text <نقش خوبت در میان جان ما>
    text <آتش و شور افکند وانگه چه شور>
  block
    text <آتشی کردی و گویی صبر کن>
    text <من ندانم صبر کردن در تنور>
  block
    text <یاد داری کآمدی تو دوش مست>
    text <ماه بودی یا پری یا جان حور>
  block
    text <آن سخن‌هایی که گفتی چون شکر>
    text <وان اشارت‌ها که می‌کردی ز دور>
  block
    text <دست بر لب می‌زدی یعنی که تو>
    text <از برای این دل من برمشور>
  block
    text <دست بر لب می‌نهی یعنی که صبر>
    text <با لب لعلت کجا ماند صبور>
  block
    text <رو به بالا می‌کنی یعنی خدا>
    text <چشم بد را از جمالم دار دور>
  block
    text <ای تو پاک از نقش‌ها وز روی تو>
    text <هر زمانی یوسفی اندر صدور>
