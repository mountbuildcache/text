
text <هر روز بامداد درآید یکی پری>
  block
    text <هر روز بامداد درآید یکی پری>
    text <بیرون کشد مرا که ز من جان کجا بری>
  block
    text <گر عاشقی نیابی مانند من بتی>
    text <ور تاجری کجاست چو من گرم مشتری>
  block
    text <ور عارفی حقیقت معروف جان منم>
    text <ور کاهلی چنان شوی از من که برپری>
  block
    text <ور حس فاسدی دهمت نور مصطفی>
    text <ور مس کاسدی کنمت زر جعفری>
  block
    text <محتاج روی مایی گر پشت عالمی>
    text <محتاج آفتابی گر صبح انوری>
  block
    text <از بر و بحر بگذر و بر کوه قاف رو>
    text <بر خشک و بر تری منشین زین دو برتری>
  block
    text <ای دل اگر دلی دل از آن یار درمدزد>
    text <وی سر اگر سری مکن این سجده سرسری>
  block
    text <چون اسب می‌گریزی و من بر توام سوار>
    text <مگریز از او که بر تو بود کان بود خری>
  block
    text <صد حیله گر تراشی و صد شهر اگر روی>
    text <قربان عید خنجر الله اکبری>
  block
    text <خاموش اگر چه بحر دهد در بی‌دریغ>
    text <لیکن مباح نیست که من رام یشتری>
