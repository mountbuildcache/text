
text <مشک و عنبر گر ز مشک زلف یارم بو کند>
  block
    text <مشک و عنبر گر ز مشک زلف یارم بو کند>
    text <بوی خود را واهلد در حال و زلفش بو کند>
  block
    text <کافر و مؤمن گر از خوی خوشش واقف شوند>
    text <خوی را خود واکند در حین و خو با او کند>
  block
    text <آفتابی ناگهان از روی او تابان شود>
    text <پردها را بردرد وین کار را یک سو کند>
  block
    text <چنگ تن‌ها را به دست روح‌ها زان داد حق>
    text <تا بیان سر حق لایزالی او کند>
  block
    text <تارهای خشم و عشق و حقد و حاجت می‌زند>
    text <تا ز هر یک بانگ دیگر در حوادث رو کند>
  block
    text <شاد با چنگ تنی کز دست جان حق بستدش>
    text <بر کنار خود نهاد و ساز آن را هو کند>
  block
    text <اوستاد چنگ‌ها آن چنگ باشد در جهان>
    text <وای آن چنگی که با آن چنگ حق پهلو کند>
  block
    text <باز هم در چنگ حق تاریست بس پنهان و خوش>
    text <کو به ناگه وصف آن دو نرگس جادو کند>
  block
    text <نرگسان مست شمس الدین تبریزی که هست>
    text <چشم آهو تا شکار شیر آن آهو کند>
