
text <صبحدم شد زود برخیز ای جوان>
  block
    text <صبحدم شد زود برخیز ای جوان>
    text <رخت بربند و برس در کاروان>
  block
    text <کاروان رفت و تو غافل خفته‌ای>
    text <در زیانی در زیانی در زیان>
  block
    text <عمر را ضایع مکن در معصیت>
    text <تا تر و تازه بمانی جاودان>
  block
    text <نفس شومت را بکش کان دیو توست>
    text <تا ز جیبت سر برآرد حوریان>
  block
    text <چون بکشتی نفس شومت را یقین>
    text <پای نه بر بام هفتم آسمان>
  block
    text <چون نماز و روزه‌ات مقبول شد>
    text <پهلوانی پهلوانی پهلوان>
  block
    text <پاک باش و خاک این درگاه باش>
    text <کبر کم کن در سماع عاشقان>
  block
    text <گر سماع عاشقان را منکری>
    text <حشر گردی در قیامت با سگان>
  block
    text <گر غلام شمس تبریزی شدی>
    text <نعره زن کالحمد لک یا مستعان>
