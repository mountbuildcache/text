
text <جانا بیار باده و بختم تمام کن>
  block
    text <جانا بیار باده و بختم تمام کن>
    text <عیش مرا خجسته چو دارالسلام کن>
  block
    text <زهره کمین کنیزک بزم و شراب توست>
    text <دفع کسوف دل کن و مه را غلام کن>
  block
    text <همچون مسیح مایده از آسمان بیار>
    text <از نان و شوربا بشری را فطام کن>
  block
    text <مشتی فسرده را به دم گرم بشکفان>
    text <مشتی گدای را شه بااحتشام کن>
  block
    text <این روی پرگره را خندان و شاد کن>
    text <این عمر منقطع را عمری مدام کن>
  block
    text <ای شوق هر دماغ سر عاشقان بخار>
    text <وی ذوق هر مقام بر ما مقام کن>
  block
    text <آن خانه را که جام نباشد چو نیست نور>
    text <ما خانه ساختیم تو تدبیر جام کن>
  block
    text <ما را وظیفه‌هاست ز لطف تو صد هزار>
    text <درمانده گشت دل که چه گوید کدام کن>
  block
    text <خاموش کن که دوست مجیب است بی‌سال>
    text <نظاره کرم کن و ترک کلام کن>
