
text <ای پاک رو چون جام جم وز عشق آن مه متهم>
  block
    text <ای پاک رو چون جام جم وز عشق آن مه متهم>
    text <این مرگ خود پیدا کند پاکی تو را کم خور تو غم>
  block
    text <ای جان من با جان تو جویای در در بحر خون>
    text <تا در که را پیدا شود پیدا شود ای جان عم>
  block
    text <من چون شوم کوته نظر در عشق آن بحر گهر>
    text <کز ساحل دریای جان آید بشارت دم به دم>
  block
    text <من ترک فضل و فاضلی کردم به عشق از کاهلی>
    text <کز عشق شه کم بیشی است وز عشق شه بیشی است کم>
  block
    text <بیخ دل از صفرای او می خورد زد زردی به رخ>
    text <چون دیده عشقش بر رخم زد بر رخم آن شه رقم>
  block
    text <تلوین این رخسار بین در عشق بی‌تلوین شهی>
    text <گاه از غمش چون زعفران گاه از خجالت چون بقم>
  block
    text <من فانی مطلق شدم تا ترجمان حق شدم>
    text <گر مست و هشیارم ز من کس نشنود خود بیش و کم>
  block
    text <بازار مصر اندرشدم تا جانب مهتر شدم>
    text <دیدم یکی یوسف رخی گفتم به غفلت ذابکم>
  block
    text <گفتا عزیز مصر گر تو عاشقی بخشیدمت>
    text <من غایه الاحسان او من جوده او من کرم>
  block
    text <من قدر آن نشناختم آن را هوس پنداشتم>
    text <یا حسرتی من هجره یا غبنتی یا ذا الندم>
  block
    text <ای صد محال از قوتش گشته حقیقت عین حال>
    text <ما کان فی الدارین قط و الله مثل ذالقدم>
  block
    text <تبریز این تعظیم را تو از الست آورده‌ای>
    text <از مفخر من شمس دین از اول جف القلم>
