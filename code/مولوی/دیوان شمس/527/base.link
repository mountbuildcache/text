
text <گر جان عاشق دم زند آتش در این عالم زند>
  block
    text <گر جان عاشق دم زند آتش در این عالم زند>
    text <وین عالم بی‌اصل را چون ذره‌ها برهم زند>
  block
    text <عالم همه دریا شود دریا ز هیبت لا شود>
    text <آدم نماند و آدمی گر خویش با آدم زند>
  block
    text <دودی برآید از فلک نی خلق ماند نی ملک>
    text <زان دود ناگه آتشی بر گنبد اعظم زند>
  block
    text <بشکافد آن دم آسمان نی کون ماند نی مکان>
    text <شوری درافتد در جهان، وین سور بر ماتم زند>
  block
    text <گه آب را آتش برد گه آب آتش را خورد>
    text <گه موج دریای عدم بر اشهب و ادهم زند>
  block
    text <خورشید افتد در کمی از نور جان آدمی>
    text <کم پرس از نامحرمان آن جا که محرم کم زند>
  block
    text <مریخ بگذارد نری دفتر بسوزد مشتری>
    text <مه را نماند، مِهتری، شادّیِ او بر غم زند>
  block
    text <افتد عطارد در وحل آتش درافتد در زحل>
    text <زهره نماند زهره را تا پرده خرم زند>
  block
    text <نی قوس ماند نی قزح نی باده ماند نی قدح>
    text <نی عیش ماند نی فرح نی زخم بر مرهم زند>
  block
    text <نی آب نقاشی کند نی باد فراشی کند>
    text <نی باغ خوش باشی کند نی ابر نیسان نم زند>
  block
    text <نی درد ماند نی دوا نی خصم ماند نی گوا>
    text <نی نای ماند نی نوا نی چنگ زیر و بم زند>
  block
    text <اسباب در باقی شود ساقی به خود ساقی شود>
    text <جان ربی الاعلی گود دل ربی الاعلم زند>
  block
    text <برجه که نقاش ازل بار دوم شد در عمل>
    text <تا نقش‌های بی‌بدل بر کسوه معلم زند>
  block
    text <حق آتشی افروخته تا هر چه ناحق سوخته>
    text <آتش بسوزد قلب را بر قلب آن عالم زند>
  block
    text <خورشید حق دل شرق او شرقی که هر دم برق او>
    text <بر پوره ادهم جهد بر عیسی مریم زند>
