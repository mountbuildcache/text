
text <رهید جان دوم از خودی و از هستی>
  block
    text <رهید جان دوم از خودی و از هستی>
    text <شده‌ست صید شهنشاه خویش در مستی>
  block
    text <زهی وجود که جان یافت در عدم ناگاه>
    text <زهی بلند که جان گشت در چنین پستی>
  block
    text <درست گشت مرا آنچ من ندانستم>
    text <چو در درستی ای مه مرا تو بشکستی>
  block
    text <چو گشت عشق تو فصاد و اکحلم بگشاد>
    text <چو خون بجستم از تن زهی سبک دستی>
  block
    text <طبیب فقر بجست و گرفت گوش دلم>
    text <که مژده ده که ز رنج وجود وارستی>
  block
    text <ز انتظار رهیدی که کی صبا بوزد>
    text <نه بحر را تو زبونی نه بسته شستی>
  block
    text <ز شمس تبریز این جنس‌ها بخر بفروش>
    text <ز نقدهاش چو آن کیسه بر کمر بستی>
