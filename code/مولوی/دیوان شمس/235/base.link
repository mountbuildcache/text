
text <مرا بدید و نپرسید آن نگار چرا>
  block
    text <مرا بدید و نپرسید آن نگار چرا>
    text <ترش ترش بگذشت از دریچه یار چرا>
  block
    text <سبب چه بود چه کردم که بد نمود ز من>
    text <که خاطرش بگرفتست این غبار چرا>
  block
    text <ز بامداد چرا قصد خون عاشق کرد>
    text <چرا کشید چنین تیغ ذوالفقار چرا>
  block
    text <چو دیدم آن گل او را که رنگ ریخته بود>
    text <دمید از دل مسکین هزار خار چرا>
  block
    text <چو لب به خنده گشاید گشاده گردد دل>
    text <در آن لبست همیشه گشاد کار چرا>
  block
    text <میان ابروی خود چون گره زند از خشم>
    text <گره گره شود از غم دل فکار چرا>
  block
    text <زهی تعلق جان با گشاد و خنده او>
    text <یکی دمش که نبینم شوم نزار چرا>
  block
    text <جهان سیه شود آن دم که رو بگرداند>
    text <نه روز ماند و نی عقل برقرار چرا>
  block
    text <یکی نفس که دل یار ما ز ما برمید>
    text <چرا رمید ز ما لطف کردگار چرا>
  block
    text <مگر که لطف خدا اوست ما غلط کردیم>
    text <وگر نه خوبی او گشت بی‌کنار چرا>
  block
    text <برون صورت اگر لطف محض دادی روی>
    text <پیمبران ز چه گشتند پرده دار چرا>
