
text <اندر شکست جان شد پیدا لطیف جانی>
  block
    text <اندر شکست جان شد پیدا لطیف جانی>
    text <چون این جهان فروشد وا شد دگر جهانی>
  block
    text <بازار زرگران بین کز نقد زر چه پر شد>
    text <گر چه ز زخم تیشه درهم شکست کانی>
  block
    text <تا تو خمش نکردی اندیشه گرد نامد>
    text <وا شد دهان دل چون بربسته شد دهانی>
  block
    text <چندین هزار خانه کی گشت از زمانه>
    text <تا در دل مهندس نقشش نشد نهانی>
  block
    text <سری است زان نهانتر صد نقش از آن مصور>
    text <در خاطر مهندس و اندر دل فلانی>
  block
    text <چون دل صفا پذیرد آن سر جهان بگیرد>
    text <وآنگه کسی نمیرد در دور لامکانی>
  block
    text <تبریز شمس دین را از لطف لابه‌ای کن>
    text <کز باغ بی‌زمانی در ما نگر زمانی>
