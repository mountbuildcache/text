
text <سر از بهر هوس باید چو خالی گشت سر چه بود>
  block
    text <سر از بهر هوس باید چو خالی گشت سر چه بود>
    text <چو جان بهر نظر باشد روان بی‌نظر چه بود>
  block
    text <نظر در روی شه باید چو آن نبود چه را شاید>
    text <سفر از خویشتن باید چو با خویشی سفر چه بود>
  block
    text <مرا پرسید صفرایی که گر مرد شکرخایی>
    text <کمر بندم چو نی پیشت اگر گویی شکر چه بود>
  block
    text <بگفتم بهترین چیزی ولیکن پیش غیر تو>
    text <که تو ابله شکر بینی و گویی زین بتر چه بود>
  block
    text <ازیرا اصل جسم تو ز زهر قاتل افتادست>
    text <سقر بودست اصل تو نداند جز سقر چه بود>
  block
    text <جهان و عقل کلی را ز عقل جزو چون بینی>
    text <در آن دریای خون آشام عقل مختصر چه بود>
  block
    text <دو سه سطرست که می‌خوانی ز سر تا پا و پا تا سر>
    text <دگر کاری نداری تو وگر نه پا و سر چه بود>
  block
    text <چو کور افتاد چشم دل چو گوش از ثقل شد پرگل>
    text <به غیر خانه وسواس جای کور و کر چه بود>
