
text <نگفتم دوش ای زین بخاری>
  block
    text <نگفتم دوش ای زین بخاری>
    text <که نتوانی رضا دادن به خواری>
  block
    text <در آن جان‌ها که شکر روید از حق>
    text <شکر باشد ز هر حسیش جاری>
  block
    text <اگر صد خنب سرکه درکشد او>
    text <نه تلخی بینی او را نی نزاری>
  block
    text <خدایت چون سر مستی نداده‌ست>
    text <حذر کن تا سر مستی نخاری>
  block
    text <از آن سر چون سر جان را شراب است>
    text <همی‌نوشد شراب اختیاری>
  block
    text <ز تو خنده همی پنهان کند او>
    text <که او خمری است و تو مسکین خماری>
  block
    text <چو داد آن خواجه را سرکه فروشی>
    text <چه شیرین کرد بر وی سوکواری>
  block
    text <گوارش خر از آن رخسار چون ماه>
    text <کز آن یابند مردان خوشگواری>
  block
    text <درآید در تن تو نور آن ماه>
    text <چنان کاندر زمین لطف بهاری>
  block
    text <ببخشد مر تو را هم خلعت سبز>
    text <رهاند مر تو را از خاکساری>
  block
    text <تصورها همه زین بوی برده>
    text <برون روژیده از دل چون دراری>
  block
    text <تفضل ایها الساقی و اوفر>
    text <و لکن لا براح مستعار>
  block
    text <و صبحنا بخمر مستطاب>
    text <فان الیمن جما فی ابتکار>
  block
    text <و مسینا بخمر من صبوح>
    text <و دم و اسلم ایا خیر المداری>
