
text <مقام ناز نداری برو تو ناز مکن>
  block
    text <مقام ناز نداری برو تو ناز مکن>
    text <چو میوه پخته نگشت از درخت بازمکن>
  block
    text <به پیش قبله حق همچو بت میا منشین>
    text <نماز خود را از خویش بی‌نماز مکن>
  block
    text <گهی که پخته شدی از درخت فارغ باش>
    text <ز گرم و سرد میندیش و احتراز مکن>
  block
    text <چو هیچ خصم نماند برو به بزم نشین>
    text <سلاح رزم بینداز و ترک تاز مکن>
  block
    text <چو صاف صاف برآمد ز کوره نقده تو>
    text <مده به کوره هر کوردل گداز مکن>
  block
    text <جمال خود ز اسیران عشق هیچ مپوش>
    text <چو باغ لطف خدایی تو در فراز مکن>
