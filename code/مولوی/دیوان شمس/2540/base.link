
text <چو شیر و انگبین جانا چه باشد گر درآمیزی>
  block
    text <چو شیر و انگبین جانا چه باشد گر درآمیزی>
    text <عسل از شیر نگریزد تو هم باید که نگریزی>
  block
    text <اگر نالایقم جانا شوم لایق به فر تو>
    text <وگر ناچیز و معدومم بیابم از تو من چیزی>
  block
    text <یکی قطره شود گوهر چو یابد او علف از تو>
    text <که قافی شود ذره چو دربندی و بستیزی>
  block
    text <همه خاکیم روینده ز آب ذکر و باد دم>
    text <گلی که خندد و گرید کز او فکری بینگیزی>
  block
    text <گلستانی کنش خندان و فرمانی به دستش ده>
    text <که ای گلشن شدی ایمن ز آفت‌های پاییزی>
  block
    text <گهی در صورت آبی بیایی جان دهی گل را>
    text <گهی در صورت بادی به هر شاخی درآویزی>
  block
    text <درختی بیخ او بالا نگونه شاخه‌های او>
    text <به عکس آن درختانی که سعدی‌اند و شونیزی>
  block
    text <گهی گویی به گوش دل که در دوغ من افتادی>
    text <منم جان همه عالم تو چون از جان بپرهیزی>
  block
    text <گهی زانوت بربندم چو اشتر تا فروخسپی>
    text <گهی زانوت بگشایم که تا از جای برخیزی>
  block
    text <منال ای اشتر و خامش به من بنگر به چشم هش>
    text <که تمییز نوت بخشم اگر چه کان تمییزی>
  block
    text <تویی شمع و منم آتش چو افتم در دماغت خوش>
    text <یکی نیمه فروسوزی یکی نیمه فروریزی>
  block
    text <به هر سوزی چو پروانه مشو قانع بسوزان سر>
    text <به پیش شمع چون لافی این سودای دهلیزی>
  block
    text <اگر داری سر مستان کله بگذار و سر بستان>
    text <کله دارند و سرها نی کلهداران پالیزی>
  block
    text <سر آن‌ها راست که با او درآوردند سر با سر>
    text <کم از خاری که زد با گل ز چالاکی و سرتیزی>
  block
    text <تو هر چیزی که می‌جویی مجویش جز ز کان او>
    text <که از زر هم زری یابند و از ارزیز ارزیزی>
  block
    text <خمش کن قصه عمری به روزی کی توان گفتن>
    text <کجا آید ز یک خشتک گریبانی و تیریزی>
