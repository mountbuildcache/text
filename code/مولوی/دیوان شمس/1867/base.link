
text <ای جانک من چونی یک بوسه به چند ای جان>
  block
    text <ای جانک من چونی یک بوسه به چند ای جان>
    text <یک تنگ شکر خواهم زان شکرقند ای جان>
  block
    text <ای جانک خندانم من خوی تو می دانم>
    text <تو خوی شکر داری بالله که بخند ای جان>
  block
    text <من مرد خریدارم من میل شکر دارم>
    text <ای خواجه عطارم دکان بمبند ای جان>
  block
    text <بر نام و نشان او رفتم به دکان او>
    text <گفتم که سلام علیک ای سرو بلند ای جان>
  block
    text <هر چند که عیاری پرحیله و طراری>
    text <این محنت و بیماری بر من مپسند ای جان>
  block
    text <از بهر دل ما را در رقص درآ یارا>
    text <وز ناز چنین می کن آن زلف کمند ای جان>
  block
    text <ای پیش رو خوبان ای شاخ گل خندان>
    text <بنمای که دلبندان چون بوسه دهند ای جان>
  block
    text <من بنده بر این مفرش می سوزم من خوش خوش>
    text <می رقصم در آتش مانند سپند ای جان>
