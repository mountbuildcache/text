
text <مشکن دل مرد مشتری را>
  block
    text <مشکن دل مرد مشتری را>
    text <بگذار ره ستمگری را>
  block
    text <رحم آر مها که در شریعت>
    text <قربان نکنند لاغری را>
  block
    text <مخمور توام به دست من ده>
    text <آن جام شراب گوهری را>
  block
    text <پندی بده و به صلح آور>
    text <آن چشم خمار عبهری را>
  block
    text <فرمای به هندوان جادو>
    text <کز حد نبرند ساحری را>
  block
    text <در شش دره‌ای فتاد عاشق>
    text <بشکن در حبس شش دری را>
  block
    text <یک لحظه معزمانه پیش آ>
    text <جمع آور حلقه پری را>
  block
    text <سر می نهد این خمار از بن>
    text <هر لحظه شراب آن سری را>
  block
    text <صد جا چو قلم میان ببسته>
    text <تنگ شکر معسکری را>
  block
    text <ای عشق برادرانه پیش آ>
    text <بگذار سلام سرسری را>
  block
    text <ای ساقی روح از در حق>
    text <مگذار حق برادری را>
  block
    text <ای نوح زمانه هین روان کن>
    text <این کشتی طبع لنگری را>
  block
    text <ای نایب مصطفی بگردان>
    text <آن ساغر زفت کوثری را>
  block
    text <پیغام ز نفخ صور داری>
    text <بگشای لب پیمبری را>
  block
    text <ای سرخ صباغت علمدار>
    text <بگشا پر و بال جعفری را>
  block
    text <پرلاله کن و پر از گل سرخ>
    text <این صحن رخ مزعفری را>
  block
    text <اسپید نمی‌کنم دگر من>
    text <درریز رحیق احمری را>
