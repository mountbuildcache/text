
text <می‌زن سه تا که یکتا گشتم مکن دوتایی>
  block
    text <می‌زن سه تا که یکتا گشتم مکن دوتایی>
    text <یا پرده رهاوی یا پرده رهایی>
  block
    text <بی زیر و بی‌بم تو ماییم در غم تو>
    text <در نای این نوا زن کافغان ز بی‌نوایی>
  block
    text <قولی که در عراق است درمان این فراق است>
    text <بی قول دلبری تو آخر بگو کجایی>
  block
    text <ای آشنای شاهان در پرده سپاهان>
    text <بنواز جان ما را از راه آشنایی>
  block
    text <در جمع سست رایان رو زنگله سرایان>
    text <کاری ببر به پایان تا چند سست رایی>
  block
    text <از هر دو زیرافکند بندی بر این دلم بند>
    text <آن هر دو خود یک است و ما را دو می‌نمایی>
  block
    text <گر یار راست کاری ور قول راست داری>
    text <در راست قول برگو تا در حجاز آیی>
  block
    text <در پرده حسینی عشاق را درآور>
    text <وز بوسلیک و مایه بنمای دلگشایی>
  block
    text <از تو دوگاه خواهند تو چارگاه برگو>
    text <تو شمع این سرایی ای خوش که می‌سرایی>
