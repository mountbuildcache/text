
text <چو سرمست منی ای جان ز درد سر چه غم داری>
  block
    text <چو سرمست منی ای جان ز درد سر چه غم داری>
    text <چو آهوی منی ای جان ز شیر نر چه غم داری>
  block
    text <چو مه روی تو من باشم ز سال و مه چه اندیشی>
    text <چو شور و شوق من هستت ز شور و شر چه غم داری>
  block
    text <چو کان نیشکر گشتی ترش رو از چه می‌باشی>
    text <براق عشق رامت شد ز مرگ خر چه غم داری>
  block
    text <چو من با تو چنین گرمم چه آه سرد می‌آری>
    text <چو بر بام فلک رفتی ز خشک و تر چه غم داری>
  block
    text <خوش آوازی من دیدی دواسازی من دیدی>
    text <رسن بازی من دیدی از این چنبر چه غم داری>
  block
    text <بر این صورت چه می‌چفسی ز بی‌معنی چه می‌ترسی>
    text <چو گوهر در بغل داری ز بی‌گوهر چه غم داری>
  block
    text <ایا یوسف ز دست تو کی بگریزد ز شست تو>
    text <همه مصرند مست تو ز کور و کر چه غم داری>
  block
    text <چو با دل یار غاری تو چراغ چار یاری تو>
    text <فقیر ذوالفقاری تو از آن خنجر چه غم داری>
  block
    text <گرفتی باغ و برها را همی‌خور آن شکرها را>
    text <اگر بستند درها را ز بند در چه غم داری>
  block
    text <چو مد و جر خود دیدی چو بال و پر خود دیدی>
    text <چو کر و فر خود دیدی ز هر بی‌فر چه غم داری>
  block
    text <ایا ای جان جان جان پناه جان مهمانان>
    text <ایا سلطان سلطانان تو از سنجر چه غم داری>
  block
    text <خمش کن همچو ماهی تو در آن دریای خوش دررو>
    text <چو اندر قعر دریایی تو از آذر چه غم داری>
