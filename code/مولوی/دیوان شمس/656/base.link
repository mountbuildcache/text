
text <مرغان که کنون از قفس خویش جدایید>
  block
    text <مرغان که کنون از قفس خویش جدایید>
    text <رخ باز نمایید و بگویید کجایید>
  block
    text <کشتی شما ماند بر این آب شکسته>
    text <ماهی صفتان یک دم از این آب برآیید>
  block
    text <یا قالب بشکست و بدان دوست رسیدست>
    text <یا دام بشد از کف و از صید جدایید>
  block
    text <امروز شما هیزم آن آتش خویشید>
    text <یا آتشتان مرد شما نور خدایید>
  block
    text <آن باد وبا گشت شما را فسرانید>
    text <یا باد صبا گشت به هر جا که درآیید>
  block
    text <در هر سخن از جان شما هست جوابی>
    text <هر چند دهان را به جوابی نگشایید>
  block
    text <در هاون ایام چه درها که شکستید>
    text <آن سرمه دیدست بسایید بسایید>
  block
    text <ای آنک بزادیت چو در مرگ رسیدید>
    text <این زادن ثانیست بزایید بزایید>
  block
    text <گر هند وگر ترک بزادیت دوم بار>
    text <پیدا شود آن روز که روبند گشایید>
  block
    text <ور زانک سزیدیت به شمس الحق تبریز>
    text <والله که شما خاصبک روز سزایید>
