
text <چو دیوم عاشق آن یک پری شد>
  block
    text <چو دیوم عاشق آن یک پری شد>
    text <ز دیو خویشتن یک سر بری شد>
  block
    text <چو ناگاهان بدیدش همچو برقی>
    text <برون پرید عقلش را سری شد>
  block
    text <در انگشت پری مهر سلیمان>
    text <چو دید آن جان و دل در چاکری شد>
  block
    text <چو سر چاکری عشق دریافت>
    text <فراز هفت چرخ مهتری شد>
  block
    text <چو لب تر کرد او از جام عشقش>
    text <بدان خشکی لب او از تری شد>
  block
    text <چو شد او مشتری عشق جنی>
    text <کمینه بندگانش مشتری شد>
  block
    text <چو گاوی بود بی‌جان و زبان دیو>
    text <بداد جان و عشقش سامری شد>
  block
    text <همه جور و جفا و محنت عشق>
    text <بر او شیرین چو مهر مادری شد>
  block
    text <مگر درد فراق و جور هجران>
    text <که تاب آن نبودش زان بری شد>
  block
    text <ز دست هجر او تا پیش مخدوم>
    text <که شمس الدینست بهر داوری شد>
  block
    text <چو دیو آمد به پیشش خاک بوسید>
    text <از آتش با ملایک همپری شد>
  block
    text <از آن مستی به تبریز است گردان>
    text <که از جانش هوای کافری شد>
