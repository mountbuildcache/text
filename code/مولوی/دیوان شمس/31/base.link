
text <بادا مبارک در جهان سور و عروسی‌های ما>
  block
    text <بادا مبارک در جهان سور و عروسی‌های ما>
    text <سور و عروسی را خدا ببرید بر بالای ما>
  block
    text <زهره قرین شد با قمر طوطی قرین شد با شکر>
    text <هر شب عروسیی دگر از شاه خوش سیمای ما>
  block
    text <ان القلوب فرجت ان النفوس زوجت>
    text <ان الهموم اخرجت در دولت مولای ما>
  block
    text <بسم الله امشب بر نوی سوی عروسی می‌روی>
    text <داماد خوبان می‌شوی ای خوب شهرآرای ما>
  block
    text <خوش می‌روی در کوی ما خوش می‌خرامی سوی ما>
    text <خوش می‌جهی در جوی ما ای جوی و ای جویای ما>
  block
    text <خوش می‌روی بر رای ما خوش می‌گشایی پای ما>
    text <خوش می‌بری کف‌های ما ای یوسف زیبای ما>
  block
    text <از تو جفا کردن روا وز ما وفا جستن خطا>
    text <پای تصرف را بنه بر جان خون پالای ما>
  block
    text <ای جان جان جان را بکش تا حضرت جانان ما>
    text <وین استخوان را هم بکش هدیه بر عنقای ما>
  block
    text <رقصی کنید ای عارفان چرخی زنید ای منصفان>
    text <در دولت شاه جهان آن شاه جان افزای ما>
  block
    text <در گردن افکنده دهل در گردک نسرین و گل>
    text <کامشب بود دف و دهل نیکوترین کالای ما>
  block
    text <خاموش کامشب زهره شد ساقی به پیمانه و به مد>
    text <بگرفته ساغر می‌کشد حمرای ما حمرای ما>
  block
    text <والله که این دم صوفیان بستند از شادی میان>
    text <در غیب پیش غیبدان از شوق استسقای ما>
  block
    text <قومی چو دریا کف زنان چون موج‌ها سجده کنان>
    text <قومی مبارز چون سنان خون خوار چون اجزای ما>
  block
    text <خاموش کامشب مطبخی شاهست از فرخ رخی>
    text <این نادره که می‌پزد حلوای ما حلوای ما>
