
text <ندا رسید به جان‌ها ز خسرو منصور>
  block
    text <ندا رسید به جان‌ها ز خسرو منصور>
    text <نظر به حلقه مردان چه می‌کنید از دور>
  block
    text <چو آفتاب برآمد چه خفته‌اند این خلق>
    text <نه روح عاشق روزست و چشم عاشق نور>
  block
    text <درون چاه ز خورشید روح روشن شد>
    text <ز نور خارش پذرفت نیز دیده کور>
  block
    text <بجنب بر خود آخر که چاشتگاه شدست>
    text <از آنک خفته چو جنبید خواب شد مهجور>
  block
    text <مگو که خفته نیم ناظرم به صنع خدا>
    text <نظر به صنع حجابست از چنان منظور>
  block
    text <روان خفته اگر داندی که در خوابست>
    text <از آنچ دیدی نی خوش شدی و نی رنجور>
  block
    text <چنانک روزی در خواب رفت گلخن تاب>
    text <به خواب دید که سلطان شدست و شد مغرور>
  block
    text <بدید خود را بر تخت ملک وز چپ و راست>
    text <هزار صف ز امیر و ز حاجب و دستور>
  block
    text <چنان نشسته بر آن تخت او که پنداری>
    text <در امر و نهی خداوند بد سنین و شهور>
  block
    text <میان غلغله و دار و گیر و بردابرد>
    text <میان آن لمن الملک و عزت و شر و شور>
  block
    text <درآمد از در گلخن به خشم حمامی>
    text <زدش به پای که برجه نه مرده‌ای در گور>
  block
    text <بجست و پهلوی خود نی خزینه دید و نه ملک>
    text <ولی خزینه حمام سرد دید و نفور>
  block
    text <بخوان ز آخر یاسین که صیحه فاذا>
    text <تو هم به بانگی حاضر شوی ز خواب غرور>
  block
    text <چه خفته‌ایم ولیکن ز خفته تا خفته>
    text <هزار مرتبه فرقست ظاهر و مستور>
  block
    text <شهی که خفت ز شاهی خود بود غافل>
    text <خسی که خفت ز ادبیر خود بود معذور>
  block
    text <چو هر دو باز از این خواب خویش بازآیند>
    text <به تخت آید شاه و به تخته آن مقهور>
  block
    text <لباب قصه بماندست و گفت فرمان نیست>
    text <نگر به دانش داوود و کوتهی زبور>
  block
    text <مگر که لطف کند باز شمس تبریزی>
    text <وگر نه ماند سخن در دهن چنین مقصور>
