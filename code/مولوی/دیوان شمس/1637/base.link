
text <منم آن دزد که شب نقب زدم ببریدم>
  block
    text <منم آن دزد که شب نقب زدم ببریدم>
    text <سر صندوق گشادم گهری دزدیدم>
  block
    text <ز زلیخای حرم چادر سر بربودم>
    text <چو بدیدم رخ یوسف کف خود ببریدم>
  block
    text <سر سودای کسی قصد سر من دارد>
    text <کی برد سر ز کف آنک از آن سر دیدم>
  block
    text <چو بگفتم نبرم سر سر من گفت آمین>
    text <چون غمش کند ز بیخم پس از آن روییدم>
  block
    text <این چه ماه است که اندر دل و جان‌ها گردد>
    text <که من از گردش او بس چو فلک گردیدم>
  block
    text <جان اخوان صفا اوست که اندر هوسش>
    text <همه دردی جهان در سر خود مالیدم>
  block
    text <اندر این چاه جهان یوسف حسنی است نهان>
    text <من بر این چرخ از او همچو رسن پیچیدم>
  block
    text <هله ای عشق بیا یار منی در دو جهان>
    text <از همه خلق بریدم به تو برچفسیدم>
  block
    text <زان چنین در فرحم کز قدحت سرمستم>
    text <زان گزیده‌ست مرا حق که تو را بگزیدم>
  block
    text <بنهان از همه خلقان چه خوش آیین باغی است>
    text <که چو گل در چمنش جامه جان بدریدم>
  block
    text <اندر آن باغ یکی دلبر بالاشجری است>
    text <که چو برگ از شجر اندر قدمش ریزیدم>
  block
    text <بس کنم آنچ بگفت او که بگو من گفتم>
    text <و آنچ فرمود بپوشان و مگو پوشیدم>
  block
    text <شمس تبریز که آفاق از او شد پرنور>
    text <من به هر سوی چو سایه ز پیش گردیدم>
