
text <سماع آرام جان زندگانیست>
  block
    text <سماع آرام جان زندگانیست>
    text <کسی داند که او را جان جانست>
  block
    text <کسی خواهد که او بیدار گردد>
    text <که او خفته میان بوستان‌ست>
  block
    text <ولیک آن کو به زندان خفته باشد>
    text <اگر بیدار گردد در زیان‌ست>
  block
    text <سماع آن جا بکن کان جا عروسیست>
    text <نه در ماتم که آن جای فغانست>
  block
    text <کسی کو جوهر خود را ندیدهست>
    text <کسی کان ماه از چشمش نهانست>
  block
    text <چنین کس را سماع و دف چه باید>
    text <سماع از بهر وصل دلستان‌ست>
  block
    text <کسانی را که روشان سوی قبله‌ست>
    text <سماع این جهان و آن جهانست>
  block
    text <خصوصا حلقه‌ای کاندر سماعند>
    text <همی‌گردند و کعبه در میانست>
  block
    text <اگر کان شکر خواهی همان جاست>
    text <ور انگشت شکر خود رایگانست>
