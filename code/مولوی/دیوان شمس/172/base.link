
text <در میان عاشقان عاقل مبا>
  block
    text <در میان عاشقان عاقل مبا>
    text <خاصه اندر عشق این لعلین قبا>
  block
    text <دور بادا عاقلان از عاشقان>
    text <دور بادا بوی گلخن از صبا>
  block
    text <گر درآید عاقلی گو راه نیست>
    text <ور درآید عاشقی صد مرحبا>
  block
    text <مجلس ایثار و عقل سخت گیر>
    text <صرفه اندر عاشقی باشد وبا>
  block
    text <ننگ آید عشق را از نور عقل>
    text <بد بود پیری در ایام صبا>
  block
    text <خانه بازآ عاشقا تو زوترک>
    text <عمر خود بی‌عاشقی باشد هبا>
  block
    text <جان نگیرد شمس تبریزی به دست>
    text <دست بر دل نه برون رو قالبا>
