
text <تیغ را گر تو چو خورشید دمی رنده زنی>
  block
    text <تیغ را گر تو چو خورشید دمی رنده زنی>
    text <بر سر و سبلت این خنده زنان خنده زنی>
  block
    text <ژنده پوشیدی و جامه ملکی برکندی>
    text <پاره پاره دل ما را تو بر آن ژنده زنی>
  block
    text <هر کی بندی است از این آب و از این گل برهد>
    text <گر تو یک بند از آن طره بر این بنده زنی>
  block
    text <ساقیا عقل کجا ماند یا شرم و ادب>
    text <زان می لعل چو بر مردم شرمنده زنی>
  block
    text <ماه فربه شود آن سان که نگنجد در چرخ>
    text <گر تو تابی ز رخت بر مه تابنده زنی>
  block
    text <ماه می‌گوید با زهره که گر مست شوی>
    text <ز آنچ من مست شدم ضرب پراکنده زنی>
  block
    text <ماه تا ماهی از این ساقی جان سرمستند>
    text <نقد بستان تو چرا لاف ز آینده زنی>
  block
    text <خیز کامروز همایون و خوش و فرخنده‌ست>
    text <خاصه که چشم بر آن چهره فرخنده زنی>
  block
    text <سر باز از کله و پاش از این کنده غمی است>
    text <برهد پاش اگر تیشه بر این کنده زنی>
  block
    text <هله ای باز کله بازده و پر بگشا>
    text <وقت آن شد که بر آن دولت پاینده زنی>
  block
    text <همچو منصور تو بر دار کن این ناطقه را>
    text <چو زنان چند بر این پنبه و پاغنده زنی>
