
text <می‌آیدم ز رنگ تو ای یار بوی آن>
  block
    text <می‌آیدم ز رنگ تو ای یار بوی آن>
    text <برکنده‌ای به خشم دل از یار مهربان>
  block
    text <از آفتاب روی تو چون شکل خشم تافت>
    text <پشتم خم است و سینه کبودم چو آسمان>
  block
    text <زان تیرهای غمزه خشمین که می‌زنی>
    text <صد قامت چو تیر خمیده‌ست چون کمان>
  block
    text <از پرسشم ز خشم لب لعل بسته‌ای>
    text <جان ماندم ز غصه این یا دل و زبان>
  block
    text <لطف تو نردبان بده بر بام دولتی>
    text <ای لطف واگرفته و بشکسته نردبان>
  block
    text <این لابه ام به ذات خدا نیست بهر جان>
    text <ای هر دمی خیال تو صد جان جان جان>
  block
    text <یاد آر دلبرا که ز من خواستی شبی>
    text <نقشی ز جان خون شده من دادمت نشان>
  block
    text <جانا به حق آن شب کان زلف جعد را>
    text <در گردنم درافکن و سرمست می‌کشان>
  block
    text <تا جان باسعادت غلطان همی‌رود>
    text <چوگان دو زلف و گوی دل و دشت لامکان>
  block
    text <کرسی عدل نه تو به تبریز شمس دین>
    text <تا عرش نور گیرد و حیران شود جهان>
