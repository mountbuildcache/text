
text <بد دوش بی‌تو تیره شب و روشنی نداشت>
  block
    text <بد دوش بی‌تو تیره شب و روشنی نداشت>
    text <شمع و سماع و مجلس ما چاشنی نداشت>
  block
    text <شب در شکنجه بودم و جرمی نرفته بود>
    text <در حبس بود این دل و دل دادنی نداشت>
  block
    text <ای آنک ایمنست جهان در پناه تو>
    text <مه نیز بی‌لقای تو شب ایمنی نداشت>
  block
    text <کبر و منی خلق حجاب تو می‌شود>
    text <در سایه بود از تو کسی کو منی نداشت>
  block
    text <دل در کف تو از تو ولیکن ز شرم تو>
    text <سیماب وار بر کف تو ساکنی نداشت>
