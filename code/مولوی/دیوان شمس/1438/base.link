
text <ندارد پای عشق او دل بی‌دست و بی‌پایم>
  block
    text <ندارد پای عشق او دل بی‌دست و بی‌پایم>
    text <که روز و شب چو مجنونم سر زنجیر می خایم>
  block
    text <میان خونم و ترسم که گر آید خیال او>
    text <به خون دل خیالش را ز بی‌خویشی بیالایم>
  block
    text <خیالات همه عالم اگر چه آشنا داند>
    text <به خون غرقه شود والله اگر این راه بگشایم>
  block
    text <منم افتاده در سیلی اگر مجنون آن لیلی>
    text <ز من گر یک نشان خواهد نشانی‌هاش بنمایم>
  block
    text <همه گردد دل پاره همه شب همچو استاره>
    text <شده خواب من آواره ز سحر یار خودرایم>
  block
    text <ز شب‌های من گریان بپرس از لشکر پریان>
    text <که در ظلمت ز آمدشد پری را پای می سایم>
  block
    text <اگر یک دم بیاسایم روان من نیاساید>
    text <من آن لحظه بیاسایم که یک لحظه نیاسایم>
  block
    text <رها کن تا چو خورشیدی قبایی پوشم از آتش>
    text <در آن آتش چو خورشیدی جهانی را بیارایم>
  block
    text <که آن خورشید بر گردون ز عشق او همی‌سوزد>
    text <و هر دم شکر می گوید که سوزش را همی‌شایم>
  block
    text <رها کن تا که چون ماهی گدازان غمش باشم>
    text <که تا چون مه نکاهم من چو مه زان پس نیفزایم>
