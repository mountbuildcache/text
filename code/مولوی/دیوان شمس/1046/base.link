
text <نگشتم از تو هرگز ای صنم سیر>
  block
    text <نگشتم از تو هرگز ای صنم سیر>
    text <ولیک از هجر گشتم دم به دم سیر>
  block
    text <همی‌بینم رضایت در غم ماست>
    text <چگونه گردد این بی‌دل ز غم سیر>
  block
    text <چه خون آشام و مستسقیست این دل>
    text <که چشمم می‌نگردد ز اشک و نم سیر>
  block
    text <اگر سیری از این عالم بیا که>
    text <نگردد هیچ کس زان عالمم سیر>
  block
    text <چو دیدم اتفاق عاشقانت>
    text <شدستم از خلاف و لا و لم سیر>
  block
    text <ولی دردم تو اسرافیل جان‌ها>
    text <نیم از نفخ روح و زیر و بم سیر>
  block
    text <چو بوی جام جان بر مغز من زد>
    text <شدم ای جان جان از جام جم سیر>
  block
    text <چو بیشست آن جنون لحظه به لحظه>
    text <خسیس آن کو نگشت از بیش و کم سیر>
  block
    text <چو دیدم کاس و طاس او شدستم>
    text <از این طشت نگون خم به خم سیر>
  block
    text <خیال شمس تبریزی بیامد>
    text <ز عشق خال او گشتم ز غم سیر>
