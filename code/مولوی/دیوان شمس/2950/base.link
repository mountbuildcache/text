
text <ای آنک جان ما را در گلشکر کشیدی>
  block
    text <ای آنک جان ما را در گلشکر کشیدی>
    text <چون جان و دل ببردی خود را تو درکشیدی>
  block
    text <ما را چو سایه دیدی از پای درفتاده>
    text <جانا چو سرو سرکش از سایه سر کشیدی>
  block
    text <چون سیل در کهستان ما سو به سو دوانه>
    text <اندر پیت تو خیمه سوی دگر کشیدی>
  block
    text <تو آن مهی که هر کو آمد به خرمن تو>
    text <مانند آفتابش در کان زر کشیدی>
  block
    text <کشتی ز رشک ما را باری چو اشک ما را>
    text <از چشم خود میفکن چون در نظر کشیدی>
  block
    text <بر عاشقت ز صد سو از خلق زخم آید>
    text <از لطف و رحمت خود پیشش سپر کشیدی>
  block
    text <یک قوم را به حیلت بستی به بند زرین>
    text <یک قوم را به حجت اندر سفر کشیدی>
  block
    text <آوه که شد فضولی در خون چند گولی>
    text <رحمی بکن بر آن کش در شور و شر کشیدی>
  block
    text <از چشم عاشقانت شب خواب شد رمیده>
    text <زیرا که بی‌دلان را وقت سحر کشیدی>
  block
    text <ای عشق دل نداری تا که دلت بسوزد>
    text <خود جمله دل تو داری دل را تو برکشیدی>
  block
    text <بس کن که نقل عیسی از بیخودی و مستی>
    text <در آخر ستوران در پیش خر کشیدی>
