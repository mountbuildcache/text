
text <به حریفان بنشین خواب مرو>
  block
    text <به حریفان بنشین خواب مرو>
    text <همچو ماهی به تک آب مرو>
  block
    text <همچو دریا همه شب جوشان باش>
    text <نی پراکنده چو سیلاب مرو>
  block
    text <آب حیوان نه که در تاریکی است>
    text <بطلب در شب و مشتاب مرو>
  block
    text <شب روان فلکی پرنورند>
    text <تو هم از صحبت اصحاب مرو>
  block
    text <شمع بیدار نه در طشت زر است>
    text <به زمین در تو چو سیماب مرو>
  block
    text <شب روان را بنماید مه رو>
    text <منتظر شو شب مهتاب مرو>
