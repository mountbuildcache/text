
text <چند از این راه نو روزگار>
  block
    text <چند از این راه نو روزگار>
    text <پرده آن یار قدیمی بیار>
  block
    text <آتش فرعون بکش ز آب بحر>
    text <مفرش نمرود به آتش سپار>
  block
    text <چرخ فلک را به خدایی مگیر>
    text <انجم و مه را مشناس اختیار>
  block
    text <شمس و شموسی که سرآخر شدست>
    text <چون خر لنگست در آن مستدار>
  block
    text <باد چو راکع شد و خود را شناخت>
    text <نیست در آخر چو خسان بی‌مدار>
  block
    text <چشم در آن باد نهادست خس>
    text <کو کشدش جانب هر دشت و غار>
  block
    text <خیره در آن آب بماندست سنگ>
    text <کوش بغلطاند در سیل بار>
  block
    text <گر بد و نیکیم تو از ما مگیر>
    text <ما همه چنگیم و دل ما چو تار>
  block
    text <گاه یکی نغمه تر می‌نواز>
    text <گاه ز تر بگذر و رو خشک آر>
  block
    text <گر ننوازی دل این چنگ را>
    text <بس بود اینش که نهی برکنار>
  block
    text <نور علی نور چو بنوازیش>
    text <باده خوش و خاصه به فصل بهار>
  block
    text <در کف عشقست مهار همه>
    text <اشتر مستیم در این زیر بار>
  block
    text <گاه چو شیری متمثل شود>
    text <تا برمد خلق از او چون شکار>
  block
    text <گاه چو آبی متشکل شود>
    text <خلق رود تشنه بدو جان سپار>
