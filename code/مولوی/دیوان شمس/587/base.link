
text <صلا جان‌های مشتاقان که نک دلدار خوب آمد>
  block
    text <صلا جان‌های مشتاقان که نک دلدار خوب آمد>
    text <چو زرکوبست آن دلبر رخ من سیم کوب آمد>
  block
    text <از او کو حسن مه دارد هر آن کو دل نگه دارد>
    text <به خاک پای آن دلبر که آن کس سنگ و چوب آمد>
  block
    text <هر آنک از عشق بگریزد حقیقت خون خود ریزد>
    text <کجا خورشید را هرگز ز مرغ شب غروب آمد>
  block
    text <بروب از خویش این خانه ببین آن حس شاهانه>
    text <برو جاروب لا بستان که لا بس خانه روب آمد>
  block
    text <تن تو همچو خاک آمد دم تو تخم پاک آمد>
    text <هوس‌ها چون ملخ‌ها شد نفس‌ها چون حبوب آمد>
  block
    text <ز بینایی بگردیدی مگر خواب دگر دیدی>
    text <چه خوردی تو که قاروره پر از خلط رسوب آمد>
  block
    text <تو چه شنیدی تو چه گفتی بگو تا شب کجا خفتی>
    text <حکایت می‌کند رنگت که جاسوس القلوب آمد>
  block
    text <صلاح الدین یعقوبان جواهربخش زرکوبان>
    text <که او خورشید اسرارست و علام الغیوب آمد>
