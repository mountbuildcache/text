
text <ای وصل تو آب زندگانی>
  block
    text <ای وصل تو آب زندگانی>
    text <تدبیر خلاص ما تو دانی>
  block
    text <از دیده برون مشو که نوری>
    text <وز سینه جدا مشو که جانی>
  block
    text <آن دم که نهان شوی ز چشمم>
    text <می‌نالد جان من نهانی>
  block
    text <من خود چه کسم که وصل جویم>
    text <از لطف توم همی‌کشانی>
  block
    text <ای دل تو مرو سوی خرابات>
    text <هر چند قلندر جهانی>
  block
    text <کان جا همه پاکباز باشند>
    text <ترسم که تو کم زنی بمانی>
  block
    text <ور ز آنک روی مرو تو با خویش>
    text <درپوش نشان بی‌نشانی>
  block
    text <مانند سپر مپوش سینه>
    text <گر عاشق تیر آن کمانی>
  block
    text <پرسید یکی که عاشقی چیست>
    text <گفتم که مپرس از این معانی>
  block
    text <آنگه که چو من شوی ببینی>
    text <آنگه که بخواندت به خوانی>
  block
    text <مردانه درآ چو شیرمردی>
    text <دل را چو زنان چه می‌طپانی>
  block
    text <ای از رخ گلرخان غیبت>
    text <گشته رخ سرخ زعفرانی>
  block
    text <ای از هوس بهار حسنت>
    text <در هر نفسم دم خزانی>
  block
    text <ای آنک تو باغ و بوستان را>
    text <از جور خزان همی‌رهانی>
  block
    text <ای داده تو گوشت پاره‌ای را>
    text <در گفت و شنود ترجمانی>
  block
    text <ای داده زبان انبیا را>
    text <با سر قدیم همزبانی>
  block
    text <ای داده روان اولیا را>
    text <در مرگ حیات جاودانی>
  block
    text <ای داده تو عقل بدگمان را>
    text <بر بام دماغ پاسبانی>
  block
    text <ای آنک تو هر شبی ز خلقان>
    text <این پنج چراغ می‌ستانی>
  block
    text <ای داده تو چشم گلرخان را>
    text <مخموری و سحر و دلستانی>
  block
    text <ای داده دو قطره خون دل را>
    text <اندیشه و فکر و خرده دانی>
  block
    text <ای داده تو عشق را به قدرت>
    text <مردی و نری و پهلوانی>
  block
    text <این بود نصیحت سنایی>
    text <جان باز چو طالب عیانی>
  block
    text <شمس تبریز نور محضی>
    text <زیرا که چراغ آسمانی>
