
text <عشق جانست عشق تو جانتر>
  block
    text <عشق جانست عشق تو جانتر>
    text <لطف درمان وز تو درمانتر>
  block
    text <کافری‌های زلف کافر تو>
    text <گشته ز ایمان جمله ایمانتر>
  block
    text <جان سپردن به عشق آسانست>
    text <وز پی عشق توست آسانتر>
  block
    text <همه مهمان خوان لطف تواند>
    text <لیک این بنده زاده مهمانتر>
  block
    text <بی‌تو هستند جمله بی‌سامان>
    text <لیک من بی‌طریق و سامانتر>
  block
    text <عشق تو کان دولت ابدست>
    text <لیک وصل جمال تو کانتر>
  block
    text <تیغ هندی هجر برانست>
    text <لیک هندی عشق برانتر>
  block
    text <هر دلی چارپره در پی توست>
    text <دل ما صدپرست و پرانتر>
  block
    text <دیدن تو به صد چو جان ارزان>
    text <عوض نیم جانم ارزانتر>
  block
    text <گر چه این چرخ نیک گردانست>
    text <چرخ افلاک عشق گردانتر>
  block
    text <همه ز افلاک عشق در ترسند>
    text <وان فلک در غم تو ترسانتر>
  block
    text <شمس تبریز همتی می‌دار>
    text <تا شوم در تو من عجب دانتر>
