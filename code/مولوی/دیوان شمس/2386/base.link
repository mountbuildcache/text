
text <قرابه باز دانا هش دار آبگینه>
  block
    text <قرابه باز دانا هش دار آبگینه>
    text <تا در میان نیفتد سودای کبر و کینه>
  block
    text <چون شیشه بشکنی جان بسیار پای یاران>
    text <مجروح و خسته گردد این خود بود کمینه>
  block
    text <وآنگه که مرهم آری سر را به عذر خاری>
    text <بر موزه محبت افتد هزار پینه>
  block
    text <بفزا شراب و خوش شو بیرون ز پنج و شش شو>
    text <مگذار ناخوشی را گرد سرای سینه>
  block
    text <نی زان شراب خاکی بل کز جهان پاکی>
    text <از دست حق رسیده بی‌واسطه قنینه>
  block
    text <در بزمگاه وحدت یابی هر آنچ خواهی>
    text <در رزمگاه محنت که آن نه و که این نه>
  block
    text <جانی که غم فزودی از شمس حق تبریز>
    text <نو نو طرب فزاید بی‌کهنه‌های دینه>
