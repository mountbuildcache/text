
text <آمد ندا از آسمان جان را که بازآ الصلا>
  block
    text <آمد ندا از آسمان جان را که بازآ الصلا>
    text <جان گفت ای نادی خوش اهلا و سهلا مرحبا>
  block
    text <سمعا و طاعه ای ندا هر دم دو صد جانت فدا>
    text <یک بار دیگر بانگ زن تا برپرم بر هل اتی>
  block
    text <ای نادره مهمان ما بردی قرار از جان ما>
    text <آخر کجا می‌خوانیم گفتا برون از جان و جا>
  block
    text <از پای این زندانیان بیرون کنم بند گران>
    text <بر چرخ بنهم نردبان تا جان برآید بر علا>
  block
    text <تو جان جان افزاستی آخر ز شهر ماستی>
    text <دل بر غریبی می‌نهی این کی بود شرط وفا>
  block
    text <آوارگی نوشت شده خانه فراموشت شده>
    text <آن گنده پیر کابلی صد سحر کردت از دغا>
  block
    text <این قافله بر قافله پویان سوی آن مرحله>
    text <چون برنمی‌گردد سرت چون دل نمی‌جوشد تو را>
  block
    text <بانگ شتربان و جرس می‌نشنود از پیش و پس>
    text <ای بس رفیق و همنفس آن جا نشسته گوش ما>
  block
    text <خلقی نشسته گوش ما مست و خوش و بی‌هوش ما>
    text <نعره زنان در گوش ما که سوی شاه آ ای گدا>
