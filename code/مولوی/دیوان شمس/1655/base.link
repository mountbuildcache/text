
text <دوش می گفت جانم کی سپهر معظم>
  block
    text <دوش می گفت جانم کی سپهر معظم>
    text <بس معلق زنانی شعله‌ها اندر اشکم>
  block
    text <بی‌گنه بی‌جنایت گردشی بی‌نهایت>
    text <بر تنت در شکایت نیلیی رسم ماتم>
  block
    text <گه خوش و گاه ناخوش چون خلیل اندر آتش>
    text <هم شه و هم گداوش چون براهیم ادهم>
  block
    text <صورتت سهمناکی حالتت دردناکی>
    text <گردش آسیاها داری و پیچ ارقم>
  block
    text <گفت چرخ مقدس چون نترسم از آن کس>
    text <کو بهشت جهان را می کند چون جهنم>
  block
    text <در کفش خاک مومی سازدش رنگ و رومی>
    text <سازدش باز و بومی سازدش شکر و سم>
  block
    text <او نهانی است یارا این چنین آشکارا>
    text <پیش کرده است ما را تا شود او مکتم>
  block
    text <کی شود بحر کیهان زیر خاشاک پنهان>
    text <گشته خاشاک رقصان موج در زیر و در بم>
  block
    text <چون تن خاکدانت بر سر آب جانت>
    text <جان تتق کرده تن را در عروسی و در غم>
  block
    text <در تتق نوعروسی تندخویی شموسی>
    text <می کند خوش فسوسی بر بد و نیک عالم>
  block
    text <خاک از او سبزه زاری چرخ از او بی‌قراری>
    text <هر طرف بختیاری زو معاف و مسلم>
  block
    text <عقل از او مستقینی صبر از او مستعینی>
    text <عشق از او غیب بینی خاک او نقش آدم>
  block
    text <باد پویان و جویان آب‌ها دست شویان>
    text <ما مسیحانه گویان خاک خامش چو مریم>
  block
    text <بحر با موج‌ها بین گرد کشتی خاکین>
    text <کعبه و مکه‌ها بین در تک چاه زمزم>
  block
    text <شه بگوید تو تن زن خویش در چه میفکن>
    text <که ندانی تو کردن دلو و حبل از شلولم>
