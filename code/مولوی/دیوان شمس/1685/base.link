
text <ای مطرب این غزل گو کی یار توبه کردم>
  block
    text <ای مطرب این غزل گو کی یار توبه کردم>
    text <از هر گلی بریدم وز خار توبه کردم>
  block
    text <گه مست کار بودم گه در خمار بودم>
    text <زان کار دست شستم زین کار توبه کردم>
  block
    text <در جرم توبه کردن بودیم تا به گردن>
    text <از توبه‌های کرده این بار توبه کردم>
  block
    text <ای می فروش این ده ساغر به دست من ده>
    text <من ننگ را شکستم وز عار توبه کردم>
  block
    text <مانند مست صرعم بیرون ز چار طبعم>
    text <از گرم و سرد و خشکی هر چار توبه کردم>
  block
    text <ای مطرب الله الله می بی‌رهم تو بر ره>
    text <بردار چنگ می زن بر تار توبه کردم>
  block
    text <ز اندیشه‌های چاره دل بود پاره پاره>
    text <بیچارگی است چاره ناچار توبه کردم>
  block
    text <بنمای روی مه را خوش کن شب سیه را>
    text <کز ذوق آن گنه را بسیار توبه کردم>
  block
    text <گفتم که وقت توبه‌ست شوریده‌ای مرا گفت>
    text <من تایب قدیمم من پار توبه کردم>
  block
    text <بهر صلاح دین را محروسه یقین را>
    text <منکر به عشق گوید ز انکار توبه کردم>
