
text <میل هواش می کنم طال بقاش می زنم>
  block
    text <میل هواش می کنم طال بقاش می زنم>
    text <حلقه به گوش و عاشقم طبل وفاش می زنم>
  block
    text <از دل و جان شکسته‌ام بر سر ره نشسته‌ام>
    text <قافله خیال را بهر لقاش می زنم>
  block
    text <غیر طواشی غمش یا یلواج مرهمش>
    text <هر چه سری برون کند بر سر و پاش می زنم>
  block
    text <این دل همچو چنگ را مست خراب دنگ را>
    text <زخمه به کف گرفته‌ام همچو سه تاش می زنم>
  block
    text <دل که خرید جوهری از تک حوض کوثری>
    text <خفت و بها نمی‌دهد بهر بهاش می زنم>
  block
    text <شب چو به خواب می رود گوش کشانش می کشم>
    text <چون به سحر دعا کند وقت دعاش می زنم>
  block
    text <لذت تازیانه‌ام کی برسد به لاشه‌اش>
    text <چون که گمان برد که من بهر فناش می زنم>
  block
    text <گر قمر و فلک بود ور خرد و ملک بود>
    text <چونک حجاب دل شود زود قفاش می زنم>
  block
    text <گفتم شیشه مرا بر سر سنگ می زنی>
    text <گفت چو لاف عشق زد تیغ بلاش می زنم>
  block
    text <هر رگ این رباب را ناله نو نوای نو>
    text <تا ز نواش پی برد دل که کجاش می زنم>
  block
    text <در دل هر فغان او چاشنی سرشته‌ام>
    text <تا نبری گمان که من سهو و خطاش می زنم>
  block
    text <خشم شهان گه عطا خنجر و گرز می زند>
    text <من به سخاش می کشم من به عطاش می زنم>
  block
    text <سخت لطیف می زنم دیده بدان نمی‌رسد>
    text <دل که هوای ما کند همچو هواش می زنم>
  block
    text <خامش باش زین حنین پرده راست نیست این>
    text <راه شماست این نوا پیش شماش می زنم>
