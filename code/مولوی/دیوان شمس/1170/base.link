
text <رحم کن ار زخم شوم سر به سر>
  block
    text <رحم کن ار زخم شوم سر به سر>
    text <مرهم صبرم ده و رنجم ببر>
  block
    text <ور همه در زهر دهی غوطه‌ام>
    text <زهر مرا غوطه ده اندر شکر>
  block
    text <بحر اگر تلخ بود همچو زهر>
    text <هست صدف عصمت جان گهر>
  block
    text <ابر ترش رو که غم انگیز شد>
    text <مژده تو دادیش ز رزق و مطر>
  block
    text <مادر اگر چه که همه رحمتست>
    text <رحمت حق بین تو ز قهر پدر>
  block
    text <سرمه نو باید در چشم دل>
    text <ور نه چه داند ره سرمه بصر>
  block
    text <بود به بصره به یکی کو خراب>
    text <خانه درویش به عهد عمر>
  block
    text <مفلس و مسکین بد و صاحب عیال>
    text <جمله آن خانه یک از یک بتر>
  block
    text <هر یک مشهور بخواهندگی>
    text <خلق ز بس کدیه شان بر حذر>
  block
    text <بود لحاف شبشان ماهتاب>
    text <روز طواف همشان در به در>
  block
    text <گر بکنم قصه ز ادبیرشان>
    text <درد دل افزاید با درد سر>
  block
    text <شاه کریمی برسید از شکار>
    text <شد سوی آن خانه ز گرد سفر>
  block
    text <در بزد از تشنگی و آب خواست>
    text <آمد از آن خانه یتیمی به در>
  block
    text <گفت که هست آب ولی کوزه نیست>
    text <آب یتیمان بود از چشم تر>
  block
    text <شاه در این بود که لشکر رسید>
    text <همچو ستاره همه گرد قمر>
  block
    text <گفت برای دل من هر یکی>
    text <در حق این قوم ببخشید زر>
  block
    text <گنج شد آن خانه ز اقبال شاه>
    text <روشن و آراسته زیر و زبر>
  block
    text <ولوله و آوازه به شهر اوفتاد>
    text <شهر به نظاره پی یک دگر>
  block
    text <گفت یکی کأخر ای مفلسان>
    text <کشت به یک روز نیاید به بر>
  block
    text <حال شما دی همگان دیده‌اند>
    text <کن فیکون کس نشود بخت ور>
  block
    text <ور بشود بخت ور آخر چنین>
    text <کی شود او همچو فلک مشتهر>
  block
    text <گفت کریمی سوی بر ما گذشت>
    text <کرد در این خانه به رحمت نظر>
  block
    text <قصه درازست و اشارت بس است>
    text <دیده فزون دار و سخن مختصر>
