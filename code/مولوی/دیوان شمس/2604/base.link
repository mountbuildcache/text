
text <آن چهره و پیشانی شد قبله حیرانی>
  block
    text <آن چهره و پیشانی شد قبله حیرانی>
    text <تشویش مسلمانی ای مه تو که را مانی>
  block
    text <من واله یزدانم در حلقه مردانم>
    text <زین بیش نمی‌دانم ای مه تو که را مانی>
  block
    text <هم بنده و آزادم ویرانه و آبادم>
    text <هم بی‌دل و دلشادم ای مه تو که را مانی>
  block
    text <هر جسم که بر سر شد جان گشت و قلندر شد>
    text <هم مؤمن و کافر شد ای مه تو که را مانی>
  block
    text <شاد آنک نهد پایی در لجه دریایی>
    text <با دیده بینایی ای مه تو که را مانی>
  block
    text <باشد ز توام مفخر فارغ شدم از دلبر>
    text <از طعنه و از تسخر ای مه تو که را مانی>
  block
    text <من زان سوی دولابم زان جانب اسبابم>
    text <تو محو کن القابم ای مه تو که را مانی>
  block
    text <بر عاشق دوتاقد آن کس که همی‌خندد>
    text <زان خنده چه بربندد ای مه تو که را مانی>
  block
    text <شمس الحق تبریزی در لخلخه آمیزی>
    text <ای جان و جهان می‌زد ای مه تو که را مانی>
