
text <دلا چون واقف اسرار گشتی>
  block
    text <دلا چون واقف اسرار گشتی>
    text <ز جمله کارها بی‌کار گشتی>
  block
    text <همان سودایی و دیوانه می‌باش>
    text <چرا عاقل شدی هشیار گشتی>
  block
    text <تفکر از برای برد باشد>
    text <تو سرتاسر همه ایثار گشتی>
  block
    text <همان ترتیب مجنون را نگه دار>
    text <که از ترتیب‌ها بیزار گشتی>
  block
    text <چو تو مستور و عاقل خواستی شد>
    text <چرا سرمست در بازار گشتی>
  block
    text <نشستن گوشه ای سودت ندارد>
    text <چو با رندان این ره یار گشتی>
  block
    text <به صحرا رو بدان صحرا که بودی>
    text <در این ویرانه‌ها بسیار گشتی>
  block
    text <خراباتی است در همسایه تو>
    text <که از بوهای می خمار گشتی>
  block
    text <بگیر این بو و می‌رو تا خرابات>
    text <که همچون بو سبک رفتار گشتی>
  block
    text <به کوه قاف رو مانند سیمرغ>
    text <چه یار جغد و بوتیمار گشتی>
  block
    text <برو در بیشه معنی چو شیران>
    text <چه یار روبه و کفتار گشتی>
  block
    text <مرو بر بوی پیراهان یوسف>
    text <که چون یعقوب ماتم دار گشتی>
