
text <گر رود دیده و عقل و خرد و جان تو مرو>
  block
    text <گر رود دیده و عقل و خرد و جان تو مرو>
    text <که مرا دیدن تو بهتر از ایشان تو مرو>
  block
    text <آفتاب و فلک اندر کنف سایه توست>
    text <گر رود این فلک و اختر تابان تو مرو>
  block
    text <ای که درد سخنت صافتر از طبع لطیف>
    text <گر رود صفوت این طبع سخندان تو مرو>
  block
    text <اهل ایمان همه در خوف دم خاتمتند>
    text <خوفم از رفتن توست ای شه ایمان تو مرو>
  block
    text <تو مرو گر بروی جان مرا با خود بر>
    text <ور مرا می‌نبری با خود از این خوان تو مرو>
  block
    text <با تو هر جزو جهان باغچه و بستان است>
    text <در خزان گر برود رونق بستان تو مرو>
  block
    text <هجر خویشم منما هجر تو بس سنگ دل است>
    text <ای شده لعل ز تو سنگ بدخشان تو مرو>
  block
    text <کی بود ذره که گوید تو مرو ای خورشید>
    text <کی بود بنده که گوید به تو سلطان تو مرو>
  block
    text <لیک تو آب حیاتی همه خلقان ماهی>
    text <از کمال کرم و رحمت و احسان تو مرو>
  block
    text <هست طومار دل من به درازی ابد>
    text <برنوشته ز سرش تا سوی پایان تو مرو>
  block
    text <گر نترسم ز ملال تو بخوانم صد بیت>
    text <که ز صد بهتر وز هجده هزاران تو مرو>
