
text <هیچ می‌دانی چه می‌گوید رباب>
  block
    text <هیچ می‌دانی چه می‌گوید رباب>
    text <ز اشک چشم و از جگرهای کباب>
  block
    text <پوستی‌ام دور مانده من ز گوشت>
    text <چون ننالم در فراق و در عذاب>
  block
    text <چوب هم گوید بدم من شاخ سبز>
    text <زین من بشکست و بدرید آن رکاب>
  block
    text <ما غریبان فراقیم ای شهان>
    text <بشنوید از ما الی الله المأب>
  block
    text <هم ز حق رستیم اول در جهان>
    text <هم بدو وا می‌رویم از انقلاب>
  block
    text <بانگ ما همچون جرس در کاروان>
    text <یا چو رعدی وقت سیران سحاب>
  block
    text <ای مسافر دل منه بر منزلی>
    text <که شوی خسته به گاه اجتذاب>
  block
    text <زانک از بسیار منزل رفته‌ای>
    text <تو ز نطفه تا به هنگام شباب>
  block
    text <سهل گیرش تا به سهلی وارهی>
    text <هم دهی آسان و هم یابی ثواب>
  block
    text <سخت او را گیر کو سختت گرفت>
    text <اول او و آخر او او را بیاب>
  block
    text <خوش کمانچه می‌کشد کان تیر او>
    text <در دل عشاق دارد اضطراب>
  block
    text <ترک و رومی و عرب گر عاشق است>
    text <همزبان اوست این بانگ صواب>
  block
    text <باد می‌نالد همی‌خواند تو را>
    text <که بیا اندر پیم تا جوی آب>
  block
    text <آب بودم باد گشتم آمدم>
    text <تا رهانم تشنگان را زین سراب>
  block
    text <نطق آن بادست کآبی بوده است>
    text <آب گردد چون بیندازد نقاب>
  block
    text <از برون شش جهت این بانگ خاست>
    text <کز جهت بگریز و رو از ما متاب>
  block
    text <عاشقا کمتر ز پروانه نه‌ای>
    text <کی کند پروانه ز آتش اجتناب>
  block
    text <شاه در شهرست بهر جغد من>
    text <کی گذارم شهر و کی گیرم خراب>
  block
    text <گر خری دیوانه شد نک کیر گاو>
    text <بر سرش چندان بزن کید لباب>
  block
    text <گر دلش جویم خسیش افزون شود>
    text <کافران را گفت حق ضرب الرقاب>
