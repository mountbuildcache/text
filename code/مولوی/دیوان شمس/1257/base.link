
text <چون تو شادی بنده گو غمخوار باش>
  block
    text <چون تو شادی بنده گو غمخوار باش>
    text <تو عزیزی صد چو ما گو خوار باش>
  block
    text <کار تو باید که باشد بر مراد>
    text <کارهای عاشقان گو زار باش>
  block
    text <شاه منصوری و ملکت آن توست>
    text <بنده چون منصور گو بر دار باش>
  block
    text <اشتر مستم نجویم نسترن>
    text <نوشخوارم در رهت گو خار باش>
  block
    text <نشنوم من هیچ جز پیغام او>
    text <هر چه خواهی گفت گو اسرار باش>
  block
    text <ای دل آن جایی تو باری که ویست>
    text <از جمال یار برخوردار باش>
  block
    text <او طبیبست و به بیماران رود>
    text <ای تن وامانده تو بیمار باش>
  block
    text <بر امید یار غار خلوتی>
    text <ثانی اثنین برو در غار باش>
  block
    text <بر امید داد و ایثار بهار>
    text <مهرها می‌کار و در ایثار باش>
  block
    text <خرمنا بر طمع ماه بانمک>
    text <گم شو از دزد و در آن انبار باش>
  block
    text <بهر نطق یار خوش گفتار خویش>
    text <لب ببند از گفت و کم گفتار باش>
