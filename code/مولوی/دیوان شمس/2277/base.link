
text <یک چند رندند این طرف در ظل دل پنهان شده>
  block
    text <یک چند رندند این طرف در ظل دل پنهان شده>
    text <و آن آفتاب از سقف دل بر جانشان تابان شده>
  block
    text <هر نجم ناهیدی شده هر ذره خورشیدی شده>
    text <خورشید و اختر پیششان چون ذره سرگردان شده>
  block
    text <آن عقل و دل گم کردگان جان سوی کیوان بردگان>
    text <بی‌چتر و سنجق هر یکی کیخسرو و سلطان شده>
  block
    text <بسیار مرکب کشته‌ای گرد جهان برگشته‌ای>
    text <در جان سفر کن درنگر قومی سراسر جان شده>
  block
    text <با این عطای ایزدی با این جمال و شاهدی>
    text <فرمان پرستان را نگر مستغرق فرمان شده>
  block
    text <چون آینه آن سینه شان آن سینه بی‌کینه شان>
    text <دلشان چو میدان فلک سلطان سوی میدان شده>
  block
    text <از هیهی و هیهایشان وز لعل شکرخایشان>
    text <نقل و شراب و آن دگر در شهر ما ارزان شده>
  block
    text <چون دوش اگر بی‌خویشمی از فتنه من نندیشمی>
    text <باقی این را بودمی بی‌خویشتن گویان شده>
  block
    text <این دم فروبندم دهن زیرا به خویشم مرتهن>
    text <تا آن زمانی که دلم باشد از او سکران شده>
  block
    text <سلطان سلطانان جان شمس الحق تبریزیان>
    text <هر جان از او دریا شده هر جسم از او مرجان شده>
