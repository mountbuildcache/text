
text <کسی که عاشق آن رونق چمن باشد>
  block
    text <کسی که عاشق آن رونق چمن باشد>
    text <عجب مدار که در بی‌دلی چو من باشد>
  block
    text <حدیث صبر مگویید صبر را ره نیست>
    text <در آن دلی که بدان یار ممتحن باشد>
  block
    text <چو عشق سلسله خویش را بجنباند>
    text <جنون عقل فلاطون و بوالحسن باشد>
  block
    text <به جان عشق که جانی ز عشق جان نبرد>
    text <وگر درونه صد برج و صد بدن باشد>
  block
    text <اگر چو شیر شوی عشق شیرگیر قویست>
    text <وگر چه پیل شوی عشق کرکدن باشد>
  block
    text <وگر به قعر چهی درروی برای گریز>
    text <چو دلو گردن از او بسته رسن باشد>
  block
    text <وگر چو موی شوی موی می‌شکافد عشق>
    text <وگر کباب شوی عشق باب زن باشد>
  block
    text <امان عالم عشقست و معدلت هم از اوست>
    text <وگر چه راه زن عقل مرد و زن باشد>
  block
    text <خموش کن که سخن را وطن دمشق دلست>
    text <مگو غریب ورا کش چنین وطن باشد>
