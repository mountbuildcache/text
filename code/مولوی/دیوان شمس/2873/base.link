
text <رو رو ای جان سبک خیز غریب سفری>
  block
    text <رو رو ای جان سبک خیز غریب سفری>
    text <سوی دریای معانی که گرامی گهری>
  block
    text <برگذشتی ز بسی منزل اگر یادت هست>
    text <مکن استیزه کز این مصطبه هم برگذری>
  block
    text <پر فروشوی از این آب و گل و باش سبک>
    text <پی یاران پریده چه کنی که نپری>
  block
    text <هین سبو بشکن و در جوی رو ای آب حیات>
    text <پیش هر کوزه شکن چند کنی کاسه گری>
  block
    text <زین سر کوه چو سیلاب سوی دریا رو>
    text <که از این کوه نیاید تن کس را کمری>
  block
    text <بس کن از شمس مبر نه به غروب و نه شروق>
    text <که از او گه چو هلالی و گهی چون قمری>
