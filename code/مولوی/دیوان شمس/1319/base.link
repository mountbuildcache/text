
text <بباید عشق را ای دوست دردک>
  block
    text <بباید عشق را ای دوست دردک>
    text <دل پردرد و رخساران زردک>
  block
    text <ای بی‌درد دل و بی‌سوز سینه>
    text <بود دعوی مشتاقیت سردک>
  block
    text <جهان عشق بس بی‌حد جهانست>
    text <تو داری دیدگان نیک خردک>
  block
    text <چه داند روستایی مخزن شاه>
    text <کماج و دوغ داند جان کردک>
  block
    text <بجز بانگ دفت نبود نصیبی>
    text <چو هستی چون خصی در روز گردک>
  block
    text <اگر خواهی که مرد کار گردی>
    text <ز کار و بار خود شو زود فردک>
  block
    text <چو چیزی یافتی خود را تو مفروش>
    text <به پیش هر دکان مانند قردک>
  block
    text <که دعوی مردیت بی‌جان مردان>
    text <بدان آرد که گویندت که مردک>
  block
    text <اگر ناگاه مردی پیش افتد>
    text <به خون خود دری کاری نبردک>
  block
    text <تو دیده بسته‌ای در زهد می‌باش>
    text <به تسبیح و به ذکر چند وردک>
  block
    text <مکن شیخی دروغی بر مریدان>
    text <ار آن ناز و کرشمه ای فسردک>
  block
    text <شه شطرنجی ار تو کژ ببازی>
    text <به شمس الدین تبریزی تو نردک>
