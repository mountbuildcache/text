
text <لطفی نماند کان صنم خوش لقا نکرد>
  block
    text <لطفی نماند کان صنم خوش لقا نکرد>
    text <ما را چه جرم اگر کرمش با شما نکرد>
  block
    text <تشنیع می‌زنی که جفا کرد آن نگار>
    text <خوبی که دید در دو جهان کو جفا نکرد>
  block
    text <عشقش شکر بس است اگر او شکر نداد>
    text <حسنش همه وفاست اگر او وفا نکرد>
  block
    text <بنمای خانه‌ای که از او نیست پرچراغ>
    text <بنمای صفه‌ای که رخش پرصفا نکرد>
  block
    text <این چشم و آن چراغ دو نورند هر یکی>
    text <چون آن به هم رسید کسیشان جدا نکرد>
  block
    text <چون روح در نظاره فنا گشت این بگفت>
    text <نظاره جمال خدا جز خدا نکرد>
  block
    text <هر یک از این مثال بیانست و مغلطه است>
    text <حق جز ز رشک نام رخش والضحی نکرد>
  block
    text <خورشیدروی مفخر تبریز شمس دین>
    text <بر فانیی نتافت که آن را بقا نکرد>
