
text <آنک چنان می‌رود ای عجب او جان کیست>
  block
    text <آنک چنان می‌رود ای عجب او جان کیست>
    text <سخت روان می‌رود سرو خرامان کیست>
  block
    text <حلقه آن جعد او سلسله پای کیست>
    text <زلف چلیپا و شش آفت ایمان کیست>
  block
    text <در دل ما صورتیست ای عجب آن نقش کیست>
    text <وین همه بوهای خوش از سوی بستان کیست>
  block
    text <دیدم آن شاه را آن شه آگاه را>
    text <گفتم این شاه کیست خسرو و سلطان کیست>
  block
    text <چون سخن من شنید گفت به خاصان خویش>
    text <کاین همه درد از کجاست حال پریشان کیست>
  block
    text <عقل روان سو به سو روح دوان کو به کو>
    text <دل همه در جست و جو یا رب جویان کیست>
  block
    text <دل چه نهی بر جهان باش در او میهمان>
    text <بنده آن شو که او داند مهمان کیست>
  block
    text <در دل من دار و گیر هست دو صد شاه و میر>
    text <این دل پرغلغله مجلس و ایوان کیست>
  block
    text <عرصه دل بی‌کران گم شده در وی جهان>
    text <ای دل دریاصفت سینه بیابان کیست>
  block
    text <غم چه کند با کسی داند غم از کجاست>
    text <شاد ابد گشت آنک داند شادان کیست>
  block
    text <ای زده لاف کرم گفته که من محسنم>
    text <مرگ تو گوید تو را کاین همه احسان کیست>
  block
    text <آن دم کاین دوستان با تو دگرگون شوند>
    text <پس تو بدانی که این جمله طلسم آن کیست>
  block
    text <نقد سخن را بمان سکه سلطان بجو>
    text <کای زر کامل عیار نقد تو از کان کیست>
