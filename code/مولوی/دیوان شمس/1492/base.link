
text <بار دگر از راه سوی چاه رسیدیم>
  block
    text <بار دگر از راه سوی چاه رسیدیم>
    text <وز غربت اجسام بالله رسیدیم>
  block
    text <با اسب بدان شاه کسی چون نرسیده‌ست>
    text <ما اسب بدادیم و بدان شاه رسیدیم>
  block
    text <چون ابر بسی اشک در این خاک فشاندیم>
    text <وز ابر گذشتیم و بدان ماه رسیدیم>
  block
    text <ای طبل زنان نوبت ما گشت بکوبید>
    text <وی ترک برون آ که به خرگاه رسیدیم>
  block
    text <یک چند چو یوسف به بن چاه نشستیم>
    text <زان سر رسن آمد به سر چاه رسیدیم>
  block
    text <ما چند صنم پیش محمد بشکستیم>
    text <تا در صنم دلبر دلخواه رسیدیم>
  block
    text <نزدیکتر آیید که از دور رسیدیم>
    text <و احوال بپرسید که از راه رسیدیم>
