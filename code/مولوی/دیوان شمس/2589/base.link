
text <نه چرخ زمرد را محبوس هوا کردی>
  block
    text <نه چرخ زمرد را محبوس هوا کردی>
    text <تا صورت خاکی را در چرخ درآوردی>
  block
    text <ای آب چه می‌شویی وی باد چه می‌جویی>
    text <ای رعد چه می غری وی چرخ چه می‌گردی>
  block
    text <ای عشق چه می‌خندی وی عقل چه می‌بندی>
    text <وی صبر چه خرسندی وی چهره چرا زردی>
  block
    text <سر را چه محل باشد در راه وفاداری>
    text <جان خود چه قدر باشد در دین جوانمردی>
  block
    text <کامل صفت آن باشد کو صید فنا باشد>
    text <یک موی نمی‌گنجد در دایره فردی>
  block
    text <گه غصه و گه شادی دور است ز آزادی>
    text <ای سرد کسی کو ماند در گرمی و در سردی>
  block
    text <کو تابش پیشانی گر ماه مرا دیدی>
    text <کو شعشعه مستی گر باده جان خوردی>
  block
    text <زین کیسه و زان کاسه نگرفت تو را تاسه>
    text <آخر نه خر کوری بر گرد چه می‌گردی>
  block
    text <با سینه ناشسته چه سود ز رو شستن>
    text <کز حرص چو جارویی پیوسته در این گردی>
  block
    text <هر روز من آدینه وین خطبه من دایم>
    text <وین منبر من عالی مقصوره من مردی>
  block
    text <چون پایه این منبر خالی شود از مردم>
    text <ارواح و ملک از حق آرند ره آوردی>
