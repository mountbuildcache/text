
text <بریده شد از این جوی جهان آب>
  block
    text <بریده شد از این جوی جهان آب>
    text <بهارا بازگرد و وارسان آب>
  block
    text <از آن آبی که چشمه خضر و الیاس>
    text <ندیدست و نبیند آن چنان آب>
  block
    text <زهی سرچشمه‌ای کز فر جوشش>
    text <بجوشد هر دمی از عین جان آب>
  block
    text <چو باشد آب‌ها نان‌ها برویند>
    text <ولی هرگز نرست ای جان ز نان آب>
  block
    text <برای لقمه‌ای نان چون گدایان>
    text <مریز از روی فقر ای میهمان آب>
  block
    text <سراسر جمله عالم نیم لقمه‌ست>
    text <ز حرص نیم لقمه شد نهان آب>
  block
    text <زمین و آسمان دلو و سبویند>
    text <برون‌ست از زمین و آسمان آب>
  block
    text <تو هم بیرون رو از چرخ و زمین زود>
    text <که تا بینی روان از لامکان آب>
  block
    text <رهد ماهی جان تو از این حوض>
    text <بیاشامد ز بحر بی‌کران آب>
  block
    text <در آن بحری که خضرانند ماهی>
    text <در او جاوید ماهی جاودان آب>
  block
    text <از آن دیدار آمد نور دیده>
    text <از آن بام‌ست اندر ناودان آب>
  block
    text <از آن باغ‌ست این گل‌های رخسار>
    text <از آن دولاب یابد گلستان آب>
  block
    text <از آن نخل‌ست خرماهای مریم>
    text <نه ز اسباب‌ست و زین ابواب آن آب>
  block
    text <روان و جانت آنگه شاد گردد>
    text <کز این جا سوی تو آید روان آب>
  block
    text <مزن چوبک دگر چون پاسبانان>
    text <که هست این ماهیان را پاسبان آب>
