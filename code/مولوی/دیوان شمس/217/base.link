
text <چه نیکبخت کسی که خدای خواند تو را>
  block
    text <چه نیکبخت کسی که خدای خواند تو را>
    text <درآ درآ به سعادت درت گشاد خدا>
  block
    text <که برگشاید درها مفتح الابواب>
    text <که نزل و منزل بخشید نحن نزلنا>
  block
    text <که دانه را بشکافد ندا کند به درخت>
    text <که سر برآر به بالا و می فشان خرما>
  block
    text <که دردمید در آن نی که بود زیر زمین>
    text <که گشت مادر شیرین و خسرو حلوا>
  block
    text <کی کرد در کف کان خاک را زر و نقره>
    text <کی کرد در صدفی آب را جواهرها>
  block
    text <ز جان و تن برهیدی به جذبه جانان>
    text <ز قاب و قوس گذشتی به جذب او ادنی>
  block
    text <هم آفتاب شده مطربت که خیز سجود>
    text <به سوی قامت سروی ز دست لاله صلا>
  block
    text <چنین بلند چرا می‌پرد همای ضمیر>
    text <شنید بانگ صفیری ز ربی الاعلی>
  block
    text <گل شکفته بگویم که از چه می‌خندد>
    text <که مستجاب شد او را از آن بهار دعا>
  block
    text <چو بوی یوسف معنی گل از گریبان یافت>
    text <دهان گشاد به خنده که‌های یا بشرا>
  block
    text <به دی بگوید گلشن که هر چه خواهی کن>
    text <به فر عدل شهنشه نترسم از یغما>
  block
    text <چو آسمان و زمین در کفش کم از سیبی‌ست>
    text <تو برگ من بربایی کجا بری و کجا>
  block
    text <چو اوست معنی عالم به اتفاق همه>
    text <بجز به خدمت معنی کجا روند اسما>
  block
    text <شد اسم مظهر معنی کاردت ان اعرف>
    text <وز اسم یافت فراغت بصیرت عرفا>
  block
    text <کلیم را بشناسد به معرفت‌هارون>
    text <اگر عصاش نباشد وگر ید بیضا>
  block
    text <چگونه چرخ نگردد بگرد بام و درش>
    text <که آفتاب و مه از نور او کنند سخا>
  block
    text <چو نور گفت خداوند خویشتن را نام>
    text <غلام چشم شو ایرا ز نور کرد چرا>
  block
    text <از این همه بگذشتم نگاه دار تو دست>
    text <که می‌خرامد از آن پرده مست یوسف ما>
  block
    text <چه جای دست بود عقل و هوش شد از دست>
    text <که ساقی‌ست دلارام و باده اش گیرا>
  block
    text <خموش باش که تا شرح این همو گوید>
    text <که آب و تاب همان به که آید از بالا>
