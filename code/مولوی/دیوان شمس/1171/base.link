
text <در بگشا کآمد خامی دگر>
  block
    text <در بگشا کآمد خامی دگر>
    text <پیشکشی کن دو سه جامی دگر>
  block
    text <هین که رسیدیم به نزدیک ده>
    text <همره ما شو دو سه گامی دگر>
  block
    text <هین هله چونی تو ز راه دراز>
    text <هر قدمی غصه و دامی دگر>
  block
    text <غصه کجا دارد کان عسل>
    text <ای که تو را سیصد نامی دگر>
  block
    text <بسته بدی تو در و بام سرا>
    text <آمدت آن حکم ز بامی دگر>
  block
    text <گر به سنام سر گردون روی>
    text <بر تو قضا راست سنامی دگر>
  block
    text <ای ز تو صد کام دلم یافته>
    text <می‌طلبد دل ز تو کامی دگر>
  block
    text <ای رخ و رخسار تو رومی دگر>
    text <ای سر زلفین تو شامی دگر>
  block
    text <سوی چنان روم و چنان شام رو>
    text <تا ببری دولت را می دگر>
  block
    text <لطف تو عام آمد چون آفتاب>
    text <گیر مرا نیز تو عامی دگر>
  block
    text <هر سحری سر نهدت آفتاب>
    text <گوید بپذیر غلامی دگر>
  block
    text <بر تو و برگرد تو هر کس که هست>
    text <دم به دم از عرش سلامی دگر>
  block
    text <بی‌سخنی ره رو راه تو را>
    text <در غم و شادیست پیامی دگر>
  block
    text <این غم و شادی چو زمام دلند>
    text <ناقه حق راست زمانی دگر>
  block
    text <شاد زمانی که ببندم دهن>
    text <بشنوم از روح کلامی دگر>
  block
    text <رخت از این سوی بدان سو کشم>
    text <بنگرم آن سوی نظامی دگر>
  block
    text <عیش جهان گردد بر من حرام>
    text <بینم من بیت حرامی دگر>
  block
    text <طرفه که چون خنب تنم بشکند>
    text <یابد این باده قوامی دگر>
  block
    text <توبه مکن زین که شدم ناتمام>
    text <بعد شدن هست تمامی دگر>
  block
    text <بس کنم ای دوست تو خود گفته گیر>
    text <یک دو سه میم و دو سه لامی دگر>
