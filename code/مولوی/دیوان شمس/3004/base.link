
text <بزم و شراب لعل و خرابات و کافری>
  block
    text <بزم و شراب لعل و خرابات و کافری>
    text <ملک قلندرست و قلندر از او بری>
  block
    text <گویی قلندرم من و این دلپذیر نیست>
    text <زیرا که آفریده نباشد قلندری>
  block
    text <تا کی عطارد از زحل آرد مدبری>
    text <مریخ نیز چند زند زخم خنجری>
  block
    text <تا چند نعل ریز کند پیک ماه نیز>
    text <تا چند زهره بخش کند جام احمری>
  block
    text <تا چند آفتاب به تف مطبخی کند>
    text <بازار تنگ دارد بر خلق مشتری>
  block
    text <تا چند آب ریزد دولاب آسمان>
    text <تا چند آب نشف کند برج آذری>
  block
    text <تا چند شب پناه حریفان بد شود>
    text <تا چند روز پرده درد بر مستری>
  block
    text <تا چند دی برآرد از باغ‌ها دمار>
    text <تا کی بهار دوزد دیباج اخضری>
  block
    text <زین فرقت و غریبی طبعم ملول شد>
    text <ای مرغ روح وقت نیامد که برپری>
  block
    text <وین پر درشکسته پرخون خویش را>
    text <سوی جناب مالک و مخدوم خود بری>
  block
    text <اندر زمین چه چفسی نی کوه و آهنی>
    text <زیر فلک چه باشی نی ابر و اختری>
  block
    text <زان حسن آبدار چو تازه کنی جگر>
    text <نی آب خضر جویی نی حوض کوثری>
  block
    text <ای آب و روغنی که گرفتار آمدی>
    text <با آنچ در دلست نگویی چه درخوری>
