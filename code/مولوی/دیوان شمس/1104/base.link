
text <باز شد در عاشقی بابی دگر>
  block
    text <باز شد در عاشقی بابی دگر>
    text <بر جمال یوسفی تابی دگر>
  block
    text <مژده بیداران راه عشق را>
    text <آنک دیدم دوش من خوابی دگر>
  block
    text <ساخته شد از برای طالبان>
    text <غیر این اسباب اسبابی دگر>
  block
    text <ابرها گر می‌نبارد نقد شد>
    text <از برای زندگی آبی دگر>
  block
    text <یارکان سرکش شدند و حق بداد>
    text <غیر این اصحاب اصحابی دگر>
  block
    text <سبزه زار عشق را معمور کرد>
    text <عاشقان را دشت و دولابی دگر>
  block
    text <وین جگرهایی که بد پرزخم عشق>
    text <شد درآویزان به قلابی دگر>
  block
    text <عشق اگر بدنام گردد غم مخور>
    text <عشق دارد نام و القابی دگر>
  block
    text <کفشگر گر خشم گیرد چاره شد>
    text <صوفیان را نعل و قبقابی دگر>
  block
    text <گر نداند حرف صوفی دان که هست>
    text <دردهای عشق را بابی دگر>
  block
    text <از هوای شمس دین آموختم>
    text <جانب تبریز آدابی دگر>
