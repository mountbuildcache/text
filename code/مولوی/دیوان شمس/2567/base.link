
text <افتاد دل و جانم در فتنه طراری>
  block
    text <افتاد دل و جانم در فتنه طراری>
    text <سنگینک جنگینک سر بسته چو بیماری>
  block
    text <آید سوی بی‌خوابی خواهد ز درش آبی>
    text <آب چه که می‌خواهد تا درفکند ناری>
  block
    text <گوید که به اجرت ده این خانه مرا چندی>
    text <هین تا چه کنی سازم از آتشش انباری>
  block
    text <گه گوید این عرصه کاین خانه برآوردی>
    text <بوده‌ست از آن من تو دانی و دیواری>
  block
    text <دیوار ببر زین جا این عرصه به ما واده>
    text <در عرصه جان باشد دیوار تو مرداری>
  block
    text <آن دلبر سروین قد در قصد کسی باشد>
    text <در کوی همی‌گردد چون مشتغل کاری>
  block
    text <ناگه بکند چاهی ناگه بزند راهی>
    text <ناگه شنوی آهی از کوچه و بازاری>
  block
    text <جان نقش همی‌خواند می‌داند و می‌راند>
    text <چون رخت نمی‌ماند در غارت او باری>
  block
    text <ای شاه شکرخنده‌ای شادی هر زنده>
    text <دل کیست تو را بنده جان کیست گرفتاری>
  block
    text <ای ذوق دل از نوشت وی شوق دل از جوشت>
    text <پیش آر به من گوشت تا نشنود اغیاری>
  block
    text <از باغ تو جان و تن پر کرده ز گل دامن>
    text <آموخت خرامیدن با تو به سمن زاری>
  block
    text <زان گوش همی‌خارد کاومید چنین دارد>
    text <و آن گاه یقین دارد این از کرمت آری>
  block
    text <تا از تو شدم دانا چون چنگ شدم جانا>
    text <بشنو هله مولانا زاری چنین زاری>
  block
    text <تا عشق حمیاخد این مهر همی‌کارد>
    text <خامش که دلم دارد بی‌مشغله گفتاری>
