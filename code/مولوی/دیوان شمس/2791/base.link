
text <هر دلی را گر سوی گلزار جانان خاستی>
  block
    text <هر دلی را گر سوی گلزار جانان خاستی>
    text <در دل هر خار غم گلزار جان افزاستی>
  block
    text <گر نه جوشاجوش غیرت کف برون انداختی>
    text <نقش بند جان آتش رنگ او با ماستی>
  block
    text <ور نبودی پرده دار برق سوزان ماه را>
    text <این زمین خاک همچون آسمان درواستی>
  block
    text <در ره معشوق جان گر پا و پر کار آمدی>
    text <ذره ذره در طریقش باپر و باپاستی>
  block
    text <دیده نامحرمان گردیده بودی عشق را>
    text <خود طناب خیمه‌های جمله بر دریاستی>
  block
    text <گر نه خون آمیز بودی آب چشم عاشقان>
    text <بر سر هر آب چشمی نقش آن میناستی>
  block
    text <روز و شب گر دیده بودی آتش عشق مرا>
    text <گرم رو بودی زمانه دی ز من فرداستی>
  block
    text <خاک باشی خواهد آن معشوق ما ور نی از او>
    text <جای هر عاشق ورای گنبد خضراستی>
  block
    text <حسن شمس الدین تبریزی برافکندی نقاب>
    text <گر نه اندر پیش او فراش لا لالاستی>
