
text <ز بعد وقت نومیدی امیدیست>
  block
    text <ز بعد وقت نومیدی امیدیست>
    text <به زیر کوری اندر سینه دیدیست>
  block
    text <نبینی نور چون دانی تو کوری>
    text <سیه نادیده کی داند سپیدیست>
  block
    text <قرین صد هزاران نقش و معنی>
    text <نهان تصریف سلطان وحیدیست>
  block
    text <که جنباننده این نقش و معنی‌ست>
    text <چو بادی رقص‌های شاخ بیدیست>
  block
    text <مشو نومید از دشنام دلدار>
    text <که بعد رنج روزه روز عیدیست>
  block
    text <که یبقی الحب ما بقی العتاب>
    text <که هر نقصی کشاننده مزیدیست>
  block
    text <رها کن گفت به از گفت یابی>
    text <یقین هر حادثی را خود ندیدیست>
