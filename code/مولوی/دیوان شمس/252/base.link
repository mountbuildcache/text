
text <نذر کند یار که امشب تو را>
  block
    text <نذر کند یار که امشب تو را>
    text <خواب نباشد ز طمع برتر آ>
  block
    text <حفظ دماغ آن مدمغ بود>
    text <چونک سهر باید یار مرا>
  block
    text <هست دماغ تو چو زیت چراغ>
    text <هست چراغ تن ما بی‌وفا>
  block
    text <گر دبه پر زیت بود سود نیست>
    text <صبح شود گشت چراغت فنا>
  block
    text <دعوت خورشید به از زیت تو>
    text <چند چراغ ارزد آن یک صلا>
  block
    text <چشم خوشش را ابدا خواب نیست>
    text <مست کند چشم همه خلق را>
  block
    text <جمله بخسپند و تبسم کند>
    text <چشم خوشش بر خلل چشم‌ها>
  block
    text <پس لمن الملک برآید به چرخ>
    text <کو ملکان خوش زرین قبا>
  block
    text <کو امرا کو وزرا کو مهان>
    text <بهر بلادالله حافظ کجا>
  block
    text <اهل علم چون شد و اهل قلم>
    text <دیو نیابی تو به دیوان سرا>
  block
    text <خانه و تنشان شده تاریک و تنگ>
    text <چونک ببردیم یکی دم ضیا>
  block
    text <گرد که بادش برود چون شود>
    text <افتد بر خاک سیه بی‌نوا>
  block
    text <چون بجهند از حجب خواب خویش>
    text <بازبمالند سبال جفا>
  block
    text <اه چه فراموش گرند این گروه>
    text <دانششان هیچ ندارد بقا>
  block
    text <زود فراموش شود سوز شمع>
    text <بر دل پروانه ز جهل و عما>
  block
    text <بازبیاید به پر نیم سوز>
    text <بازبسوزد چو دل ناسزا>
  block
    text <نذر تو کن حکم تو کن حاکمی>
    text <بر شب و بر روز و سحر ای خدا>
