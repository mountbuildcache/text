
text <زندگانی صدر عالی باد>
  block
    text <زندگانی صدر عالی باد>
    text <ایزدش پاسبان و کالی باد>
  block
    text <هر چه نسیه‌ست مقبلان را عیش>
    text <پیش او نقد وقت و حالی باد>
  block
    text <مجلس گرم پرحلاوت او>
    text <از حریف فسرده خالی باد>
  block
    text <جان‌ها واگشاده پر در غیب>
    text <بسته پیشش چو نقش قالی باد>
  block
    text <بر یمین و یسار او دولت>
    text <هم جنوبی و هم شمالی باد>
  block
    text <دو ولایت که جسم و جان خوانند>
    text <بر سر هر دو شاه و والی باد>
  block
    text <بخت نقدست شمس تبریزی>
    text <او بسم غیر او ملی باد>
