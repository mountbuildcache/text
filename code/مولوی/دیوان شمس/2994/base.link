
text <ای نای خوش نوای که دلدار و دلخوشی>
  block
    text <ای نای خوش نوای که دلدار و دلخوشی>
    text <دم می‌دهی تو گرم و دم سرد می‌کشی>
  block
    text <خالی است اندرون تو از بند لاجرم>
    text <خالی کننده دل و جان مشوشی>
  block
    text <نقشی کنی به صورت معشوق هر کسی>
    text <هر چند امیی تو به معنی منقشی>
  block
    text <ای صورت حقایق کل در چه پرده‌ای>
    text <سر برزن از میانه نی چون شکروشی>
  block
    text <نه چشم گشته‌ای تو و ده گوش گشته جان>
    text <دردم به شش جهت که تو دمساز هر ششی>
  block
    text <ای نای سربریده بگو سر بی‌زبان>
    text <خوش می‌چشان ز حلق از آن دم که می‌چشی>
  block
    text <آتش فتاد در نی و عالم گرفت دود>
    text <زیرا ندای عشق ز نی هست آتشی>
  block
    text <بنواز سر لیلی و مجنون ز عشق خویش>
    text <دل را چه لذتی تو و جان را چه مفرشی>
  block
    text <بویی است در دم تو ز تبریز لاجرم>
    text <بس دل که می‌ربایی از حسن و از کشی>
