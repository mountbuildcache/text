
text <می‌رسد ای جان باد بهاری>
  block
    text <می‌رسد ای جان باد بهاری>
    text <تا سوی گلشن دست برآری>
  block
    text <سبزه و سوسن لاله و سنبل>
    text <گفت بروید هر چه بکاری>
  block
    text <غنچه و گل‌ها مغفرت آمد>
    text <تا ننماید زشتی خاری>
  block
    text <رفعت آمد سرو سهی را>
    text <یافت عزیزی از پس خواری>
  block
    text <روح درآید در همه گلشن>
    text <کب نماید روح سپاری>
  block
    text <خوبی گلشن ز آب فزاید>
    text <سخت مبارک آمد یاری>
  block
    text <کرد پیامی برگ به میوه>
    text <زود بیایی گوش نخاری>
  block
    text <شاه ثمارست آن عنب خوش>
    text <زانک درختش داشت نزاری>
  block
    text <در دی شهوت چند بماند>
    text <باغ دل ما حبس و حصاری>
  block
    text <راه ز دل جو ماه ز جان جو>
    text <خاک چه دارد غیر غباری>
  block
    text <خیز بشو رو لیک به آبی>
    text <کرد گل را خوب عذاری>
  block
    text <گفت به ریحان شاخ شکوفه>
    text <در ره ما نه هر چه که داری>
  block
    text <بلبل مرغان گفت به بستان>
    text <دام شما راییم شکاری>
  block
    text <لابه کند گل رحمت حق را>
    text <بر ما دی را برنگماری>
  block
    text <گوید یزدان شیره ز میوه>
    text <کی به کف آید تا نفشاری>
  block
    text <غم مخور از دی وز غز و غارت>
    text <وز در من بین کارگزاری>
  block
    text <شکر و ستایش ذوق و فزایش>
    text <رو ننماید جز که به زاری>
  block
    text <عمر ببخشم بی‌ز شمارت>
    text <گر بستانم عمر شماری>
  block
    text <باده ببخشم بی‌ز خمارت>
    text <گر بستانم خمر خماری>
  block
    text <چند نگاران دارد دانش>
    text <کاغذها را چند نگاری>
  block
    text <از تو سیه شد چهره کاغذ>
    text <چونک بخوانی خط نهاری>
  block
    text <دود رها کن نور نگر تو>
    text <از مه جانان در شب تاری>
  block
    text <بس کن و بس کن ز اسب فرود آ>
    text <تا که کند او شاه سواری>
