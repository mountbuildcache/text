
text <باده بده باد مده وز خودمان یاد مده>
  block
    text <باده بده باد مده وز خودمان یاد مده>
    text <روز نشاط است و طرب برمنشین داد مده>
  block
    text <آمده‌ام مست لقا کشته شمشیر فنا>
    text <گر نه چنینم تو مرا هیچ دل شاد مده>
  block
    text <خواجه تو عارف بده‌ای نوبت دولت زده‌ای>
    text <کامل جان آمده‌ای دست به استاد مده>
  block
    text <در ده ویرانه تو گنج نهان است ز هو>
    text <هین ده ویران تو را نیز به بغداد مده>
  block
    text <والله تیره شب تو به ز دو صد روز نکو>
    text <شب مده و روز مجو عاج به شمشاد مده>
  block
    text <غیر خدا نیست کسی در دو جهان همنفسی>
    text <هر چه وجود است تو را جز که به ایجاد مده>
  block
    text <گر چه در این خیمه دری دانک تو با خیمه گری>
    text <لیک طناب دل خود جز که به اوتاد مده>
  block
    text <ساقی جان صرفه مکن روز ببردی به سخن>
    text <مال یتیمان بمخور دست به فریاد مده>
  block
    text <ای صنم خفته ستان در چمن و لاله ستان>
    text <باده ز مستان مستان در کف آحاد مده>
  block
    text <دانه به صحرا مکشان بر سر زاغان مفشان>
    text <جوهر فردیت خود هرزه به افراد مده>
  block
    text <چون بود ای دلشده چون نقد بر از کن فیکون>
    text <نقد تو نقد است کنون گوش به میعاد مده>
  block
    text <هم تو تویی هم تو منم هیچ مرو از وطنم>
    text <مرغ تویی چوژه منم چوزه به هر خاد مده>
  block
    text <آنک به خویش است گرو علم و فریبش مشنو>
    text <هست تو را دانش نو هوش به اسناد مده>
  block
    text <خسرو جانی و جهان وز جهت کوهکنان>
    text <با تو کلندی است گران جز که به فرهاد مده>
  block
    text <بس کن کاین نطق خرد جنبش طفلانه بود>
    text <عارف کامل شده را سبحه عباد مده>
