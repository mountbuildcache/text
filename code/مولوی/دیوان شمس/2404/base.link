
text <ای مه و ای آفتاب پیش رخت مسخره>
  block
    text <ای مه و ای آفتاب پیش رخت مسخره>
    text <تا چه زند زهره از آینه و جندره>
  block
    text <پیش تو افتاده ماه بر ره سودای عشق>
    text <ریخته گلگونه‌اش یاوه شده قنجره>
  block
    text <پنجره‌ای شد سماع سوی گلستان تو>
    text <گوش و دل عاشقان بر سر این پنجره>
  block
    text <آه که این پنجره هست حجابی عظیم>
    text <رو که حجابی خوش است هیچ مگو ای سره>
  block
    text <از شکرینی که هست بهر بخاییدنش>
    text <لب همه دندان شده‌ست بر مثل دستره>
  block
    text <دست دل خویش را دیدم در خمره‌ای>
    text <گفتم خواجه حکیم چیست در این خنبره>
  block
    text <گفت شراب کسی کو همگی چرخ را>
    text <با همه دولاب جان می نخرد یک تره>
  block
    text <کره گردون تند پیشش پالانیی>
    text <بر سر میدان او جان خر باتوبره>
  block
    text <ای شه فارغ از آن باشد در لشکرت>
    text <نصرت بر میمنه دولت بر میسره>
  block
    text <ای که ز تبریز تو عید جهان شمس دین>
    text <هین که رسید آفتاب جانب برج بره>
