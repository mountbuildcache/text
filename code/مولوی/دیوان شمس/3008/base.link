
text <خواجه سلام علیک گنج وفا یافتی>
  block
    text <خواجه سلام علیک گنج وفا یافتی>
    text <دل به دلم نه که تو گمشده را یافتی>
  block
    text <هم تو سلام علیک هم تو علیک السلام>
    text <طبل خدایی بزن کاین ز خدا یافتی>
  block
    text <خواجه تو چونی بگو در بر آن ماه رو>
    text <آنک ز جا برترست خواجه کجا یافتی>
  block
    text <ساقی رطل ثقیل از قدح سلسبیل>
    text <حسرت رضوان شدی چونک رضا یافتی>
  block
    text <ای رخ چون زر شده گنج گهر برزدی>
    text <وی تن عریان کنون باز قبا یافتی>
  block
    text <ای دل گریان کنون بر همه عالم بخند>
    text <یار منی بعد از این یار مرا یافتی>
  block
    text <خواجه تویی خویش من پیش من آ پیش من>
    text <تا که بگویم تو را من که که را یافتی>
  block
    text <کوس و دهل می‌زنند بر فلک از بهر تو>
    text <رو که توی بر صواب ملک خطا یافتی>
  block
    text <بر لب تو لب نهاد زان شکرین لب شدی>
    text <خشک لبان را ببین چونک سقا یافتی>
  block
    text <خواجه بجه از جهان قفل بنه بر دهان>
    text <پنجه گشا چون کلید قفل گشا یافتی>
