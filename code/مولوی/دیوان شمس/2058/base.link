
text <با رخ چون مشعله بر در ما کیست آن>
  block
    text <با رخ چون مشعله بر در ما کیست آن>
    text <هر طرفی موج خون نیم شبان چیست آن>
  block
    text <در کفن خویشتن رقص کنان مردگان>
    text <نفخه صور است یا عیسی ثانی است آن>
  block
    text <سینه خود باز کن روزن دل درنگر>
    text <کآتش تو شعله زد نی خبر دی است آن>
  block
    text <آتش نو را ببین زود درآ چون خلیل>
    text <گر چه به شکل آتش است باده صافی است آن>
  block
    text <یونس قدسی تویی در تن چون ماهیی>
    text <بازشکاف و ببین کاین تن ماهی است آن>
  block
    text <دلق تن خویش را بر گرو می‌بنه>
    text <پاک شوی پاکباز نوبت پاکی است آن>
  block
    text <باده کشیدی ولیک در قدحت باقی است>
    text <حمله دیگر که اصل جرعه باقی است آن>
  block
    text <دشنه تیز ار خلیل بنهد بر گردنت>
    text <رو بمگردان که آن شیوه شاهی است آن>
  block
    text <حکم به هم درشکست هست قضا در خطر>
    text <فتنه حکم است این آفت قاضی است آن>
  block
    text <نفس تو امروز اگر وعده فردا دهد>
    text <بر دهنش زن از آنک مردک لافی است آن>
  block
    text <باده فروشد ولیک باده دهد جمله باد>
    text <خم نماید ولیک حق نمک نیست آن>
  block
    text <ما ز زمستان نفس برف تن آورده‌ایم>
    text <بهر تقاضای لطف نکته کاجی است آن>
  block
    text <مفخر تبریزیان شمس حق ای پیش تو>
    text <طاق و طرنب دو کون طفلی و بازی است آن>
