
text <من دلق گرو کردم عریان خراباتم>
  block
    text <من دلق گرو کردم عریان خراباتم>
    text <خوردم همه رخت خود مهمان خراباتم>
  block
    text <ای مطرب زیبارو دستی بزن و برگو>
    text <تو آن مناجاتی من آن خراباتم>
  block
    text <خواهی که مرا بینی ای بسته نقش تن>
    text <جان را نتوان دیدن من جان خراباتم>
  block
    text <نی مرد شکم خوارم نی درد شکم دارم>
    text <زین مایده بیزارم بر خوان خراباتم>
  block
    text <من همدم سلطانم حقا که سلیمانم>
    text <کلی همه ایمانم ایمان خراباتم>
  block
    text <با عشق در این پستی کردم طرب و مستی>
    text <گفتم چه کسی گفتا سلطان خراباتم>
  block
    text <هر جا که همی‌باشم همکاسه اوباشم>
    text <هر گوشه که می گردم گردان خراباتم>
  block
    text <گویی بنما معنی برهان چنین دعوی>
    text <روشنتر از این برهان برهان خراباتم>
  block
    text <گر رفت زر و سیمم با سینه سیمینم>
    text <ور بی‌سر و سامانم سامان خراباتم>
  block
    text <ای ساقی جان جانی شمع دل ویرانی>
    text <ویران دلم را بین ویران خراباتم>
  block
    text <گویی که تو را شیطان افکند در این ویران>
    text <خوبی ملک دارد شیطان خراباتم>
  block
    text <هر گه که خمش باشم من خم خراباتم>
    text <هر گه که سخن گویم دربان خراباتم>
