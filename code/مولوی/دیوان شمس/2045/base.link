
text <تو آب روشنی تو در این آب گل مکن>
  block
    text <تو آب روشنی تو در این آب گل مکن>
    text <دل را مپوش پرده دل را تو دل مکن>
  block
    text <پاکان به گرد در به تماشا نشسته‌اند>
    text <دل را و خویش را ز عزیزان خجل مکن>
  block
    text <دل نعره می‌زند که بکش خویش را ز عشق>
    text <ور جمله جان نگردی دل را بحل مکن>
  block
    text <مس را که زر کنند یکی علم دیگر است>
    text <زین‌ها که می‌کنی نشود زر بهل مکن>
  block
    text <دوری بگشت این تن کز دل بگشته‌ای>
    text <سی سال دور باشد سی را چهل مکن>
  block
    text <چیزی که زیر هاون افلاک سوده شد>
    text <این سرمه نیست دیده از آن مکتحل مکن>
  block
    text <هنگامه‌هاست در ره هر جا مه‌ای است رو>
    text <بی‌گاه گشت روز تو خود مشتغل مکن>
