
text <به شکرخنده بتا نرخ شکر می‌شکنی>
  block
    text <به شکرخنده بتا نرخ شکر می‌شکنی>
    text <چه زند پیش عقیق تو عقیق یمنی>
  block
    text <گلرخا سوی گلستان دو سه هفته بمرو>
    text <تا ز شرم تو نریزد گل سرخ چمنی>
  block
    text <گل چه باشد که اگر جانب گردون نگری>
    text <سرنگون زهره و مه را ز فلک درفکنی>
  block
    text <حق تو را از جهت فتنه و شور آورده‌ست>
    text <فتنه و شور و قیامت نکنی پس چه کنی>
  block
    text <روی چون آتش از آن داد که دل‌ها سوزی>
    text <شکن زلف بدان داد که دل‌ها شکنی>
  block
    text <دل ما بتکده‌ها نقش تو در وی شمنی>
    text <هر بتی رو به شمن کرده که تو آن منی>
  block
    text <برمکن تو دل خود از من ازیرا به جفا>
    text <گر که قاف شود دل تو ز بیخش بکنی>
  block
    text <در تک چاه زنخدان تو نادر آبی است>
    text <که به هر چه که درافتم بنماید رسنی>
  block
    text <در غمت بوالحسنان مذهب و دین گم کردند>
    text <زان سبب که حسن اندر حسن اندر حسنی>
  block
    text <زیرکان را رخ تو مست از آن می‌دارد>
    text <تا در این بزم ندانند که تو در چه فنی>
  block
    text <کافری ای دل اگر در جز او دل بندی>
    text <کافری ای تن اگر بر جز این عشق تنی>
  block
    text <بی وی ار بر فلکی تو به خدا در گوری>
    text <هر چه پوشی به جز از خلعت او در کفنی>
  block
    text <شمس تبریز که در روح وطن ساخته‌ای>
    text <جان جان‌هاست وطن چونک تو جان را وطنی>
