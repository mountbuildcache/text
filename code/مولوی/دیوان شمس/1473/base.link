
text <بیایید بیایید به گلزار بگردیم>
  block
    text <بیایید بیایید به گلزار بگردیم>
    text <بر این نقطه اقبال چو پرگار بگردیم>
  block
    text <بیایید که امروز به اقبال و به پیروز>
    text <چو عشاق نوآموز بر آن یار بگردیم>
  block
    text <بسی تخم بکشتیم بر این شوره بگشتیم>
    text <بر آن حب که نگنجید در انبار بگردیم>
  block
    text <هر آن روی که پشت است به آخر همه زشت است>
    text <بر آن یار نکوروی وفادار بگردیم>
  block
    text <چو از خویش برنجیم زبون شش و پنجیم>
    text <یکی جانب خمخانه خمار بگردیم>
  block
    text <در این غم چو نزاریم در آن دام شکاریم>
    text <دگر کار نداریم در این کار بگردیم>
  block
    text <چو ما بی‌سر و پاییم چو ذرات هواییم>
    text <بر آن نادره خورشید قمروار بگردیم>
  block
    text <چو دولاب چه گردیم پر از ناله و افغان>
    text <چو اندیشه بی‌شکوت و گفتار بگردیم>
