
text <از دخول هر غری افسرده‌ای در کار من>
  block
    text <از دخول هر غری افسرده‌ای در کار من>
    text <دور بادا وصف نفس آلودشان از یار من>
  block
    text <دررمید از ننگ ایشان و خبیثی‌ها و مکر>
    text <از وظیفه مدح یارم این دل هشیار من>
  block
    text <خاک لعنت بر سر افسوس داری بدرگی>
    text <کو کند از خاکساری درهم این هنجار من>
  block
    text <ای بریده دست دزدی کو بدزدد حکمتم>
    text <و آنگهی دکان بگیرد بر سر بازار من>
  block
    text <شرم ناید مر ورا از روی من شرم از کجا>
    text <ای حرامش باد هر تعلیم از اسرار من>
  block
    text <آن حرامی کز شقاوت تا رود گمره رود>
    text <یا رب و ای ذوالجلال از حرمت دلدار من>
  block
    text <خاطرش از زیرکی یا آن ضمیرش از صفا>
    text <بر فراز عرش رفتی یاد کردی یار من>
  block
    text <ای دل مسکین من از شرکت ناکس مرم>
    text <زانک این سنت ز نااهلان بود ناچار من>
  block
    text <گر غران و ملحدان مر آب و نان را می خورند>
    text <خوردن نان هیچ نگذارم پی این عار من>
  block
    text <صبر کن تا دررسد یک مژده‌ای زان مه لقا>
    text <صبر کن تا رو نماید ابر گوهردار من>
  block
    text <صبر آن باشد دلا کز مدح آن بحر صفا>
    text <رو نگردانی بلی و بشنوی گفتار من>
  block
    text <گیرم از لطف معانی رفت تمییز از جهان>
    text <کی رود بوی دل و جان یم دربار من>
  block
    text <ور رود از دیگران بو از خدیوم کی رود>
    text <از شهنشه شمس دین آن تا ابد تذکار من>
  block
    text <کز شراب جان من رویدهمی تبریز در>
    text <لاله‌ها و گلبنان بر شیوه رخسار من>
  block
    text <ای خداوند این همه غیرت ز رشک سر توست>
    text <ای هوای نازنین و شاه بی‌آزار من>
  block
    text <من قیاسی کرده‌ام رشک تو را در حق او>
    text <لیک اندر رشک تو باطل بود پرگار من>
  block
    text <ای شهنشه شمس دین دانم که از چندین حجاب>
    text <بشنود بیداریت این لابه‌های زار من>
  block
    text <بینش تو بیند این کز پرتو رشک خداست>
    text <سنگ‌ها از هر طرف بر سینه سگسار من>
  block
    text <از کرم مپسند این را کاین سوار جان من>
    text <جز به خرگاهت فرود آید از این رهوار من>
  block
    text <ور فروآید به جز خرگاه تو من از خدا>
    text <من فنای محض خواهم ای خدایا یار من>
  block
    text <دوش دیدم کز هوس صد تخم مار اندر رگی>
    text <درفکندم امتحان را تا چه گردد مار من>
  block
    text <دیدمش ماری شده او هر زمان در می فزود>
    text <من پشیمان گشته‌ام زان صنعت و کردار من>
  block
    text <من پشیمان قصد او کردم و او از خشم خود>
    text <بر زمین می زد همی دندان پرزهرار من>
  block
    text <کاین چنین شاگردکی بدفعل و بدرگ سر کشد>
    text <ای خدا ضایع مکن این رنج و این ادرار من>
