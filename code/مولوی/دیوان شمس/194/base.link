
text <خواهم گرفتن اکنون آن مایه صور را>
  block
    text <خواهم گرفتن اکنون آن مایه صور را>
    text <دامی نهاده‌ام خوش آن قبله نظر را>
  block
    text <دیوار گوش دارد آهسته‌تر سخن گو>
    text <ای عقل بام بررو ای دل بگیر در را>
  block
    text <اعدا که در کمینند در غصه همینند>
    text <چون بشنوند چیزی گویند همدگر را>
  block
    text <گر ذره‌ها نهانند خصمان و دشمنانند>
    text <در قعر چه سخن گو خلوت گزین سحر را>
  block
    text <ای جان چه جای دشمن روزی خیال دشمن>
    text <در خانه دلم شد از بهر رهگذر را>
  block
    text <رمزی شنید زین سر زو پیش دشمنان شد>
    text <می‌خواند یک به یک را می‌گفت خشک و تر را>
  block
    text <زان روز ما و یاران در راه عهد کردیم>
    text <پنهان کنیم سر را پیش افکنیم سر را>
  block
    text <ما نیز مردمانیم نی کم ز سنگ کانیم>
    text <بی زخم‌های میتین پیدا نکرد زر را>
  block
    text <دریای کیسه بسته تلخ و ترش نشسته>
    text <یعنی خبر ندارم کی دیده‌ام گهر را>
