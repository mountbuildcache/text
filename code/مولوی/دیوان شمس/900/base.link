
text <بگیر دامن لطفش که ناگهان بگریزد>
  block
    text <بگیر دامن لطفش که ناگهان بگریزد>
    text <ولی مکش تو چو تیرش که از کمان بگریزد>
  block
    text <چه نقش‌ها که ببازد چه حیله‌ها که بسازد>
    text <به نقش حاضر باشد ز راه جان بگریزد>
  block
    text <بر آسمانش بجویی چو مه ز آب بتابد>
    text <در آب چونک درآیی بر آسمان بگریزد>
  block
    text <ز لامکانش بخوانی نشان دهد به مکانت>
    text <چو در مکانش بجویی به لامکان بگریزد>
  block
    text <نه پیک تیزرو اندر وجود مرغ گمانست>
    text <یقین بدان که یقین وار از گمان بگریزد>
  block
    text <از این و آن بگریزم ز ترس نی ز ملولی>
    text <که آن نگار لطیفم از این و آن بگریزد>
  block
    text <گریزپای چو بادم ز عشق گل نه گلی که>
    text <ز بیم باد خزانی ز بوستان بگریزد>
  block
    text <چنان گریزد نامش چو قصد گفتن بیند>
    text <که گفت نیز نتانی که آن فلان بگریزد>
  block
    text <چنان گریزد از تو که گر نویسی نقشش>
    text <ز لوح نقش بپرد ز دل نشان بگریزد>
