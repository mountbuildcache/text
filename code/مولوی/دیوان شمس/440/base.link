
text <امروز شهر ما را صد رونق‌ست و جانست>
  block
    text <امروز شهر ما را صد رونق‌ست و جانست>
    text <زیرا که شاه خوبان امروز در میانست>
  block
    text <حیران چرا نباشد خندان چرا نباشد>
    text <شهری که در میانش آن صارم زمانست>
  block
    text <آن آفتاب خوبی چون بر زمین بتابد>
    text <آن دم زمین خاکی بهتر ز آسمانست>
  block
    text <بر چرخ سبزپوشان پر می‌زنند یعنی>
    text <سلطان و خسرو ما آن‌ست و صد چنانست>
  block
    text <ای جان جان جانان از ما سلام برخوان>
    text <رحم آر بر ضعیفان عشق تو بی‌امانست>
  block
    text <چون سبز و خوش نباشد عالم چو تو بهاری>
    text <چون ایمنی نباشد چون شیر پاسبانست>
  block
    text <چون کوفت او در دل ناآمده به منزل>
    text <دانست جان ز بویش کان یار مهربانست>
  block
    text <آن کو کشید دستت او آفریده‌ستت>
    text <وان کو قرین جان شد او صاحب قرانست>
  block
    text <او ماه بی‌خسوف‌ست خورشید بی‌کسوفست>
    text <او خمر بی‌خمارست او سود بی‌زیانست>
  block
    text <آن شهریار اعظم بزمی نهاد خرم>
    text <شمع و شراب و شاهد امروز رایگانست>
  block
    text <چون مست گشت مردم شد گوهرش برهنه>
    text <پهلو شکست کان را زان کس که پهلوانست>
  block
    text <دلاله چون صبا شد از خار گل جدا شد>
    text <باران نبات‌ها را در باغ امتحانست>
  block
    text <بی عز و نازنینی کی کرد ناز و بینی>
    text <هر کس که کرد والله خام‌ست و قلتبانست>
  block
    text <خامش که تا بگوید بی‌حرف و بی‌زبان او>
    text <خود چیست این زبان‌ها گر آن زبان زبانست>
