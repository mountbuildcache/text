
text <ای دلبر بی‌دلان صوفی>
  block
    text <ای دلبر بی‌دلان صوفی>
    text <حاشا که ز جان بی‌وقوفی>
  block
    text <از هجر دوتا چو لام گشتیم>
    text <دلتنگ ز غم چو کاف کوفی>
  block
    text <آن دم که به طوف خود بطوفی>
    text <وآنگه که به خانه هم به طوفی>
  block
    text <ما را بنمای مهر و الفت>
    text <چون معدن مهری و الوفی>
  block
    text <مکشوف ز کشف توست اسرار>
    text <زیرا که کشوف هر کشوفی>
  block
    text <آنی که بری خسوف از ماه>
    text <آن ماه نه‌ای که در خسوفی>
  block
    text <آنی که بری کسوف از شمس>
    text <آن شمس نه‌ای که در کسوفی>
  block
    text <در آحادیم ای مهندس>
    text <تو ساکن خانه الوفی>
  block
    text <ای آحادی الوف را باش>
    text <کاین جا تو به منزل مخوفی>
