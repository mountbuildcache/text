
text <به صورت یار من چون خشمگین شد>
  block
    text <به صورت یار من چون خشمگین شد>
    text <دلم گفت اه مگر با من به کین شد>
  block
    text <به صد وادی فرورفتم به سودا>
    text <که چه چاره که چاره گر چنین شد>
  block
    text <به سوی آسمان رفتم چو دیوان>
    text <از این درد آسمان من زمین شد>
  block
    text <مرا گفتند راه راست برگیر>
    text <چه ره گیرم که یار راستین شد>
  block
    text <مرا هم راه و همراهست یارم>
    text <که روی او مرا ایمان و دین شد>
  block
    text <به زیر گلبنش هر کس که بنشست>
    text <سعادت با نشستش همنشین شد>
  block
    text <در این گفتارم آن معنی طلب کن>
    text <نفس‌های خوشم او را کمین شد>
  block
    text <ازیرا اسم‌ها عین مسماست>
    text <ز عین اسم آدم عین بین شد>
  block
    text <اگر خواهی که عین جمع باشی>
    text <همین شد چاره و درمان همین شد>
  block
    text <مخوان این گنج نامه دیگر ای جان>
    text <که این گنج از پی حکمت دفین شد>
  block
    text <به کهگل چون بپوشم آفتابی>
    text <جهانی کی درون آستین شد>
  block
    text <اگر تو زین ملولی وای بر تو>
    text <که تو پیرار مردی این یقین شد>
  block
    text <زره بر آب می‌دان این سخن را>
    text <همان آبست الا شکل چین شد>
  block
    text <ز خود محجوبشان کردم به گفتن>
    text <به پیش حاسدان واجب چنین شد>
  block
    text <خمش باشم لب از گفتن ببندم>
    text <که مشتی بیس با پیری قرین شد>
