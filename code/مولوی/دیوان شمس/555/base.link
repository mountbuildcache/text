
text <چونک جمال حسن تو اسب شکار زین کند>
  block
    text <چونک جمال حسن تو اسب شکار زین کند>
    text <نیست عجب که از جنون صد چو مرا چنین کند>
  block
    text <بال برآرد این دلم چونک غمت پرک زند>
    text <بارخدا تو حکم کن تا به ابد همین کند>
  block
    text <چونک ستاره دلم با مه تو قران کند>
    text <اه که فلک چه لطف‌ها از تو بر این زمین کند>
  block
    text <باده به دست ساقیت گرد جهان همی‌رود>
    text <آخر کار عاقبت جان مرا گزین کند>
  block
    text <گر چه بسی بیاورد در دل بنده سر کند>
    text <غیرت تو بسوزدش گر نفسی جز این کند>
  block
    text <از دل همچو آهنم دیو و پری حذر کند>
    text <چون دل همچو آب را عشق تو آهنین کند>
  block
    text <جان چو تیر راست من در کف تست چون کمان>
    text <چرخ از این ز کین من هر طرفی کمین کند>
  block
    text <دیده چرخ و چرخیان نقش کند نشان من>
    text <زانک مرا به هر نفس لطف تو همنشین کند>
  block
    text <سجده کنم به هر نفس از پی شکر آنک حق>
    text <در تبریز مر مرا بنده شمس دین کند>
