
text <بهار آمد بهار آمد بهار خوش عذار آمد>
  block
    text <بهار آمد بهار آمد بهار خوش عذار آمد>
    text <خوش و سرسبز شد عالم اوان لاله زار آمد>
  block
    text <ز سوسن بشنو ای ریحان که سوسن صد زبان دارد>
    text <به دشت آب و گل بنگر که پرنقش و نگار آمد>
  block
    text <گل از نسرین همی‌پرسد که چون بودی در این غربت>
    text <همی‌گوید خوشم زیرا خوشی‌ها زان دیار آمد>
  block
    text <سمن با سرو می‌گوید که مستانه همی‌رقصی>
    text <به گوشش سرو می‌گوید که یار بردبار آمد>
  block
    text <بنفشه پیش نیلوفر درآمد که مبارک باد>
    text <که زردی رفت و خشکی رفت و عمر پایدار آمد>
  block
    text <همی‌زد چشمک آن نرگس به سوی گل که خندانی>
    text <بدو گفتا که خندانم که یار اندر کنار آمد>
  block
    text <صنوبر گفت راه سخت آسان شد به فضل حق>
    text <که هر برگی به ره بری چو تیغ آبدار آمد>
  block
    text <ز ترکستان آن دنیا بنه ترکان زیبارو>
    text <به هندستان آب و گل به امر شهریار آمد>
  block
    text <ببین کان لکلک گویا برآمد بر سر منبر>
    text <که ای یاران آن کاره صلا که وقت کار آمد>
