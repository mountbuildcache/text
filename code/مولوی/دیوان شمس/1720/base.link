
text <بار دگر ذره وار رقص کنان آمدیم>
  block
    text <بار دگر ذره وار رقص کنان آمدیم>
    text <زان سوی گردون عشق چرخ زنان آمدیم>
  block
    text <بر سر میدان عشق چونک یکی گو شدیم>
    text <گه به کران تاختیم گه به میان آمدیم>
  block
    text <عشق نیاز آورد گر تو چنانی رواست>
    text <ما چو از آن سوتریم ما نه چنان آمدیم>
  block
    text <خواجه مجلس تویی مجلسیان حاضرند>
    text <آب چو آتش بیار ما نه بنان آمدیم>
  block
    text <شکر که ناداشت وار از سبب زخم تو>
    text <چون که به جان آمدیم زود به جان آمدیم>
  block
    text <شمس حق این عشق تو تشنه خون من است>
    text <تیغ و کفن در بغل بهر همان آمدیم>
  block
    text <جز نمکت نشکند شورش تبریز را>
    text <فخر زمین در غمت شور زمان آمدیم>
