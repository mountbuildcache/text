
text <بیا ای مونس جان‌های مستان>
  block
    text <بیا ای مونس جان‌های مستان>
    text <ببین اندیشه و سودای مستان>
  block
    text <بیا ای میر خوبان و برافروز>
    text <ز شمع روی خود سیمای مستان>
  block
    text <نمی‌آیی سر از طاقی برون کن>
    text <ببین این غلغل و غوغای مستان>
  block
    text <بیا ای خواب مستان را ببسته>
    text <گشا این بند را از پای مستان>
  block
    text <همه شب می رود تا روز ای مه>
    text <به اهل آسمان هیهای مستان>
  block
    text <همی‌گویند ما هم زو خرابیم>
    text <چنین است آسمان پس وای مستان>
  block
    text <فرشته و آدمی دیوان و پریان>
    text <ز تو زیر و زبر چون رای مستان>
  block
    text <کلاه جمله هشیاران ربودند>
    text <در این بازارگه چه جای مستان>
  block
    text <میفکن وعده مستان به فردا>
    text <تویی فردا و پس فردای مستان>
  block
    text <چو مستان گرد چشمت حلقه کردند>
    text <کی بنشیند دگر بالای مستان>
  block
    text <شنیدم چرخ گردون را که می گفت>
    text <منم یک لقمه از حلوای مستان>
  block
    text <شنیدم از دهان عشق می گفت>
    text <منم معشوقه زیبای مستان>
  block
    text <اگر گویند ماه روزه آمد>
    text <نیابی جام جان افزای مستان>
  block
    text <بگو کان می ز دریاهای جان است>
    text <که جان را می دهد سقای مستان>
  block
    text <همه مولای عقلند این غریب است>
    text <که عقل آمد که من مولای مستان>
  block
    text <چو فرمان موقع داشت رویش>
    text <کشید ابروی او طغرای مستان>
  block
    text <همه مستان نبشتند این غزل را>
    text <به خون دل ز خون پالای مستان>
