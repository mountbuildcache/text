
text <ای گشته دلت چو سنگ خاره>
  block
    text <ای گشته دلت چو سنگ خاره>
    text <با خاره و سنگ چیست چاره>
  block
    text <با خاره چه چاره شیشه‌ها را>
    text <جز آنک شوند پاره پاره>
  block
    text <زان می‌خندی چو صبح صادق>
    text <تا پیش تو جان دهد ستاره>
  block
    text <تا عشق کنار خویش بگشاد>
    text <اندیشه گریخت بر کناره>
  block
    text <چون صبر بدید آن هزیمت>
    text <او نیز بجست یک سواره>
  block
    text <شد صبر و خرد بماند سودا>
    text <می‌گرید و می‌کند حراره>
  block
    text <خلقی ز جدایی عصیرت>
    text <بر راه فتاده چون عصاره>
  block
    text <هر چند شده‌ست خون جگرشان>
    text <چستند در این ره و چه کاره>
  block
    text <بیگانه شدیم بهر این کار>
    text <با عقل و دل هزارکاره>
  block
    text <العشق حقیقه الاماره>
    text <و الشعر طباله الاماره>
  block
    text <احذر فامیرنا مغیر>
    text <کل سحر لدیه غاره>
  block
    text <اترک هذا وصف فراقا>
    text <تنشق لهوله العباره>
  block
    text <بگریخت امام ای مؤذن>
    text <خاموش فرورو از مناره>
