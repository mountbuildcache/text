
text <من چو موسی در زمان آتش شوق و لقا>
  block
    text <من چو موسی در زمان آتش شوق و لقا>
    text <سوی کوه طور رفتم حبذا لی حبذا>
  block
    text <دیدم آن جا پادشاهی خسروی جان پروری>
    text <دلربایی جان فزایی بس لطیف و خوش لقا>
  block
    text <کوه طور و دشت و صحرا از فروغ نور او>
    text <چون بهشت جاودانی گشته از فر و ضیا>
  block
    text <ساقیان سیمبر را جام زرین‌ها به کف>
    text <رویشان چون ماه تابان پیش آن سلطان ما>
  block
    text <روی‌های زعفران را از جمالش تاب‌ها>
    text <چشم‌های محرمان را از غبارش توتیا>
  block
    text <از نوای عشق او آن جا زمین در جوش بود>
    text <وز هوای وصل او در چرخ دایم شد سما>
  block
    text <در فنا چون بنگرید آن شاه شاهان یک نظر>
    text <پای همت را فنا بنهاد بر فرق بقا>
  block
    text <مطرب آن جا پرده‌ها بر هم زند خود نور او>
    text <کی گذارد در دو عالم پرده‌ای را در هوا>
  block
    text <جمع گشته سایه الطاف با خورشید فضل>
    text <جمع اضداد از کمال عشق او گشته روا>
  block
    text <چون نقاب از روی او باد صبا اندرربود>
    text <محو گشت آن جا خیال جمله شان و شد هبا>
  block
    text <لیک اندر محو هستیشان یکی صد گشته بود>
    text <هست محو و محو هست آن جا بدید آمد مرا>
  block
    text <تا بدیدم از ورای آن جهان جان صفت>
    text <ذره‌ها اندر هوایش از وفا و از صفا>
  block
    text <بس خجل گشتم ز رویش آن زمان تا لاجرم>
    text <هر زمان زنار می‌ببریدم از جور و جفا>
  block
    text <گفتم ای مه توبه کردم توبه‌ها را رد مکن>
    text <گفت بس راهست پیشت تا ببینی توبه را>
  block
    text <صادق آمد گفت او وز ماه دور افتاده‌ام>
    text <چون حجاج گمشده اندر مغیلان فنا>
  block
    text <نور آن مه چون سهیل و شهر تبریز آن یمن>
    text <این یکی رمزی بود از شاه ما صدرالعلا>
