
text <روز طرب است و سال شادی>
  block
    text <روز طرب است و سال شادی>
    text <کامروز به کوی ما فتادی>
  block
    text <تاریکی غم تمام برخاست>
    text <چون شمع در این میان نهادی>
  block
    text <اندیشه و غم چه پای دارد>
    text <با آن قدح وفا که دادی>
  block
    text <ای باده تو از کدام مشکی>
    text <وی مه به کدام ماه زادی>
  block
    text <مستی و خوشی و شادکامی>
    text <سلطان دلی و کیقبادی>
  block
    text <و آن عقل که کدخدای غم بود>
    text <از ما ستدی به اوستادی>
  block
    text <شاباش که پای غم ببستی>
    text <صد گونه در طرب گشادی>
