
text <باز از آن کوه قاف آمد عنقای عشق>
  block
    text <باز از آن کوه قاف آمد عنقای عشق>
    text <باز برآمد ز جان نعره و هیهای عشق>
  block
    text <باز برآورد عشق سر به مثال نهنگ>
    text <تا شکند زورق عقل به دریای عشق>
  block
    text <سینه گشادست فقر جانب دل‌های پاک>
    text <در شکم طور بین سینه سینای عشق>
  block
    text <مرغ دل عاشقان باز پر نو گشاد>
    text <کز قفس سینه یافت عالم پهنای عشق>
  block
    text <هر نفس آید نثار بر سر یاران کار>
    text <از بر جانان که اوست جان و دل افزای عشق>
  block
    text <فتنه نشان عقل بود رفت و به یک سو نشست>
    text <هر طرف اکنون ببین فتنه دروای عشق>
  block
    text <عقل بدید آتشی گفت که عشقست و نی>
    text <عشق ببیند مگر دیده بینای عشق>
  block
    text <عشق ندای بلند کرد به آواز پست>
    text <کای دل بالا بپر بنگر بالای عشق>
  block
    text <بنگر در شمس دین خسرو تبریزیان>
    text <شادی جان‌های پاک دیده دل‌های عشق>
