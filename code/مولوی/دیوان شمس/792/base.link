
text <هله پیوسته سرت سبز و لبت خندان باد>
  block
    text <هله پیوسته سرت سبز و لبت خندان باد>
    text <هله پیوسته دل عشق ز تو شادان باد>
  block
    text <غم پرستی که تو را بیند و شادی نکند>
    text <همه سرزیر و سیه کاسه و سرگردان باد>
  block
    text <چونک سرزیر شود توبه کند بازآید>
    text <نیک و بد نیک شود دولت تو سلطان باد>
  block
    text <نور احمد نهلد گبر و جهودی به جهان>
    text <سایه دولت او بر همگان تابان باد>
  block
    text <گمرهان را ز بیابان همه در راه آرد>
    text <مصطفی بر ره حق تا به ابد رهبان باد>
  block
    text <آن خیال خوش او مشعله دل‌ها باد>
    text <وان نمکدان خوشش بر زبر این خوان باد>
  block
    text <کمترین ساغر بزم خوش او شد کوثر>
    text <دل چون شیشه ما هم قدح ایشان باد>
  block
    text <شمس تبریز تویی واقف اسرار رسول>
    text <نام شیرین تو هر گمشده را درمان باد>
