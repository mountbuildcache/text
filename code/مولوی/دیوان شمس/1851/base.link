
text <نشانی‌هاست در چشمش نشانش کن نشانش کن>
  block
    text <نشانی‌هاست در چشمش نشانش کن نشانش کن>
    text <ز من بشنو که وقت آمد کشانش کن کشانش کن>
  block
    text <برآمد آفتاب جان فزون از مشرق و مغرب>
    text <بیا ای حاسد ار مردی نهانش کن نهانش کن>
  block
    text <از این نکته منم در خون خدا داند که چونم چون>
    text <بیا ای جان روزافزون بیانش کن بیانش کن>
  block
    text <بیانش کرده گیر ای جان نه آن دریاست وان مرجان>
    text <نیارامد به شرحش جان عیانش کن عیانش کن>
  block
    text <عیانش بود ما آمد زیانش سود ما آمد>
    text <اگر تو سود جان خواهی زیانش کن زیانش کن>
  block
    text <یکی جان خواهد آن دریا همه آتش نهنگ آسا>
    text <اگر داری چنین جانی روانش کن روانش کن>
  block
    text <هر آن کو بحربین باشد فلک پیشش زمین باشد>
    text <هر آن کو نی چنین باشد چنانش کن چنانش کن>
  block
    text <برون جه از جهان زوتر درآ در بحر پرگوهر>
    text <جهنده‌ست این جهان بنگر جهانش کن جهانش کن>
  block
    text <اگر خواهی که بگریزی ز شاه شمس تبریزی>
    text <مپران تیر دعوی را کمانش کن کمانش کن>
