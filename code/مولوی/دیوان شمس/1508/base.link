
text <سفر کردم به هر شهری دویدم>
  block
    text <سفر کردم به هر شهری دویدم>
    text <به لطف و حسن تو کس را ندیدم>
  block
    text <ز هجران و غریبی بازگشتم>
    text <دگرباره بدین دولت رسیدم>
  block
    text <از باغ روی تو تا دور گشتم>
    text <نه گل دیدم نه یک میوه بچیدم>
  block
    text <به بدبختی چو دور افتادم از تو>
    text <ز هر بدبخت صد زحمت کشیدم>
  block
    text <چه گویم مرده بودم بی‌تو مطلق>
    text <خدا از نو دگربار آفریدم>
  block
    text <عجب گویی منم روی تو دیده>
    text <منم گویی که آوازت شنیدم>
  block
    text <بهل تا دست و پایت را ببوسم>
    text <بده عیدانه کامروز است عیدم>
  block
    text <تو را ای یوسف مصر ارمغانی>
    text <چنین آیینه روشن خریدم>
