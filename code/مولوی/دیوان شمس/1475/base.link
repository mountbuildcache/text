
text <بجوشید بجوشید که ما اهل شعاریم>
  block
    text <بجوشید بجوشید که ما اهل شعاریم>
    text <بجز عشق به جز عشق دگر کار نداریم>
  block
    text <در این خاک در این خاک در این مزرعه پاک>
    text <بجز مهر به جز عشق دگر تخم نکاریم>
  block
    text <چه مستیم چه مستیم از آن شاه که هستیم>
    text <بیایید بیایید که تا دست برآریم>
  block
    text <چه دانیم چه دانیم که ما دوش چه خوردیم>
    text <که امروز همه روز خمیریم و خماریم>
  block
    text <مپرسید مپرسید ز احوال حقیقت>
    text <که ما باده پرستیم نه پیمانه شماریم>
  block
    text <شما مست نگشتید وزان باده نخوردید>
    text <چه دانید چه دانید که ما در چه شکاریم>
  block
    text <نیفتیم بر این خاک ستان ما نه حصیریم>
    text <برآییم بر این چرخ که ما مرد حصاریم>
