
text <بیا کامروز ما را روز عیدست>
  block
    text <بیا کامروز ما را روز عیدست>
    text <از این پس عیش و عشرت بر مزیدست>
  block
    text <بزن دستی بگو کامروز شادی‌ست>
    text <که روز خوش هم از اول پدیدست>
  block
    text <چو یار ما در این عالم کی باشد>
    text <چنین عیدی به صد دوران کی دیدست>
  block
    text <زمین و آسمان‌ها پرشکر شد>
    text <به هر سویی شکرها بردمیدست>
  block
    text <رسید آن بانگ موج گوهرافشان>
    text <جهان پرموج و دریا ناپدیدست>
  block
    text <محمد باز از معراج آمد>
    text <ز چارم چرخ عیسی دررسیدست>
  block
    text <هر آن نقدی کز این جا نیست قلبست>
    text <میی کز جام جان نبود پلیدست>
  block
    text <زهی مجلس که ساقی بخت باشد>
    text <حریفانش جنید و بایزیدست>
  block
    text <خماری داشتم من در ارادت>
    text <ندانستم که حق ما را مریدست>
  block
    text <کنون من خفتم و پاها کشیدم>
    text <چو دانستم که بختم می کشیدست>
