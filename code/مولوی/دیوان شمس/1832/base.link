
text <مانده شده‌ست گوش من از پی انتظار آن>
  block
    text <مانده شده‌ست گوش من از پی انتظار آن>
    text <کز طرفی صدای خوش دررسدی ز ناگهان>
  block
    text <خوی شده‌ست گوش را گوش ترانه نوش را>
    text <کو شنود سماع خوش هم ز زمین هم آسمان>
  block
    text <فرع سماع آسمان هست سماع این زمین>
    text <و آنک سماع تن بود فرع سماع عقل و جان>
  block
    text <نعره رعد را نگر چه اثر است در شجر>
    text <چند شکوفه و ثمر سر زده اندر آن فغان>
  block
    text <بانگ رسید در عدم گفت عدم بلی نعم>
    text <می نهم آن طرف قدم تازه و سبز و شادمان>
  block
    text <مستمع الست شد پای دوان و مست شد>
    text <نیست بد او و هست شد لاله و بید و ضیمران>
