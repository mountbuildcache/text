
text <پنج در چه فایده چون هجر را شش تو کند>
  block
    text <پنج در چه فایده چون هجر را شش تو کند>
    text <خون بدان شد دل که طالب خون دل را بو کند>
  block
    text <چنگ را در عشق او از بهر آن آموختم>
    text <کس نداند حالت من ناله من او کند>
  block
    text <ای به هر سویی دویده کار تو یک سو نشد>
    text <آنک در شش سو نگنجد کار او یک سو کند>
  block
    text <شیر آهو می‌دراند شیر ما بس نادرست>
    text <نقش آهو را بگیرد دردمد آهو کند>
  block
    text <باطنت را لاله سازد ظاهرت را ارغوان>
    text <یک دمت سازد قزلبک یک دمت صارو کند>
  block
    text <موج آن دریا مجو کو را مدد از جو بود>
    text <آن بجو کز نور جان دو پیه را دو جو کند>
  block
    text <خوش قمررویی کز این غم می‌گذارد چون هلال>
    text <خوش شکرخویی که با آن شکرستان خو کند>
  block
    text <آهنی کو موم شد بهر قبول مهر عشق>
    text <خاک را عنبر کند او سنگ را لؤلؤ کند>
  block
    text <دل کباب و خون دیده پیشکش پیشش برم>
    text <گر تقاضای شراب و یخنی و طرغو کند>
  block
    text <لکلک آن حق شناسد ملک را لکلک کند>
    text <فاخته محجوب باشد لاجرم کوکو کند>
  block
    text <آب و روغن کم کن و خامش چو روغن می‌گداز>
    text <خرم آن کاندر غم آن روی تن چون مو کند>
