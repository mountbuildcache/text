
text <قلم از عشق بشکند چو نویسد نشان تو>
  block
    text <قلم از عشق بشکند چو نویسد نشان تو>
    text <خردم راه گم کند ز فراق گران تو>
  block
    text <کی بود همنشین تو کی بیابد گزین تو>
    text <کی رهد از کمین تو کی کشد خود کمان تو>
  block
    text <رخم از عشق همچو زر ز تو بر من هزار اثر>
    text <صنما سوی من نگر که چنانم به جان تو>
  block
    text <چو خلیل اندر آتشم ز تف آتشت خوشم>
    text <نه از آنم که سر کشم ز غم بی‌امان تو>
  block
    text <بگشا کار مشکلم تو دلم ده که بی‌دلم>
    text <مکن ای دوست منزلم به جز از گلستان تو>
  block
    text <کی بیاید به کوی تو صنما جز به بوی تو>
    text <سبب جست و جوی تو چه بود گلفشان تو>
  block
    text <ملک و مردم و پری ملک و شاه و لشکری>
    text <فلک و مهر و مشتری خجل از آستان تو>
  block
    text <چو تو سیمرغ روح را بکشانی در ابتلا>
    text <چو مگس دوغ درفتد به گه امتحان تو>
  block
    text <ز اشارات عالیت ز بشارات شافیت>
    text <ملکی گشته هر گدا به دم ترجمان تو>
  block
    text <همه خلقان چو مورکان به سوی خرمنت دوان>
    text <همه عالم نواله‌ای ز عطاهای خوان تو>
  block
    text <به نواله قناعتی نکند جان آن فتی>
    text <که طمع دارد از قضا که شود میهمان تو>
  block
    text <چه دواها که می‌کند پی هر رنج گنج تو>
    text <چه نواها که می‌دهد به مکان لامکان تو>
  block
    text <طمع تن نوال تو طمع دل جمال تو>
    text <نظر تن بنام تو هوس دل بنان تو>
  block
    text <جهت مصلحت بود نه بخیلی و مدخلی>
    text <به سوی بام آسمان پنهان نردبان تو>
  block
    text <به امینان و نیکوان بنمودی تو نردبان>
    text <که روان است کاروان به سوی آسمان تو>
  block
    text <خمش ای دل دگر مگو دگر اسرار او مجو>
    text <که ندانی نهان آن که بداند نهان تو>
  block
    text <تو از این شهره نیشکر مطلب مغز اندرون>
    text <که خود از قشر نیشکر شکرین شد لبان تو>
  block
    text <شه تبریز شمس دین که به هر لحظه آفرین>
    text <برساد از جناب حق به مه خوش قران تو>
