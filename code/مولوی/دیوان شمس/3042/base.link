
text <چو مهر عشق سلیمان به هر دو کون تو داری>
  block
    text <چو مهر عشق سلیمان به هر دو کون تو داری>
    text <مکش تو دامن خود را که شرط نیست بیاری>
  block
    text <نه بند گردد بندی نه دل پذیرد پندی>
    text <چو تنگ شکرقندی توام درون کناری>
  block
    text <طراوت سمنی تو چه رونق چمنی تو>
    text <مگر تو عین منی تو مگر تو آینه واری>
  block
    text <چه نور پنج و ششی تو که آفت حبشی تو>
    text <چو خوان عشق کشی تو ز سنگ آب برآری>
  block
    text <چه کیمیای زری تو چه رونق قمری تو>
    text <چو دل ز سینه بری تو هزار سینه بیاری>
  block
    text <ز خلق جمله گسستم که عشق دوست بسستم>
    text <چو در فنا بنشستم مرا چه کار به زاری>
  block
    text <بسوخت عشق تو خرمن نه جان بماند نه این تن>
    text <جوی نیابی تو از من اگر هزار فشاری>
  block
    text <برون ز دور زمانی مثال گوهر کانی>
    text <نشسته‌ایم چو جانی اگر کشی و بداری>
  block
    text <ز جام شربت شافی شدم به عشق تو لافی>
    text <بیامدم زر صافی اگر تو کوره ناری>
  block
    text <کف از بهشت بشوید چو باغ عشق تو گوید>
    text <کز او جواهر روید اگر چه سنگ بکاری>
  block
    text <دلی که عشق نوازد در این جهان بنسازد>
    text <ازانک می‌نگذارد که یک زمانش بخاری>
  block
    text <تو شمس خسرو تبریز شراب باقی برریز>
    text <براق عشق بکن تیز که بس لطیف سواری>
