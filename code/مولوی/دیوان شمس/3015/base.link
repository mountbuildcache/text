
text <جان و جهان می‌روی جان و جهان می‌بری>
  block
    text <جان و جهان می‌روی جان و جهان می‌بری>
    text <کان شکر می‌کشی با شکران می‌خوری>
  block
    text <ای رخ تو چون قمر تک مرو آهسته تر>
    text <تا نخلد شاخ گل سینه نیلوفری>
  block
    text <چهره چون آفتاب می‌بری از ما شتاب>
    text <بوی کن آخر کباب زین جگر آذری>
  block
    text <یک نظری گر وفاست هم صدقات شماست>
    text <گر برسانی رواست شکر چنین توانگری>
  block
    text <تا جگر خون ما تا دل مجنون ما>
    text <تا غم افزون ما کسب کند بهتری>
  block
    text <شکر که ما سوختیم سوختن آموختیم>
    text <وز جگر افروختیم شیوه سامندری>
  block
    text <فاسد سودای تو مست تماشای تو>
    text <بوسد بر پای تو از طرب بی‌سری>
  block
    text <عشق من ای خوبرو رونق خوبان به تو>
    text <گاه شوی بت شکن گاه کنی آزری>
  block
    text <مستی از آن دید و داد شادی از آن بخت شاد>
    text <چشم بدت دور باد تا که کنی لمتری>
  block
    text <جانب دل رو به جان تا که ببینی عیان>
    text <حلقه جوق ملک صورت نقش پری>
  block
    text <از ملک و از پری چون قدری بگذری>
    text <محو شود در صفات صورت و صورتگری>
