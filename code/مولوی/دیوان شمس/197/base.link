
text <ای بنده بازگرد به درگاه ما بیا>
  block
    text <ای بنده بازگرد به درگاه ما بیا>
    text <بشنو ز آسمان‌ها حی علی الصلا>
  block
    text <درهای گلستان ز پی تو گشاده‌ایم>
    text <در خارزار چند دوی ای برهنه پا>
  block
    text <جان را من آفریدم و دردیش داده‌ام>
    text <آن کس که درد داده همو سازدش دوا>
  block
    text <قدی چو سرو خواهی در باغ عشق رو>
    text <کاین چرخ کوژپشت کند قد تو دوتا>
  block
    text <باغی که برگ و شاخش گویا و زنده‌اند>
    text <باغی که جان ندارد آن نیست جان فزا>
  block
    text <ای زنده زاده چونی از گند مردگان>
    text <خود تاسه می نگیرد از این مردگان تو را>
  block
    text <هر دو جهان پر است ز حی حیات بخش>
    text <با جان پنج روزه قناعت مکن ز ما>
  block
    text <جان‌ها شمار ذره معلق همی‌زنند>
    text <هر یک چو آفتاب در افلاک کبریا>
  block
    text <ایشان چو ما ز اول خفاش بوده‌اند>
    text <خفاش شمس گشت از آن بخشش و عطا>
