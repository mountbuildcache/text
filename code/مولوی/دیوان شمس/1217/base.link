
text <الحذر از عشق حذر هر کی نشانی بودش>
  block
    text <الحذر از عشق حذر هر کی نشانی بودش>
    text <گر بستیزد برود عشق تو برهم زندش>
  block
    text <از دل و جان برکندش لولی و منبل کندش>
    text <سیل درآید چو گیا هر طرفی می‌بردش>
  block
    text <اوست یقین رهزن تو خون تو در گردن تو>
    text <دور شو از خیر و شرش دور شو از نیک و بدش>
  block
    text <باده خوری مست شوی بی‌دل و بی‌دست شوی>
    text <بیست سلامت بودش درکشدش خوش خوردش>
  block
    text <پای در این جوی نهی تا به قیامت نرهی>
    text <هر که در این موج فتد تا لب دریا کشدش>
  block
    text <گول شود هول شود وز همه معزول شود>
    text <دست نگیرد هنرش سود ندارد خردش>
  block
    text <ای دم تو دام خمش بی‌گنهان را بمکش>
    text <ای رخ تو باده هش مست کند تا ابدش>
