
text <مرا پرسی که چونی بین که چونم>
  block
    text <مرا پرسی که چونی بین که چونم>
    text <خرابم بیخودم مست جنونم>
  block
    text <مرا از کاف و نون آورد در دام>
    text <از آن هیبت دوتا چون کاف و نونم>
  block
    text <پری زاده مرا دیوانه کرده‌ست>
    text <مسلمانان که می داند فسونم>
  block
    text <پری را چهره‌ای چون ارغوان است>
    text <بنالم کارغوان را ارغنونم>
  block
    text <مگر من خانه ماهم چو گردون>
    text <که چون گردون ز عشقش بی‌سکونم>
  block
    text <غلط گفتم مزاج عشق دارم>
    text <ز دوران و سکونت‌ها برونم>
  block
    text <درون خرقه صدرنگ قالب>
    text <خیال بادشکل آبگونم>
  block
    text <چه جای باد و آب است ای برادر>
    text <که همچون عقل کلی ذوفنونم>
  block
    text <ولیک آنگه که جزو آید به کلش>
    text <بخیزد تل مشک از موج خونم>
  block
    text <چه داند جزو راه کل خود را>
    text <مگر هم کل فرستد رهنمونم>
  block
    text <بکش ای عشق کلی جزو خود را>
    text <که این جا در کشاکش‌ها زبونم>
  block
    text <ز هجرت می کشم بار جهانی>
    text <که گویی من جهانی را ستونم>
  block
    text <به صورت کمترم از نیم ذره>
    text <ز روی عشق از عالم فزونم>
  block
    text <یکی قطره که هم قطره‌ست و دریا>
    text <من این اشکال‌ها را آزمونم>
  block
    text <نمی‌گویم من این این گفت عشق است>
    text <در این نکته من از لایعلمونم>
  block
    text <که این قصه هزاران سالگان است>
    text <چه دانم من که من طفل از کنونم>
  block
    text <ولی طفلم طفیل آن قدیم است>
    text <که می دارد قرانش در قرونم>
  block
    text <سخن مقلوب می گویم که کرده‌ست>
    text <جهان بازگونه بازگونم>
  block
    text <سخن آنگه شنو از من که بجهد>
    text <از این گرداب‌ها جان حرونم>
  block
    text <حدیث آب و گل جمله شجون است>
    text <چه یک رنگی کنم چون در شجونم>
  block
    text <غلط گفتم که یک رنگم چو خورشید>
    text <ولی در ابر این دنیای دونم>
  block
    text <خمش کن خاک آدم را مشوران>
    text <که این جا چون پری من در کمونم>
