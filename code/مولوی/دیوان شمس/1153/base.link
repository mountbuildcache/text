
text <مه تو یار ندارد جز او تو یار مگیر>
  block
    text <مه تو یار ندارد جز او تو یار مگیر>
    text <رخش کنار ندارد از او کنار مگیر>
  block
    text <جهان شکارگهی دان ز هر طرف صیدی>
    text <درآ چو شیر به جز شیر نر شکار مگیر>
  block
    text <هوای نفس مهارست و خلق چون شتران>
    text <به غیر آن شتر مست را مهار مگیر>
  block
    text <وجود جمله غبارست تابش از مه ماست>
    text <به ماه پشت میار و ره غبار مگیر>
  block
    text <بران ز پیش جهان را که مار گنج تواست>
    text <تواش به حسن چو طاووس گیر و مار مگیر>
  block
    text <چو خلق بر کف دستت نهند چون سیماب>
    text <ز عشق بر کف سیماب شو قرار مگیر>
  block
    text <به حس دست بدان ار چه چشم تو بستست>
    text <ز گلشن ازلی گل بچین و خار مگیر>
  block
    text <به بوی آن گل بگشاد دیده یعقوب>
    text <نسیم یوسف ما را ز کرته خوار مگیر>
  block
    text <کیست یوسف جان شاه شمس تبریزی>
    text <به غیر حضرت او را تو اعتبار مگیر>
