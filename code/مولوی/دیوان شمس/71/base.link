
text <اگر نه عشق شمس الدین بدی در روز و شب ما را>
  block
    text <اگر نه عشق شمس الدین بدی در روز و شب ما را>
    text <فراغت‌ها کجا بودی ز دام و از سبب ما را>
  block
    text <بت شهوت برآوردی دمار از ما ز تاب خود>
    text <اگر از تابش عشقش نبودی تاب و تب ما را>
  block
    text <نوازش‌های عشق او لطافت‌های مهر او>
    text <رهانید و فراغت داد از رنج و نصب ما را>
  block
    text <زهی این کیمیای حق که هست از مهر جان او>
    text <که عین ذوق و راحت شد همه رنج و تعب ما را>
  block
    text <عنایت‌های ربانی ز بهر خدمت آن شه>
    text <برویانید و هستی داد از عین ادب ما را>
  block
    text <بهار حسن آن مهتر به ما بنمود ناگاهان>
    text <شقایق‌ها و ریحان‌ها و گل‌های عجب ما را>
  block
    text <زهی دولت زهی رفعت زهی بخت و زهی اختر>
    text <که مطلوب همه جان‌ها کند از جان طلب ما را>
  block
    text <گزید او لب گه مستی که رو پیدا مکن مستی>
    text <چو جام جان لبالب شد از آن می‌های لب ما را>
  block
    text <عجب بختی که رو بنمود ناگاهان هزاران شکر>
    text <ز معشوق لطیف اوصاف خوب بوالعجب ما را>
  block
    text <در آن مجلس که گردان کرد از لطف او صراحی‌ها>
    text <گران قدر و سبک دل شد دل و جان از طرب ما را>
  block
    text <به سوی خطه تبریز چه چشمه آب حیوانست>
    text <کشاند دل بدان جانب به عشق چون کنب ما را>
