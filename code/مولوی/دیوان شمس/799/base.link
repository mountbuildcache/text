
text <سفره کهنه کجا درخور نان تو بود>
  block
    text <سفره کهنه کجا درخور نان تو بود>
    text <خرمگس هم ز کجا صاحب خوان تو بود>
  block
    text <در زمانی که بگویی هله هان تان چه کمست>
    text <کو زبانی که مجابات زبان تو بود>
  block
    text <گر سیه روی بود زنگی و هندوی توست>
    text <چه غمست از سیهی چونک از آن تو بود>
  block
    text <ببری در خم خویش و خوش و یک رنگ کنی>
    text <تا همه روح بود فر و نشان تو بود>
  block
    text <ترس را سر ببر و گردن تعظیم بزن>
    text <در مقامی که عطاها و امان تو بود>
  block
    text <ما همه بر سر راهیم و جهانی گذرست>
    text <چشم روشن نفسی کان ز جهان تو بود>
  block
    text <دل اگر بی‌ادبی کرد بر این صبر مگیر>
    text <طعمش بد که در این جنگ عوان تو بود>
  block
    text <سگ به هر سو که چخد نعره به کوی تو زند>
    text <شیرگیرش که بود تا که زیان تو بود>
  block
    text <هین صبوحست بده می که همه مخموریم>
    text <تا که جان یک نفسی مست ضمان تو بود>
  block
    text <در قدح درنگری زود فرح بخش شود>
    text <گرگ چون دید سگ کهف شبان تو بود>
  block
    text <همه خفتند و دو مخمور چنین بیدارند>
    text <نظری کن سوی خم‌ها که نهان تو بود>
  block
    text <سر و پا مست شود هر چه تو خواهی بشود>
    text <برسد چون نرسد چونک رسان تو بود>
  block
    text <هله درویش بخور نک قدح زفت رسید>
    text <سست بودن چه بود چونک اوان تو بود>
  block
    text <هله امروز نشستیم به عشرت تا شب>
    text <چه کم آید می و مطرب چو بیان تو بود>
  block
    text <خاک بر سر همه را دامن این دولت گیر>
    text <چو بر این خاک نشستی همه آن تو بود>
  block
    text <می او خور همه او شو سر شش گوش مباش>
    text <مطلب که دو سه خر گوش کشان تو بود>
