
text <شوری فتاد در فلک ای مه چه شسته‌ای>
  block
    text <شوری فتاد در فلک ای مه چه شسته‌ای>
    text <پرنور کن تو خیمه و خرگه چه شسته‌ای>
  block
    text <آگاه نیستند مگر این فسردگان>
    text <از آتش تو ای بت آگه چه شسته‌ای>
  block
    text <آتش خوران ره به سر کوی منتظر>
    text <با مردمان زیرک ابله چه شسته‌ای>
  block
    text <دل شیر بیشه‌ست ولیکن سرش تویی>
    text <دل لشکر حقست و تویی شه چه شسته‌ای>
  block
    text <ای جان تیزگوش تو بشنو هم از درون>
    text <هم ره به توست بر سر هر ره چه شسته‌ای>
  block
    text <هین کز فراخنای دلت تا به عرش رفت>
    text <هیهای وصل و خنده و قهقه چه شسته‌ای>
  block
    text <دی بامداد دامن جانم گرفت دل>
    text <کان جان و دل رسید تو آوه چه شسته‌ای>
  block
    text <دولاب دولتست ز تبریز شمس دین>
    text <درزن تو دست‌ها و در این ره چه شسته‌ای>
