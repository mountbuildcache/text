
text <به پیش باد تو ما همچو گردیم>
  block
    text <به پیش باد تو ما همچو گردیم>
    text <بدان سو که تو گردی چون نگردیم>
  block
    text <ز نور نوبهارت سبز و گرمیم>
    text <ز تأثیر خزانت سرد و زردیم>
  block
    text <ز عکس حلم تو تسلیم باشیم>
    text <ز عکس خشم تو اندر نبردیم>
  block
    text <عدم را برگماری جمله هیچیم>
    text <کرم را برفزایی جمله مردیم>
  block
    text <عدم را و کرم را چون شکستی>
    text <جهان را و نهان را درنوردیم>
  block
    text <چو دیدیم آنچ از عالم فزون است>
    text <دو عالم را شکستیم و بخوردیم>
  block
    text <به چشم عاشقان جان و جهانیم>
    text <به چشم فاسقان مرگیم و دردیم>
  block
    text <زمستان و تموز از ما جدا شد>
    text <نه گرمیم ای حریفان و نه سردیم>
  block
    text <زمستان و تموز احوال جسم است>
    text <نه جسمیم این زمان ما روح فردیم>
  block
    text <چو نطع عشق خود ما را نمودی>
    text <به مهره مهر تو کاستاد نردیم>
  block
    text <چو گفتی بس بود خاموش کردیم>
    text <اگر چه بلبل گلزار و وردیم>
