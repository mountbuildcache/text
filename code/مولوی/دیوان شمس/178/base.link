
text <می‌شدی غافل ز اسرار قضا>
  block
    text <می‌شدی غافل ز اسرار قضا>
    text <زخم خوردی از سلحدار قضا>
  block
    text <این چه کار افتاد آخر ناگهان>
    text <این چنین باشد چنین کار قضا>
  block
    text <هیچ گل دیدی که خندد در جهان>
    text <کو نشد گرینده از خار قضا>
  block
    text <هیچ بختی در جهان رونق گرفت>
    text <کو نشد محبوس و بیمار قضا>
  block
    text <هیچ کس دزدیده روی عیش دید>
    text <کو نشد آونگ بر دار قضا>
  block
    text <هیچ کس را مکر و فن سودی نکرد>
    text <پیش بازی‌های مکار قضا>
  block
    text <این قضا را دوستان خدمت کنند>
    text <جان کنند از صدق ایثار قضا>
  block
    text <گر چه صورت مرد جان باقی بماند>
    text <در عنایت‌های بسیار قضا>
  block
    text <جوز بشکست و بمانده مغز روح>
    text <رفت در حلوا ز انبار قضا>
  block
    text <آنک سوی نار شد بی‌مغز بود>
    text <مغز او پوسید از انکار قضا>
  block
    text <آنک سوی یار شد مسعود بود>
    text <مغز جان بگزید و شد یار قضا>
