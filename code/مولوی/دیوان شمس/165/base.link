
text <اگر آن میی که خوردی به سحر نبود گیرا>
  block
    text <اگر آن میی که خوردی به سحر نبود گیرا>
    text <بستان ز من شرابی که قیامتست حقا>
  block
    text <چه تفرج و تماشا که رسد ز جام اول>
    text <دومش نعوذبالله چه کنم صفت سوم را>
  block
    text <غم و مصلحت نماند همه را فرود راند>
    text <پس از آن خدای داند که کجا کشد تماشا>
  block
    text <تو اسیر بو و رنگی به مثال نقش سنگی>
    text <بجهی چو آب چشمه ز درون سنگ خارا>
  block
    text <بده آن می رواقی هله ای کریم ساقی>
    text <چو چنان شوم بگویم سخن تو بی‌محابا>
  block
    text <قدحی گران به من ده به غلام خویشتن ده>
    text <بنگر که از خمارت نگران شدم به بالا>
  block
    text <نگران شدم بدان سو که تو کرده‌ای مرا خو>
    text <که روانه باد آن جو که روانه شد ز دریا>
