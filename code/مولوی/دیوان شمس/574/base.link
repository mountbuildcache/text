
text <مرا عاشق چنان باید که هر باری که برخیزد>
  block
    text <مرا عاشق چنان باید که هر باری که برخیزد>
    text <قیامت‌های پرآتش ز هر سویی برانگیزد>
  block
    text <دلی خواهیم چون دوزخ که دوزخ را فروسوزد>
    text <دو صد دریا بشوراند ز موج بحر نگریزد>
  block
    text <ملک‌ها را چه مندیلی به دست خویش درپیچد>
    text <چراغ لایزالی را چو قندیلی درآویزد>
  block
    text <چو شیری سوی جنگ آید دل او چون نهنگ آید>
    text <بجز خود هیچ نگذارد و با خود نیز بستیزد>
  block
    text <چو هفت صد پرده دل را به نور خود بدراند>
    text <ز عرشش این ندا آید بنامیزد بنامیزد>
  block
    text <چو او از هفتمین دریا به کوه قاف رو آرد>
    text <از آن دریا چه گوهرها کنار خاک درریزد>
