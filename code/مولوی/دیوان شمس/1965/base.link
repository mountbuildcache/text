
text <در میان ظلمت جان تو نور چیست آن>
  block
    text <در میان ظلمت جان تو نور چیست آن>
    text <فر شاهی می نماید در دلم آن کیست آن>
  block
    text <می نماید کان خیال روی چون ماه شه است>
    text <وان پناه دستگیر روز مسکینی است آن>
  block
    text <این چنین فر و جمال و لطف و خوبی و نمک>
    text <فخر جان‌ها شمس حق و دین تبریزی است آن>
  block
    text <برنتابد جان آدم شرح اوصافش صریح>
    text <آنچ می تابد ز اوصافش دلا مکنی است آن>
  block
    text <زانک اوصاف بقا اندر فنا کی رو دهد>
    text <مر مزیجی را که آن از عالم فانی است آن>
  block
    text <آن جمالی کو که حقش نقش کرد از دست خویش>
    text <یا یکی نقشی که آن آذر و مانی است آن>
  block
    text <هر بصر کو دید او را پس به غیرش بنگرید>
    text <سنگسارش کرد می باید که ارزانی است آن>
  block
    text <ای دل اندر عاشقی تو نام نیکو ترک کن>
    text <کابتدای عشق رسوایی و بدنامی است آن>
  block
    text <اندرون بحر عشقش جامه جان زحمت است>
    text <نام و نان جستن به عشق اندر دلا خامی است آن>
  block
    text <عشق عامه خلق خود این خاصیت دارد دلا>
    text <خاصه این عشقی که زان مجلس سامی است آن>
  block
    text <خاک تبریز ای صبا تحفه بیار از بهر من>
    text <زانک در عزت به جای گوهر کانی است آن>
