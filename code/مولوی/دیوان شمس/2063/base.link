
text <ای رخ خندان تو مایه صد گلستان>
  block
    text <ای رخ خندان تو مایه صد گلستان>
    text <باغ خدایی درآ خار بده گل ستان>
  block
    text <جامه تن را بکن جان برهنه ببین>
    text <جان برهنه خوش است تا چه کنی جامه دان>
  block
    text <هین که نه‌ای بی‌زبان پیش چنین جان‌ها>
    text <قصه نی بی‌زبان نعره جان بی‌دهان>
  block
    text <آمد امروز یار گفت سلام علیک>
    text <چرخ و زمین را مجو از نفسش آن زمان>
  block
    text <خسرو خوبان بخواست از صنمان سرخراج>
    text <خاست غریو از فلک وز سوی مه کالامان>
  block
    text <لعل لب او که دور از لب و دندان تو>
    text <خواند فسون‌های عشق خواجه ببین این نشان>
  block
    text <آمد غماز عشق گفت در این گوش من>
    text <یار میان شماست خوب و لطیف و نهان>
  block
    text <دامن دل را کشید یار به یک گوشه‌ای>
    text <گوشه بس بوالعجب زان سوی هفت آسمان>
  block
    text <گفت ترایم ولیک هر که بگوید ز من>
    text <شرح دهد از لبم ده بزنش بر دهان>
  block
    text <و آنک بگوید ز تو برد مرا و تو را>
    text <و آنک بگوید ز من دور شد از هر دوان>
