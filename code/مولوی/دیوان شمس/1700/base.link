
text <عالم گرفت نورم بنگر به چشم‌هایم>
  block
    text <عالم گرفت نورم بنگر به چشم‌هایم>
    text <نامم بها نهادند گر چه که بی‌بهایم>
  block
    text <زان لقمه کس نخورده‌ست یک ذره زان نبرده‌ست>
    text <بنگر به عزت من کان را همی‌بخایم>
  block
    text <گر چرخ و عرش و کرسی از خلق سخت دور است>
    text <بیدار و خفته هر دم مستانه می برآیم>
  block
    text <آن جا جهان نور است هم حور و هم قصور است>
    text <شادی و بزم و سور است با خود از آن نیایم>
  block
    text <جبریل پرده دار است مردان درون پرده>
    text <در حلقه شان نگینم در حلقه چون درآیم>
  block
    text <عیسی حریف موسی یونس حریف یوسف>
    text <احمد نشسته تنها یعنی که من جدایم>
  block
    text <عشق است بحر معنی هر یک چو ماهی در بحر>
    text <احمد گهر به دریا اینک همی‌نمایم>
