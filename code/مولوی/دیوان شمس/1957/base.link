
text <هست عاقل هر زمانی در غم پیدا شدن>
  block
    text <هست عاقل هر زمانی در غم پیدا شدن>
    text <هست عاشق هر زمانی بیخود و شیدا شدن>
  block
    text <عاقلان از غرقه گشتن بر گریز و بر حذر>
    text <عاشقان را کار و پیشه غرقه دریا شدن>
  block
    text <عاقلان را راحت از راحت رسانیدن بود>
    text <عاشقان را ننگ باشد بند راحت‌ها شدن>
  block
    text <عاشق اندر حلقه باشد از همه تن‌ها چنانک>
    text <زیت را و آب را در یک محل تنها شدن>
  block
    text <و آنک باشد در نصیحت دادن عشاق عشق>
    text <نیست او را حاصلی جز سخره سودا شدن>
  block
    text <عشق بوی مشک دارد زان سبب رسوا بود>
    text <مشک را کی چاره باشد از چنین رسوا شدن>
  block
    text <عشق باشد چون درخت و عاشقان سایه درخت>
    text <سایه گر چه دور افتد بایدش آن جا شدن>
  block
    text <بر مقام عقل باید پیر گشتن طفل را>
    text <در مقام عشق بینی پیر را برنا شدن>
  block
    text <شمس تبریزی به عشقت هر کی او پستی گزید>
    text <همچو عشق تو بود در رفعت و بالا شدن>
