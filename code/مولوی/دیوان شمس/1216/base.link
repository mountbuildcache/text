
text <گر عاشقی از جان و دل جور و جفای یار کش>
  block
    text <گر عاشقی از جان و دل جور و جفای یار کش>
    text <ور زانک تو عاشق نه‌ای رو سخره می‌کن خار کش>
  block
    text <جانی بباید گوهری تا ره برد در دلبری>
    text <این ننگ جان‌ها را ز خود بیرون کن و بر دار کش>
  block
    text <گاهی بود در تیرگی گاهی بود در خیرگی>
    text <بیزار شو زین جان هله بر وی خط بیزار کش>
  block
    text <خود را مبین در من نگر کز جان شدستم بی‌اثر>
    text <مانند بلبل مست شو زو رخت بر گلزار کش>
  block
    text <این کره تند فلک از روح تو سر می‌کشد>
    text <چابک سوار حضرتی این کره را در کار کش>
  block
    text <چون شهسوار فارسی خربندگی تا کی کنی>
    text <ننگت نمی‌آید که خر گوید تو را خروار کش>
  block
    text <همچون جهودان می‌زیی ترسان و خوار و متهم>
    text <پس چون جهودان کن نشان عصابه بر دستار کش>
  block
    text <یا از جهودی توبه کن از خاک پای مصطفی>
    text <بهر گشاد دیده را در دیده افکار کش>
