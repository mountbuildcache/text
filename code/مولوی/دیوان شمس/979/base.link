
text <شاهدی بین که در زمانه بزاد>
  block
    text <شاهدی بین که در زمانه بزاد>
    text <بت و بتخانه را به باد بداد>
  block
    text <شاهدانی که در جهان سمرند>
    text <کس از ایشان دگر نیارد یاد>
  block
    text <از رخ ماه او چو ابر گشود>
    text <هفت گردون ز همدگر بگشاد>
  block
    text <همچو مهتاب شاخ شاخ آن نور>
    text <سوی هر روزنی درون افتاد>
  block
    text <تابشش چون بتافت بیشترک>
    text <جان‌ها را بخورد از بنیاد>
  block
    text <جان‌ها ذره ذره رقصان گشت>
    text <پیش خورشید جان‌ها دلشاد>
  block
    text <همچو پرواز شمس تبریزی>
    text <جمله پران که هر چه بادا باد>
