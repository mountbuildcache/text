
text <هله ای شاه مپیچان سر و دستار مرو>
  block
    text <هله ای شاه مپیچان سر و دستار مرو>
    text <هله ای ماه که نغزت رخ و رخسار مرو>
  block
    text <در همه روی زمین چشم و دل باز که راست>
    text <مکن آزار مکن جانب اغیار مرو>
  block
    text <مبر از یار مبر خانه اسرار مسوز>
    text <گل و گلزار مکن جانب هر خار مرو>
  block
    text <مکن ای یار ستیزه دغل و جنگ مجوی>
    text <هله آن بار برفتی مکن این بار مرو>
  block
    text <بنده و چاکر و پرورده و مولای توایم>
    text <ای دل و دین و حیات خوش ناچار مرو>
  block
    text <هله سرنای توام مست نواهای توام>
    text <مشکن چنگ طرب را مسکل تار مرو>
  block
    text <هله مخمور چه نالی بر مخمور دگر>
    text <پهلوی خم بنشین از بر خمار مرو>
  block
    text <هله جان بخش بیا ای صدقات تو حیات>
    text <به از این خیر نباشد به جز این کار مرو>
  block
    text <خاتم حسن و جمالی هله ای یوسف دهر>
    text <سوی مکاری اخوان ستمکار مرو>
  block
    text <هله دیدار مهل برمگزین فکر و خیال>
    text <از عیان سر مکشان در پی آثار مرو>
  block
    text <هله موسی زمان گرد برآر از دریا>
    text <دل فرعون مجو جانب انکار مرو>
  block
    text <هله عیسی قران صحت رنجور گران>
    text <از برای دو سه ترسا سوی زنار مرو>
  block
    text <هله ای شاهد جان خواجه جان‌های شهان>
    text <شیوه کن لب بگز و غبغبه افشار مرو>
  block
    text <هله صدیق زمانی به تو ختم است وفا>
    text <جز سوی احمد بگزیده مختار مرو>
  block
    text <جبرئیل کرمی سدره مقام و وطنت>
    text <همچو مرغان زمین بر سر شخسار مرو>
  block
    text <تو یقین دار که بی‌تو نفسی جان نزید>
    text <در احسان بگشا و پس دیوار مرو>
  block
    text <همه رندان و حریفان و بتان جمع شدند>
    text <وقت کار است بیا کار کن از کار مرو>
  block
    text <هله باقی غزل را ز شهنشاه بجوی>
    text <همگی گوش شو اکنون سوی گفتار مرو>
