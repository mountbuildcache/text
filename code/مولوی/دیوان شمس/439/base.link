
text <بگذشت روز با تو جانا به صد سعادت>
  block
    text <بگذشت روز با تو جانا به صد سعادت>
    text <افغان که گشت بی‌گه ترسم ز خیربادت>
  block
    text <گویی مرا شبت خوش خوش کی به دست آتش>
    text <آتش بود فراقت حقا و زان زیادت>
  block
    text <عاشق به شب بمردی والله که جان نبردی>
    text <الا خیال خوبت شب می‌کند عیادت>
  block
    text <در گوش من بگفتی چیزی ز سر جفتی>
    text <منکر مشو مگو کی دانم که هست یادت>
  block
    text <راز تو را بخوردم شب را گواه کردم>
    text <شب از سیاه کاری پنهان کند عبادت>
