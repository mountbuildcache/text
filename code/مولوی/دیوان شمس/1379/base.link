
text <آمد خیال خوش که من از گلشن یار آمدم>
  block
    text <آمد خیال خوش که من از گلشن یار آمدم>
    text <در چشم مست من نگر کز کوی خمار آمدم>
  block
    text <سرمایه مستی منم هم دایه هستی منم>
    text <بالا منم پستی منم چون چرخ دوار آمدم>
  block
    text <آنم کز آغاز آمدم با روح دمساز آمدم>
    text <برگشتم و بازآمدم بر نقطه پرگار آمدم>
  block
    text <گفتم بیا شاد آمدی دادم بده داد آمدی>
    text <گفتا بدید و داد من کز بهر این کار آمدم>
  block
    text <هم من مه و مهتاب تو هم گلشن و هم آب تو>
    text <چندین ره از اشتاب تو بی‌کفش و دستار آمدم>
  block
    text <فرخنده نامی ای پسر گر چه که خامی ای پسر>
    text <تلخی مکن زیرا که من از لطف بسیار آمدم>
  block
    text <خندان درآ تلخی بکش شاباش ای تلخی خوش>
    text <گل‌ها دهم گر چه که من اول همه خار آمدم>
  block
    text <گل سر برون کرد از درج کالصبر مفتاح الفرج>
    text <هر شاخ گوید لاحرج کز صبر دربار آمدم>
