
text <بر من نیستی یارا کجایی>
  block
    text <بر من نیستی یارا کجایی>
    text <به هر جایی که هستی جان فزایی>
  block
    text <ز خشم من به هر ناکس بسازی>
    text <به رغم من به هر آتش درآیی>
  block
    text <چو بینی مر مرا نادیده آری>
    text <چنین باشد وفا و آشنایی>
  block
    text <عزیزی بودم خوارم ز عشقت>
    text <در این خواری نگر کبر خدایی>
  block
    text <برای تو جدا گردم ز عالم>
    text <که تا ناید مرا بوی جدایی>
  block
    text <سبک روحا گران کردی تو رو را>
    text <که یعنی قصد دارم بی‌وفایی>
  block
    text <تو در دل جورها داری همی‌کن>
    text <که تا روز قیامت جان مایی>
  block
    text <الا ای چرخ زاینده چنین ماه>
    text <نزایی و نزایی و نزایی>
  block
    text <به کوه قاف شمس الدین تبریز>
    text <همایی و همایی و همایی>
