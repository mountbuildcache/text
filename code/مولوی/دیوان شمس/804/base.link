
text <صنما گر ز خط و خال تو فرمان آرند>
  block
    text <صنما گر ز خط و خال تو فرمان آرند>
    text <این دل خسته مجروح مرا جان آرند>
  block
    text <عاشقان نقش خیال تو چو بینند به خواب>
    text <ای بسا سیل که از دیده گریان آرند>
  block
    text <خنک آن روز خوشا وقت که در مجلس ما>
    text <ساقیان دست تو گیرند و به مهمان آرند>
  block
    text <صوفیان طاق دو ابروی تو را سجده برند>
    text <عارفان آنچ نداری بر تو آن آرند>
  block
    text <چشم شوخ تو چو آغاز کند بوالعجبی>
    text <آدم کافر و ابلیس مسلمان آرند>
  block
    text <بت پرستان رخ خورشید تو را گر بینند>
    text <بر قد و قامت زیبای تو ایمان آرند>
  block
    text <شمه‌ای گر ز تو در عالم علوی برسد>
    text <قدسیان رقص بر این گنبد گردان آرند>
  block
    text <گر بدین عاشق دلسوخته مسکینی>
    text <شکری زان لب چون لعل بدخشان آرند>
  block
    text <جان و دل هر دو فدای شکرستان تو باد>
    text <آب حیوان چو از آن چاه زنخدان آرند>
  block
    text <شمس تبریز اگر بلبل باغ ارمی>
    text <باش تا قوت تو از روضه رضوان آرند>
