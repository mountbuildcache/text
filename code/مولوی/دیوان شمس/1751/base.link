
text <تشنه خویش کن مده آبم>
  block
    text <تشنه خویش کن مده آبم>
    text <عاشق خویش کن ببر خوابم>
  block
    text <تا شب و روز در نماز آیم>
    text <ای خیال خوش تو محرابم>
  block
    text <گر خیال تو در فنا یابم>
    text <در زمان سوی مرگ بشتابم>
  block
    text <بر امید خیال گوهر تو>
    text <جاذب هر مسی چو قلابم>
  block
    text <بر امید مسبب الاسباب>
    text <رهزن کاروان اسبابم>
  block
    text <رحمتی آر و پادشاهی کن>
    text <کاین فراق تو بر نمی‌تابم>
  block
    text <زان همی‌گردم و همی‌نالم>
    text <که بر آب حیات دولابم>
  block
    text <زان چو روزن گشاده‌ام دل و چشم>
    text <که تویی آفتاب و مهتابم>
  block
    text <آن زمانی که نام تو شنوم>
    text <مست گردند نام و القابم>
  block
    text <آن زمانی که آتش تو رسد>
    text <بجهد این دل چو سیمابم>
  block
    text <بس کن از گفت کز غبار سخن>
    text <خود سخن بخش را نمی‌یابم>
