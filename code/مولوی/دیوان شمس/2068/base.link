
text <بازشکستند خلق سلسله یا مسلمین>
  block
    text <بازشکستند خلق سلسله یا مسلمین>
    text <باز درافکند عشق غلغله یا مسلمین>
  block
    text <دشمن جان‌های ماست دوستی دوستان>
    text <مادر فتنه شده‌ست حامله یا مسلمین>
  block
    text <آفت عالم شده‌ست ماه رخی زهره سوز>
    text <فتنه آدم شده‌ست سنبله یا مسلمین>
  block
    text <لاف ز شه می‌زند سکه ز مه می‌زند>
    text <بر سر ره می‌زند قافله یا مسلمین>
  block
    text <ای شده شب روز ما ز آنک دل افروز ما>
    text <از رخ ما برفروخت مشعله یا مسلمین>
  block
    text <چون خرد نیک پی در چله شد پیش وی>
    text <جوش برآرد چو می در چله یا مسلمین>
  block
    text <عشق چو آمد پدید عقل گریبان درید>
    text <از پی بی‌دل رسید مشغله یا مسلمین>
  block
    text <بدگهری کو ز جهل تاج شهان را بماند>
    text <بر دم گاوان شود زنگله یا مسلمین>
  block
    text <ناله ز هجر و زوال خاست ز ذوق وصال>
    text <دانک بسی شکرهاست در گله یا مسلمین>
