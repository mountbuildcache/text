
text <ساقیا بر خاک ما چون جرعه‌ها می‌ریختی>
  block
    text <ساقیا بر خاک ما چون جرعه‌ها می‌ریختی>
    text <گر نمی‌جستی جنون ما چرا می‌ریختی>
  block
    text <ساقیا آن لطف کو کان روز همچون آفتاب>
    text <نور رقص انگیز را بر ذره‌ها می‌ریختی>
  block
    text <دست بر لب می‌نهی یعنی خمش من تن زدم>
    text <خود بگوید جرعه‌ها کان بهر ما می‌ریختی>
  block
    text <ریختی خون جنید و گفت اخ هل من مزید>
    text <بایزیدی بردمید از هر کجا می‌ریختی>
  block
    text <ز اولین جرعه که بر خاک آمد آدم روح یافت>
    text <جبرئیلی هست شد چون بر سما می‌ریختی>
  block
    text <می‌گزیدی صادقان را تا چو رحمت مست شد>
    text <از گزافه بر سزا و ناسزا می‌ریختی>
  block
    text <می‌بدادی جان به نان و نان تو را درخورد نی>
    text <آب سقا می‌خریدی بر سقا می‌ریختی>
  block
    text <همچو موسی کآتشی بنمودیش وآن نور بود>
    text <در لباس آتشی نور و ضیا می‌ریختی>
  block
    text <روز جمعه کی بود روزی که در جمع توییم>
    text <جمع کردی آخر آن را که جدا می‌ریختی>
  block
    text <درج بد بیگانه‌ای با آشنا در هر دمم>
    text <خون آن بیگانه را بر آشنا می‌ریختی>
  block
    text <ای دل آمد دلبری کاندر ملاقات خوشش>
    text <همچو گل در برگ ریزان از حیا می‌ریختی>
  block
    text <آمد آن ماهی که چون ابر گران در فرقتش>
    text <اشک‌ها چون مشک‌ها بهر لقا می‌ریختی>
  block
    text <دلبرا دل را ببر در آب حیوان غوطه ده>
    text <آب حیوانی کز آن بر انبیا می‌ریختی>
  block
    text <انبیا عامی بدندی گر نه از انعام خاص>
    text <بر مس هستی ایشان کیمیا می‌ریختی>
  block
    text <این دعا را با دعای ناکسان مقرون مکن>
    text <کز برای ردشان آب دعا می‌ریختی>
  block
    text <کوشش ما را منه پهلوی کوشش‌های عام>
    text <کز بقاشان می‌کشیدی در فنا می‌ریختی>
