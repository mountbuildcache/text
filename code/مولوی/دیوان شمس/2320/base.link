
text <بی‌برگی بستان بین کآمد دی دیوانه>
  block
    text <بی‌برگی بستان بین کآمد دی دیوانه>
    text <خوبان چمن رفتند از باغ سوی خانه>
  block
    text <زردی رخ بستان کز فرقت آن خوبان>
    text <بستان شده گورستان زندان شده کاشانه>
  block
    text <ترکان پری چهره نک عزم سفر کردند>
    text <یک یک به سوی قشلق از غارت بیگانه>
  block
    text <کی باشد کاین ترکان از قشلق بازآیند>
    text <چون گنج بدید آید زین گوشه ویرانه>
  block
    text <کی باشد کاین مستان آیند سوی بستان>
    text <سرسبز و خوش و حیران رقصان شده مستانه>
  block
    text <ز انبار تهی گردد پر گردد پیمانه>
    text <آن عالم انبار است وین عالم پیمانه>
  block
    text <پیمانه چو شد خالی ز انبار بباید جست>
    text <ز انبار نهان کان جا پوسیده نشد دانه>
