
text <هین دف بزن هین کف بزن کاقبال خواهی یافتن>
  block
    text <هین دف بزن هین کف بزن کاقبال خواهی یافتن>
    text <مردانه باش و غم مخور ای غمگسار مرد و زن>
  block
    text <قوت بده قوت ستان ای خواجه بازارگان>
    text <صرفه مکن صرفه مکن در سود مطلق گام زن>
  block
    text <گر آب رو کمتر شود صد آب رو محکم شود>
    text <جان زنده گردد وارهد از ننگ گور و گورکن>
  block
    text <امروز سرمست آمدی ناموس را برهم زدی>
    text <هین شعله زن ای شمع جان ای فارغ از ننگ لگن>
  block
    text <درسوختم این دلق را رد و قبول خلق را>
    text <گو سرد شو این بوالعلا گو خشم گیر آن بوالحسن>
  block
    text <گر تو مقامرزاده‌ای در صرفه چون افتاده‌ای>
    text <صرفه گری رسوا بود خاصه که با خوب ختن>
  block
    text <صد جان فدای یار من او تاج من دستار من>
    text <جنت ز من غیرت برد گر درروم در گولخن>
  block
    text <آن گولخن گلشن شود خاکسترش سوسن شود>
    text <چون خلق یار من شود کان می نگنجد در دهن>
  block
    text <فرمان یار خود کنم خاموش باشم تن زنم>
    text <من چون رسن بازی کنم اندر هوای آن رسن>
