
text <به باغ بلبل از این پس نوای ما گوید>
  block
    text <به باغ بلبل از این پس نوای ما گوید>
    text <حدیث عشق شکرریز جان فزا گوید>
  block
    text <اگر ز رنگ رخ یار ما خبر دارد>
    text <ز لاله زار و ز نسرین و گل چرا گوید>
  block
    text <ز راه غیرت گوید که تا بپوشاند>
    text <رها کند سر چشمه حدیث پا گوید>
  block
    text <که پاره پاره به تدریج ذره که گردد>
    text <فنا شود که اگر تند و بر ولا گوید>
  block
    text <کهی که ذره بود پیش او دو صد که قاف>
    text <دوان دوان شود آن دم که او بیا گوید>
  block
    text <چو گوش کوه شنید آن بیای فرخ او>
    text <به سر بیاید و لبیک را دو تا گوید>
  block
    text <به حق گلشن اقبال کاندر او مستی>
    text <چو گل خموش که تا بلبلت ثنا گوید>
