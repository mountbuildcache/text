
text <به باغ بلبل از این پس حدیث ما گوید>
  block
    text <به باغ بلبل از این پس حدیث ما گوید>
    text <حدیث خوبی آن یار دلربا گوید>
  block
    text <چو باد در سر بید افتد و شود رقصان>
    text <خدای داند کو با هوا چه‌ها گوید>
  block
    text <چنار فهم کند اندکی ز سوز چمن>
    text <دو دست پهن برآرد خوش و دعا گوید>
  block
    text <بپرسم از گل کان حسن از که دزدیدی>
    text <ز شرم سست بخندد ولی کجا گوید>
  block
    text <اگر چه مست بود گل خراب نیست چو من>
    text <که راز نرگس مخمور با شما گوید>
  block
    text <چو رازها طلبی در میان مستان رو>
    text <که راز را سر سرمست بی‌حیا گوید>
  block
    text <که باده دختر کرمست و خاندان کرم>
    text <دهان کیسه گشادست و از سخا گوید>
  block
    text <خصوص باده عرشی ز ذوالجلال کریم>
    text <سخاوت و کرم آن مگر خدا گوید>
  block
    text <ز شیردانه عارف بجوشد آن شیره>
    text <ز قعر خم تن او تو را صلا گوید>
  block
    text <چو سینه شیر دهد شیره هم تواند داد>
    text <ز سینه چشمه جاریش ماجرا گوید>
  block
    text <چو مستتر شود آن روح خرقه باز شود>
    text <کلاه و سر بنهد ترک این قبا گوید>
  block
    text <چو خون عقل خورد باده لاابالی وار>
    text <دهان گشاید و اسرار کبریا گوید>
  block
    text <خموش باش که کس باورت نخواهد کرد>
    text <که مس بد نخورد آنچ کیمیا گوید>
  block
    text <خبر ببر سوی تبریز مفخر آفاق>
    text <مگر که مدح تو را شمس دین ما گوید>
