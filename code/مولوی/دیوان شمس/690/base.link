
text <ای عشق که جمله از تو شادند>
  block
    text <ای عشق که جمله از تو شادند>
    text <وز نور تو عاشقان بزادند>
  block
    text <تو پادشهی و جمله عشاق>
    text <همرنگ تو پادشه نژادند>
  block
    text <هر کس که سری و دیده‌ای داشت>
    text <دیدند تو را سری نهادند>
  block
    text <خورشید تویی و ذره از توست>
    text <وان نور به نور بازدادند>
  block
    text <چون بوی عنایت تو باشد>
    text <زالان همه رستم جهادند>
  block
    text <چون از بر تو مدد نباشد>
    text <گر حمزه و رستمند بادند>
  block
    text <ای دل برجه که ماه رویان>
    text <از پرده غیب رو گشادند>
  block
    text <مستند و طریق خانه دانند>
    text <زیرا که نه مست از فسادند>
  block
    text <تا عشق زید زیند ایشان>
    text <تا یاد بود همه به یادند>
