
text <کار همه محبان همچون زرست امشب>
  block
    text <کار همه محبان همچون زرست امشب>
    text <جان همه حسودان کور و کرست امشب>
  block
    text <دریای حسن ایزد چون موج می‌خرامد>
    text <خاک ره از قدومش چون عنبرست امشب>
  block
    text <دایم خوشیم با وی اما به فضل یزدان>
    text <ما دیگریم امشب او دیگرست امشب>
  block
    text <امشب مخسب ای دل می‌ران به سوی منزل>
    text <کان ناظر نهانی بر منظرست امشب>
  block
    text <پهلو منه که یاری پهلوی تست آری>
    text <برگیر سر که این سر خوش زان سرست امشب>
  block
    text <چون دستگیر آمد امشب بگیر دستی>
    text <رقصی که شاخ دولت سبز و ترست امشب>
  block
    text <والله که خواب امشب بر من حرام باشد>
    text <کاین جان چو مرغ آبی در کوثرست امشب>
