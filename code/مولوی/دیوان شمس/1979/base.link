
text <عاشقان را مژده‌ای از سرفراز راستین>
  block
    text <عاشقان را مژده‌ای از سرفراز راستین>
    text <مژده مر دل را هزار از دلنواز راستین>
  block
    text <مژده مر کان‌های زر را از برای خالصیش>
    text <هست نقاد بصیر و هست گاز راستین>
  block
    text <مژده مر کسوه بقا را کز پی عمر ابد>
    text <هستش از اقبال و دولت‌ها طراز راستین>
  block
    text <فرخا زاغی که در زاغی نماند بعد از این>
    text <پیش شمس الدین درآید گشت باز راستین>
  block
    text <حبذا دستی که او بستم درازی کم کند>
    text <دست در فتراک او زد شد دراز راستین>
  block
    text <شد دراز آن دست او تا بگذرید او را ختن>
    text <تا گرفت از جیب معشوقی طراز راستین>
  block
    text <بعد از آن خوب طرازی چون شود همدست او>
    text <دو به دو چون مست گشته گفته راز راستین>
  block
    text <چشم بگشاید ببیند از ورای وهم و روح>
    text <آنک بر ترک طرازی کرد ناز راستین>
  block
    text <شاه تبریزی کریمی روح بخشی کاملی>
    text <در فرازی در وصال و ملک باز راستین>
  block
    text <ملک جانی‌ها نه ملک فانیی جسمانیی>
    text <تا شود جان‌ها ز ملکش چشم باز راستین>
  block
    text <مرحبا ای شاه جان‌ها مرحبا ای فر و حسن>
    text <ملک بخش بندگان و کارساز راستین>
