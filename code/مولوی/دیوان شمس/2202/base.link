
text <ای جهان برهم زده سودای تو سودای تو>
  block
    text <ای جهان برهم زده سودای تو سودای تو>
    text <چاشنی عمرم از حلوای تو حلوای تو>
  block
    text <دامن گردون پر از در است و مروارید و لعل>
    text <می‌دوانند جانب دریای تو دریای تو>
  block
    text <جان‌های عاشقان چون سیل‌ها غلطان شده>
    text <تا بریزد جمله را در پای تو در پای تو>
  block
    text <جان‌های عاشقان چون سیل‌ها غلطان شده>
    text <می‌دوانند جانب دریای تو دریای تو>
  block
    text <ای خمار عاشقان از باده‌های دوش تو>
    text <وی خراب امروزم از فردای تو فردای تو>
  block
    text <من نظر کردم به جان ساده بی‌رنگ خویش>
    text <زرد دیدم نقشش از صفرای تو صفرای تو>
  block
    text <چون نظر کردم نکو من در صفای گوهرت>
    text <ماه رخ بنمود از سیمای تو سیمای تو>
  block
    text <ماه خواندم من تو را بس جرم دارم زین سخن>
    text <مه کی باشد کو بود همتای تو همتای تو>
  block
    text <این چنین گوید خداوند شمس تبریزی بنام>
    text <ای همه شهر دلم غوغای تو غوغای تو>
