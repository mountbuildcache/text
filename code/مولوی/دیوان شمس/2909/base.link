
text <هست امروز آنچ می‌باید بلی>
  block
    text <هست امروز آنچ می‌باید بلی>
    text <هست نقل و باده بی‌حد بلی>
  block
    text <هست ای ساقی خوب از بامداد>
    text <کان شیرینی بنامیزد بلی>
  block
    text <آفتاب امروز گشته‌ست از پگاه>
    text <ساقی صد زهره و فرقد بلی>
  block
    text <شد عطارد مست و اشکسته قلم>
    text <لوح شست از هوز و ابجد بلی>
  block
    text <مطرب ناهید بربط می‌نواخت>
    text <هر چه می‌گفت آن چنان آمد بلی>
  block
    text <دفتر عشقش چو برخواند خرد>
    text <پرشکر گردد دل کاغذ بلی>
  block
    text <گشت حاصل آرزوی دل نعم>
    text <گشت هر سعدی کنون اسعد بلی>
  block
    text <چونک سلطان ملاحت داد داد>
    text <داد بستانیم از هر دد بلی>
  block
    text <بس کنم کاین قصه‌ای بی‌منتهاست>
    text <کز سخن دیگر سخن زاید بلی>
