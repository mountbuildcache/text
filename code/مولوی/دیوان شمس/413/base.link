
text <من نشستم ز طلب وین دل پیچان ننشست>
  block
    text <من نشستم ز طلب وین دل پیچان ننشست>
    text <همه رفتند و نشستند و دمی جان ننشست>
  block
    text <هر کی استاد به کاری بنشست آخر کار>
    text <کار آن دارد آن کز طلب آن ننشست>
  block
    text <هر کی او نعره تسبیح جماد تو شنید>
    text <تا نبردش به سراپرده سبحان ننشست>
  block
    text <تا سلیمان به جهان مهر هوایت ننمود>
    text <بر سر اوج هوا تخت سلیمان ننشست>
  block
    text <هر کی تشویش سر زلف پریشان تو دید>
    text <تا ابد از دل او فکر پریشان ننشست>
  block
    text <هر کی در خواب خیال لب خندان تو دید>
    text <خواب از او رفت و خیال لب خندان ننشست>
  block
    text <ترشی‌های تو صفرای رهی را ننشاند>
    text <وز علاج سر سودای فراوان ننشست>
  block
    text <هر که را بوی گلستان وصال تو رسید>
    text <همچنین رقص کنان تا به گلستان ننشست>
