
text <گر ندید آن شادجان این گلستان را شاد چیست>
  block
    text <گر ندید آن شادجان این گلستان را شاد چیست>
    text <گر نه لطف او بود پس عیش را بنیاد چیست>
  block
    text <گر خرابات ازل از تاب رویش پر نگشت>
    text <پس هزاران صومعه در محو جان آباد چیست>
  block
    text <جان ما با عشق او گر نی ز یک جا رسته‌اند>
    text <جان بااقبال ما با عشق او همزاد چیست>
  block
    text <گر نه پرتوهای آن رخسار داد حسن داد>
    text <پس به دیوان سرای عاشقان بیداد چیست>
  block
    text <ساکنان آب و گل گر عشق ما را محرمند>
    text <پس درون گنبد دل غلغله و فریاد چیست>
  block
    text <گر نه آتش می‌زند آتش رخی در جان نهان>
    text <پس دماغ عاشقان پرآتش و پرباد چیست>
  block
    text <گر نه آتش رنگ گشتی جان‌ها در لامکان>
    text <صد هزاران مشعله همچون شب میلاد چیست>
  block
    text <گر نه تقصیر است از جان در فدا گشتن در او>
    text <لطف نقد اولین و وعده و میعاد چیست>
  block
    text <گر نه شمس الدین تبریزی قباد جان‌ها است>
    text <صد هزاران جان قدسی هر دمش منقاد چیست>
