
text <برون کن سر که جان سرخوشانی>
  block
    text <برون کن سر که جان سرخوشانی>
    text <فروکن سر ز بام بی‌نشانی>
  block
    text <به هر دم رخت مشتاقان خود را>
    text <بدان سو کش که بس خوش می‌کشانی>
  block
    text <که عاشق همچو سیل و تو چو بحری>
    text <که عاشق چون قراضه‌ست و تو کانی>
  block
    text <سقط‌های چو شکر باز می‌گوی>
    text <که تو از لعل‌ها در می‌فشانی>
  block
    text <زهی آرامگاه جمله جان‌ها>
    text <عجب افتاد حسن و مهربانی>
  block
    text <ز خوبی روی مه را خیره کردی>
    text <به رحمت خود چنانتر از چنانی>
  block
    text <به هر تیری هزار آهو بگیری>
    text <زهی شیری که بس سخته کمانی>
  block
    text <به هر بحری که تازی همچو موسی>
    text <شکافد بحر تا در وی برانی>
  block
    text <همه جان در شکر دارند از وصل>
    text <که هر یک گفت ما را نیست ثانی>
  block
    text <به کوه طور تو بسیار موسی>
    text <ز غیرت گفته نی نی لن ترانی>
  block
    text <ز شمس الدین بپرس اسرار لن را>
    text <که تبریز است دریای معانی>
