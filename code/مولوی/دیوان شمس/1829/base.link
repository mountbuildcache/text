
text <گفتم دوش عشق را ای تو قرین و یار من>
  block
    text <گفتم دوش عشق را ای تو قرین و یار من>
    text <هیچ مباش یک نفس غایب از این کنار من>
  block
    text <نور دو دیده منی دور مشو ز چشم من>
    text <شعله سینه منی کم مکن از شرار من>
  block
    text <یار من و حریف من خوب من و لطیف من>
    text <چست من و ظریف من باغ من و بهار من>
  block
    text <ای تن من خراب تو دیده من سحاب تو>
    text <ذره آفتاب تو این دل بی‌قرار من>
  block
    text <لب بگشا و مشکلم حل کن و شاد کن دلم>
    text <کآخر تا کجا رسد پنج و شش قمار من>
  block
    text <تا که چه زاید این شب حامله از برای من>
    text <تا به کجا کشد بگو مستی بی‌خمار من>
  block
    text <تا چه عمل کند عجب شکر من و سپاس من>
    text <تا چه اثر کند عجب ناله و زینهار من>
  block
    text <گفت خنک تو را که تو در غم ما شدی دوتو>
    text <کار تو راست در جهان ای بگزیده کار من>
  block
    text <مست منی و پست من عاشق و می پرست من>
    text <برخورد او ز دست من هر کی کشید بار من>
  block
    text <رو که تو راست کر و فر مجلس عیش نه ز سر>
    text <زانک نظر دهد نظر عاقبت انتظار من>
  block
    text <گفتم وانما که چون زنده کنی تو مرده را>
    text <زنده کن این تن مرا از پی اعتبار من>
  block
    text <مرده‌تر از تنم مجو زنده کنش به نور هو>
    text <تا همه جان شود تنم این تن جان سپار من>
  block
    text <گفت ز من نه بارها دیده‌ای اعتبارها>
    text <بر تو یقین نشد عجب قدرت و کاربار من>
  block
    text <گفتم دید دل ولی سیر کجا شود دلی>
    text <از لطف و عجایبت ای شه و شهریار من>
  block
    text <عشق کشید در زمان گوش مرا به گوشه‌ای>
    text <خواند فسون فسون او دام دل شکار من>
  block
    text <جان ز فسون او چه شد دم مزن و مگو چه شد>
    text <ور بچخی تو نیستی محرم و رازدار من>
