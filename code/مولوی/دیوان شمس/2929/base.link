
text <ای خیالی که به دل می‌گذری>
  block
    text <ای خیالی که به دل می‌گذری>
    text <نی خیالی نی پری نی بشری>
  block
    text <اثر پای تو را می‌جویم>
    text <نه زمین و نه فلک می‌سپری>
  block
    text <گر ز تو باخبران بی‌خبرند>
    text <نه تو از بی‌خبران باخبری>
  block
    text <مونس و یار دلی یا تو دلی>
    text <تو مقیم نظری یا نظری>
  block
    text <ایها الخاطر فی مکرمه>
    text <قف زمانا بخداء البصر>
  block
    text <لا تعجل به مرور و نوی>
    text <بدل اللیل بضؤ السحر>
  block
    text <حسن تدبیرک قد صاغ لنا>
    text <الهیولی به حسان الصور>
  block
    text <گر صور جان و هیولی خرد است>
    text <عشق تو دیگر و تو خود دگری>
  block
    text <این هیولی پدر صورت‌هاست>
    text <ای تو کرده پدران را پدری>
  block
    text <نی هیولای همه آبی بود>
    text <چه کند آب چو آبش ببری>
  block
    text <گر هیولا و صور جان افزاست>
    text <دگرم عشوه مده تو دگری>
  block
    text <از هیولا است صور ریگ روان>
    text <ریگ را هرزه چرا می‌شمری>
