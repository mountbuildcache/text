
text <به کوی دل فرورفتم زمانی>
  block
    text <به کوی دل فرورفتم زمانی>
    text <همی‌جستم ز حال دل نشانی>
  block
    text <که تا چون است احوال دل من>
    text <که از وی در فغان دیدم جهانی>
  block
    text <ز گفتار حکیمان بازجستم>
    text <به هر وادی و شهری داستانی>
  block
    text <همه از دست دل فریاد کردند>
    text <فتادم زین حدیث اندر گمانی>
  block
    text <ز عقل خود سفر کردم سوی دل>
    text <ندیدم هیچ خالی زو مکانی>
  block
    text <میان عارف و معروف این دل>
    text <همی‌گردد به سان ترجمانی>
  block
    text <خداوندان دل دانند دل چیست>
    text <چه داند قدر دل هر بی‌روانی>
  block
    text <ز درگاه خدا یابی دل و بس>
    text <نیابی از فلانی و فلانی>
  block
    text <نیابی دل جز از جبار عالم>
    text <شهید هر نشان و بی‌نشانی>
