
text <من از کی باک دارم خاصه که یار با من>
  block
    text <من از کی باک دارم خاصه که یار با من>
    text <از سوزنی چه ترسم و آن ذوالفقار با من>
  block
    text <کی خشک لب بمانم کان جو مراست جویان>
    text <کی غم خورد دل من و آن غمگسار با من>
  block
    text <تلخی چرا کشم من من غرق قند و حلوا>
    text <در من کجا رسد دی و آن نوبهار با من>
  block
    text <از تب چرا خروشم عیسی طبیب هوشم>
    text <وز سگ چرا هراسم میر شکار با من>
  block
    text <در بزم چون نیایم ساقیم می‌کشاند>
    text <چون شهرها نگیرم و آن شهریار با من>
  block
    text <در خم خسروانی می بهر ماست جوشان>
    text <این جا چه کار دارد رنج خمار با من>
  block
    text <با چرخ اگر ستیزم ور بشکنم بریزم>
    text <عذرم چه حاجت آید و آن خوش عذار با من>
  block
    text <من غرق ملک و نعمت سرمست لطف و رحمت>
    text <اندر کنار بختم و آن خوش کنار با من>
  block
    text <ای ناطقه معربد از گفت سیر گشتم>
    text <خاموش کن وگر نی صحبت مدار با من>
