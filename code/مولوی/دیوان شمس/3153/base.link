
text <ز اول بامداد سر مستی>
  block
    text <ز اول بامداد سر مستی>
    text <ورنه دستار کژ چرا بستی؟!>
  block
    text <به خدا دوش تا سحر همه شب>
    text <باده بی‌صرفه، صرف خوردستی>
  block
    text <در رخ و رنگ و چشم تو پیداست>
    text <که ازان بازی و ازان دستی>
  block
    text <نانچ خوردی بده به مخموران>
    text <ای ولی نعمت همه هستی>
  block
    text <شیر امروز در شکار آمد>
    text <لرزه در که فتاد در پستی>
  block
    text <بدویدن ازو نخواهی رست>
    text <سر بند عاشقانه و رستی>
  block
    text <تا که پیوسته در امان باشی>
    text <چون بدار الامانش پیوستی>
  block
    text <شصت فرسنگ از سخن بگریز>
    text <که ز دام سخن درین شستی>
