
text <فرست بادهٔ جان را به رسم دلداری>
  block
    text <فرست بادهٔ جان را به رسم دلداری>
    text <بدان نشان که مرا بی‌نشان همی‌داری>
  block
    text <بدان نشان که به هر شب چو ماه می‌تابی>
    text <ز ابر دل قطرات حیات می‌باری>
  block
    text <چه قطره‌هاست که از حرف عشق می‌بارد>
    text <ز گل گلی بفزاید ز خار هم خاری>
  block
    text <میان خار و گل این سینه‌ها چو بلبل مست>
    text <ضمیر عشق دل اندر سحر به سحر آری>
  block
    text <هزار ناله کنم لیک بیخود از می عشق>
    text <چو چنگ بی‌خبرم از نوا و از زاری>
  block
    text <از آن دمی که صراحی عشق تو دیدم>
    text <تهی و پر شده‌ام دم به دم قدح واری>
  block
    text <میان جمع مرا چون قدح چه گردانی>
    text <چو شمع را تو در این جمع در نمی‌آری>
  block
    text <مرا بپرس که این شمع کیست شمس الدین>
    text <که خاک تبریز از وی بیافت بیداری>
