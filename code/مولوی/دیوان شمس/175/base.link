
text <از ورای سر دل بین شیوه‌ها>
  block
    text <از ورای سر دل بین شیوه‌ها>
    text <شکل مجنون عاشقان زین شیوه‌ها>
  block
    text <عاشقان را دین و کیش دیگرست>
    text <اصل و فرع و سر آن دین شیوه‌ها>
  block
    text <دل سخن چینست از چین ضمیر>
    text <وحی جویان اندر آن چین شیوه‌ها>
  block
    text <جان شده بی‌عقل و دین از بس که دید>
    text <زان پری تازه آیین شیوه‌ها>
  block
    text <از دغا و مکر گوناگون او>
    text <شیوه‌ها گم کرده مسکین شیوه‌ها>
  block
    text <پرده دار روح ما را قصه کرد>
    text <زان صنم بی‌کبر و بی‌کین شیوه‌ها>
  block
    text <شیوه‌ها از جسم باشد یا ز جان>
    text <این عجب بی آن و بی این شیوه‌ها>
  block
    text <مرد خودبین غرقه شیوه خودست>
    text <خود نبیند جان خودبین شیوه‌ها>
  block
    text <شمس تبریزی جوانم کرد باز>
    text <تا ببینم بعد ستین شیوه‌ها>
