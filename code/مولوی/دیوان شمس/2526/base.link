
text <نکو بنگر به روی من نه آنم من که هر باری>
  block
    text <نکو بنگر به روی من نه آنم من که هر باری>
    text <ببین دریای شیرینی ببین موج گهر باری>
  block
    text <کی بگریزد ز دست حق کی پرهیزد ز شست حق>
    text <قیامت کو که تا بیند به نقد این شور و شر باری>
  block
    text <یکی دستش چو قبض آمد یکی دستش چو بسط آمد>
    text <نداری زین دو بیرون شو گه باش و سفر باری>
  block
    text <چو عیسی گر شکر خندی شکرخنده ببین از وی>
    text <چو موسی گر کمر بندی بر آن کوه کمر باری>
  block
    text <شدی دربان هر دونی به زیر بام گردونی>
    text <به کوی یار ما دررو که بینی بام و در باری>
  block
    text <به شاخ گل همی‌گفتم چه می‌رقصی در این گلخن>
    text <درآ در باغ جان بنگر شکوفه و شاخ تر باری>
  block
    text <عطارد را همی‌گفتم به فضل و فن شدی غره>
    text <قلم بشکن بیا بشنو پیام نیشکر باری>
  block
    text <به گوش زهره می‌گفتم که گوشت گرم شد از می>
    text <سر اندر بزم سلطان کن ببین سودای سر باری>
  block
    text <چو سوسن صد زبان داری زبان درکش از این زاری>
    text <ز غنچه بسته لب بشنو ز خاموشان خبر باری>
