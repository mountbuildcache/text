
text <هین که گردن سست کردی کو کبابت کو شرابت>
  block
    text <هین که گردن سست کردی کو کبابت کو شرابت>
    text <هین که بس تاریک رویی ای گرفته آفتابت>
  block
    text <یاد داری که ز مستی با خرد استیزه بستی>
    text <چون کلیدش را شکستی از کی باشد فتح بابت>
  block
    text <در غم شیرین نجوشی لاجرم سرکه فروشی>
    text <آب حیوان را ببستی لاجرم رفتست آبت>
  block
    text <بوالمعالی گشته بودی فضل و حجت می‌نمودی>
    text <نک محک عشق آمد کو سؤالت کو جوابت>
  block
    text <مهتر تجار بودی خویش قارون می‌نمودی>
    text <خواب بود و آن فنا شد چونک از سر رفت خوابت>
  block
    text <بس زدی تو لاف زفتی عاقبت در دوغ رفتی>
    text <می‌خور اکنون آنچ داری دوغ آمد خمر نابت>
  block
    text <مخلص و معنی این‌ها گر چه دانی هم نهان کن>
    text <اندر الواح ضمیری تا نیاید در کتابت>
