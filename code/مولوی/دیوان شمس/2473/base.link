
text <آب تو ده گسسته را در دو جهان سقا تویی>
  block
    text <آب تو ده گسسته را در دو جهان سقا تویی>
    text <بار تو ده شکسته را بارگه وفا تویی>
  block
    text <برج نشاط رخنه شد لشکر دل برهنه شد>
    text <میمنه را کله تویی میسره را قبا تویی>
  block
    text <می زده مییم ما کوفته دییم ما>
    text <چشم نهاده‌ایم ما در تو که توتیا تویی>
  block
    text <روی متاب از وفا خاک مریز بر صفا>
    text <آب حیاتی و حیا پشت دل و بقا تویی>
  block
    text <چرخ تو را ندا کند بهر تو جان فدا کند>
    text <هر چه ز تو زیان کند آن همه را دوا تویی>
  block
    text <خیز بیار باده‌ای مرکب هر پیاده‌ای>
    text <بهر زکات جان خود ساقی جان ما تویی>
  block
    text <این خبر و مجادلی نیست نشان یک دلی>
    text <گردن این خبر بزن شحنه کبریا تویی>
  block
    text <گردن عربده بزن وسوسه را ز بن بکن>
    text <باده خاص درفکن خاصبک خدا تویی>
  block
    text <وقت لقای یوسفان مست بدند کف بران>
    text <ما نه کمیم از زنان یوسف خوش لقا تویی>
  block
    text <از رخ دوست باخبر وز کف خویش بی‌خبر>
    text <این خبری است معتبر پیش تو کاوستا تویی>
  block
    text <پر کن زان می نهان تا بخوریم بی‌دهان>
    text <تا که بداند این جهان باز که کیمیا تویی>
  block
    text <باده کهنه خدا روز الست ره نما>
    text <گشته به دست انبیا وارث انبیا تویی>
