
text <یکی طوطی مژده آور یکی مرغی خوش آوازی>
  block
    text <یکی طوطی مژده آور یکی مرغی خوش آوازی>
    text <چه باشد گر به سوی ما کند هر روز پروازی>
  block
    text <دراندازد به جان عاقلان بی‌خبر سوزی>
    text <بسازد بهر مشتاقان به رسم مطربان سازی>
  block
    text <کند هنبازی طوطی صبا را از برای شه>
    text <که او را نیست در پاکی و بیناییش هنبازی>
  block
    text <بجوشد بار دیگر از جمالش شادی تازه>
    text <درآید بار دیگر از وصالش در فلک تازی>
  block
    text <به ناگاهان نماید روی آن پشت و پناه من>
    text <ببینی عقل ترسان را به پای عشق سربازی>
  block
    text <همه عاشق شوندش زار هم بی‌دین و هم بادین>
    text <همه صادق شوند او را نماند هیچ طنازی>
  block
    text <شود گوش طبیعت هم ز سر غیب‌ها واقف>
    text <شود دیده فروبسته ز خاک پای او بازی>
  block
    text <شود بازار مه رویان از آن مه رو فروبسته>
    text <شود دروازه عشرت از آن می‌روی در بازی>
  block
    text <شود شب‌های تاریک فراق آن صنم روشن>
    text <بگوید وصل خوش نکته به گوش هجر یک رازی>
  block
    text <که رسم و قاعده غم‌ها ز جان خلق بردارند>
    text <رسیده عمر ما آخر نهد از عیش آغازی>
  block
    text <درون بحر بی‌پایان مرگ و نیستی جان‌ها>
    text <بود ایمن چو بر دریا بود مرغاب یا قازی>
  block
    text <به غیر ناطقه غیرت نبودت هیچ بدگویی>
    text <نبودستت به جز هم مشک زلفین تو غمازی>
  block
    text <که از عشقت بسی جان‌ها چو چوب خشک می‌سوزد>
    text <ز غیرت گشته با خلقان یکی بدگو و همازی>
  block
    text <الا ای آنک یک پرتو از آن رخسار بنمایی>
    text <خنک گردد همه دل‌ها نماند حسرت و آزی>
  block
    text <الا ای کان ربانی شمس الدین تبریزی>
    text <رخ همچون زرم دارد برای وصل تو گازی>
