
text <دل آمد و دی به گوش جان گفت>
  block
    text <دل آمد و دی به گوش جان گفت>
    text <ای نام تو این که می‌نتان گفت>
  block
    text <درنده آنک گفت پیدا>
    text <سوزنده آنک در نهان گفت>
  block
    text <چه عذر و بهانه دارد ای جان>
    text <آن کس که ز بی‌نشان نشان گفت>
  block
    text <گل داند و بلبل معربد>
    text <رازی که میان گلستان گفت>
  block
    text <آن کس نه که از طریق تحصیل>
    text <آموخت ز بانگ بلبلان گفت>
  block
    text <صیادی تیر غمزه‌ها را>
    text <آن ابروهای چون کمان گفت>
  block
    text <صد گونه زبان زمین برآورد>
    text <در پاسخ آن چه آسمان گفت>
  block
    text <ای عاشق آسمان قرین شو>
    text <با او که حدیث نردبان گفت>
  block
    text <زان شاهد خانگی نشان کو>
    text <هر کس سخنی ز خاندان گفت>
  block
    text <کو شعشعه‌های قرص خورشید>
    text <هر سایه نشین ز سایه بان گفت>
  block
    text <با این همه گوش و هوش مستست>
    text <زان چند سخن که این زبان گفت>
  block
    text <چون یافت زبان دو سه قراضه>
    text <مشغول شد و به ترک کان گفت>
  block
    text <وز ننگ قراضه جان عاشق>
    text <ترک بازار و این دکان گفت>
  block
    text <در گوشم گفت عشق بس کن>
    text <خاموش کنم چو او چنان گفت>
