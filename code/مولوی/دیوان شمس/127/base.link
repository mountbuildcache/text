
text <کو مطرب عشق چست دانا>
  block
    text <کو مطرب عشق چست دانا>
    text <کز عشق زند نه از تقاضا>
  block
    text <مردم به امید و این ندیدم>
    text <در گور شدم بدین تمنا>
  block
    text <ای یار عزیز اگر تو دیدی>
    text <طوبی لک یا حبیب طوبی>
  block
    text <ور پنهانست او خضروار>
    text <تنها به کناره‌های دریا>
  block
    text <ای باد سلام ما بدو بر>
    text <کاندر دل ما از اوست غوغا>
  block
    text <دانم که سلام‌های سوزان>
    text <آرد به حبیب عاشقان را>
  block
    text <عشقیست دوار چرخ نه از آب>
    text <عشقیست مسیر ماه نه از پا>
  block
    text <در ذکر به گردش اندرآید>
    text <با آب دو دیده چرخ جان‌ها>
  block
    text <ذکرست کمند وصل محبوب>
    text <خاموش که جوش کرد سودا>
