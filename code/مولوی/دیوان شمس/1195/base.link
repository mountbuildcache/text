
text <سوی خانه خویش آمد عشق آن عاشق نواز>
  block
    text <سوی خانه خویش آمد عشق آن عاشق نواز>
    text <عشق دارد در تصور صورتی صورت گداز>
  block
    text <خانه خویش آمدی خوش اندرآ شاد آمدی>
    text <از در دل اندرآ تا پیشگاه جان بتاز>
  block
    text <ذره ذره از وجودم عاشق خورشید توست>
    text <هین که با خورشید دارد ذره‌ها کار دراز>
  block
    text <پیش روزن ذره‌ها بین خوش معلق می‌زنند>
    text <هر که را خورشید شد قبله چنین باشد نماز>
  block
    text <در سماع آفتاب این ذره‌ها چون صوفیان>
    text <کس نداند بر چه قولی بر چه ضربی بر چه ساز>
  block
    text <اندرون هر دلی خود نغمه و ضربی دگر>
    text <پای کوبان آشکار و مطربان پنهان چو راز>
  block
    text <برتر از جمله سماع ما بود در اندرون>
    text <جزوهای ما در او رقصان به صد گون عز و ناز>
  block
    text <شمس تبریزی تویی سلطان سلطانان جان>
    text <چون تو محمودی نیامد همچو من دیگر ایاز>
