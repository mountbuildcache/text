
text <ماها چو به چرخ دل برآیی>
  block
    text <ماها چو به چرخ دل برآیی>
    text <چون جان به تن جهان درآیی>
  block
    text <ماها چه لطیف و خوش لقایی>
    text <ای ماه بگو که از کجایی>
  block
    text <داریم ز عشق تو براتی>
    text <وز قند لطیف تو نباتی>
  block
    text <از لعل لبت بده زکاتی>
    text <ای ماه بگو که از کجایی>
  block
    text <ای یوسف جان که در نخاسی>
    text <در حسن و جمال بی‌قیاسی>
  block
    text <در ما بنگر چو می‌شناسی>
    text <ای ماه بگو که از کجایی>
  block
    text <زان سان ز شراب تو خرابیم>
    text <کز خود اثری همی‌نیابیم>
  block
    text <بفزای اگر چه می‌نتابیم>
    text <ای ماه بگو که از کجایی>
  block
    text <در زیر درخت تو نشینیم>
    text <وز میوه دلکش تو چینیم>
  block
    text <جز گلشن روی تو نبینیم>
    text <ای ماه بگو که از کجایی>
  block
    text <هر دم که ز باده تو نوشیم>
    text <بس روشن جان و تیزگوشیم>
  block
    text <بی هوش شدیم و بس به هوشیم>
    text <ای ماه بگو که از کجایی>
  block
    text <از آتش‌هات در فروغند>
    text <فارغ از صدق وز دروغند>
  block
    text <با قبله آتشین چو موغند>
    text <ای ماه بگو که از کجایی>
  block
    text <ای رشک بتان و بت پرستان>
    text <آرام دل خراب مستان>
  block
    text <پا را بمکش ز زیردستان>
    text <ای ماه بگو که از کجایی>
  block
    text <شمس تبریز پادشاهی>
    text <در خطه بی‌حد الهی>
  block
    text <از ماه تو راست تا به ماهی>
    text <ای ماه بگو که از کجایی>
