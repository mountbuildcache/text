
text <به من نگر به دو رخسار زعفرانی من>
  block
    text <به من نگر به دو رخسار زعفرانی من>
    text <به گونه گونه علامات آن جهانی من>
  block
    text <به جان پیر قدیمی که در نهاد من است>
    text <که باد خاک قدم‌هاش این جوانی من>
  block
    text <تو چشم تیز کن آخر به چشم من بنگر>
    text <مدزد این دل خود را ز دلستانی من>
  block
    text <بر این لبم چو از آن بخت بوسه‌ای برسید>
    text <شکر کساد شد از قند خوش زبانی من>
  block
    text <به گوش‌ها برسد حرف‌های ظاهر من>
    text <به هیچ کس نرسد نعره‌های جانی من>
  block
    text <بس آتشی که فروزد از این نفس به جهان>
    text <بسی بقا که بجوشد ز حرف فانی من>
  block
    text <ز شمس مفخر تبریز تا چه دیدستم>
    text <که بی‌قرار شدستند این معانی من>
