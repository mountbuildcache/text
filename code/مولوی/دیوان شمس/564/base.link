
text <همی‌بینیم ساقی را که گرد جام می‌گردد>
  block
    text <همی‌بینیم ساقی را که گرد جام می‌گردد>
    text <ز زر پخته بویی بر که سیم اندام می‌گردد>
  block
    text <دگر دل دل نمی‌باشد دگر جان می‌نیارامد>
    text <که آن ماه دل و جان‌ها به گرد بام می‌گردد>
  block
    text <چو خرمن کرد ماه ما بر آن شد تا بسوزاند>
    text <چو پخته کرد جان‌ها را به گرد خام می‌گردد>
  block
    text <دل بیچاره مفتون شد خرد افتاد و مجنون شد>
    text <به دست اوست آن دانه چه گرد دام می‌گردد>
  block
    text <ز گردش فارغست آن مه چه منزل پیش او چه ره>
    text <برای حاجت ما دان که چون ایام می‌گردد>
  block
    text <شهی که کان و دریاها زکات از وی همی‌خواهند>
    text <به گرد کوی هر مفلس برای وام می‌گردد>
  block
    text <از این جمله گذر کردم بده ساقی یکی جامی>
    text <ز انعامت که این عالم بر آن انعام می‌گردد>
  block
    text <شبی گفتی به دلداری شبت را روز گردانم>
    text <چو سنگ آسیا جانم بر آن پیغام می‌گردد>
  block
    text <به لطف خویش مستش کن خوش جام الستش کن>
    text <خراب و می پرستش کن که بی‌آرام می‌گردد>
  block
    text <گشا خنب حقایق را بده بی‌صرفه عاشق را>
    text <می آشامش کن ایرا دل خیال آشام می‌گردد>
  block
    text <بده زان باده خوش بو مپرسش مستحقی تو>
    text <ازیرا آفتابی که همه بر عام می‌گردد>
  block
    text <نهان ار رهزنی باشد نهان بینا ببر حلقش>
    text <چه نقصان قهرمانت را که چون صمصام می‌گردد>
  block
    text <اگر گبرم اگر شاکر تویی اول تویی آخر>
    text <چو تو پنهان شوی شادی غم و سرسام می‌گردد>
  block
    text <دلم پرست و آن اولی که هم تو گویی ای مولی>
    text <حدیث خفته‌ای چه بود که بر احلام می‌گردد>
