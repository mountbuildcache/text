
text <گر در آب و گر در آتش می‌روی>
  block
    text <گر در آب و گر در آتش می‌روی>
    text <آن نمی‌دانم برو خوش می‌روی>
  block
    text <در رخت پیداست والله رنگ او>
    text <رو که سوی یار مه وش می‌روی>
  block
    text <نقش‌ها را پشت و پایی می‌زنی>
    text <سوی نقش نامنقش می‌روی>
  block
    text <ذوق جان‌ها می‌زند بر جان تو>
    text <مست و دست انداز و سرکش می‌روی>
  block
    text <در پی تو می‌دود اقبال رو>
    text <گر به عرش و گر به مفرش می‌روی>
  block
    text <آنک در سر داری از سودای یار>
    text <چه عجب گر تو مشوش می‌روی>
  block
    text <شه صلاح الدین برآ زین شش جهت>
    text <گر چه ظاهر اندر این شش می‌روی>
