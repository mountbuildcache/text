
text <گل سرخ دیدم شدم زعفرانی>
  block
    text <گل سرخ دیدم شدم زعفرانی>
    text <یکی لعل دیدم شدم زر کانی>
  block
    text <دلم چون ستاره شبی در نظاره>
    text <به هر برج می‌شد به چرخ معانی>
  block
    text <چو در برج عشاق پا درنهاد او>
    text <سری کرد ماهی ز افلاک جانی>
  block
    text <چو آن مه برآمد به چشمش درآمد>
    text <زمین درنگنجد از آن آسمانی>
  block
    text <دلم پاره پاره بشد عشق باره>
    text <که هر پاره من دهد زو نشانی>
  block
    text <چو از بامداد او سلامی بداد او>
    text <مرا از سلامش ابد شد جوانی>
  block
    text <چو بر روی من دید آثار مجنون>
    text <ز رحمت بیامد بر من نهانی>
  block
    text <بگفت ای فلانی چرا تو چنانی>
    text <چنین من از آنم که تو آن چنانی>
  block
    text <چه سرها که داند چه درها فشاند>
    text <چه ملکی که راند کسی کش بخوانی>
  block
    text <چه ماه و چه گردون چه برج و چه هامون>
    text <همه رمز آنست دریاب ار آنی>
  block
    text <اگر شرح خواهی ببین شمس تبریز>
    text <چو او را ببینی تو او را بدانی>
