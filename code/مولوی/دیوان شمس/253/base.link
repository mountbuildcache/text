
text <چند نهان داری آن خنده را>
  block
    text <چند نهان داری آن خنده را>
    text <آن مه تابنده فرخنده را>
  block
    text <بنده کند روی تو صد شاه را>
    text <شاه کند خنده تو بنده را>
  block
    text <خنده بیاموز گل سرخ را>
    text <جلوه کن آن دولت پاینده را>
  block
    text <بسته بدانست در آسمان>
    text <تا بکشد چون تو گشاینده را>
  block
    text <دیده قطار شترهای مست>
    text <منتظرانند کشاننده را>
  block
    text <زلف برافشان و در آن حلقه کش>
    text <حلق دو صد حلقه رباینده را>
  block
    text <روز وصالست و صنم حاضرست>
    text <هیچ مپا مدت آینده را>
  block
    text <عاشق زخمست دف سخت رو>
    text <میل لبست آن نی نالنده را>
  block
    text <بر رخ دف چند طپانچه بزن>
    text <دم ده آن نای سگالنده را>
  block
    text <ور به طمع ناله برآرد رباب>
    text <خوش بگشا آن کف بخشنده را>
  block
    text <عیب مکن گر غزل ابتر بماند>
    text <نیست وفا خاطر پرنده را>
