
text <دگرباره بشوریدم بدان سانم به جان تو>
  block
    text <دگرباره بشوریدم بدان سانم به جان تو>
    text <که هر بندی که بربندی بدرانم به جان تو>
  block
    text <چو چرخم من چو ماهم من چو شمعم من ز تاب تو>
    text <همه عقلم همه عشقم همه جانم به جان تو>
  block
    text <نشاط من ز کار تو خمار من ز خار تو>
    text <به هر سو رو بگردانی بگردانم به جان تو>
  block
    text <غلط گفتم غلط گفتن در این حالت عجب نبود>
    text <که این دم جام را از می نمی‌دانم به جان تو>
  block
    text <من آن دیوانه بندم که دیوان را همی‌بندم>
    text <من دیوانه دیوان را سلیمانم به جان تو>
  block
    text <به غیر عشق هر صورت که آن سر برزند از دل>
    text <ز صحن دل همین ساعت برون رانم به جان تو>
  block
    text <بیا ای او که رفتی تو که چیزی کو رود آید>
    text <نه تو آنی به جان من نه من آنم به جان تو>
  block
    text <ایا منکر درون جان مکن انکارها پنهان>
    text <که سر سرنوشتت را فروخوانم به جان تو>
  block
    text <ز عشق شمس تبریزی ز بیداری و شبخیزی>
    text <مثال ذره‌ای گردان پریشانم به جان تو>
