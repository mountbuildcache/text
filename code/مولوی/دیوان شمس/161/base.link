
text <چو فرستاد عنایت به زمین مشعله‌ها را>
  block
    text <چو فرستاد عنایت به زمین مشعله‌ها را>
    text <که بدر پرده تن را و ببین مشعله‌ها را>
  block
    text <تو چرا منکر نوری مگر از اصل تو کوری>
    text <وگر از اصل تو دوری چه از این مشعله‌ها را>
  block
    text <خردا چند به هوشی خردا چند بپوشی>
    text <تو عزبخانه مه را تو چنین مشعله‌ها را>
  block
    text <بنگر رزم جهان را بنگر لشکر جان را>
    text <که به مردی بگشادند کمین مشعله‌ها را>
  block
    text <تو اگر خواب درآیی ور از این باب درآیی>
    text <تو بدانی و ببینی به یقین مشعله‌ها را>
  block
    text <تو صلاح دل و دین را چو بدان چشم ببینی>
    text <به خدا روح امینی و امین مشعله‌ها را>
