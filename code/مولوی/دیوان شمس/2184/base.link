
text <بیا ای رونق گلزار از این سو>
  block
    text <بیا ای رونق گلزار از این سو>
    text <از آن شکر یکی قنطار از این سو>
  block
    text <یکی بوسه قضاگردان جانت>
    text <از آن دو لعل شکربار از این سو>
  block
    text <از آن روزن فروکن سر چو مهتاب>
    text <وزان گلشن یکی گلزار از این سو>
  block
    text <کباب و می از این سو دود از آن سو>
    text <درخت خار از آن سو یار از این سو>
  block
    text <تعب تن راست لایق راح دل را>
    text <منه رنج تن سگسار از این سو>
  block
    text <سلیمانا سوی بلقیس بگذر>
    text <که آمد هدهد طیار از این سو>
  block
    text <به منقارش یکی پرنور نامه>
    text <نموده صد هزار اسرار از این سو>
  block
    text <مخور تنها که تنها خوش نباشد>
    text <یکی ساغر از آن خمار از این سو>
  block
    text <بدن تنهاخور آمد روح مؤثر>
    text <که جان هدیه کند ایثار از این سو>
  block
    text <سقاهم می‌دهد ساغر پیاپی>
    text <به تو ای ساقی ابرار از این سو>
  block
    text <به هر دو دست گیرش تا نریزی>
    text <قدح پر است هین هشدار از این سو>
  block
    text <بیا که خرقه‌ها جمله گرو شد>
    text <ز تو ای شاه خوش دستار از این سو>
  block
    text <برهنه شو ز حرف و بحر در رو>
    text <چو بانگ بحر دان گفتار از این سو>
