
text <نور دل ما روی خوش تو>
  block
    text <نور دل ما روی خوش تو>
    text <بال و پر ما خوی خوش تو>
  block
    text <عید و عرفه خندیدن تو>
    text <مشک و گل ما بوی خوش تو>
  block
    text <ای طالع ما قرص مه تو>
    text <سایه گه ما موی خوش تو>
  block
    text <سجده گه ما خاک در تو>
    text <جولانگه ما کوی خوش تو>
  block
    text <دل می‌نرود سوی دگران>
    text <چون رفته بود سوی خوش تو>
  block
    text <ور دل برود سوی دگران>
    text <او را بکشد اوی خوش تو>
  block
    text <ای مستی ما از هستی تو>
    text <غوطه گه ما جوی خوش تو>
  block
    text <زرین شدم از سیمین بر تو>
    text <یک تو شدم از توی خوش تو>
  block
    text <سر می‌نهم و چون سر ننهد>
    text <چوگان تو را گوی خوش تو>
  block
    text <خامش کنم و خامش چو سکست>
    text <های و هویم از هوی خوش تو>
