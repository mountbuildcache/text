
text <گر زان که نه‌ای طالب جوینده شوی با ما>
  block
    text <گر زان که نه‌ای طالب جوینده شوی با ما>
    text <ور زان که نه‌ای مطرب گوینده شوی با ما>
  block
    text <گر زان که تو قارونی در عشق شوی مفلس>
    text <ور زان که خداوندی هم بنده شوی با ما>
  block
    text <یک شمع از این مجلس صد شمع بگیراند>
    text <گر مرده‌ای ور زنده هم زنده شوی با ما>
  block
    text <پاهای تو بگشاید روشن به تو بنماید>
    text <تا تو همه تن چون گل در خنده شوی با ما>
  block
    text <در ژنده درآ یک دم تا زنده دلان بینی>
    text <اطلس به دراندازی در ژنده شوی با ما>
  block
    text <چون دانه شد افکنده بررست و درختی شد>
    text <این رمز چو دریابی افکنده شوی با ما>
  block
    text <شمس الحق تبریزی با غنچه دل گوید>
    text <چون باز شود چشمت بیننده شوی با ما>
