
text <بویی ز گردون می‌رسد با پرسش و دلداریی>
  block
    text <بویی ز گردون می‌رسد با پرسش و دلداریی>
    text <از دام تن وا می‌رهد هر خسته دل اشکاریی>
  block
    text <هر مرغ صدپر می‌شود سوی ثریا می‌پرد>
    text <هر کوه و لنگر زین صلا دارد دگر رهواریی>
  block
    text <مرغان ابراهیم بین با پاره پاره گشتگی>
    text <اجزای هر تن سوی سر برداشته طیاریی>
  block
    text <ای جزو چون بر می‌پری چون بی‌پری و بی‌سری>
    text <گفتا شکفته می‌شوم اندر نسیم یاریی>
  block
    text <در شهر دیگر نشنوی از غیر سرنا ناله‌ای>
    text <از غیر چنگی نشنوی در هیچ خانه زاریی>
  block
    text <طنبور دل برداشته لا عیش الا عیشنا>
    text <زنبور جان آموخته زین انگبین معماریی>
  block
    text <امروز ساقی کرم دریاعطای محتشم>
    text <آمیخته با بندگان بی‌نخوت و جباریی>
  block
    text <امروز رستیم ای خدا از غصه آنک قضا>
    text <در گوش فتنه دردمد هر لحظه‌ای مکاریی>
  block
    text <راقی جان در می‌دمد چون پور مریم رقیه‌ای>
    text <ساقی ما هم می‌کند چون شیر حق کراریی>
  block
    text <گر درک بت را بشکند صد بت تراشد در عوض>
    text <ور بشکند دو سه سبو کم نیستش فخاریی>
  block
    text <ای بلبل ار چه یافتی از دولت گل لحن خوش>
    text <زینهار فراموشت شود در انس کم گفتاریی>
