
text <ملولان همه رفتند در خانه ببندید>
  block
    text <ملولان همه رفتند در خانه ببندید>
    text <بر آن عقل ملولانه همه جمع بخندید>
  block
    text <به معراج برآیید چو از آل رسولید>
    text <رخ ماه ببوسید چو بر بام بلندید>
  block
    text <چو او ماه شکافید شما ابر چرایید>
    text <چو او چست و ظریفست شما چون هلپندید>
  block
    text <ملولان به چه رفتید که مردانه در این راه>
    text <چو فرهاد و چو شداد دمی کوه نکندید>
  block
    text <چو مه روی نباشید ز مه روی متابید>
    text <چو رنجور نباشید سر خویش مبندید>
  block
    text <چنان گشت و چنین گشت چنان راست نیاید>
    text <مدانید که چونید مدانید که چندید>
  block
    text <چو آن چشمه بدیدیت چرا آب نگشتید>
    text <چو آن خویش بدیدیت چرا خویش پسندید>
  block
    text <چو در کان نباتید ترش روی چرایید>
    text <چو در آب حیاتید چرا خشک و نژندید>
  block
    text <چنین برمستیزید ز دولت مگریزید>
    text <چه امکان گریزست که در دام کمندید>
  block
    text <گرفتار کمندید کز او هیچ امان نیست>
    text <مپیچید مپیچید بر استیزه مرندید>
  block
    text <چو پروانه جانباز بسایید بر این شمع>
    text <چه موقوف رفیقید چه وابسته بندید>
  block
    text <از این شمع بسوزید دل و جان بفروزید>
    text <تن تازه بپوشید چو این کهنه فکندید>
  block
    text <ز روباه چه ترسید شما شیرنژادید>
    text <خر لنگ چرایید چو از پشت سمندید>
  block
    text <همان یار بیاید در دولت بگشاید>
    text <که آن یار کلیدست شما جمله کلندید>
  block
    text <خموشید که گفتار فروخورد شما را>
    text <خریدار چو طوطیست شما شکر و قندید>
