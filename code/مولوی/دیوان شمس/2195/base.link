
text <خوش خرامان می‌روی ای جان جان بی‌من مرو>
  block
    text <خوش خرامان می‌روی ای جان جان بی‌من مرو>
    text <ای حیات دوستان در بوستان بی‌من مرو>
  block
    text <ای فلک بی‌من مگرد و ای قمر بی‌من متاب>
    text <ای زمین بی‌من مروی و ای زمان بی‌من مرو>
  block
    text <این جهان با تو خوش است و آن جهان با تو خوش است>
    text <این جهان بی‌من مباش و آن جهان بی‌من مرو>
  block
    text <ای عیان بی‌من مدان و ای زبان بی‌من مخوان>
    text <ای نظر بی‌من مبین و ای روان بی‌من مرو>
  block
    text <شب ز نور ماه روی خویش را بیند سپید>
    text <من شبم تو ماه من بر آسمان بی‌من مرو>
  block
    text <خار ایمن گشت ز آتش در پناه لطف گل>
    text <تو گلی من خار تو در گلستان بی‌من مرو>
  block
    text <در خم چوگانت می‌تازم چو چشمت با من است>
    text <همچنین در من نگر بی‌من مران بی‌من مرو>
  block
    text <چون حریف شاه باشی ای طرب بی‌من منوش>
    text <چون به بام شه روی ای پاسبان بی‌من مرو>
  block
    text <وای آن کس کو در این ره بی‌نشان تو رود>
    text <چو نشان من تویی ای بی‌نشان بی‌من مرو>
  block
    text <وای آن کو اندر این ره می‌رود بی‌دانشی>
    text <دانش راهم تویی ای راه دان بی‌من مرو>
  block
    text <دیگرانت عشق می‌خوانند و من سلطان عشق>
    text <ای تو بالاتر ز وهم این و آن بی‌من مرو>
