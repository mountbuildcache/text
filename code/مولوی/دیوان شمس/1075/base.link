
text <آینه چینی تو را با زنگی اعشی چه کار>
  block
    text <آینه چینی تو را با زنگی اعشی چه کار>
    text <کر مادرزاد را با ناله سرنا چه کار>
  block
    text <هر مخنث از کجا و ناز معشوق از کجا>
    text <طفلک نوزاد را با باده حمرا چه کار>
  block
    text <دست زهره در حنی او کی سلحشوری کند>
    text <مرغ خاکی را به موج و غره دریا چه کار>
  block
    text <بر سر چرخی که عیسی از بلندی بو نبرد>
    text <مر خرش را ای مسلمانان بر آن بالا چه کار>
  block
    text <قوم رندانیم در کنج خرابات فنا>
    text <خواجه ما را با جهاز و مخزن و کالا چه کار>
  block
    text <صد هزاران ساله از دیوانگی بگذشته‌ایم>
    text <چون تو افلاطون عقلی رو تو را با ما چه کار>
  block
    text <با چنین عقل و دل آیی سوی قطاعان راه>
    text <تاجر ترسنده را اندر چنین غوغا چه کار>
  block
    text <زخم شمشیرست این جا زخم زوبین هر طرف>
    text <جمع خاتونان نازک ساق رعنا را چه کار>
  block
    text <رستمان امروز اندر خون خود غلطان شدند>
    text <زالکان پیر را با قامت دوتا چه کار>
  block
    text <عاشقان را منبلان دان زخم خوار و زخم دوست>
    text <عاشقان عافیت را با چنین سودا چه کار>
  block
    text <عاشقان بوالعجب تا کشته‌تر خود زنده تر>
    text <در جهان عشق باقی مرگ را حاشا چه کار>
  block
    text <وانگهی این مست عشق اندر هوای شمس دین>
    text <رفته تبریز و شنیده رو تو را آن جا چه کار>
  block
    text <از ورای هر دو عالم بانگ آید روح را>
    text <پس تو را با شمس دین باقی اعلا چه کار>
