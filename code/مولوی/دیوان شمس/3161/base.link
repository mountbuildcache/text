
text <خامشی ناطقی مگر جانی>
  block
    text <خامشی ناطقی مگر جانی>
    text <می‌زنی نعره‌های پنهانی>
  block
    text <تو چو باغی و صورتت برگی>
    text <باغ چه صد هزار چندانی>
  block
    text <بی تو باغ حیات زندانیست>
    text <هست مردن خلاص زندانی>
  block
    text <چون تو بحری و صورتت ابرست>
    text <فیض دل قطره‌های مرجانی>
  block
    text <ای یکی گو شده یکی گویان>
    text <پیش حکمت که شاه چوگانی>
  block
    text <تا یکی گو نشد اگر چه زرست>
    text <گر چه نیکوست نیست میدانی>
  block
    text <پهلوی اعتراض را بتراش>
    text <گر تو چون گوی چست و گردانی>
  block
    text <پهلوی اعتراض در ابلیس>
    text <گشت مردود رد ربانی>
  block
    text <پس به خراط خویش را بسپار>
    text <تا یکی گو شوی اگر آنی>
  block
    text <مانعست اعتراض ابلیسی>
    text <از یکی گویی و یکی دانی>
