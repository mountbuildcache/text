
text <ندارد مجلس ما بی‌تو نوری>
  block
    text <ندارد مجلس ما بی‌تو نوری>
    text <که مجلس بی‌تو باشد همچو گوری>
  block
    text <بیایی یا بدان سومان بخوانی>
    text <ز فضلت این کرامت نیست دوری>
  block
    text <خلایق همچو کشت و تو بهاری>
    text <به تو یابد شقایقشان ظهوری>
  block
    text <تجلی کن که تا سرمست گردند>
    text <کنند اجزای عالم مست شوری>
  block
    text <چو دریای عتاب تو بجوشد>
    text <برآید موج طوفان از تنوری>
  block
    text <چو گردون قبول تو بگردد>
    text <شود جمله مصیبت‌ها سروری>
  block
    text <خمش بگذار این شیشه گری را>
    text <مبادا که زند بر شیشه کوری>
