
text <ز میخانه دگربار این چه بویست>
  block
    text <ز میخانه دگربار این چه بویست>
    text <دگربار این چه شور و گفت و گویست>
  block
    text <جهان بگرفت ارواح مجرد>
    text <زمین و آسمان پرهای و هوی‌ست>
  block
    text <بیا ای عشق این می از چه خمست>
    text <اشارت کن خرابات از چه سوی‌ست>
  block
    text <چه می‌گویم اشارت چیست کاین جا>
    text <نگنجد فکرتی کان همچو مویست>
  block
    text <نیاید در نظر آن سر یک تو>
    text <که در فکر آنچ آید چارتویست>
  block
    text <چو ز اندیشه به گفت آید چه گویم>
    text <که خانه کنده و رسوای کویست>
  block
    text <ز رسوایی به بحر دل رود باز>
    text <که دل بحرست و گفتن‌ها چو جویست>
  block
    text <خزینه دار گوهر بحر بدخوست>
    text <که آب جو و چه تن جامه شویست>
