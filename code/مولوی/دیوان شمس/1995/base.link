
text <اینک آن انجم روشن که فلک چاکرشان>
  block
    text <اینک آن انجم روشن که فلک چاکرشان>
    text <اینک آن پردگیانی که خرد چادرشان>
  block
    text <همچو اندیشه به هر سینه بود مسکنشان>
    text <همچو خورشید به هر خانه فتد لشکرشان>
  block
    text <نظر اولشان زنده کند عالم را>
    text <در نظر هیچ نگنجد نظر دیگرشان>
  block
    text <ای بسا شب که من از آتششان همچو سپند>
    text <بوده‌ام نعره زنان رقص کنان بر درشان>
  block
    text <گر تو بو می نبری بوی کن اجزای مرا>
    text <بو گرفته‌ست دل و جان من از عنبرشان>
  block
    text <ور تو بس خشک دماغی به تو بو می نرسد>
    text <سر بنه تا برسد بر تو دماغ ترشان>
  block
    text <خود چه باشد تر و خشک حیوانی و نبات>
    text <مه نبات و حیوان و مه زمین مادرشان>
  block
    text <همه عالم به یکی قطره دریا غرقند>
    text <چه قدر خورد تواند مگس از شکرشان>
