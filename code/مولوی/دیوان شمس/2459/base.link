
text <عارف گوینده اگر تا سحر صبر کنی>
  block
    text <عارف گوینده اگر تا سحر صبر کنی>
    text <از جهت خسته دلان جان و نگهبان منی>
  block
    text <همچو علی در صف خود سر نبری از کف خود>
    text <بولهب وسوسه را تا نکنی راه زنی>
  block
    text <راه زنان را بزنی تا که حقت نام نهد>
    text <غازی من حاجی من گر چه به تن در وطنی>
  block
    text <ساقی جام ازلی مایه قند و عسلی>
    text <بارگه جان و دلی گنجگه بوالحسنی>
  block
    text <جنبش پر ملکی مطلع بام فلکی>
    text <جمع صفا را نمکی شمع خدا را لگنی>
  block
    text <باده دهی مست کنی جمله حریفان مرا>
    text <عربده شان یاد دهی یا منشان درفکنی>
  block
    text <از یک سوراخ تو را مار دوباره نگزد>
    text <گر نری و پاکدلی مؤمنی و مؤتمنی>
  block
    text <خامش باش ای دل من نام مرا هیچ مگو>
    text <نام کسی گو که از او چون گل تر خوش دهنی>
