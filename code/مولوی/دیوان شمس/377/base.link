
text <آن را که در آخرش خری هست>
  block
    text <آن را که در آخرش خری هست>
    text <او را به طواف رهبری هست>
  block
    text <بازار جهان به کسب برپاست>
    text <زین در همه خارش وگری هست>
  block
    text <تا خارششان همی‌کشاند>
    text <هر جای که شور یا شری هست>
  block
    text <در یم صدفی قرار گیرد>
    text <کو را به درونه گوهری هست>
  block
    text <اما صدفی که در ندارد>
    text <در جستن درش معبری هست>
  block
    text <گه در یم و گاه سوی ساحل>
    text <در جستن قطره‌اش سری هست>
  block
    text <خاموش و طمع مکن سکینه>
    text <آن راست سکون که مخبری هست>
