
text <به حق آنک تو جان و جهان جانداری>
  block
    text <به حق آنک تو جان و جهان جانداری>
    text <مرا چنانک بپرورده‌ای چنان داری>
  block
    text <به حق حلقه عزت که دام حلق منست>
    text <مرا به حلقه مستان و سرخوشان داری>
  block
    text <به حق جان عظیمی که جان نتیجه اوست>
    text <چنان کنی که مرا در میان جان داری>
  block
    text <به حق گنج نهانی که در خرابه ماست>
    text <مرا ز چشم همه مردمان نهان داری>
  block
    text <به حق باغی کز چشم خلق پنهانست>
    text <رخ نژند مرا همچو ارغوان داری>
  block
    text <به حق بام بلندی که صومعه ملکست>
    text <مرا به بام برآری چو نردبان داری>
  block
    text <دری که هیچ نبستی به روی ما دربند>
    text <اگر ز راحت و از سود ما زیان داری>
  block
    text <چو از فغان تو نزدیکتر به تو یارست>
    text <چه حکمتست که نزدیک را فغان داری>
  block
    text <در آفرینش عالم چو حکمت اظهارست>
    text <تو نیز ظاهر می‌کن اگر بیان داری>
  block
    text <به برج آتش فرمود دیگ پالان کن>
    text <برای پختن خامی چو دیگدان داری>
  block
    text <به برج آبی فرمود خاک را تر کن>
    text <به شکر آنک درون چشمه روان داری>
  block
    text <به سعد اکبر فرمود هین هنر بنما>
    text <که از گشایش بی‌چون ما نشان داری>
  block
    text <به نحس اکبر فرمود رو حسودی کن>
    text <دگر بگو چه کنی چون هنر همان داری>
  block
    text <چو کرد ظاهر هجده هزار عالم را>
    text <برای حکمت اظهار اگر عیان داری>
  block
    text <هر آنک او هنری دارد او همی‌کوشد>
    text <که شهره گردد در دانش و عنان داری>
  block
    text <هنروری که بپوشد هنر غرض آنست>
    text <که شهره گردد در ستر و در نهان داری>
  block
    text <وگر بستر بپوشد هنر غرض آنست>
    text <که شهره گردد در دانش و صوان داری>
  block
    text <نه انبیا که رسیدند بهر اظهارند>
    text <که ای نتیجه خاک از درونه کان داری>
  block
    text <که من به تن بشرمثلکم بدم و اکنون>
    text <مقام گنجم و تو حبه‌ای از آن داری>
  block
    text <منم دل تو دل از خود مجوی از من جوی>
    text <مرید پیر شو ار دولت جوان داری>
  block
    text <اگر ز خویش بدانی مرا ندانی خویش>
    text <درون خویش بسی رنج و امتحان داری>
  block
    text <بیا تو جزو منی جزو را ز کل مسکل>
    text <بچفس بر کل زیرا کل کلان داری>
  block
    text <گمان که جزو یقینست شد یقین ز یقین>
    text <وگر جدا هلیش از یقین گمان داری>
  block
    text <دلیل سود ندارد تو را دلیل منم>
    text <چو بی‌منی نرهی گر دلیل لان داری>
  block
    text <اگر دعا نکنم لطف او همی‌گوید>
    text <که سرد و بسته چرایی بگو زبان داری>
  block
    text <بگفتمش که چو جانم روان شود از تن>
    text <شعار شعر مرا با روان روان داری>
  block
    text <جواب داد مرا لطف او که ای طالب>
    text <خود این شدست ز اول چه دل طپان داری>
  block
    text <دلا بگو تو تمام سخن دهان بستیم>
    text <سخن تو گوی که گفتار جاودان داری>
  block
    text <بیار معنی اسما تو شمس تبریزی>
    text <در آسمان چو نه‌ای تا چه آسمان داری>
