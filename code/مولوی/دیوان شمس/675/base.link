
text <هر آن دل‌ها که بی‌تو شاد باشد>
  block
    text <هر آن دل‌ها که بی‌تو شاد باشد>
    text <چو خاشاکی میان باد باشد>
  block
    text <چو مرغ خانگی کز اوج پرد>
    text <چو شاگردی که بی‌استاد باشد>
  block
    text <چه ماند صورتی کز خود تراشی>
    text <بدان شاهی که حوری زاد باشد>
  block
    text <چه ماند هیبت شمشیر چوبین>
    text <به شمشیری که از پولاد باشد>
  block
    text <تو عهدی کرده چون روح بودی>
    text <ولیکن کی تو را آن یاد باشد>
  block
    text <اگر منکر شوی من صبر دارم>
    text <بدان روزی که روز داد باشد>
