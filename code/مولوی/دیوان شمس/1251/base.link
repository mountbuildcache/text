
text <گر لب او شکند نرخ شکر می‌رسدش>
  block
    text <گر لب او شکند نرخ شکر می‌رسدش>
    text <ور رخش طعنه زند بر گل تر می‌رسدش>
  block
    text <گر فلک سجده برد بر در او می‌سزدش>
    text <ور ستاند گرو از قرص قمر می‌رسدش>
  block
    text <ور شه عقل که عالم همگی چاکر اوست>
    text <جهت خدمت او بست کمر می‌رسدش>
  block
    text <شاه خورشید که بر زنگی شب تیغ کشید>
    text <گر پی هیبتش افکند سپر می‌رسدش>
  block
    text <گر عطارد ز پی دایره و نقطه او>
    text <همچو پرگار دوانست به سر می‌رسدش>
  block
    text <آن جمالی که فرشته نبود محرم او>
    text <گر ندارد سر دیدار بشر می‌رسدش>
  block
    text <کار و بار ملکانی که زبردست شدند>
    text <نکند ور بکند زیر و زبر می‌رسدش>
  block
    text <می‌شمردم من از این نوع شنودم ز فلک>
    text <که از این‌ها بگذر چیز دگر می‌رسدش>
