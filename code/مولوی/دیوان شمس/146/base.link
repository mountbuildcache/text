
text <در صفای باده بنما ساقیا تو رنگ ما>
  block
    text <در صفای باده بنما ساقیا تو رنگ ما>
    text <محومان کن تا رهد هر دو جهان از ننگ ما>
  block
    text <باد باده برگمار از لطف خود تا برپرد>
    text <در هوا ما را که تا خفت پذیرد سنگ ما>
  block
    text <بر کمیت می تو جان را کن سوار راه عشق>
    text <تا چو یک گامی بود بر ما دو صد فرسنگ ما>
  block
    text <وارهان این جان ما را تو به رطلی می از آنک>
    text <خون چکید از بینی و چشم دل آونگ ما>
  block
    text <ساقیا تو تیزتر رو این نمی‌بینی که بس>
    text <می‌دود اندر عقب اندیشه‌های لنگ ما>
  block
    text <در طرب اندیشه‌ها خرسنگ باشد جان گداز>
    text <از میان راه برگیرید این خرسنگ ما>
  block
    text <در نوای عشق شمس الدین تبریزی بزن>
    text <مطرب تبریز در پرده عشاقی چنگ ما>
