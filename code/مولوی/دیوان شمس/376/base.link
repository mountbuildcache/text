
text <امروز جنون نو رسیده‌ست>
  block
    text <امروز جنون نو رسیده‌ست>
    text <زنجیر هزار دل کشیده‌ست>
  block
    text <امروز ز کندهای ابلوج>
    text <پهلوی جوال‌ها دریده‌ست>
  block
    text <باز آن بدوی به هجده‌ای قلب>
    text <آن یوسف حسن را خریده‌ست>
  block
    text <جان‌ها همه شب به عز و اقبال>
    text <در نرگس و یاسمن چریده‌ست>
  block
    text <تا لاجرم از بگاه هر جان>
    text <چالاک و لطیف و برجهیده‌ست>
  block
    text <امروز بنفشه زار و لاله>
    text <از سنگ و کلوخ بردمیده‌ست>
  block
    text <بشکفت درخت در زمستان>
    text <در بهمن میوه‌ها پزیده‌ست>
  block
    text <گویی که خدای عالمی نو>
    text <در عالم کهنه آفریده‌ست>
  block
    text <ای عارف عاشق این غزل گو>
    text <کت عشق ز عاشقان گزیده‌ست>
  block
    text <بر چهره چون زر تو گازیست>
    text <آن سیمبرت مگر گزیده‌ست>
  block
    text <شاید که نوازد آن دلی را>
    text <کاندر غم او بسی طپیده‌ست>
  block
    text <خاموش و تفرج چمن کن>
    text <کامروز نیابت دو دیده‌ست>
