
text <هر کی در ذوق عشق دنگ آمد>
  block
    text <هر کی در ذوق عشق دنگ آمد>
    text <نیک فارغ ز نام و ننگ آمد>
  block
    text <نشود بند گفت و گوی جهان>
    text <شیرگیری که چون پلنگ آمد>
  block
    text <شیشه عشق را فراغت‌ها است>
    text <گر بر او صد هزار سنگ آمد>
  block
    text <نام و ناموس کی شود مانع>
    text <چونک آن دلربای شنگ آمد>
  block
    text <صد هزاران چو آسمان و زمین>
    text <پیش جولان عشق تنگ آمد>
  block
    text <قیصر روم عشق غالب باد>
    text <گر کسل چون سپاه زنگ آمد>
  block
    text <زهره بر چنگ این نوا می‌زد>
    text <کان قمر عاقبت به چنگ آمد>
  block
    text <شمس تبریز هر کی بی‌تو نشست>
    text <عذر او پیش عشق لنگ آمد>
