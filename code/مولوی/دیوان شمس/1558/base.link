
text <دانی کامروز از چه زردم>
  block
    text <دانی کامروز از چه زردم>
    text <ای تو همه شب حریف نردم>
  block
    text <در نرد دل از تو متهم شد>
    text <کو مهره ربود از نبردم>
  block
    text <گفتم که دلا بیار مهره>
    text <کز رفتن مهره من به دردم>
  block
    text <بگشاد دلم بغل که می جو>
    text <گر هست بیاب من نخوردم>
  block
    text <دیوانه شدم ز درد مهره>
    text <دل را همه شب شکنجه کردم>
  block
    text <می گفت بلی و گاه نی نی>
    text <گه عشوه بداد گرم و سردم>
  block
    text <گفتم که تو برده‌ای یقین است>
    text <من از تو به عشوه برنگردم>
  block
    text <دل گفت چگونه دزد باشم>
    text <من خازن چرخ لاژوردم>
  block
    text <زین دمدمه از خرم بیفکند>
    text <دریافت که من سلیم مردم>
  block
    text <خر رفت و رسن ببرد و دل گفت>
    text <من در پی گرد او چه گردم>
