
text <ای ساقی و دستگیر مستان>
  block
    text <ای ساقی و دستگیر مستان>
    text <دل را ز وفای مست مستان>
  block
    text <ای ساقی تشنگان مخمور>
    text <بس تشنه شدند می پرستان>
  block
    text <از دست به دست می روان کن>
    text <بر دست مگیر مکر و دستان>
  block
    text <سررشته نیستی به ما ده>
    text <در حسرت نیستند هستان>
  block
    text <چون قیصر ما به قیصریه‌ست>
    text <ما را منشان به آبلستان>
  block
    text <هر جا که می است بزم آن جاست>
    text <هر جا که وی است نک گلستان>
  block
    text <یک جام برآر همچو خورشید>
    text <عالی کن از آن نهال پستان>
  block
    text <دیدار حق است مؤمنان را>
    text <خوارزم نبیند و دهستان>
  block
    text <منکر ز برای چشم زخمت>
    text <همچو سر خر میان بستان>
  block
    text <گر در دل او نمی‌نشیند>
    text <خوش در دل ما نشسته است آن>
