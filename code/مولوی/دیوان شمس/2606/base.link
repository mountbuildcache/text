
text <مانده شدم از گفتن تا تو بر ما مانی>
  block
    text <مانده شدم از گفتن تا تو بر ما مانی>
    text <خویش من و پیوندی نی همره و مهمانی>
  block
    text <شیری است که می‌جوشد خونی است نمی‌خسبد>
    text <خربنده چرا گشتی شه زاده ارکانی>
  block
    text <زر دارد و زر بدهد زین واخردت این دم>
    text <آن کس که رهانید از بسیار پریشانی>
  block
    text <اشتر ز سوی بیشه بی‌جهد نمی‌آید>
    text <کی آمده‌ای ای جان زان خاک به آسانی>
  block
    text <صد جا بترنجیدی گفتی نروم زین جا>
    text <گوش تو کشان کردم تا جوهر انسانی>
  block
    text <در چرخ درآوردم نه گنبد نیلی را>
    text <استیزه چه می‌بافی ای شیخ لت انبانی>
  block
    text <چون دیگ سیه پوشی اندر پی تتماجی>
    text <کو نخوت کرمنا کو همت سلطانی>
  block
    text <تو مرد لب قدری نی مرد شب قدری>
    text <تو طفل سر خوانی نی پیر پری خوانی>
  block
    text <سخت است بلی پندت اما نگذارندت>
    text <سیلی زندت آرد استاد دبستانی>
  block
    text <هر لحظه کمندی نو در گردنت اندازد>
    text <روزی که به جد گیرد گردن ز کی پیچانی>
  block
    text <بنگر تو در این اجزا که همرهشان بودی>
    text <در خود بترنجیده از نامی و ارکانی>
  block
    text <زان جا بکشانمشان مانند تو تا این جا>
    text <و اندر پس این منزل صد منزل روحانی>
  block
    text <چون بز همه را گویم هین برجه و خدمت کن>
    text <ریشت پی آن دادم تا ریش بجنبانی>
  block
    text <گر ریش نجنبانی یک یک بکنم ریشت>
    text <ریش کی رهید از من تا تو دبه برهانی>
  block
    text <یک لحظه شدی شانه در ریش درافتادی>
    text <یک لحظه شو آیینه چون حلقه گردانی>
  block
    text <هم شانه و هم مویی هم آینه هم رویی>
    text <هم شیر و هم آهویی هم اینی و هم آنی>
  block
    text <هم فرقی و هم زلفی مفتاحی و هم قلفی>
    text <بی‌رنج چه می‌سلفی آواز چه لرزانی>
  block
    text <خاموش کن از گفتن هین بازی دیگر کن>
    text <صد بازی نو داری ای نر بز لحیانی>
