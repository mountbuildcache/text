
text <ای روز مبارک و خجسته>
  block
    text <ای روز مبارک و خجسته>
    text <ما جمع و تو در میان نشسته>
  block
    text <ای همنفس همیشه پیش آ>
    text <تا زنده شود دمی شکسته>
  block
    text <پیغام دل است این دو سه حرف>
    text <بشنو سخن شکسته بسته>
  block
    text <یک بار بگو که بنده من>
    text <کزاد شوم ز رنج و رسته>
  block
    text <آن دست ز روی خویش برگیر>
    text <تا گل چینیم دسته دسته>
  block
    text <یک بار دگر شکرفشان کن>
    text <طوطی نگر از قفس برسته>
