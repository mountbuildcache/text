
text <مبارک باشد آن رو را بدیدن بامدادانی>
  block
    text <مبارک باشد آن رو را بدیدن بامدادانی>
    text <به بوسیدن چنان دستی ز شاهنشاه سلطانی>
  block
    text <بدیدن بامدادانی چنان رو را چه خوش باشد>
    text <هم از آغاز روز او را بدیدن ماه تابانی>
  block
    text <دو خورشید از بگه دیدن یکی خورشید از مشرق>
    text <دگر خورشید بر افلاک هستی شاد و خندانی>
  block
    text <بدیدن آفتابی را که خورشیدش سجود آرد>
    text <ولیک او را کجا بیند که این جسم است و او جانی>
  block
    text <زهی صبحی که او آید نشیند بر سر بالین>
    text <تو چشم از خواب بگشایی ببینی شاه شادانی>
  block
    text <زهی روز و زهی ساعت زهی فر و زهی دولت>
    text <چنان دشواریابی را بگه بینی تو آسانی>
  block
    text <اگر از ناز بنشیند گدازد آهن از غصه>
    text <وگر از لطف پیش آید به هر مفلس رسد کانی>
  block
    text <اگر در شب ببینندش شود از روز روشنتر>
    text <ور از چاهی ببینندش شود آن چاه ایوانی>
  block
    text <که خورشیدش لقب تاش است شمس الدین تبریزی>
    text <که او آن است و صد چون آن که صوفی گویدش آنی>
