
text <دوش رفتم در میان مجلس سلطان خویش>
  block
    text <دوش رفتم در میان مجلس سلطان خویش>
    text <بر کف ساقی بدیدم در صراحی جان خویش>
  block
    text <گفتمش ای جان جان ساقیان بهر خدا>
    text <پر کنی پیمانه و نشکنی پیمان خویش>
  block
    text <خوش بخندید و بگفت ای ذوالکرم خدمت کنم>
    text <حرمتت دارم به حق و حرمت ایمان خویش>
  block
    text <ساغری آورد و بوسید و نهاد او بر کفم>
    text <پرمی رخشنده همچون چهره رخشان خویش>
  block
    text <سجده کردم پیش او و درکشیدم جام را>
    text <آتشی افکند در من می ز آتشدان خویش>
  block
    text <چون پیاپی کرد و بر من ریخت زان سان جام چند>
    text <آن می چون زر سرخم برد اندر کان خویش>
  block
    text <از گل رخسار او سرسبز دیدم باغ خویش>
    text <ز ابروی چون سنبل او پخته دیدم نان خویش>
  block
    text <بخت و روزی هر کسی اندر خراباتی روید>
    text <من کیم غمخوارگی را یافتم من آن خویش>
  block
    text <بولهب را دیدم آن جا دست می‌خایید سخت>
    text <بوهریره دست کرده در دل انبان خویش>
  block
    text <بولهب چون پشت بود و رو نبیند هیچ پشت>
    text <بوهریره روی کرده در مه و کیوان خویش>
  block
    text <بولهب در فکر رفته حجت و برهان طلب>
    text <بوهریره حجت خویش است و هم برهان خویش>
  block
    text <نیست هر خم لایق می هین سر خم را ببند>
    text <تا برآرد خم دیگر ساقی از خمدان خویش>
  block
    text <بس کنم تا میر مجلس بازگوید با شما>
    text <داستان صد هزاران مجلس پنهان خویش>
