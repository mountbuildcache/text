
text <اگر مرا تو نخواهی دلم تو را نگذارد>
  block
    text <اگر مرا تو نخواهی دلم تو را نگذارد>
    text <تو هم به صلح گرایی اگر خدا بگمارد>
  block
    text <هزاران عاشق داری به جان و دل نگرانت>
    text <که تا سعادت و دولت که را به تخت برآرد>
  block
    text <ز عشق عاشق مفلس عجب فتند لئیمان>
    text <که آنچ رشک شهان شد گدا امید چه دارد>
  block
    text <عجب مدار ز مرده که از خدا طلبد جان>
    text <عجب مدار ز تشنه که دل به آب سپارد>
  block
    text <عجب مدار ز کوری که نور دیده بجوید>
    text <و یا ز چشم اسیری که اشک غربت بارد>
  block
    text <ز بس دعا که بکردم دعا شدست وجودم>
    text <که هر که بیند رویم دعا به خاطر آرد>
  block
    text <سلام و خدمت کردم مرا بگفت که چونی>
    text <مهم مس چه برآید چو کیمیا نگذارد>
  block
    text <چگونه باشد صورت به وفق فکر مصور>
    text <چگونه می‌شود انگور گر کفش نفشارد>
