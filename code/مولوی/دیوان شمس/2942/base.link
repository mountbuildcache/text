
text <اندر مصاف ما را در پیش رو سپر نی>
  block
    text <اندر مصاف ما را در پیش رو سپر نی>
    text <و اندر سماع ما را از نای و دف خبر نی>
  block
    text <ما خود فنای عشقش ما خاک پای عشقش>
    text <عشقیم توی بر تو عشقیم کل دگر نی>
  block
    text <خود را چو درنوردیم ما جمله عشق گردیم>
    text <سرمه چو سوده گردد جز مایه نظر نی>
  block
    text <هر جسم کو عرض شد جان و دل غرض شد>
    text <بگداز کز مرض‌ها ز افسردگی بتر نی>
  block
    text <از حرص آن گدازش وز عشق آن نوازش>
    text <باری جگر درونم خون شد مرا جگر نی>
  block
    text <صدپاره شد دل من و آواره شد دل من>
    text <امروز اگر بجویی در من ز دل اثر نی>
  block
    text <در قرص مه نگه کن هر روز می‌گدازد>
    text <تا در محاق گویی کاندر فلک قمر نی>
  block
    text <لاغرتری آن مه از قرب شمس باشد>
    text <در بعد زفت باشد لیکن چنان هنر نی>
  block
    text <شاها ز بهر جان‌ها زهره فرست مطرب>
    text <کفو سماع جان‌ها این نای و دف تر نی>
  block
    text <نی نی که زهره چه بود چون شمس عاجز آمد>
    text <درخورد این حراره در هیچ چنگ و خور نی>
