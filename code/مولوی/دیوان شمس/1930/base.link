
text <امروز تو خوشتری و یا من>
  block
    text <امروز تو خوشتری و یا من>
    text <بی من تو چگونه‌ای و با من>
  block
    text <نی نی من و تو مگو رها کن>
    text <فرقی خود نیست از تو تا من>
  block
    text <بی تو بودی تو بر سر چرخ>
    text <بی من بودم به سال‌ها من>
  block
    text <در پوست من و تو همچو انگور>
    text <در شیره کجا تو و کجا من>
  block
    text <از بخل بجست و در سخا ماند>
    text <آن حاتم طی و گفت‌ها من>
  block
    text <من بخل و سخا نثار کردم>
    text <ای بیش ز حاتم از سخا من>
  block
    text <ای جان لطیف خوش لقا تو>
    text <ای آینه دار آن لقا من>
