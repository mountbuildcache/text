
text <عید بر عاشقان مبارک باد>
  block
    text <عید بر عاشقان مبارک باد>
    text <عاشقان عیدتان مبارک باد>
  block
    text <عید ار بوی جان ما دارد>
    text <در جهان همچو جان مبارک باد>
  block
    text <بر تو ای ماه آسمان و زمین>
    text <تا به هفت آسمان مبارک باد>
  block
    text <عید آمد به کف نشان وصال>
    text <عاشقان این نشان مبارک باد>
  block
    text <روزه مگشای جز به قند لبش>
    text <قند او در دهان مبارک باد>
  block
    text <عید بنوشت بر کنار لبش>
    text <کاین می بی‌کران مبارک باد>
  block
    text <عید آمد که ای سبک روحان>
    text <رطل‌های گران مبارک باد>
  block
    text <چند پنهان خوری صلاح الدین>
    text <بوسه‌های نهان مبارک باد>
  block
    text <گر نصیبی به من دهی گویم>
    text <بر من و بر فلان مبارک باد>
