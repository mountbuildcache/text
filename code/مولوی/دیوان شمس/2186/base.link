
text <خداوندا چو تو صاحب قران کو>
  block
    text <خداوندا چو تو صاحب قران کو>
    text <برابر با مکان تو مکان کو>
  block
    text <زمان محتاج و مسکین تو باشد>
    text <تو را حاجت به دوران و زمان کو>
  block
    text <کسی کو گفت دیدم شمس دین را>
    text <سؤالش کن که راه آسمان کو>
  block
    text <در آن دریا مرو بی‌امر دریا>
    text <نمی‌ترسی برای تو ضمان کو>
  block
    text <مگر بی‌قصد افتی کو کریم است>
    text <خطاکن را ز عفو او غمان کو>
  block
    text <چو سجده کرد آیینه مر او را>
    text <بر آن آیینه زنگار گمان کو>
  block
    text <همو تیر است همو اسپر همو قوس>
    text <چه گفتم آن طرف تیر و کمان کو>
  block
    text <هر آن جسمی که از لطفش نظر یافت>
    text <نظیرش در ولایت‌های جان کو>
  block
    text <بجز از روی عجز و فقر و تسلیم>
    text <ببرده سر از او از انس و جان کو>
  block
    text <ز غیرت حق شد حارس و گر نی>
    text <مر او را از کی بیم است پاسبان کو>
  block
    text <به پیشانی جانا داغ مهرش>
    text <کسی بی‌داغ مهرش در قران کو>
  block
    text <به نوبتگاه او بین صف کشیده>
    text <به خدمت گر همی‌جویی مهان کو>
  block
    text <نباشد خنده جز از زعفرانش>
    text <بجز از عشق رویش شادمان کو>
  block
    text <بجز از هجر آن مخدوم جانی>
    text <دل و جان را به عالم اندهان کو>
  block
    text <خداوند شمس دین از بهر الله>
    text <که لایق در ثنای او دهان کو>
  block
    text <زبان و جان من با وصل او رفت>
    text <به شرح خاک تبریزم زبان کو>
  block
    text <همه کان هست محتاج خریدار>
    text <بدان حد بی‌نیازی هیچ کان کو>
