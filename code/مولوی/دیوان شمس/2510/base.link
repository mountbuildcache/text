
text <مرا پرسید آن سلطان به نرمی و سخن خایی>
  block
    text <مرا پرسید آن سلطان به نرمی و سخن خایی>
    text <عجب امسال ای عاشق بدان اقبالگه آیی>
  block
    text <برای آنک واگوید نمودم گوش کرانه>
    text <که یعنی من گران گوشم سخن را بازفرمایی>
  block
    text <مگر کوری بود کان دم نسازد خویشتن را کر>
    text <که تا باشد که واگوید سخن آن کان زیبایی>
  block
    text <شهم دریافت بازی را بخندید و بگفت این را>
    text <بدان کس گو که او باشد چو تو بی‌عقل و هیهایی>
  block
    text <یکی حمله دگر چون کر ببردم گوش و سر پیشش>
    text <بگفتا شید آوردی تو جز استیزه نفزایی>
  block
    text <چون دعوی کری کردم جواب و عذر چون گویم>
    text <همه در هام شد بسته بدان فرهنگ و بدرایی>
  block
    text <به دربانش نظر کردم که یک نکته درافکن تو>
    text <بپرسیدش ز نام من بگفتا گیج و سودایی>
  block
    text <نظر کردم دگربارش که اندرکش به گفتارش>
    text <که شاگرد در اویی چو او عیارسیمایی>
  block
    text <مرا چشمک زد آن دربان که تو او را نمی‌دانی>
    text <که حیلت گر به پیش او نبیند غیر رسوایی>
  block
    text <مکن حیلت که آن حلوا گهی در حلق تو آید>
    text <که جوشی بر سر آتش مثال دیگ حلوایی>
