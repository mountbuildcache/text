
text <ای خدا از عاشقان خشنود باد>
  block
    text <ای خدا از عاشقان خشنود باد>
    text <عاشقان را عاقبت محمود باد>
  block
    text <عاشقان را از جمالت عید باد>
    text <جانشان در آتشت چون عود باد>
  block
    text <دست کردی دلبرا در خون ما>
    text <جان ما زین دست خون آلود باد>
  block
    text <هر که گوید که خلاصش ده ز عشق>
    text <آن دعا از آسمان مردود باد>
  block
    text <مه کم آید مدتی در راه عشق>
    text <آن کمی عشق جمله سود باد>
  block
    text <دیگران از مرگ مهلت خواستند>
    text <عاشقان گویند نی نی زود باد>
  block
    text <آسمان از دود عاشق ساخته‌ست>
    text <آفرین بر صاحب این دود باد>
