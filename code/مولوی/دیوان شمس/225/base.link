
text <بپخته است خدا بهر صوفیان حلوا>
  block
    text <بپخته است خدا بهر صوفیان حلوا>
    text <که حلقه حلقه نشستند و در میان حلوا>
  block
    text <هزار کاسه سر رفت سوی خوان فلک>
    text <چو درفتاد از آن دیگ در دهان حلوا>
  block
    text <به شرق و غرب فتادست غلغلی شیرین>
    text <چنین بود چو دهد شاه خسروان حلوا>
  block
    text <پیاپی از سوی مطبخ رسول می‌آید>
    text <که پخته‌اند ملایک بر آسمان حلوا>
  block
    text <به آبریز برد چونک خورد حلوا تن>
    text <به سوی عرش برد چونک خورد جان حلوا>
  block
    text <به گرد دیگ دل ای جان چو کفچه گرد به سر>
    text <که تا چو کفچه دهان پر کنی از آن حلوا>
  block
    text <دلی که از پی حلوا چو دیک سوخت سیاه>
    text <کرم بود که ببخشد به تای نان حلوا>
  block
    text <خموش باش که گر حق نگویدش که بده>
    text <چه جای نان ندهد هم به صد سنان حلوا>
