
text <این نیم شبان کیست چو مهتاب رسیده>
  block
    text <این نیم شبان کیست چو مهتاب رسیده>
    text <پیغامبر عشق است ز محراب رسیده>
  block
    text <آورده یکی مشعله آتش زده در خواب>
    text <از حضرت شاهنشه بی‌خواب رسیده>
  block
    text <این کیست چنین غلغله در شهر فکنده>
    text <بر خرمن درویش چو سیلاب رسیده>
  block
    text <این کیست بگویید که در کون جز او نیست>
    text <شاهی به در خانه بواب رسیده>
  block
    text <این کیست چنین خوان کرم باز گشاده>
    text <خندان جهت دعوت اصحاب رسیده>
  block
    text <جامی است به دستش که سرانجام فقیر است>
    text <زان آب عنب رنگ به عناب رسیده>
  block
    text <دل‌ها همه لرزان شده جان‌ها همه بی‌صبر>
    text <یک شمه از آن لرزه به سیماب رسیده>
  block
    text <آن نرمی و آن لطف که با بنده کند او>
    text <زان نرمی و زان لطف به سنجاب رسیده>
  block
    text <زان ناله و زان اشک که خشک و تر عشق است>
    text <یک نغمه تر نیز به دولاب رسیده>
  block
    text <یک دسته کلید است به زیر بغل عشق>
    text <از بهر گشاییدن ابواب رسیده>
  block
    text <ای مرغ دل ار بال تو بشکست ز صیاد>
    text <از دام رهد مرغ به مضراب رسیده>
  block
    text <خاموش ادب نیست مثل‌های مجسم>
    text <یا نیست به گوش تو خود آداب رسیده>
