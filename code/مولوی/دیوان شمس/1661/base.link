
text <سالکان راه را محرم شدم>
  block
    text <سالکان راه را محرم شدم>
    text <ساکنان قدس را همدم شدم>
  block
    text <طارمی دیدم برون از شش جهت>
    text <خاک گشتم فرش آن طارم شدم>
  block
    text <خون شدم جوشیده در رگ‌های عشق>
    text <در دو چشم عاشقانش نم شدم>
  block
    text <گه چو عیسی جملگی گشتم زبان>
    text <گه دل خاموش چون مریم شدم>
  block
    text <آنچ از عیسی و مریم یاوه شد>
    text <گر مرا باور کنی آن هم شدم>
  block
    text <پیش نشترهای عشق لم یزل>
    text <زخم گشتم صد ره و مرهم شدم>
  block
    text <هر قدم همراه عزرائیل بود>
    text <جان مبادم گر از او درهم شدم>
  block
    text <رو به رو با مرگ کردم حرب‌ها>
    text <تا ز عین مرگ من خرم شدم>
  block
    text <سست کردم تنگ هستی را تمام>
    text <تا که بر زین بقا محکم شدم>
  block
    text <بانگ نای لم یزل بشنو ز من>
    text <گر چو پشت چنگ اندر خم شدم>
  block
    text <رو نمود الله اعلم مر مرا>
    text <کشته الله و پس اعلم شدم>
  block
    text <عید اکبر شمس تبریزی بود>
    text <عید را قربانی اعظم شدم>
