
text <گر تو خواهی که تو را بی‌کس و تنها نکنم>
  block
    text <گر تو خواهی که تو را بی‌کس و تنها نکنم>
    text <وامقت باشم هر لحظه و عذرا نکنم>
  block
    text <این تعلق به تو دارد سر رشته مگذار>
    text <کژ مباز ای کژ کژباز مکن تا نکنم>
  block
    text <گفته‌ای جان دهمت نان جوین می ندهی>
    text <بی‌خبر دانیم ار هیچ مکافا نکنم>
  block
    text <گوش تو تا بنمالم نگشاید چشمت>
    text <دهمت بیم مبارات تو اما نکنم>
  block
    text <متفرق شود اجزای تو هنگام اجل>
    text <تو گمان برده که جمعیت اجزا نکنم>
  block
    text <منشی روز و شبم نیست شود هست کنم>
    text <پس چرا روز تو را عاقبت انشا نکنم>
  block
    text <هر دمی حشر نوستت ز ترح تا به فرح>
    text <پس چرا صبر تو را شکر شکرخا نکنم>
  block
    text <هر کسی عاشق کاری ز تقاضای من است>
    text <پس چه شد کار جزا را که تقاضا نکنم>
  block
    text <تا ز زهدان جهان همچو جنینت نبرم>
    text <در جهان خرد و عقل تو را جا نکنم>
  block
    text <گلشن عقل و خرد پرگل و ریحان طری است>
    text <چشم بستی به ستیزه که تماشا نکنم>
  block
    text <طبل باز شهم ای باز بر این بانگ بیا>
    text <پیش از آن که بروم نظم غزل‌ها نکنم>
