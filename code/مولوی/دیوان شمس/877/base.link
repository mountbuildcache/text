
text <امسال بلبلان چه خبرها همی‌دهند>
  block
    text <امسال بلبلان چه خبرها همی‌دهند>
    text <یا رب به طوطیان چه شکرها همی‌دهند>
  block
    text <در باغ‌ها درآی تو امسال و درنگر>
    text <کان شاخه‌های خشک چه برها همی‌دهند>
  block
    text <مقراض در میان نه و خلعت همی‌برند>
    text <وان را که تاج رفت کمرها همی‌دهند>
  block
    text <بی منت کسی همه بر نقره می‌زنند>
    text <بی زحمت مصادره زرها همی‌دهند>
  block
    text <هر دل که تشنه‌ست به دریا همی‌برند>
    text <وان را که گوهرست گهرها همی‌دهند>
  block
    text <این تحفه دیده‌اند که عشاق روزگار>
    text <تا برشمار موی تو سرها همی‌دهند>
  block
    text <این نور دیده‌اند که دیوانگان راه>
    text <سودا همی‌خرند و هنرها همی‌دهند>
