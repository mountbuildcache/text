
text <وقت آمد توبه را شکستن>
  block
    text <وقت آمد توبه را شکستن>
    text <وز دام هزار توبه جستن>
  block
    text <دست دل و جان‌ها گشادن>
    text <دست غم را ز پس ببستن>
  block
    text <معشوقه روح را بدیدن>
    text <لعل لب او به بوسه خستن>
  block
    text <در آب حیات غسل کردن>
    text <در وی تن خویش را بشستن>
  block
    text <برخاست قیامت وصالش>
    text <تا کی به امید درنشستن>
  block
    text <گر بسکلد آن نگار بنگر>
    text <صد پیوست است در آن سکستن>
  block
    text <مخدومی شمس دین تبریز>
    text <ای جان تو رمیده‌ای ز بستن>
