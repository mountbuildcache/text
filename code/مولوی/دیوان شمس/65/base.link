
text <ببین ذرات روحانی که شد تابان از این صحرا>
  block
    text <ببین ذرات روحانی که شد تابان از این صحرا>
    text <ببین این بحر و کشتی‌ها که بر هم می‌زنند این جا>
  block
    text <ببین عذرا و وامق را در آن آتش خلایق را>
    text <ببین معشوق و عاشق را ببین آن شاه و آن طغرا>
  block
    text <چو جوهر قلزم اندر شد نه پنهان گشت و نی تر شد>
    text <ز قلزم آتشی برشد در او هم لا و هم الا>
  block
    text <چو بی‌گاهست آهسته چو چشمت هست بربسته>
    text <مزن لاف و مشو خسته مگو زیر و مگو بالا>
  block
    text <که سوی عقل کژبینی درآمد از قضا کینی>
    text <چو مفلوجی چو مسکینی بماند آن عقل هم برجا>
  block
    text <اگر هستی تو از آدم در این دریا فروکش دم>
    text <که اینت واجبست ای عم اگر امروز اگر فردا>
  block
    text <ز بحر این در خجل باشد چه جای آب و گل باشد>
    text <چه جان و عقل و دل باشد که نبود او کف دریا>
  block
    text <چه سودا می‌پزد این دل چه صفرا می‌کند این جان>
    text <چه سرگردان همی‌دارد تو را این عقل کارافزا>
  block
    text <زهی ابر گهربیزی ز شمس الدین تبریزی>
    text <زهی امن و شکرریزی میان عالم غوغا>
