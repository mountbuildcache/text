
text <بازآمدم بازآمدم از پیش آن یار آمدم>
  block
    text <باز آمدم باز آمدم از پیش آن یار آمدم>
    text <در من نگر در من نگر بهر تو غمخوار آمدم>
  block
    text <شاد آمدم شاد آمدم از جمله آزاد آمدم>
    text <چندین هزاران سال شد تا من به گفتار آمدم>
  block
    text <آنجا روم آنجا روم بالا بدم بالا روم>
    text <بازم رهان بازم رهان کاینجا به زنهار آمدم>
  block
    text <من مرغ لاهوتی بدم دیدی که ناسوتی شدم>
    text <دامش ندیدم ناگهان در وی گرفتار آمدم>
  block
    text <من نور پاکم ای پسر نه مشت خاکم مختصر>
    text <آخر صدف من نیستم من در شهوار آمدم>
  block
    text <ما را به چشم سر مبین ما را به چشم سر ببین>
    text <آنجا بیا ما را ببین کآنجا سبکبار آمدم>
  block
    text <از چار مادر برترم وز هفت آبا نیز هم>
    text <من گوهر کانی بدم کاینجا به دیدار آمدم>
  block
    text <یارم به بازار آمده‌ست چالاک و هشیار آمده‌ست>
    text <ور نه به بازارم چه کار وی را طلبکار آمدم>
  block
    text <ای شمس تبریزی نظر در کل عالم کی کنی>
    text <کاندر بیابان فنا جان و دل افگار آمدم>
