
text <تا کی گریزی از اجل در ارغوان و ارغنون>
  block
    text <تا کی گریزی از اجل در ارغوان و ارغنون>
    text <نک کش کشانت می برند انا الیه راجعون>
  block
    text <تا کی زنی بر خانه‌ها تو قفل با دندانه‌ها>
    text <تا چند چینی دانه‌ها دام اجل کردت زبون>
  block
    text <شد اسب و زین نقره گین بر مرکب چوبین نشین>
    text <زین بر جنازه نه ببین دستان این دنیای دون>
  block
    text <برکن قبا و پیرهن تسلیم شو اندر کفن>
    text <بیرون شو از باغ و چمن ساکن شو اندر خاک و خون>
  block
    text <دزدیده چشمک می زدی همراز خوبان می شدی>
    text <دستک زنان می آمدی کو یک نشان ز آن‌ها کنون>
  block
    text <ای کرده بر پاکان زنخ امروز بستندت زنخ>
    text <فرزند و اهل و خانه‌ات از خانه کردندت برون>
  block
    text <کو عشرت شب‌های تو کو شکرین لب‌های تو>
    text <کو آن نفس کز زیرکی بر ماه می خواندی فسون>
  block
    text <کو صرفه و استیزه‌ات بر نان و بر نان ریزه‌ات>
    text <کو طوق و کو آویزه‌ات ای در شکافی سرنگون>
  block
    text <کو آن فضولی‌های تو کو آن ملولی‌های تو>
    text <کو آن نغولی‌های تو در فعل و مکر ای ذوفنون>
  block
    text <این باغ من آن خان من این آن من آن آن من>
    text <ای هر منت هفتاد من اکنون کهی از تو فزون>
  block
    text <کو آن دم دولت زدن بر این و آن سبلت زدن>
    text <کو حمله‌ها و مشت تو وان سرخ گشتن از جنون>
  block
    text <هرگز شبی تا روز تو در توبه و در سوز تو>
    text <نابوده مهراندوز تو از خالق ریب المنون>
  block
    text <امروز ضربت‌ها خوری وز رفته حسرت‌ها خوری>
    text <زان اعتقاد سرسری زان دین سست بی‌سکون>
  block
    text <زان سست بودن در وفا بیگانه بودن با خدا>
    text <زان ماجرا با انبیا کاین چون بود ای خواجه چون>
  block
    text <چون آینه باش ای عمو خوش بی‌زبان افسانه گو>
    text <زیرا که مستی کم شود چون ماجرا گردد شجون>
