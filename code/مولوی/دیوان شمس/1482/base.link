
text <چون در عدم آییم و سر از یار برآریم>
  block
    text <چون در عدم آییم و سر از یار برآریم>
    text <از سنگ سیه نعره اقرار برآریم>
  block
    text <بر کارگه دوست چو بر کار نشینیم>
    text <مر جمله جهان را همه از کار برآریم>
  block
    text <گلزار رخ دوست چو بی‌پرده ببینیم>
    text <صد شعله ز عشق از گل گلزار برآریم>
  block
    text <بر دلدل دل چون فکند دولت ما زین>
    text <بس گرد که ما از ره اسرار برآریم>
  block
    text <چون از می شمس الحق تبریز بنوشیم>
    text <صد جوش عجب از خم و خمار برآریم>
