
text <یا رب من بدانمی‌چیست مراد یار من>
  block
    text <یا رب من بدانمی‌چیست مراد یار من>
    text <بسته ره گریز من برده دل و قرار من>
  block
    text <یا رب من بدانمی‌تا به کجام می کشد>
    text <بهر چه کار می کشد هر طرفی مهار من>
  block
    text <یا رب من بدانمی‌سنگ دلی چرا کند>
    text <آن شه مهربان من دلبر بردبار من>
  block
    text <یا رب من بدانمی‌هیچ به یار می رسد>
    text <دود من و نفیر من یارب و زینهار من>
  block
    text <یا رب من بدانمی‌عاقبت این کجا کشد>
    text <یا رب بس دراز شد این شب انتظار من>
  block
    text <یا رب چیست جوش من این همه روی پوش من>
    text <چونک مرا توی توی هم یک و هم هزار من>
  block
    text <عشق تو است هر زمان در خمشی و در بیان>
    text <پیش خیال چشم من روزی و روزگار من>
  block
    text <گاه شکار خوانمش گاه بهار خوانمش>
    text <گاه میش لقب نهم گاه لقب خمار من>
  block
    text <کفر من است و دین من دیده نوربین من>
    text <آن من است و این من نیست از او گذار من>
  block
    text <صبر نماند و خواب من اشک نماند و آب من>
    text <یا رب تا کی می کند غارت هر چهار من>
  block
    text <خانه آب و گل کجا خانه جان و دل کجا>
    text <یا رب آرزوم شد شهر من و دیار من>
  block
    text <این دل شهر رانده در گل تیره مانده>
    text <ناله کنان که ای خدا کو حشم و تبار من>
  block
    text <یا رب اگر رسیدمی شهر خود و بدیدمی>
    text <رحمت شهریار من وان همه شهر یار من>
  block
    text <رفته ره درشت من بار گران ز پشت من>
    text <دلبر بردبار من آمده برده بار من>
  block
    text <آهوی شیرگیر من سیر خورد ز شیر من>
    text <آن که منم شکار او گشته بود شکار من>
  block
    text <نیست شب سیاه رو جفت و حریف روز من>
    text <نیست خزان سنگ دل در پی نوبهار من>
  block
    text <هیچ خمش نمی‌کنی تا به کی این دهل زنی>
    text <آه که پرده در شدی ای لب پرده دار من>
