
text <ای شعشعه نور فلق در قبه مینای تو>
  block
    text <ای شعشعه نور فلق در قبه مینای تو>
    text <پیمانه خون شفق پنگان خون پیمای تو>
  block
    text <ای میل‌ها در میل‌ها وی سیل‌ها در سیل‌ها>
    text <رقصان و غلطان آمده تا ساحل دریای تو>
  block
    text <با رفعت و آهنگ مه مه را فتد از سر کله>
    text <چون ماه رو بالا کند تا بنگرد بالای تو>
  block
    text <در هر صبوحی بلبلان افغان کنان چون بی‌دلان>
    text <بر پرده‌های واصلان در روضه خضرای تو>
  block
    text <ای جان‌ها دیدارجو دل‌ها همه دلدارجو>
    text <ای برگشاده چارجو در باغ باپهنای تو>
  block
    text <یک جو روان ماء معین یک جوی دیگر انگبین>
    text <یک جوی شیر تازه بین یک جو می حمرای تو>
  block
    text <تو مهلتم کی می‌دهی می بر سر می می‌دهی>
    text <کو سر که تا شرحی کنم از سرده صهبای تو>
  block
    text <من خود کی باشم آسمان در دور این رطل گران>
    text <یک دم نمی‌یابد امان از عشق و استسقای تو>
  block
    text <ای ماه سیمین منطقه با عشق داری سابقه>
    text <وی آسمان هم عاشقی پیداست در سیمای تو>
  block
    text <عشقی که آمد جفت دل شد بس ملول از گفت دل>
    text <ای دل خمش تا کی بود این جهد و استقصای تو>
  block
    text <دل گفت من نای ویم نالان ز دم‌های ویم>
    text <گفتم که نالان شو کنون جان بنده سودای تو>
  block
    text <انا فتحنا بابکم لا تهجروا اصحابکم>
    text <حمدا لعشق شامل بگرفته سر تا پای تو>
