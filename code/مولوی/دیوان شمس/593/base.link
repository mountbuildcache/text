
text <برون شو ای غم از سینه که لطف یار می‌آید>
  block
    text <برون شو ای غم از سینه که لطف یار می‌آید>
    text <تو هم ای دل ز من گم شو که آن دلدار می‌آید>
  block
    text <نگویم یار را شادی که از شادی گذشتست او>
    text <مرا از فرط عشق او ز شادی عار می‌آید>
  block
    text <مسلمانان مسلمانان مسلمانی ز سر گیرید>
    text <که کفر از شرم یار من مسلمان وار می‌آید>
  block
    text <برو ای شکر کاین نعمت ز حد شکر بیرون شد>
    text <نخواهم صبر گر چه او گهی هم کار می‌آید>
  block
    text <روید ای جمله صورت‌ها که صورت‌های نو آمد>
    text <علم هاتان نگون گردد که آن بسیار می‌آید>
  block
    text <در و دیوار این سینه همی‌درد ز انبوهی>
    text <که اندر در نمی‌گنجد پس از دیوار می‌آید>
