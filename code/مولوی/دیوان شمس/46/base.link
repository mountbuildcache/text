
text <دی بنواخت یار من بنده غم رسیده را>
  block
    text <دی بنواخت یار من بنده غم رسیده را>
    text <داد ز خویش چاشنی جان ستم چشیده را>
  block
    text <هوش فزود هوش را حلقه نمود گوش را>
    text <جوش نمود نوش را نور فزود دیده را>
  block
    text <گفت که ای نزار من خسته و ترسگار من>
    text <من نفروشم از کرم بنده خودخریده را>
  block
    text <بین که چه داد می‌کند بین چه گشاد می‌کند>
    text <یوسف یاد می‌کند عاشق کف بریده را>
  block
    text <داشت مرا چو جان خود رفت ز من گمان بد>
    text <بر کتفم نهاد او خلعت نورسیده را>
  block
    text <عاجز و بی‌کسم مبین اشک چو اطلسم مبین>
    text <در تن من کشیده بین اطلس زرکشیده را>
  block
    text <هر که بود در این طلب بس عجبست و بوالعجب>
    text <صد طربست در طرب جان ز خود رهیده را>
  block
    text <چاشنی جنون او خوشتر یا فسون او>
    text <چونک نهفته لب گزد خسته غم گزیده را>
  block
    text <وعده دهد به یار خود گل دهد از کنار خود>
    text <پر کند از خمار خود دیده خون چکیده را>
  block
    text <کحل نظر در او نهد دست کرم بر او زند>
    text <سینه بسوزد از حسد این فلک خمیده را>
  block
    text <جام می الست خود خویش دهد به سمت خود>
    text <طبل زند به دست خود باز دل پریده را>
  block
    text <بهر خدای را خمش خوی سکوت را مکش>
    text <چون که عصیده می‌رسد کوته کن قصیده را>
  block
    text <مفتعلن مفاعلن مفتعلن مفاعلن>
    text <در مگشا و کم نما گلشن نورسیده را>
