
text <ما را مسلم آمد هم عیش و هم عروسی>
  block
    text <ما را مسلم آمد هم عیش و هم عروسی>
    text <شادی هر مسلمان کوری هر فسوسی>
  block
    text <هر روز خطبه‌ای نو هر شام گردکی نو>
    text <هر دم نثار گوهر نی قبضه فلوسی>
  block
    text <عشقی است سخت زیبا فقری است پای برجا>
    text <بر آسمان نهی پا گر دست این دو بوسی>
  block
    text <جانی است چون چراغی در زیر طشت قالب>
    text <کرد به پیش نورش خورشید چاپلوسی>
  block
    text <صد گونه رخت دارد صد تخت و بخت دارد>
    text <تختش ز رفعت آمد نی تخت آبنوسی>
  block
    text <رختش ز نور مطلق در تخته جامه حق>
    text <نی بارگیر سیسی نی جامه‌های سوسی>
  block
    text <از ذوق آتش دل وز سوزش خوش دل>
    text <آتش پرست گشتم اما نیم مجوسی>
  block
    text <روزی دو همره آمد جان غریب با تن>
    text <چون مرغزی و رازی چون مغربی و طوسی>
  block
    text <پرویزن است عالم ما همچو آرد در وی>
    text <گر بگذری تو صافی ور نگذری سبوسی>
  block
    text <هر روز بر دکان‌ها بازار این خسان بین>
    text <ای خام پیش ما آ کتان ماست روسی>
  block
    text <بشکن سبوی قالب ساغر ستان لبالب>
    text <تا چند کاسه لیسی تا کی زبون لوسی>
  block
    text <دستور می‌دهی تا گویم تمام این را>
    text <تا شرق و غرب گیرد اقبال بی‌نحوسی>
