
text <به صلح آمد آن ترک تند عربده کن>
  block
    text <به صلح آمد آن ترک تند عربده کن>
    text <گرفت دست مرا گفت تکری یرلغسن>
  block
    text <سؤال کردم از چرخ و گردش کژ او>
    text <گزید لب که رها کن حدیث بی‌سر و بن>
  block
    text <بگفتمش که چرا می‌کند چنین گردش>
    text <بگفت هیزم تر نیست بی‌صداع دتن>
  block
    text <بگفتمش خبر نو شنیده‌ای او گفت>
    text <حدیث نو نرود در شکاف گوش کهن>
  block
    text <بلندهمتی و چشم تنگ ترک مرا>
    text <اگر تو واقف رازی بیا و شرح بکن>
  block
    text <نه چشم تنگ خسیسم ولیک ره تنگ است>
    text <ز نرگسان دو چشمم به سوی او ره کن>
