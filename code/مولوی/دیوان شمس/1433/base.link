
text <من آنم کز خیالاتش تراشنده وثن باشم>
  block
    text <من آنم کز خیالاتش تراشنده وثن باشم>
    text <چو هنگام وصال آمد بتان را بت شکن باشم>
  block
    text <مرا چون او ولی باشد چه سخره بوعلی باشم>
    text <چو حسن خویش بنماید چه بند بوالحسن باشم>
  block
    text <دو صورت پیش می آرد گهی شمع است و گه شاهد>
    text <دوم را من چو آیینه نخستین را لگن باشم>
  block
    text <مرا وامی است در گردن که بسپارم به عشقش جان>
    text <ولی نگزارمش تا از تقاضا ممتحن باشم>
  block
    text <چو زندانم بود چاهی که در قعرش بود یوسف>
    text <خنک جان من آن روزی که در زندان شدن باشم>
  block
    text <چو دست او رسن باشد که دست چاهیان گیرد>
    text <چه دستک‌ها زنم آن دم که پابست رسن باشم>
  block
    text <مرا گوید چه می نالی ز عشقی تا که راهت زد>
    text <خنک آن کاروان کش من در این ره راه زن باشم>
  block
    text <چو چنگم لیک اگر خواهی که دانی وقت ساز من>
    text <غنیمت دار آن دم را که در تن تن تنن باشم>
  block
    text <چو یار ذوفنون من زند پرده جنون من>
    text <خدا داند دگر کس نی که آن دم در چه فن باشم>
  block
    text <ز کوب غم چه غم دارم که با او پای می کوبم>
    text <چه تلخی آیدم چون من بر شیرین ذقن باشم>
  block
    text <چو بیش از صد جهان دارم چرا در یک جهان باشم>
    text <چو پخته شد کباب من چرا در بابزن باشم>
  block
    text <کبوترباز عشقش را کبوتر بود جان من>
    text <چو برج خویش را دیدم چرا اندر بدن باشم>
  block
    text <گهی با خویش در جنگم گهی بی‌خویشم و دنگم>
    text <چو آمد یار گلرنگم چرا با این سه فن باشم>
  block
    text <چو در گرمابه عشقش حجابی نیست جان‌ها را>
    text <نیم من نقش گرمابه چرا در جامه کن باشم>
  block
    text <خمش کن ای دل گویا که من آواره خواهم شد>
    text <وطن آتش گرفت از تو چگونه در وطن باشم>
  block
    text <اگر من در وطن باشم وگر بیرون ز تن باشم>
    text <ز تاب شمس تبریزی سهیل اندر یمن باشم>
