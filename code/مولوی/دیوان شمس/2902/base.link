
text <ای درآورده جهانی را ز پای>
  block
    text <ای درآورده جهانی را ز پای>
    text <بانگ نای و بانگ نای و بانگ نای>
  block
    text <چیست نی آن یار شیرین بوسه را>
    text <بوسه جای و بوسه جای و بوسه جای>
  block
    text <آن نی بی‌دست و پا بستد ز خلق>
    text <دست و پای و دست و پای و دست پای>
  block
    text <نی بهانه‌ست این نه بر پای نی است>
    text <نیست الا بانگ پر آن همای>
  block
    text <خود خدای است این همه روپوش چیست>
    text <می‌کشد اهل خدا را تا خدای>
  block
    text <ما گدایانیم و الله الغنی>
    text <از غنی دان آنچ بینی با گدای>
  block
    text <ما همه تاریکی و الله نور>
    text <ز آفتاب آمد شعاع این سرای>
  block
    text <در سرا چون سایه آمیز است نور>
    text <نور خواهی زین سرا بر بام آی>
  block
    text <دلخوشی گاهی و گاهی تنگ دل>
    text <دل نخواهی تنگ رو زین تنگنای>
