
text <هله نومید نباشی که تو را یار براند>
  block
    text <هله نومید نباشی که تو را یار براند>
    text <گرت امروز براند نه که فردات بخواند>
  block
    text <در اگر بر تو ببندد مرو و صبر کن آن جا>
    text <ز پس صبر تو را او به سر صدر نشاند>
  block
    text <و اگر بر تو ببندد همه ره‌ها و گذرها>
    text <ره پنهان بنماید که کس آن راه نداند>
  block
    text <نه که قصاب به خنجر چو سر میش ببرد>
    text <نهلد کشته خود را کشد آن گاه کشاند>
  block
    text <چو دم میش نماند ز دم خود کندش پر>
    text <تو ببینی دم یزدان به کجا هات رساند>
  block
    text <به مثل گفتم این را و اگر نه کرم او>
    text <نکشد هیچ کسی را و ز کشتن برهاند>
  block
    text <همگی ملک سلیمان به یکی مور ببخشد>
    text <بدهد هر دو جهان را و دلی را نرماند>
  block
    text <دل من گرد جهان گشت و نیابید مثالش>
    text <به کی ماند به کی ماند به کی ماند به کی ماند>
  block
    text <هله خاموش که بی‌گفت از این می همگان را>
    text <بچشاند بچشاند بچشاند بچشاند>
