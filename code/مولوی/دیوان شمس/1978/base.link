
text <ایها الساقی ادر کأس الحمیا نصف من>
  block
    text <ایها الساقی ادر کأس الحمیا نصف من>
    text <ان عشقی مثل خمر ان جسمی مثل دن>
  block
    text <مطربا نرمک بزن تا روح بازآید به تن>
    text <چون زنی بر نام شمس الدین تبریزی بزن>
  block
    text <نام شمس الدین به گوشت بهتر است از جسم و جان>
    text <نام شمس الدین چو شمع و جان بنده چون لگن>
  block
    text <مطربا بهر خدا تو غیر شمس الدین مگو>
    text <بر تن و جان وصف او بنواز تن تن تن تنن>
  block
    text <نام شمس الدین چو شمعی همچو پروانه بسوز>
    text <پیش آن چوگان نامش گوی جان را درفکن>
  block
    text <تا شود این جان تو رقاص سوی آسمان>
    text <تا شود این جان پاکت پرده سوز و گام زن>
  block
    text <شمس دین و شمس دین و شمس دین می گو و بس>
    text <تا ببینی مردگان رقصان شده اندر کفن>
  block
    text <مطربا گر چه نیی عاشق مشو از ما ملول>
    text <عشق شمس الدین کند مر جانت را چون یاسمن>
  block
    text <یک شبی تا روز دف را تو بزن بر نام او>
    text <کز جمال یوسفی دف تو شد چون پیرهن>
  block
    text <ناگهان آن گلرخم از گلستان سر برزند>
    text <پیش آن گل محو گردد گلستان‌های چمن>
  block
    text <لاله‌ها دستک زنان و یاسمین رقصان شده>
    text <سوسنک مستک شده گوید چه باشد خود سمن>
  block
    text <خارها خندان شده بر گل بجسته برتری>
    text <سنگ‌ها تابان شده با لعل گوید ما و من>
