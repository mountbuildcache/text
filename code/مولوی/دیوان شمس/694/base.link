
text <آن کز دهن تو رنگ دارد>
  block
    text <آن کز دهن تو رنگ دارد>
    text <انصاف که رزق تنگ دارد>
  block
    text <وان کس که جدل ببست با تو>
    text <با عمر عزیز جنگ دارد>
  block
    text <ماهی که بیافت آب حیوان>
    text <بر خشک چرا درنگ دارد>
  block
    text <در آینه عکس قیصر روم>
    text <گر نیست بدانک زنگ دارد>
  block
    text <در قدس دلت چو خوک دیدی>
    text <ملک قدست فرنگ دارد>
  block
    text <ما را باری نگار خوش قول>
    text <اندر بر خود چو چنگ دارد>
  block
    text <زان زخمه او همیشه این چنگ>
    text <پس تن تن و بس ترنگ دارد>
  block
    text <هر ذره که پای کوفت با ما>
    text <از مشرق چرخ ننگ دارد>
  block
    text <هر جان که در این روش بلنگد>
    text <جان تو که عذر لنگ دارد>
  block
    text <زیرا کاین بحر بس کریمست>
    text <آن نیست که او نهنگ دارد>
  block
    text <سگ طبع کسی که با چنین شیر>
    text <او سرکشی پلنگ دارد>
  block
    text <سنگین جانی که با چنین لعل>
    text <سودای کلوخ و سنگ دارد>
  block
    text <خامش کن و جاه گفت کم جوی>
    text <کاین جاه مزاج بنگ دارد>
