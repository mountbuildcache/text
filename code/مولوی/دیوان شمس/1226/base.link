
text <آن یار ترش رو را این سوی کشانیدش>
  block
    text <آن یار ترش رو را این سوی کشانیدش>
    text <زین ساغر خندان رو جامی بچشانیدش>
  block
    text <زین باده نخوردست او زان بارد و سردست او>
    text <با این همه بدهیدش جامی بپزانیدش>
  block
    text <او سرکه چرا آرد غوره ز چه افشارد>
    text <زان زهر همی‌بارد تا جمله بدانیدش>
  block
    text <آن باده انگوری نفزاید جز کوری>
    text <پهلوی چنین باده بالله منشانیدش>
  block
    text <باشد بودش سکته در گور نباید کرد>
    text <زین آب خضر یک کف در حلق چکانیدش>
