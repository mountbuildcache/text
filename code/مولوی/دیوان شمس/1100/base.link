
text <بس که می‌انگیخت آن مه شور و شر>
  block
    text <بس که می‌انگیخت آن مه شور و شر>
    text <بس که می‌کرد او جهان زیر و زبر>
  block
    text <مر زبان را طاقت شرحش نماند>
    text <خیره گشته همچنین می‌کرد سر>
  block
    text <ای بسا سر همچنین جنبان شده>
    text <با دهان خشک و با چشمان تر>
  block
    text <در دو چشمش بین خیال یار ما>
    text <رقص رقصان در سواد آن بصر>
  block
    text <من به سر گویم حدیثش بعد از این>
    text <من زبان بستم ز گفتن ای پسر>
  block
    text <پیش او رو ای نسیم نرم رو>
    text <پیش او بنشین به رویش درنگر>
  block
    text <تیز تیزش بنگر ای باد صبا>
    text <چشم و دل را پر کن از خوبی و فر>
  block
    text <ور ببینی یار ما را روترش>
    text <پرده‌ای باشد ز غیرت در نظر>
  block
    text <مو نباشد عکس مو باشد در آب>
    text <صورتی باشد ترش اندر شکر>
  block
    text <توبه کردم از سخن این باز چیست>
    text <توبه نبود عاشقانش را مگر>
  block
    text <توبه شیشه عشق او چون گازرست>
    text <پیش گازر چیست کار شیشه گر>
  block
    text <بشکنم شیشه بریزم زیر پای>
    text <تا خلد در پای مرد بی‌خبر>
  block
    text <شحنه یار ماست هر کو خسته شد>
    text <گو مرا بسته به پیش شحنه بر>
  block
    text <شحنه را چاه زنخ زندان ماست>
    text <تا نهم زنجیر زلفش پای بر>
  block
    text <بند و زندان خوش ای زنده دلان>
    text <خوش مرا عیشیست آن جا معتبر>
  block
    text <گر چه می‌کاهم چو ماه از عشق او>
    text <گر چه می‌گردم چه گردون بر قمر>
  block
    text <بعد من صد سال دیگر این غزل>
    text <چون جمال یوسفی باشد سمر>
  block
    text <زانک دل هرگز نپوسد زیر خاک>
    text <این ز دل گفتم نگفتم از جگر>
  block
    text <من چو داوودم شما مرغان پاک>
    text <وین غزل‌ها چون زبور مستطر>
  block
    text <ای خدایا پر این مرغان مریز>
    text <چون به داوودند از جان یارگر>
  block
    text <ای خدایا دست بر لب می‌نهم>
    text <تا نگویم زان چه گشتم مستتر>
