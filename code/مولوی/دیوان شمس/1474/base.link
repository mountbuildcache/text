
text <حکیمیم طبیبیم ز بغداد رسیدیم>
  block
    text <حکیمیم طبیبیم ز بغداد رسیدیم>
    text <بسی علتیان را ز غم بازخریدیم>
  block
    text <سبل‌های کهن را غم بی‌سر و بن را>
    text <ز رگ هاش و پی‌هاش به چنگاله کشیدیم>
  block
    text <طبیبان فصیحیم که شاگرد مسیحیم>
    text <بسی مرده گرفتیم در او روح دمیدیم>
  block
    text <بپرسید از آن‌ها که دیدند نشان‌ها>
    text <که تا شکر بگویند که ما از چه رهیدیم>
  block
    text <رسیدند طبیبان ز ره دور غریبان>
    text <غریبانه نمودند دواها که ندیدیم>
  block
    text <سر غصه بکوبیم غم از خانه بروبیم>
    text <همه شاهد و خوبیم همه چون مه عیدیم>
  block
    text <طبیبان الهیم ز کس مزد نخواهیم>
    text <که ما پاک روانیم نه طماع و پلیدیم>
  block
    text <مپندار که این نیز هلیله‌ست و بلیله‌ست>
    text <که این شهره عقاقیر ز فردوس کشیدیم>
  block
    text <حکیمان خبیریم که قاروره نگیریم>
    text <که ما در تن رنجور چو اندیشه دویدیم>
  block
    text <دهان باز مکن هیچ که اغلب همه جغدند>
    text <دگر لاف مپران که ما بازپریدیم>
