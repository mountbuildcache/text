
text <با زر غم و بی‌زر غم آخر غم با زر به>
  block
    text <با زر غم و بی‌زر غم آخر غم با زر به>
    text <چون راهروی باری راهی که برد تا ده>
  block
    text <بشنو سخن یاران بگریز ز طراران>
    text <از جمع مکش خود را استیزه مکن مسته>
  block
    text <آدم ز چه عریان شد دنیا ز چه ویران شد>
    text <چون بود که طوفان شد ز استیزه که با مه>
  block
    text <تا شمع نمی‌گرید آن شعله نمی‌خندد>
    text <تا جسم نمی‌کاهد جان می‌نشود فربه>
  block
    text <خوی ملکی بگزین بر دیو امیری کن>
    text <گاو تو چو شد قربان پا بر سر گردون نه>
