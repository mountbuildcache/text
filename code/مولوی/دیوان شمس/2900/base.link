
text <بوی مشکی در جهان افکنده‌ای>
  block
    text <بوی مشکی در جهان افکنده‌ای>
    text <مشک را در لامکان افکنده‌ای>
  block
    text <صد هزاران غلغله زین بوی مشک>
    text <در زمین و آسمان افکنده‌ای>
  block
    text <از شعاع نور و نار خویشتن>
    text <آتشی در عقل و جان افکنده‌ای>
  block
    text <از کمال لعل جان افزای خویش>
    text <شورشی در بحر و کان افکنده‌ای>
  block
    text <تو نهادی قاعده عاشق کشی>
    text <در دل عاشق کشان افکنده‌ای>
  block
    text <صد هزاران روح رومی روی را>
    text <در میان زنگیان افکنده‌ای>
  block
    text <با یقین پاکشان بسرشته‌ای>
    text <چونشان اندر گمان افکنده‌ای>
  block
    text <چون به دست خویششان کردی خمیر>
    text <چونشان در قید نان افکنده‌ای>
  block
    text <هم شکار و هم شکاری گیر را>
    text <زیر این دام گران افکنده‌ای>
  block
    text <پردلان را همچو دل بشکسته‌ای>
    text <بی دلان را در فغان افکنده‌ای>
  block
    text <جان سلطان زادگان را بنده وار>
    text <پیش عقل پاسبان افکنده‌ای>
