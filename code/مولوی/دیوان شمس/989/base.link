
text <صبر با عشق بس نمی‌آید>
  block
    text <صبر با عشق بس نمی‌آید>
    text <عقل فریادرس نمی‌آید>
  block
    text <بیخودی خوش ولایتیست ولی>
    text <زیر فرمان کس نمی‌آید>
  block
    text <کاروان حیات می‌گذرد>
    text <هیچ بانگ جرس نمی‌آید>
  block
    text <بوی گلشن به گل همی‌خواند>
    text <خود تو را این هوس نمی‌آید>
  block
    text <زانک در باطن تو خوش نفسیست>
    text <از گزاف این نفس نمی‌آید>
  block
    text <بی خدای لطیف شیرین کار>
    text <عسلی از مگس نمی‌آید>
  block
    text <هر دمی تخم نیکوی می‌کار>
    text <تا نکاری عدس نمی‌آید>
  block
    text <هیچ کردی به خیر اندیشه>
    text <که جزا از سپس نمی‌آید>
  block
    text <بس کن ایرا که شمع این گفتار>
    text <جانب هر غلس نمی‌آید>
