
text <شب شد و هنگام خلوتگاه شد>
  block
    text <شب شد و هنگام خلوتگاه شد>
    text <قبله عشاق روی ماه شد>
  block
    text <مه پرستان ماه خندیدن گرفت>
    text <شب روان خیزید وقت راه شد>
  block
    text <خواب آمد ما و من‌ها لا شدند>
    text <وقت آن بی‌خواب الاالله شد>
  block
    text <مغزها آمیخته با کاه تن>
    text <تن بخفت و دانه‌ها بی‌کاه شد>
  block
    text <هندوان خرگاه تن را روفتند>
    text <ترک خلوت دید و در خرگاه شد>
  block
    text <گفت و گوهای جهان را آب برد>
    text <وقت گفتن های شاهنشاه شد>
  block
    text <شمس تبریزی چو آمد در میان>
    text <اهل معنی را سخن کوتاه شد>
