
text <آمد مه و لشکر ستاره>
  block
    text <آمد مه و لشکر ستاره>
    text <خورشید گریخت یک سواره>
  block
    text <آن مه که ز روز و شب برون است>
    text <کو چشم که تا کند نظاره>
  block
    text <چشمی که مناره را نبیند>
    text <چون بیند مرغ بر مناره>
  block
    text <ابر دل ما ز عشق این مه>
    text <گه گردد جمع و گاه پاره>
  block
    text <چون عشق تو زاد حرص تو مرد>
    text <بی‌کار شوی هزارکاره>
  block
    text <چون آخر کار لعل گردد>
    text <بی‌کار نبوده‌ست خاره>
  block
    text <گر بر سر کوی عشق بینی>
    text <سرهای بریده بر قناره>
  block
    text <مگریز درآ تمام بنگر>
    text <زنده شده گشتگان دوباره>
