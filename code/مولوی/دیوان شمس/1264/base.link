
text <می‌گفت چشم شوخش با طره سیاهش>
  block
    text <می‌گفت چشم شوخش با طره سیاهش>
    text <من دم دهم فلان را تو درربا کلاهش>
  block
    text <یعقوب را بگویم یوسف به قعر چاهست>
    text <چون بر سر چه آید تو درفکن به چاهش>
  block
    text <ما شکل حاجیانیم جاسوس و رهزنانیم>
    text <حاجی چو در ره آید ما خود زنیم راهش>
  block
    text <ما شاخ ارغوانیم در آب و می‌نماییم>
    text <با نعل بازگونه چون ماه و چون سپاهش>
  block
    text <روباه دید دنبه در سبزه زار و می‌گفت>
    text <هرگز کی دید دنبه بی‌دام در گیاهش>
  block
    text <وان گرگ از حریصی در دنبه چون نمک شد>
    text <از دام بی‌خبر بد آن خاطر تباهش>
  block
    text <ابله چو اندرافتد گوید که بی‌گناهم>
    text <بس نیست ای برادر آن ابلهی گناهش>
  block
    text <ابله کننده عشقست عشقی گزین تو باری>
    text <کابله شدن بیرزد حسن و جمال و جاهش>
  block
    text <پای تو درد گیرد افسون جان بر او خوان>
    text <آن پای گاو باشد کافسون اوست کاهش>
  block
    text <حلق تو درد گیرد همراه دم پذیرد>
    text <خود حلق کی گشاید بی‌آه غصه کاهش>
  block
    text <تا پیشگاه عشقش چون باشد و چه باشد>
    text <چون ما ز دست رفتیم از پای گاه جاهش>
  block
    text <تا چه جمال دارد آن نادره مطرز>
    text <که سوخت جان ما را آن نقش کارگاهش>
  block
    text <ز اندیشه می‌گذارم تا خود چه حیله سازم>
    text <با او که مکر و حیله تلقین کند الهش>
  block
    text <آن کس که گم کند ره با عقل بازگردد>
    text <وان را که عقل گم شد از کی بود پناهش>
  block
    text <نی ما از آن شاهیم ما عقل و جان نخواهیم>
    text <چه عقل و بند و پندش چه جان و آه آهش>
  block
    text <مستی فزود خامش تا نکته‌ای نرانی>
    text <ای رفته لاابالی در خون نیکخواهش>
