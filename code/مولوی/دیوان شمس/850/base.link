
text <یک خانه پر ز مستان مستان نو رسیدند>
  block
    text <یک خانه پر ز مستان مستان نو رسیدند>
    text <دیوانگان بندی زنجیرها دریدند>
  block
    text <بس احتیاط کردیم تا نشنوند ایشان>
    text <گویی قضا دهل زد بانگ دهل شنیدند>
  block
    text <جان‌های جمله مستان دل‌های دل پرستان>
    text <ناگه قفس شکستند چون مرغ برپریدند>
  block
    text <مستان سبو شکستند بر خنب‌ها نشستند>
    text <یا رب چه باده خوردند یا رب چه مل چشیدند>
  block
    text <من دی ز ره رسیدم قومی چنین بدیدم>
    text <من خویش را کشیدم ایشان مرا کشیدند>
  block
    text <آن را که جان گزیند بر آسمان نشیند>
    text <او را دگر کی بیند جز دیده‌ها که دیدند>
  block
    text <یک ساقیی عیان شد آشوب آسمان شد>
    text <می تلخ از آن زمان شد خیکش از آن دریدند>
