
text <تو جام عشق را بستان و می‌رو>
  block
    text <تو جام عشق را بستان و می‌رو>
    text <همان معشوق را می‌دان و می‌رو>
  block
    text <شرابی باش بی‌خاشاک صورت>
    text <لطیف و صاف همچون جان و می‌رو>
  block
    text <یکی دیدار او صد جان به ارزد>
    text <بده جان و بخر ارزان و می‌رو>
  block
    text <چو دیدی آن چنان سیمین بری را>
    text <بده سیم و بنه همیان و می‌رو>
  block
    text <اگر عالم شود گریان تو را چه>
    text <نظر کن در مه خندان و می‌رو>
  block
    text <اگر گویند رزاقی و خالی>
    text <بگو هستم دو صد چندان و می‌رو>
  block
    text <کلوخی بر لب خود مال با خلق>
    text <شکر را گیر در دندان و می‌رو>
  block
    text <بگو آن مه مرا باقی شما را>
    text <نه سر خواهیم و نی سامان و می‌رو>
  block
    text <کیست آن مه خداوند شمس تبریز>
    text <درآ در ظل آن سلطان و می‌رو>
