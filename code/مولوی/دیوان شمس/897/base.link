
text <شرح دهم من که شب از چه سیه دل بود>
  block
    text <شرح دهم من که شب از چه سیه دل بود>
    text <هر کی خورد خون خلق زشت و سیه دل شود>
  block
    text <چون جگر عاشقان می‌خورد این شب به ظلم>
    text <دود سیاهی ظلم بر دل شب می‌دمد>
  block
    text <عاقله شب تویی بازرهانش ز ظلم>
    text <نیم شبی بر فلک راه بزن بر رصد>
  block
    text <تا برهد شب ز ظلم ما برهیم از ظلام>
    text <ای که جهان فراخ بی‌تو چو گور و لحد>
  block
    text <شب همه روشن شود دوزخ گلشن شود>
    text <چونک بتابد ز تو پرتو نور احد>
  block
    text <سینه کبودی چرخ پرتو سینه منست>
    text <جرعه خون دلم تا به شفق می‌رسد>
  block
    text <فارغ و دلخوش بدم سرخوش و سرکش بدم>
    text <بولهب غم ببست گردن من در مسد>
  block
    text <تیر غم تو روان ما هدف آسمان>
    text <جان پی غم هم دوان زانک غمش می‌کشد>
  block
    text <جانم اگر صافیست دردی لطف توست>
    text <لطف تو پاینده باد بر سر جان تا ابد>
  block
    text <قافله عصمتت گشت خفیر ار نه خود>
    text <راه زن از ریگ ره بود فزون در عدد>
  block
    text <سر به خس اندرکشید مرغ غم از بیم آنک>
    text <بر سر غم می‌زند شادی تو صد لگد>
  block
    text <چشم چپم می‌پرد بازو من می‌جهد>
    text <شاید اگر جان من دیگ هوس‌ها پزد>
  block
    text <جان مثل گلبنان حامله غنچه‌هاست>
    text <جانب غنچه صبی باد صبا می‌وزد>
  block
    text <زود دهانم ببند چون دهن غنچه‌ها>
    text <زانک چنین لقمه‌ای خورد و زبان می‌گزد>
