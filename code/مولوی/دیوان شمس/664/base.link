
text <دلی دارم که گرد غم نگردد>
  block
    text <دلی دارم که گرد غم نگردد>
    text <میی دارم که هرگز کم نگردد>
  block
    text <دلی دارم که خوی عشق دارد>
    text <که جز با عاشقان همدم نگردد>
  block
    text <خطی بستانم از میر سعادت>
    text <که دیگر غم در این عالم نگردد>
  block
    text <چو خاص و عام آب خضر نوشند>
    text <دگر کس سخره ماتم نگردد>
  block
    text <اگر فاسق بود زاهد کنندش>
    text <وگر زاهد بود بلعم نگردد>
  block
    text <چو یابد نردبان بر چرخ شادی>
    text <ز غم چون چرخ پشتش خم نگردد>
  block
    text <چو خرمشاه عشق از دل برون جست>
    text <که باشد که خوش و خرم نگردد>
  block
    text <ز سایه طره‌های درهم او>
    text <ز هر همسایه‌ای درهم نگردد>
  block
    text <بکن توبه ز گفتار ار چه توبه>
    text <از آن توبه شکن محکم نگردد>
