
text <چهار شعر بگفتم بگفت نی به از این>
  block
    text <چهار شعر بگفتم بگفت نی به از این>
    text <بلی ولیک بده اولا شراب گزین>
  block
    text <بده به خمس مبارک مرا ششم جامی>
    text <بگو بگیر و درآشام خمس با خمسین>
  block
    text <غزال خویش به من ده غزل ز من بستان>
    text <نمای چهره شعریت و شعر تازه ببین>
  block
    text <خمار شعر نگویم خمار من بشکن>
    text <بدان میی که نگنجد در آسمان و زمین>
  block
    text <ستیزه روی مرا لطف و دلبری تو کرد>
    text <وگر نه سخت ادبناک بودم و مسکین>
  block
    text <هزارساله ادب را به یک قدح ببری>
    text <خمار عشق تو نگذاشت دیده شرمین>
  block
    text <ز سایه تو جهان پر ز لیلی و مجنون>
    text <هزار ویسه بسازد هزار گون رامین>
  block
    text <وگر نه سایه نمودی جمال وحدت تو>
    text <در این جهان نه قران هست آمدی نه قرین>
  block
    text <تو آفتابی و جز تو چو سایه تابع توست>
    text <گهی رود به شمال و گهی دود به یمین>
  block
    text <گهی محیط جهان و گهی به کل فانی>
    text <به دست توست مسخر چو مهره تکوین>
  block
    text <جمال و حسن تو ساکن چو عشق ما پیچان>
    text <جبین هجر تو بی‌چین چو سفره ما پرچین>
  block
    text <سکون حسن عجبتر که بی‌قراری ما>
    text <و باز از این دو عجبتر چو سر کنی ز کمین>
