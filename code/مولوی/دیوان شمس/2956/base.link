
text <دل را تمام برکن ای جان ز نیک نامی>
  block
    text <دل را تمام برکن ای جان ز نیک نامی>
    text <تا یک به یک بدانی اسرار را تمامی>
  block
    text <ای عاشق الهی ناموس خلق خواهی>
    text <ناموس و پادشاهی در عشق هست خامی>
  block
    text <عاشق چو قند باید بی‌چون و چند باید>
    text <جانی بلند باید کان حضرتی است سامی>
  block
    text <هستی تو از سر و بن در چشم خویش ناخن>
    text <زنار روم گم کن در عشق زلف شامی>
  block
    text <در عشق علم جهل است ناموس علم سهل است>
    text <نادان علم اهل است دانای علم عامی>
  block
    text <از کوی بی‌نشانش زان سوی جهل و دانش>
    text <وز جان جان جانش عشق آمدت سلامی>
  block
    text <بر بام عشق بی‌تن دیدم چو ماه روشن>
    text <بر در بمانده‌ام من زان شیوه‌های بامی>
  block
    text <گر مست و گر میم من نی از دف و نیم من>
    text <از شیوه ویم من مست شراب جامی>
  block
    text <آن چهره چو آتش در زیر زلف دلکش>
    text <گردن ببسته جان خوش در حلقه‌های دامی>
  block
    text <گوید غمت ز تیزی وقتی که خون تو ریزی>
    text <کای دل تو خود چه چیزی وی جان تو خود کدامی>
  block
    text <ای جان شبی که زادی آن شب سری نهادی>
    text <دادی تو آنچ دادی وز جان مطیع و رامی>
  block
    text <ای روح برپریدی بر ساحلی چریدی>
    text <دل دادی و خریدی آن را که تش غلامی>
  block
    text <گر رند و گر قلاشی ما را تو خواجه تاشی>
    text <ای شمس هر طواشی تبریز را نظامی>
