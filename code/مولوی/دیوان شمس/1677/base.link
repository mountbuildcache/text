
text <یک دمی خوش چو گلستان کندم>
  block
    text <یک دمی خوش چو گلستان کندم>
    text <یک دمی همچو زمستان کندم>
  block
    text <یک دمم فاضل و استاد کند>
    text <یک دمی طفل دبستان کندم>
  block
    text <یک دمی سنگ زند بشکندم>
    text <یک دمی شاه درستان کندم>
  block
    text <یک دمم چشمه خورشید کند>
    text <یک دمی جمله شبستان کندم>
  block
    text <دامنش را بگرفتم به دو دست>
    text <تا ببینم که چه دستان کندم>
  block
    text <دردی درد خوشش را قدحم>
    text <گر چه او ساقی مستان کندم>
  block
    text <زان ستانم شکر او شب و روز>
    text <تا لقب هم شکرستان کندم>
