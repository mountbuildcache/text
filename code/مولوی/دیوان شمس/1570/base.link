
text <آن عشرت نو که برگرفتیم>
  block
    text <آن عشرت نو که برگرفتیم>
    text <پا دار که ما ز سر گرفتیم>
  block
    text <آن دلبر خوب باخبر را>
    text <مست و خوش و بی‌خبر گرفتیم>
  block
    text <هر لحظه ز حسن یوسف خود>
    text <صد مصر پر از شکر گرفتیم>
  block
    text <در خانه حسن بود ماهی>
    text <رفتیمش و بام و در گرفتیم>
  block
    text <آن آب حیات سرمدی را>
    text <چون آب در این جگر گرفتیم>
  block
    text <چون گوشه تاج او بدیدیم>
    text <مستانه‌اش از کمر گرفتیم>
  block
    text <هر نقش که بی‌وی است مرده‌ست>
    text <از بهر تو جانور گرفتیم>
  block
    text <هر جانوری که آن ندارد>
    text <او را علف سقر گرفتیم>
  block
    text <هر کس گهری گرفت از کان>
    text <از کان همه سیمبر گرفتیم>
  block
    text <از تابش نور آفتابی>
    text <چون ماه جمال و فر گرفتیم>
  block
    text <شمس تبریز چون سفر کرد>
    text <چون ماه از آن سفر گرفتیم>
