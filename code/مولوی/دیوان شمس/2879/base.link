
text <ننگ هر قافله در شش دره ابلیسی>
  block
    text <ننگ هر قافله در شش دره ابلیسی>
    text <تو به هر نیت خود مسخره ابلیسی>
  block
    text <از برای علف دیو تو قربان تنی>
    text <بز دیوی تو مگر یا بره ابلیسی>
  block
    text <سره مردا چه پشیمان شده‌ای گردن نه>
    text <که در این خوردن سیلی سره ابلیسی>
  block
    text <شلغم پخته تو امید ببر زان تره زار>
    text <ز آنک در خدمت نان چون تره ابلیسی>
  block
    text <نان ببینی تو و حیزانه درافتی در رو>
    text <عاشق نطفه دیو و نره ابلیسی>
  block
    text <نیت روزه کنی توبره گوید کای خر>
    text <سر فروکن خر باتوبره ابلیسی>
  block
    text <از حقیقت خبرت نیست که چون خواهد بود>
    text <تو بدان علم و هنر قوصره ابلیسی>
  block
    text <در غم فربهی گوشت تو لاغر گشتی>
    text <ناله برداشته چون حنجره ابلیسی>
  block
    text <کفر و ایمان چه می‌خور چو سگان قی می‌کن>
    text <ز آنک تو مؤمنه و کافره ابلیسی>
  block
    text <تا دم مرگ و دم غرغره چون سرکه بد>
    text <ترش و گنده تو چون غرغره ابلیسی>
  block
    text <گرد آن دایره گرده و خوان پر چو مگس>
    text <تا قیامت تو که از دایره ابلیسی>
