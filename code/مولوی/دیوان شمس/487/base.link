
text <چو عید و چون عرفه عارفان این عرفات>
  block
    text <چو عید و چون عرفه عارفان این عرفات>
    text <به هر که قدر تو دانست می‌دهند برات>
  block
    text <هلال وار ز راه دراز می‌آیند>
    text <برای کارگزاری ز قاضی الحاجات>
  block
    text <به مفلسان که ز بازارشان نصیبی نیست>
    text <ز مخزن زر سلطان همی‌کشند زکات>
  block
    text <پی گشادن درهای بسته می‌آیند>
    text <گرفته زیر بغل‌ها کلیدهای نجات>
  block
    text <به دست هر جان زنبیل زفت می‌آید>
    text <شنیده بانگ تعالو لتأخذوا الصدقات>
  block
    text <بیا بیا گذری کن ببین زکات ملک>
    text <به طور موسی عمران و غلغل میقات>
  block
    text <دریده پهلوی همیان از آن زر بسیار>
    text <دریده قوصره‌هاشان ز بار قند و نبات>
  block
    text <ز خرمن دو جهان مور خود چه تاند برد>
    text <خمش کن و بنشین دور و می‌شنو صلوات>
