
text <اگر آتش است یارت تو برو در او همی‌سوز>
  block
    text <اگر آتش است یارت تو برو در او همی‌سوز>
    text <به شب فراق سوزان تو چو شمع باش تا روز>
  block
    text <تو مخالفت همی‌کش تو موافقت همی‌کن>
    text <چو لباس تو درانند تو لباس وصل می‌دوز>
  block
    text <به موافقت بیابد تن و جان سماع جانی>
    text <ز رباب و دف و سرنا و ز مطربان درآموز>
  block
    text <به میان بیست مطرب چو یکی زند مخالف>
    text <همه گم کننده ره را چو ستیزه شد قلاوز>
  block
    text <تو مگو همه به جنگند و ز صلح من چه آید>
    text <تو یکی نه‌ای هزاری تو چراغ خود برافروز>
  block
    text <که یکی چراغ روشن ز هزار مرده بهتر>
    text <که به است یک قد خوش ز هزار قامت کوز>
