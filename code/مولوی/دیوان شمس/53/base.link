
text <عشق تو آورد قدح پر ز بلاها>
  block
    text <عشق تو آورد قدح پر ز بلاها>
    text <گفتم می می‌نخورم پیش تو شاها>
  block
    text <داد می معرفتش آن شکرستان>
    text <مست شدم برد مرا تا به کجاها>
  block
    text <از طرفی روح امین آمد پنهان>
    text <پیش دویدم که ببین کار و کیاها>
  block
    text <گفتم ای سر خدا روی نهان کن>
    text <شکر خدا کرد و ثنا گفت دعاها>
  block
    text <گفتم خود آن نشود عاشق پنهان>
    text <چیست که آن پرده شود پیش صفاها>
  block
    text <عشق چو خون خواره شود وای از او وای>
    text <کوه احد پاره شود خاصه چو ماها>
  block
    text <شاد دمی کان شه من آید خندان>
    text <باز گشاید به کرم بند قباها>
  block
    text <گوید افسرده شدی بی‌نظر ما>
    text <پیشتر آ تا بزند بر تو هواها>
  block
    text <گوید کان لطف تو کو ای همه خوبی>
    text <بنده خود را بنما بندگشاها>
  block
    text <گوید نی تازه شوی هیچ مخور غم>
    text <تازه‌تر از نرگس و گل وقت صباها>
  block
    text <گویم ای داده دوا هر دو جهان را>
    text <نیست مرا جز لب تو جان دواها>
  block
    text <میوه هر شاخ و شجر هست گوایش>
    text <روی چو زر و اشک مرا هست گواها>
