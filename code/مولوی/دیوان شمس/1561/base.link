
text <تا چهره آن یگانه دیدم>
  block
    text <تا چهره آن یگانه دیدم>
    text <دل در غم بی‌کرانه دیدم>
  block
    text <گفتی فرداست روز بازار>
    text <بازار تو را بهانه دیدم>
  block
    text <دل را چو انار ترش و شیرین>
    text <خون بسته و دانه دانه دیدم>
  block
    text <زهر عالم همه عسل شد>
    text <تا شهد تو در میانه دیدم>
  block
    text <جان را چو وثاق و جای زنبور>
    text <از شهد تو خانه خانه دیدم>
  block
    text <بر آتشم و هنوز در عشق>
    text <زان دوزخ یک زبانه دیدم>
  block
    text <شطرنج که صد هزار خانه‌ست>
    text <از جمله آن دو خانه دیدم>
  block
    text <یک خانه پر از خمار دیدم>
    text <یک خانه می مغانه دیدم>
  block
    text <چون عشق چنین دو روی دارد>
    text <سرگشتگی زمانه دیدم>
  block
    text <وانگه زین سر به سوی آن سر>
    text <دزدیده ره و دهانه دیدم>
  block
    text <زان ره خرد دقیقه بین را>
    text <اندیشه ابلهانه دیدم>
  block
    text <او بر سر گنج بی‌نشانی>
    text <سرگشته که من نشانه دیدم>
  block
    text <او زیر پر همای دولت>
    text <گوید که به خواب لانه دیدم>
  block
    text <جانی که ز غم ز پا درآمد>
    text <در عالم دل روانه دیدم>
  block
    text <جانی که فسانه داند این را>
    text <او را همگی فسانه دیدم>
  block
    text <نالنده و بی‌خبر ز نالش>
    text <چون بربط و چون چغانه دیدم>
  block
    text <بس شانه مکن که طره عشق>
    text <بیرون ز حدود شانه دیدم>
  block
    text <صد شب بر او ترانه گویی>
    text <روزت گوید تو را ندیدم>
  block
    text <هر درد که آن دوا ندارد>
    text <سوی دل خود دوانه دیدم>
