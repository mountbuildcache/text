
text <همه جمال تو بینم چو چشم باز کنم>
  block
    text <همه جمال تو بینم چو چشم باز کنم>
    text <همه شراب تو نوشم چو لب فراز کنم>
  block
    text <حرام دارم با مردمان سخن گفتن>
    text <و چون حدیث تو آید سخن دراز کنم>
  block
    text <هزار گونه بلنگم به هر رهم که برند>
    text <رهی که آن به سوی تو است ترک تاز کنم>
  block
    text <اگر به دست من آید چو خضر آب حیات>
    text <ز خاک کوی تو آن آب را طراز کنم>
  block
    text <ز خارخار غم تو چو خارچین گردم>
    text <ز نرگس و گل صدبرگ احتراز کنم>
  block
    text <ز آفتاب و ز مهتاب بگذرد نورم>
    text <چو روی خود به شهنشاه دلنواز کنم>
  block
    text <چو پر و بال برآرم ز شوق چون بهرام>
    text <به مسجد فلک هفتمین نماز کنم>
  block
    text <همه سعادت بینم چو سوی نحس روم>
    text <همه حقیقت گردد اگر مجاز کنم>
  block
    text <مرا و قوم مرا عاقبت شود محمود>
    text <چو خویش را پی محمود خود ایاز کنم>
  block
    text <چو آفتاب شوم آتش و ز گرمی دل>
    text <چو ذره‌ها همه را مست و عشقباز کنم>
  block
    text <پریر عشق مرا گفت من همه نازم>
    text <همه نیاز شو آن لحظه‌ای که ناز کنم>
  block
    text <چو ناز را بگذاری همه نیاز شوی>
    text <من از برای تو خود را همه نیاز کنم>
  block
    text <خموش باش زمانی بساز با خمشی>
    text <که تا برای سماع تو چنگ ساز کنم>
