
text <آن عشق جگرخواره کز خون شود او فربه>
  block
    text <آن عشق جگرخواره کز خون شود او فربه>
    text <ای بارخدا بر ما نرمش کن و رحمش ده>
  block
    text <روزی که نریزد خون رنجیش بدید آمد>
    text <جز از جگر عاشق آن رنج نگردد به>
  block
    text <تیر نظرت دیدم جان گفت زهی دولت>
    text <پرم چو کمان پرم من از کشش آن زه>
  block
    text <من خاک دژم بودم در کتم عدم بودم>
    text <آمد به سر گورم عشقت که هلا برجه>
  block
    text <از بانگ تو برجستم در عهد تو بنشستم>
    text <ما را تو تعاهد کن سالار تویی در ده>
  block
    text <بیخود بنشین پیشم بیخود کن و بی‌خویشم>
    text <تا هیچ نیندیشم نی از که نی از مه>
  block
    text <بر نطع پیادستم من اسپ نمی‌خواهم>
    text <من مات توام ای شه رخ بر رخ من برنه>
  block
    text <ای یوسف عیسی دم با زر غم و بی‌زر غم>
    text <پیش آر تو جام جم والله که تویی سرده>
  block
    text <زان می که از او سینه صافی است چو آیینه>
    text <پیش آر و مده وعده بر شنبه و پنجشنبه>
