
text <در خشکی ما بنگر وآن پرده تر برگو>
  block
    text <در خشکی ما بنگر وآن پرده تر برگو>
    text <چشم تر ما را بین ای نور بصر برگو>
  block
    text <جمع شکران را بین در ما نگران را بین>
    text <شیرین نظران را بین هین شرح شکر برگو>
  block
    text <امروز چنان مستی کز جوی جهان جستی>
    text <امروز اگر خواهی آن چیز دگر برگو>
  block
    text <هر چند که استادی داد دو جهان دادی>
    text <در دست کی افتادی زان طرفه خبر برگو>
  block
    text <از جای نجنبیده لیک از دل و از دیده>
    text <بسیار بگردیده احوال سفر برگو>
  block
    text <در کشتی و دریایی خوش موج و مصفایی>
    text <زیری گه و بالایی ای زیر و زبر برگو>
  block
    text <با صبر تویی محرم روسخت تویی در غم>
    text <شمشیر زبان برکش وز صبر و سپر برگو>
  block
    text <مستی جماعت بین کرده ز قدح بالین>
    text <یا رب بفزا آمین این قصه ز سر برگو>
  block
    text <بر هر که زد این برهان جان یابد و سیصد جان>
    text <باور نکنی این را بر چوب و حجر برگو>
  block
    text <گفت ار سر او باشم رخسار تو بخراشم>
    text <ای عارف این را هم با او به سحر برگو>
  block
    text <آمد دگری از ده هین دیگ دگر برنه>
    text <گر تاج گرو کردی از رهن کمر برگو>
  block
    text <گر رافضیی باشد از داد علی در ده>
    text <ور زآنک بود سنی از عدل عمر برگو>
  block
    text <موری چه قدر گوید از تخت سلیمانی>
    text <بگشا لب و شرحش کن اسباب ظفر برگو>
