
text <جانا قبول گردان این جست و جوی ما را>
  block
    text <جانا قبول گردان این جست و جوی ما را>
    text <بنده و مرید عشقیم برگیر موی ما را>
  block
    text <بی ساغر و پیاله درده میی چو لاله>
    text <تا گل سجود آرد سیمای روی ما را>
  block
    text <مخمور و مست گردان امروز چشم ما را>
    text <رشک بهشت گردان امروز کوی ما را>
  block
    text <ما کان زر و سیمیم دشمن کجاست زر را>
    text <از ما رسد سعادت یار و عدوی ما را>
  block
    text <شمع طراز گشتیم گردن دراز گشتیم>
    text <فحل و فراخ کردی زین می گلوی ما را>
  block
    text <ای آب زندگانی ما را ربود سیلت>
    text <اکنون حلال بادت بشکن سبوی ما را>
  block
    text <گر خوی ما ندانی از لطف باده واجو>
    text <همخوی خویش کردست آن باده خوی ما را>
  block
    text <گر بحر می بریزی ما سیر و پر نگردیم>
    text <زیرا نگون نهادی در سر کدوی ما را>
  block
    text <مهمان دیگر آمد دیکی دگر به کف کن>
    text <کاین دیگ بس نیاید یک کاسه شوی ما را>
  block
    text <نک جوق جوق مستان در می‌رسند بستان>
    text <مخمور چون نیاید چون یافت بوی ما را>
  block
    text <ترک هنر بگوید دفتر همه بشوید>
    text <گر بشنود عطارد این طرقوی ما را>
  block
    text <سیلی خورند چون دف در عشق فخرجویان>
    text <زخمه به چنگ آور می‌زن سه توی ما را>
  block
    text <بس کن که تلخ گردد دنیا بر اهل دنیا>
    text <گر بشنوند ناگه این گفت و گوی ما را>
