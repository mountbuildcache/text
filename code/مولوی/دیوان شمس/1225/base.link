
text <ریاضت نیست پیش ما همه لطفست و بخشایش>
  block
    text <ریاضت نیست پیش ما همه لطفست و بخشایش>
    text <همه مهرست و دلداری همه عیش است و آسایش>
  block
    text <هر آنچ از فقر کار آید به باغ جان به بار آید>
    text <به ما از شهریار آید و باقی جمله آرایش>
  block
    text <همه دیدست در راهش همه صدرست درگاهش>
    text <وگر تن هست در کاهش ببین جان را تو افزایش>
  block
    text <ببین تو لطف پاکی را امیر سهمناکی را>
    text <که او یک مشت خاکی را کند در لامکان جایش>
  block
    text <بسی کوران و ره شینان از او گشتند ره بینان>
    text <بسی جان‌های غمگینان چو طوطی شد شکرخایش>
  block
    text <بسی زخمست بی‌دشنه ز پنج و چار وز شش نه>
    text <ز عشق آتش تشنه که جز خون نیست سقایش>
  block
    text <زهی شیرین که می‌سوزم چو از شمعش برافروزم>
    text <زهی شادی امروزم ز دولت‌های فردایش>
  block
    text <چرا من خاکی و پستم ازیرا عاشق و مستم>
    text <چرا من جمله جانستم ز عشق جسم فرسایش>
  block
    text <به پیش عاشقان صف صف برآورده به حاجب کف>
    text <ز زخم اوست دل چون دف دهان از ناله سرنایش>
  block
    text <از او چونست این دل چون کز او غرقست ره ره خون>
    text <وز او غوغاست در گردون و ناله جان ز هیهایش>
  block
    text <دلا تا چند پرهیزی بگو تو شمس تبریزی>
    text <بنه سر تو ز سرتیزی برای فخر بر پایش>
