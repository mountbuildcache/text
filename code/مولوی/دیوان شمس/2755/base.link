
text <چون عشق کند شکرفشانی>
  block
    text <چون عشق کند شکرفشانی>
    text <در جلوه شود مه نهانی>
  block
    text <بینی که شکر کران ندارد>
    text <خوش می‌خوری و همی‌رسانی>
  block
    text <می‌غلط به هر طرف که غلطی>
    text <بر سبزه سبز بوستانی>
  block
    text <گر ز آنک کله نهی وگر نی>
    text <شاهنشه جمله خسروانی>
  block
    text <آن را بینی که من نگویم>
    text <زیرا که بگویمت بدانی>
  block
    text <چون چشم تو وا کنند ناگه>
    text <بر شهر عظیم آن جهانی>
  block
    text <ماننده طفل نوبزاده>
    text <خیره نگری و خیره مانی>
  block
    text <تا چشم بر آن جهان نشیند>
    text <چاره نبود از این نشانی>
  block
    text <بگریز به نور شمس تبریز>
    text <تا کشف شود همه معانی>
