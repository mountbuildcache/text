
text <چند گریزی ز ما چند روی جا به جا>
  block
    text <چند گریزی ز ما چند روی جا به جا>
    text <جان تو در دست ماست همچو گلوی عصا>
  block
    text <چند بکردی طواف گرد جهان از گزاف>
    text <زین رمه پر ز لاف هیچ تو دیدی وفا>
  block
    text <روز دو سه‌ای زحیر گرد جهان گشته گیر>
    text <همچو سگان مرده گیر گرسنه و بی‌نوا>
  block
    text <مرده دل و مرده جو چون پسر مرده شو>
    text <از کفن مرده ایست در تن تو آن قبا>
  block
    text <زنده ندیدی که تا مرده نماید تو را>
    text <چند کشی در کنار صورت گرمابه را>
  block
    text <دامن تو پرسفال پیش تو آن زر و مال>
    text <باورم آنگه کنی که اجل آرد فنا>
  block
    text <گویی که زر کهن من چه کنم بخش کن>
    text <من به سما می‌روم نیست زر آن جا روا>
  block
    text <جغد نه‌ای بلبلی از چه در این منزلی>
    text <باغ و چمن را چه شد سبزه و سرو و صبا>
