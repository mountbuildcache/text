
text <اقتلونی یا ثقاتی ان فی قتلی حیاتی>
  block
    text <اقتلونی یا ثقاتی ان فی قتلی حیاتی>
    text <و مماتی فی حیاتی و حیاتی فی مماتی>
  block
    text <اقتلونی ذاب جسمی قدح القهوه قسمی>
    text <هله بشکن قفس ای جان چو طلبکار نجاتی>
  block
    text <ز سفر بدر شوی تو چو یقین ماه نوی تو>
    text <ز شکست از چه تو تلخی چو همه قند و نباتی>
  block
    text <چو تویی یار مرا تو به از این دار مرا تو>
    text <برسان قوت حیاتم که تو یاقوت زکاتی>
  block
    text <چو بسی قحط کشیدم بنما دعوت عیدم>
    text <که نشد سیر دو چشمم به تره و نان براتی>
  block
    text <حرکت کن حرکت‌هاست کلید در روزی>
    text <مگرت نیست خبر تو که چه زیباحرکاتی>
  block
    text <به چنین رخ که تو داری چه کشی ناز سپیده>
    text <که نگنجد به صفت در که چه محمودصفاتی>
  block
    text <بنه‌ای ساقی اسعد تو یکی بزم مخلد>
    text <که خماری است جهان را ز می و بزم نباتی>
  block
    text <به حق بحر کف تو گهر باشرف تو>
    text <که به لطف و به گوارش تو به از آب فراتی>
  block
    text <مثل ساغر آخر تو خرابی عقولی>
    text <که چو تحریمه اول سر ارکان صلاتی>
  block
    text <کرمت مست برآید کف چون بحر گشاید>
    text <بدهد صدقه نپرسد که تو اهل صدقاتی>
  block
    text <به کرم فاتح عقدی به عطا نقده نقدی>
    text <برهان منتظران را ز تمنای سباتی>
  block
    text <نه در ابروی تو چینی نه در آن خوی تو کینی>
    text <به عدو گوید لطفت که بنینی و بناتی>
  block
    text <رسی از ساغر مردان به خیالات مصور>
    text <ز ره سینه خرامان کنساء خفرات>
  block
    text <و جوار ساقیات و سواق جاریات>
    text <تو بگو باقی این را انا فی سکر سقاتی>
