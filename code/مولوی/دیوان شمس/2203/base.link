
text <جسم و جان با خود نخواهم خانه خمار کو>
  block
    text <جسم و جان با خود نخواهم خانه خمار کو>
    text <لایق این کفر نادر در جهان زنار کو>
  block
    text <هر زمان چون مست گردد از نسیم خمر جان>
    text <تا در خمخانه می‌تازد ولیکن بار کو>
  block
    text <سوی بی‌گوشی سماع چنگ می‌آید ولیک>
    text <چنگ جانان است آن را چوب یا اوتار کو>
  block
    text <چونک او بی‌تن شود پس خلعت جان آورند>
    text <کاندر او دستان حایک یا که پود و تار کو>
  block
    text <کبر عاشق بوی کن کان خود به معنی خاکیی است>
    text <در چنان دریا تکبر یا که ننگ و عار کو>
  block
    text <چون مشامت برگشاید آیدت از غار عشق>
    text <طرفه بویی پس دوی هر سو که آخر غار کو>
  block
    text <رنگ بی‌رنگی است از رخسار عاشق آن صفا>
    text <آن وفا و آن صفا و لطف خوش رخسار کو>
  block
    text <آمدت مژده ز عمر سرمدی پس حمد کو>
    text <کاندر آن عمرت غم امسال و یاد پار کو>
  block
    text <صحبت ابرار و هم اشرار کان جا زحمت است>
    text <در حریم سایه آن مهتر اخیار کو>
  block
    text <شمس حق و دین خداوند صفاهای ابد>
    text <در شعاع آفتابش ذره هشیار کو>
