
text <کسی که غیر این سوداش نبود>
  block
    text <کسی که غیر این سوداش نبود>
    text <ز ذوق ماش یاد ماش نبود>
  block
    text <مثال گوی در میدان حیرت>
    text <دوان باشد اگر چه پاش نبود>
  block
    text <وجودی که نرست از سایه خوش>
    text <پناه سایه عنقاش نبود>
  block
    text <نماید آینه سیمای هر کس>
    text <ازیرا صورت و سیماش نبود>
  block
    text <به روزی صد هزاران عیب و خوبی>
    text <بگوید آینه غوغاش نبود>
  block
    text <ندارد آینه با زشت بغضی>
    text <هوای چهره زیباش نبود>
  block
    text <دهانی زین شکر مجروح گردد>
    text <که دندان‌های شکرخاش نبود>
  block
    text <به پرهای عجب دل برپریدی>
    text <ولیک از دام او پرواش نبود>
  block
    text <برو چون مه پی خورشید می‌کاه>
    text <که بی‌کاهش جمال افزاش نبود>
