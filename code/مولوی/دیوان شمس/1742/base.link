
text <ببسته است پری نهانیی پایم>
  block
    text <ببسته است پری نهانیی پایم>
    text <ز بند اوست که من در میان غوغایم>
  block
    text <ز کوه قافم من که غریب اطرافم>
    text <به صورتم چو کبوتر به خلق عنقایم>
  block
    text <کبوترم چو شود صید چنگ باز اجل>
    text <از آن سپس پر عنقای روح بگشایم>
  block
    text <ز آفتاب خرد گر چه پشت من گرم است>
    text <برای سایه نشینان چو خیمه برپایم>
  block
    text <چو ابن وقت بود دامن پدر گیرد>
    text <چه صوفیم که به سودای دی و فردایم>
  block
    text <مرا چو پرده درآویختی بر این درگاه>
    text <هم از برای برآویختن نمی‌شایم>
  block
    text <ز لطف توست که از جغدیم برآوردی>
    text <چو طوطیان ز کف تو شکر همی‌خایم>
  block
    text <اگر ز جود کف تو به بحر راه برم>
    text <تمام گوهر هستی خویش بنمایم>
  block
    text <شکار درک نیم من ورای ادارکم>
    text <به پای وهم نیم من درازپهنایم>
  block
    text <سخن به جای بمان خویش بین کجایی تو>
    text <مرا بجوی همان جا که من همان جایم>
