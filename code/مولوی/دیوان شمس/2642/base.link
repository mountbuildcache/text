
text <زان جای بیا خواجه بدین جای نه جایی>
  block
    text <زان جای بیا خواجه بدین جای نه جایی>
    text <کاین جاست تو را خانه کجایی تو کجایی>
  block
    text <آن جا که نه جای است چراگاه تو بوده‌ست>
    text <زین شهره چراگاه تو محروم چرایی>
  block
    text <جاندار سراپرده سلطان عدم باش>
    text <تا بازرهی از دم این جان هوایی>
  block
    text <گه پای مشو گه سر بگریز از این سو>
    text <مستی و خرابی نگر و بی‌سر و پایی>
  block
    text <ای راه نمای از می و منزل چو شوی مست>
    text <نی راه به خود دانی و نی راه نمایی>
  block
    text <مستان ازل در عدم و محو چریدند>
    text <کز نیست بود قاعده هست نمایی>
  block
    text <جان بر زبر همدگر افتاده ز مستی>
    text <همچون ختن غیب پر از ترک خطایی>
  block
    text <این نعره زنان گشته که هیهای چه خوبی>
    text <و آن سجده کنان گشته که بس روح فزایی>
  block
    text <مخدوم خداوندی شمس الحق تبریز>
    text <هم نور زمینی تو و خورشید سمایی>
