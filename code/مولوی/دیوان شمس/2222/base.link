
text <سر عثمان تو مست است بر او ریز کدو>
  block
    text <سر عثمان تو مست است بر او ریز کدو>
    text <چون عمر محتسبی دادکنی این جا کو>
  block
    text <چه حدیث است ز عثمان عمرم مستتر است>
    text <و آن دگر را که رئیس است نگویم تو بگو>
  block
    text <مست دیدی که شکوفه ش همه در است و عقیق>
    text <باده‌ای کو چو اویس قرنی دارد بو>
  block
    text <ای بسا فکرت باریک که چون موی شده‌ست>
    text <وز سر زلف خوش یار ندارد سر مو>
  block
    text <مست فکرت دگر و مستی عشرت دگر است>
    text <قطره‌ای این کند آنک نکند زان دو سبو>
  block
    text <بس کن و دفتر گفتار در این جو افکن>
    text <بر لب جوی حیل تخته منه جامه مشو>
