
text <بیار مطرب بر ما کریم باش کریم>
  block
    text <بیار مطرب بر ما کریم باش کریم>
    text <به کوی خسته دلانی رحیم باش رحیم>
  block
    text <دلم چو آتش چون در دمی شود زنده>
    text <چو دل مباش مسافر مقیم باش مقیم>
  block
    text <بیامد آتش و بر راه عاشقان بنشست>
    text <که ای مسافر این ره یتیم باش یتیم>
  block
    text <ندا رسید به آتش که بر همه عشاق>
    text <چو شعله‌های خلیلی نعیم باش نعیم>
  block
    text <گلیم از آب چو خواهی که تا برون آری>
    text <به زیر پای عزیزان گلیم باش گلیم>
  block
    text <چو بایدت که تو را بحر دایه وار بود>
    text <مثال دانه در رو یتیم باش یتیم>
  block
    text <درست و راست شد ای دل که در هوا دل را>
    text <درست راست نیاید دو نیم باش دو نیم>
  block
    text <الف مباش ز ابجد که سرکشی دارد>
    text <مباش بی دو سر تو چو جیم باش چو جیم>
