
text <ننشیند آتشم چو ز حق خاست آرزو>
  block
    text <ننشیند آتشم چو ز حق خاست آرزو>
    text <زین سو نظر مکن که از آن جاست آرزو>
  block
    text <تردامنم مبین که از آن بحر تر شدم>
    text <گر گوهری ببین که چه دریاست آرزو>
  block
    text <شست حق است آرزو و روح ماهی است>
    text <صیاد جان فداست چه زیباست آرزو>
  block
    text <چون این جهان نبود خدا بود در کمال>
    text <ز آوردن من و تو چه می‌خواست آرزو>
  block
    text <گر آرزو کژ است در او راستی بسی است>
    text <نی کز کژی و راست مبراست آرزو>
  block
    text <آن کان دولتی که نهان شد به نام بد>
    text <آن چیست کژ نشین و بگو راست آرزو>
  block
    text <موری است نقب کرده میان سرای عشق>
    text <هر چند بی‌پر است و به پرواست آرزو>
  block
    text <مورش مگو ز جهل سلیمان وقت او است>
    text <زیرا که تخت و ملک بیاراست آرزو>
  block
    text <بگشای شمس مفخر تبریز این گره>
    text <چیزی است کو نه ماست و نه جز ماست آرزو>
