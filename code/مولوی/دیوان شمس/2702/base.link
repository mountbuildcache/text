
text <مگیر ای ساقی از مستان کرانی>
  block
    text <مگیر ای ساقی از مستان کرانی>
    text <که کم یابی گرانی بی‌گرانی>
  block
    text <بیا ای سرو گلرخ سوی گلشن>
    text <که به از سرو نبود سایه بانی>
  block
    text <چو نور از ناودان چشم ریزد>
    text <یقین بی‌بام نبود ناودانی>
  block
    text <عجب آن بام بالای چه خانه‌ست>
    text <مبارک جا مبارک خاندانی>
  block
    text <که را بود این گمان که بازیابیم>
    text <نشانی زین چنین فتنه نشانی>
  block
    text <دلی که چون شفق غرقاب خون بود>
    text <پر از خورشید شد چون آسمانی>
  block
    text <ز حرص این شکم پهلو تهی کن>
    text <که تا پهلو زنی با پهلوانی>
  block
    text <عجب ننگت نمی‌آید برادر>
    text <ز جانی کو بود محتاج نانی>
  block
    text <که آب زندگانی گفت ما را>
    text <که جز دکان نان داری دکانی>
