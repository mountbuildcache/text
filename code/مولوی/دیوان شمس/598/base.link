
text <یاران سحر خیزان تا صبح کی دریابد>
  block
    text <یاران سحر خیزان تا صبح کی دریابد>
    text <تا ذره صفت ما را کی زیر و زبر یابد>
  block
    text <آن بخت که را باشد کید به لب جویی>
    text <تا آب خورد از جو خود عکس قمر یابد>
  block
    text <یعقوب صفت کی بود کز پیرهن یوسف>
    text <او بوی پسر جوید خود نور بصر یابد>
  block
    text <یا تشنه چو اعرابی در چه فکند دلوی>
    text <در دلو نگارینی چون تنگ شکر یابد>
  block
    text <یا موسی آتش جو کرد به درختی رو>
    text <آید که برد آتش صد صبح و سحر یابد>
  block
    text <در خانه جهد عیسی تا وارهد از دشمن>
    text <از خانه سوی گردون ناگاه گذر یابد>
  block
    text <یا همچو سلیمانی بشکافد ماهی را>
    text <اندر شکم ماهی آن خاتم زر یابد>
  block
    text <شمشیر به کف عمر در قصد رسول آید>
    text <در دام خدا افتد وز بخت نظر یابد>
  block
    text <یا چون پسر ادهم راند به سوی آهو>
    text <تا صید کند آهو خود صید دگر یابد>
  block
    text <یا چون صدف تشنه بگشاده دهان آید>
    text <تا قطره به خود گیرد در خویش گهر یابد>
  block
    text <یا مرد علف کش کو گردد سوی ویران‌ها>
    text <ناگاه به ویرانی از گنج خبر یابد>
  block
    text <ره رو بهل افسانه تا محرم و بیگانه>
    text <از نور الم نشرح بی‌شرح تو دریابد>
  block
    text <هر کو سوی شمس الدین از صدق نهد گامی>
    text <گر پاش فروماند از عشق دو پر یابد>
