
text <بیا ساقی می ما را بگردان>
  block
    text <بیا ساقی می ما را بگردان>
    text <بدان می این قضاها را بگردان>
  block
    text <قضا خواهی که از بالا بگردد>
    text <شراب پاک بالا را بگردان>
  block
    text <زمینی خود که باشد با غبارش>
    text <زمین و چرخ و دریا را بگردان>
  block
    text <نیندیشم دگر زین خورده سودا>
    text <بیا دریای سودا را بگردان>
  block
    text <اگر من محرم ساغر نباشم>
    text <مرا لا گیر و الا را بگردان>
  block
    text <اگر کژ رفت این دل‌ها ز مستی>
    text <دل بی‌دست و بی‌پا را بگردان>
  block
    text <شرابی ده که اندر جا نگنجم>
    text <چو فرمودی مرا جا را بگردان>
