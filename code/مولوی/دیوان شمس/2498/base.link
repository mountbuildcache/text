
text <مرا سودای آن دلبر ز دانایی و قرایی>
  block
    text <مرا سودای آن دلبر ز دانایی و قرایی>
    text <برون آورد تا گشتم چنین شیدا و سودایی>
  block
    text <سر سجاده و مسند گرفتم من به جهد و جد>
    text <شعار زهد پوشیدم پی خیرات افزایی>
  block
    text <درآمد عشق در مسجد بگفت ای خواجه مرشد>
    text <بدران بند هستی را چه دربند مصلایی>
  block
    text <به پیش زخم تیغ من ملرزان دل بنه گردن>
    text <اگر خواهی سفر کردن ز دانایی به بینایی>
  block
    text <بده تو داد اوباشی اگر رندی و قلاشی>
    text <پس پرده چه می‌باشی اگر خوبی و زیبایی>
  block
    text <فراری نیست خوبان را ز عرضه کردن سیما>
    text <بتان را صبر کی باشد ز غنج و چهره آرایی>
  block
    text <گهی از روی خود داده خرد را عشق و بی‌صبری>
    text <گهی از چشم خود کرده سقیمان را مسیحایی>
  block
    text <گهی از زلف خود داده به مؤمن نقش حبل الله>
    text <ز پیچ جعد خود داده به ترسایان چلیپایی>
  block
    text <تو حسن خود اگر دیدی که افزونتر ز خورشیدی>
    text <چه پژمردی چه پوسیدی در این زندان غبرایی>
  block
    text <چرا تازه نمی‌باشی ز الطاف ربیع دل>
    text <چرا چون گل نمی‌خندی چرا عنبر نمی‌سایی>
  block
    text <چرا در خم این دنیا چو باده بر نمی‌جوشی>
    text <که تا جوشت برون آرد از این سرپوش مینایی>
  block
    text <ز برق چهره خوبت چه محروم است یعقوبت>
    text <الا ای یوسف خوبان به قعر چه چه می‌پایی>
  block
    text <ببین حسن خود ای نادان ز تاب جان او تا دان>
    text <که مؤمن آینه مؤمن بود در وقت تنهایی>
  block
    text <ببیند خاک سر خود درون چهره بستان>
    text <که من در دل چه‌ها دارم ز زیبایی و رعنایی>
  block
    text <ببیند سنگ سر خود درون لعل و پیروزه>
    text <که گنجی دارم اندر دل کند آهنگ بالایی>
  block
    text <ببیند آهن تیره دل خود را در آیینه>
    text <که من هم قابل نورم کنم آخر مصفایی>
  block
    text <عدم‌ها مر عدم‌ها را چو می‌بیند به دل گشته>
    text <به هستی پیش می‌آید که تا دزدد پذیرایی>
  block
    text <به هر سرگین کجا گشتی مگس را گر خبر بودی>
    text <که آید از سرشت او به سعی و فضل عنقایی>
  block
    text <چو ابن الوقت شد صوفی نگردد کاهل فردا>
    text <سبک کاهل شود آن کس که باشد گول و فردایی>
  block
    text <میان دلبران بنشین اگر نه غری و عنین>
    text <میان عاشقان خو کن مباش ای دوست هرجایی>
  block
    text <ایا ماهی یقین گشتت ز دریای پس پشتت>
    text <بگردان روی و واپس رو چو تو از اهل دریایی>
  block
    text <ندای ارجعی بشنو به آب زندگی بگرو>
    text <درآ در آب و خوش می‌رو به آب و گل چه می‌پایی>
  block
    text <به جان و دل شدی جایی که نی جان ماند و نی دل>
    text <به پای خود شدی جایی که آن جا دست می‌خایی>
  block
    text <ز خورشید ازل زر شو به زر غیر کمتر رو>
    text <که عشق زر کند زردت اگر چه سیم سیمایی>
  block
    text <تو را دنیا همی‌گوید چرا لالای من گشتی>
    text <تو سلطان زاده‌ای آخر منم لایق به لالایی>
  block
    text <تو را دریا همی‌گوید منت مرکب شوم خوشتر>
    text <که تو مرکب شوی ما را به حمالی و سقایی>
  block
    text <خمش کن من چو تو بودم خمش کردم بیاسودم>
    text <اگر تو بشنوی از من خمش باشی بیاسایی>
