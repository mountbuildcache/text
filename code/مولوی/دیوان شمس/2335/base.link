
text <رندان همه جمعند در این دیر مغانه>
  block
    text <رندان همه جمعند در این دیر مغانه>
    text <درده تو یکی رطل بدان پیر یگانه>
  block
    text <خون ریزبک عشق در و بام گرفته‌ست>
    text <و آن عقل گریزان شده از خانه به خانه>
  block
    text <یک پرده برانداخته آن شاهد اعظم>
    text <از پرده برون رفته همه اهل زمانه>
  block
    text <آن جنس که عشاق در این بحر فتادند>
    text <چه جای امان باشد و چه جای امانه>
  block
    text <کی سرد شود عشق ز آواز ملامت>
    text <هرگز نرمد شیر ز فریاد زنانه>
  block
    text <پر کن تو یکی رطل ز می‌های خدایی>
    text <مگذار خدایان طبیعت به میانه>
  block
    text <اول بده آن رطل بدان نفس محدث>
    text <تا ناطقه‌اش هیچ نگوید ز فسانه>
  block
    text <چون بند شود نطق یکی سیل درآید>
    text <کز کون و مکان هیچ نبینی تو نشانه>
  block
    text <شمس الحق تبریز چه آتش که برافروخت>
    text <احسنت زهی آتش و شاباش زبانه>
