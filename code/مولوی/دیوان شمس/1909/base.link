
text <دل معشوق سوزیده است بر من>
  block
    text <دل معشوق سوزیده است بر من>
    text <وزان سوزش جهان را سوخت خرمن>
  block
    text <بزد آتش به جان بنده شمعی>
    text <کز او شد موم جان سنگ و آهن>
  block
    text <بدید آمد از آن آتش به ناگه>
    text <میان شب هزاران صبح روشن>
  block
    text <به کوی عشق آوازه درافتاد>
    text <که شد در خانه دل شکل روزن>
  block
    text <چه روزن کآفتاب نو برآمد>
    text <که سایه نیست آن جا قدر سوزن>
  block
    text <از آن نوری که از لطفش برسته‌ست>
    text <ز آتش گلبن و نسرین و سوسن>
  block
    text <از آن سو بازگرد ای یار بدخو>
    text <بدین سو آ که این سوی است مؤمن>
  block
    text <به سوی بی‌سوی جمله بهار است>
    text <به هر سو غیر این سرمای بهمن>
  block
    text <چو شمس الدین جان آمد ز تبریز>
    text <تو جان کندن همی‌خواهی همی‌کن>
