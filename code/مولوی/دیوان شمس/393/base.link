
text <جمع باشید ای حریفان زانک وقت خواب نیست>
  block
    text <جمع باشید ای حریفان زانک وقت خواب نیست>
    text <هر حریفی کو بخسبد والله از اصحاب نیست>
  block
    text <روی بستان را نبیند راه بستان گم کند>
    text <هر که او گردان و نالان شیوه دولاب نیست>
  block
    text <ای بجسته کام دل اندر جهان آب و گل>
    text <می‌دوانی سوی آن جو کاندر آن جو آب نیست>
  block
    text <ز آسمان دل برآ ماها و شب را روز کن>
    text <تا نگوید شب روی کامشب شب مهتاب نیست>
  block
    text <بی خبر بادا دل من از مکان و کان او>
    text <گر دلم لرزان ز عشقش چون دل سیماب نیست>
