
text <امروز دیدم یار را آن رونق هر کار را>
  block
    text <امروز دیدم یار را آن رونق هر کار را>
    text <می‌شد روان بر آسمان همچون روان مصطفی>
  block
    text <خورشید از رویش خجل گردون مشبک همچو دل>
    text <از تابش او آب و گل افزون ز آتش در ضیا>
  block
    text <گفتم که بنما نردبان تا برروم بر آسمان>
    text <گفتا سر تو نردبان سر را درآور زیر پا>
  block
    text <چون پای خود بر سر نهی پا بر سر اختر نهی>
    text <چون تو هوا را بشکنی پا بر هوا نه هین بیا>
  block
    text <بر آسمان و بر هوا صد رد پدید آید تو را>
    text <بر آسمان پران شوی هر صبحدم همچون دعا>
