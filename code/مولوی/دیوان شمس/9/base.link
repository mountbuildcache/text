
text <من از کجا پند از کجا باده بگردان ساقیا>
  block
    text <من از کجا پند از کجا باده بگردان ساقیا>
    text <آن جام جان افزای را برریز بر جان ساقیا>
  block
    text <بر دست من نه جام جان ای دستگیر عاشقان>
    text <دور از لب بیگانگان پیش آر پنهان ساقیا>
  block
    text <نانی بده نان خواره را آن طامع بیچاره را>
    text <آن عاشق نانباره را کنجی بخسبان ساقیا>
  block
    text <ای جان جان جان جان ما نامدیم از بهر نان>
    text <برجه گدارویی مکن در بزم سلطان ساقیا>
  block
    text <اول بگیر آن جام مه بر کفه آن پیر نه>
    text <چون مست گردد پیر ده رو سوی مستان ساقیا>
  block
    text <رو سخت کن ای مرتجا مست از کجا شرم از کجا>
    text <ور شرم داری یک قدح بر شرم افشان ساقیا>
  block
    text <برخیز ای ساقی بیا ای دشمن شرم و حیا>
    text <تا بخت ما خندان شود پیش آی خندان ساقیا>
