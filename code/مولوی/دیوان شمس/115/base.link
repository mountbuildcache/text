
text <ای جان و قوام جمله جان‌ها>
  block
    text <ای جان و قوام جمله جان‌ها>
    text <پر بخش و روان کن روان‌ها>
  block
    text <با تو ز زیان چه باک داریم>
    text <ای سودکن همه زیان‌ها>
  block
    text <فریاد ز تیرهای غمزه>
    text <وز ابروهای چون کمان‌ها>
  block
    text <در لعل بتان شکر نهادی>
    text <بگشاده به طمع آن دهان‌ها>
  block
    text <ای داده به دست ما کلیدی>
    text <بگشاده بدان در جهان‌ها>
  block
    text <گر زانک نه در میان مایی>
    text <برجسته چراست این میان‌ها>
  block
    text <ور نیست شراب بی‌نشانیت>
    text <پس شاهد چیست این نشان‌ها>
  block
    text <ور تو ز گمان ما برونی>
    text <پس زنده ز کیست این گمان‌ها>
  block
    text <ور تو ز جهان ما نهانی>
    text <پیدا ز کی می‌شود نهان‌ها>
  block
    text <بگذار فسانه‌های دنیا>
    text <بیزار شدیم ما از آن‌ها>
  block
    text <جانی که فتاد در شکرریز>
    text <کی گنجد در دلش چنان‌ها>
  block
    text <آن کو قدم تو را زمین شد>
    text <کی یاد کند ز آسمان‌ها>
  block
    text <بربند زبان ما به عصمت>
    text <ما را مفکن در این زبان‌ها>
