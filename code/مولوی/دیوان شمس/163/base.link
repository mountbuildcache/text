
text <بروید ای حریفان بکشید یار ما را>
  block
    text <بروید ای حریفان بکشید یار ما را>
    text <به من آورید آخر صنم گریزپا را>
  block
    text <به ترانه‌های شیرین به بهانه‌های زرین>
    text <بکشید سوی خانه مه خوب خوش لقا را>
  block
    text <وگر او به وعده گوید که دمی دگر بیایم>
    text <همه وعده مکر باشد بفریبد او شما را>
  block
    text <دم سخت گرم دارد که به جادوی و افسون>
    text <بزند گره بر آب او و ببندد او هوا را>
  block
    text <به مبارکی و شادی چو نگار من درآید>
    text <بنشین نظاره می‌کن تو عجایب خدا را>
  block
    text <چو جمال او بتابد چه بود جمال خوبان>
    text <که رخ چو آفتابش بکشد چراغ‌ها را>
  block
    text <برو ای دل سبک رو به یمن به دلبر من>
    text <برسان سلام و خدمت تو عقیق بی‌بها را>
