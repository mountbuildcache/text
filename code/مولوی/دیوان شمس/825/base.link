
text <برنشین ای عزم و منشین ای امید>
  block
    text <برنشین ای عزم و منشین ای امید>
    text <کز رسولانش پیاپی شد نوید>
  block
    text <دود و بویی می‌رسد از عرش غیب>
    text <ای نهانان سوی بوی آن پرید>
  block
    text <هر چه غفلت کور و پنهان می‌کند>
    text <دود بویش می‌کند آن را سپید>
  block
    text <ما ز گردون سوی مادون آمدیم>
    text <باز ما را سوی گردون برکشید>
  block
    text <همچو مریم سوی خرمابن رویم>
    text <زانک خرمایی ندارد شاخ بید>
  block
    text <بس کن و از حرف در معنی گریز>
    text <چند معنی را ز حرفی می‌مزید>
  block
    text <این مزیدن طفل بی‌دندان کند>
    text <گر شما مردید نان را خود گزید>
