
text <انجیرفروش را چه بهتر>
  block
    text <انجیرفروش را چه بهتر>
    text <انجیرفروشی ای برادر>
  block
    text <ماییم معاشران دولت>
    text <هین بر کف ما نهید ساغر>
  block
    text <ای ساقی ماه روی زیبا>
    text <ای جمله مراد تو میسر>
  block
    text <از روی تو تاب یافت خورشید>
    text <وز بال تو برپرید جعفر>
  block
    text <ماییم بلای دی چشیده>
    text <چون باغ ز زخم دی مزعفر>
  block
    text <بشنو ز بهار نو سقاهم>
    text <در جام کن آن شراب احمر>
  block
    text <لوح دل را ز غم فروشوی>
    text <ای شاه مطهر مطهر>
  block
    text <ای تو همه را ولی نعمت>
    text <بر ما ز همه کسان فزونتر>
  block
    text <در سایه‌ات ای درخت طوبی>
    text <ما راست سعادت مکرر>
  block
    text <بر عشق و جمال دوست وقفیم>
    text <وز جمله کارها محرر>
  block
    text <بر هر که گزید خدمت تو>
    text <شد منصب سلطنت مقرر>
  block
    text <آن کس که بود مرید خورشید>
    text <چون نبود همچو مه منور>
  block
    text <مخمور شدند قوم و تشنه>
    text <درده می و زین حدیث بگذر>
  block
    text <جان را بده از مزوره خویش>
    text <تا نبود صحتش مزور>
  block
    text <یک قوم همی‌رسند مهمان>
    text <امروز مقدم و مأخر>
  block
    text <ما گاو و شتر کنیم قربان>
    text <از بهر قدوم هر برادر>
  block
    text <چه گاو که می‌سزد به قربان>
    text <از بهر مبشر آن مبشر>
  block
    text <تو نیز شتردلی رها کن>
    text <اشترواری فرست شکر>
  block
    text <شکر گفتم قدح نگفتم>
    text <در نقل بود نبیذ مضمر>
  block
    text <ور این نکنی خموش گردم>
    text <دانی چه کنم خموشی اندر>
