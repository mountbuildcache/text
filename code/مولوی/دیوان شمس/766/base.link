
text <خضری که عمر ز آبت بکشد دراز گردد>
  block
    text <خضری که عمر ز آبت بکشد دراز گردد>
    text <در مرگ برخورنده ابدا فرازگردد>
  block
    text <چو نظر کنی به بالا سوی آسمان اعلا>
    text <دو هزار در ز رحمت ز بهشت باز گردد>
  block
    text <چو فتاد سایه تو سوی مفسدان مجرم>
    text <همه جرم‌های ایشان چله و نماز گردد>
  block
    text <چو رکاب مصطفایی سوی عفو روی آرد>
    text <دو هزار بولهب هم خوش و پرنیاز گردد>
  block
    text <چو دو دست همچو بحرت به کرم گهرفشان شد>
    text <رخ چون زرم زر آرد که به گرد گاز گردد>
  block
    text <کف تست کیمیایی لب بحر کبریایی>
    text <چه عجب که نیم حبه ز کفت رکاز گردد>
  block
    text <دو هزار جان و دیده ز فزع عنان کشیده>
    text <چو صلای وصل آید گه ترک تاز گردد>
  block
    text <همه زهر دین و دنیا ز تو شهد و نوش آمد>
    text <غم و درد سینه سوزان ز تو دلنواز گردد>
  block
    text <همه دامن تو گیرد دل و این قدر نداند>
    text <که به گرد شیر آهو به صد احتراز گردد>
  block
    text <در وصل چون ببستی و به لامکان نشستی>
    text <ز کجا رسد گشایش چو دری فراز گردد>
  block
    text <خمش و سخن رها کن جز اله را تو لا کن>
    text <به فنا چو ساز گیری همه کارساز گردد>
