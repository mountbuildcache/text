
text <ای آنک تو شاه مطربانی>
  block
    text <ای آنک تو شاه مطربانی>
    text <زان دلبرکش بگو که دانی>
  block
    text <خواهم که دو عشر ای خوش آواز>
    text <از مصحف حسن او بخوانی>
  block
    text <در هر حرفیش مستمع را>
    text <بگشاید چشمه معانی>
  block
    text <سینش گوید که فاستجیبوا>
    text <نونش گوید که لن ترانی>
  block
    text <ای طره او چه پای بندی>
    text <وی غمزه او چه بی‌امانی>
  block
    text <از نرگس او است ای گل سرخ>
    text <کان اطلس سرخ می‌درانی>
  block
    text <ماندم ز تمام کردن این>
    text <باقیش تو بگو بر این نشانی>
