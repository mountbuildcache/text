
text <مخسب ای یار مهمان دار امشب>
  block
    text <مخسب ای یار مهمان دار امشب>
    text <که تو روحی و ما بیمار امشب>
  block
    text <برون کن خواب را از چشم اسرار>
    text <که تا پیدا شود اسرار امشب>
  block
    text <اگر تو مشترییی گرد مه گرد>
    text <بگرد گنبد دوار امشب>
  block
    text <شکار نسر طایر را به گردون>
    text <چو جان جعفری طیار امشب>
  block
    text <تو را حق داد صیقل تا زدایی>
    text <ز هجر ازرق زنگار امشب>
  block
    text <بحمدالله که خلقان جمله خفتند>
    text <و من بر خالقم بر کار امشب>
  block
    text <زهی کر و فر و اقبال بیدار>
    text <که حق بیدار و ما بیدار امشب>
  block
    text <اگر چشمم بخسبد تا سحرگه>
    text <ز چشم خود شوم بیزار امشب>
  block
    text <اگر بازار خالی شد تو بنگر>
    text <به راه کهکشان بازار امشب>
  block
    text <شب ما روز آن استارگان‌ست>
    text <که درتابید در دیدار امشب>
  block
    text <اسد بر ثور برتازد به جمله>
    text <عطارد برنهد دستار امشب>
  block
    text <زحل پنهان بکارد تخم فتنه>
    text <بریزد مشتری دینار امشب>
  block
    text <خمش کردم زبان بستم ولیکن>
    text <منم گویای بی‌گفتار امشب>
