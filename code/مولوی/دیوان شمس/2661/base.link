
text <کجا شد عهد و پیمانی که کردی>
  block
    text <کجا شد عهد و پیمانی که کردی>
    text <کجا شد قول و سوگندی که خوردی>
  block
    text <نگفتی چرخ تا گردان بود گرد>
    text <از این سرگشته هرگز برنگردی>
  block
    text <نگفتی تا بود خورشید دلگرم>
    text <نکاهد گرم ما را هیچ سردی>
  block
    text <نگفتی یک دل و مردانه باشیم>
    text <به جان جمله مردان و بمردی>
  block
    text <مرا گویی اگر من جور کردم>
    text <بدان کردم که پیش از من تو کردی>
  block
    text <چرا شاید که با چون من گدایی>
    text <چو تو شاهنشهی گیرد نبردی>
  block
    text <میان ما و تو سرکنگبین است>
    text <ز من سرکه ز تو شکرنوردی>
  block
    text <چو من سرکه فروشم پس تو شکر>
    text <بیفزا چون به شیرینی تو فردی>
  block
    text <منم خاک و چو خاکی باد یابد>
    text <تو عذرش نه مگویش گرد کردی>
  block
    text <نباشد راه را عار از چو من گرد>
    text <که زر را عار نبود رنگ زردی>
  block
    text <شهاب آتش ما زنده بادا>
    text <چو القاب شهاب سهروردی>
