
text <ای سرده صد سودا دستار چنین می کن>
  block
    text <ای سرده صد سودا دستار چنین می کن>
    text <خوب است همین شیوه ای دوست همین می کن>
  block
    text <فرمانده خوبانی ابرو چو بجنبانی>
    text <این بنده تو را گوید آن می کن و این می کن>
  block
    text <از خون مسلمانان در ساغر رهبان کن>
    text <وز کافر زلفینت ویرانی دین می کن>
  block
    text <مأمون امین را تو می ران که رو ای خاین>
    text <وان غیرت رهزن را بر روح امین می کن>
  block
    text <آن حکم که از هیبت در عرش نمی‌گنجد>
    text <بر پشت زمان می نه بر روی زمین می کن>
  block
    text <آن را که ندارد جان جان ده به دم عیسی>
    text <وان را که ندارد زر ز اکسیر زرین می کن>
  block
    text <تا دور ابد شاها شمس الحق تبریزی>
    text <حکمی است به دور تو آری هله هین می کن>
