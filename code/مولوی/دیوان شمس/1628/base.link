
text <دیده از خلق ببستم چو جمالش دیدم>
  block
    text <دیده از خلق ببستم چو جمالش دیدم>
    text <مست بخشایش او گشتم و جان بخشیدم>
  block
    text <جهت مهر سلیمان همه تن موم شدم>
    text <وز پی نور شدن موم مرا مالیدم>
  block
    text <رای او دیدم و رای کژ خود افکندم>
    text <نای او گشتم و هم بر لب او نالیدم>
  block
    text <او به دست من و کورانه به دستش جستم>
    text <من به دست وی و از بی‌خبران پرسیدم>
  block
    text <ساده دل بودم و یا مست و یا دیوانه>
    text <ترس ترسان ز زر خویش همی‌دزدیدم>
  block
    text <از ره رخنه چو دزدان به رز خود رفتم>
    text <همچو دزدان سمن از گلشن خود می چیدم>
  block
    text <بس کن و راز مرا بر سر انگشت مپیچ>
    text <که من از پنجه پیچ تو بسی پیچیدم>
  block
    text <شمس تبریز که نور مه و اختر هم از اوست>
    text <گر چه زارم ز غمش همچو هلال عیدم>
