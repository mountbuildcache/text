
text <روز و شب خدمت تو بی‌سر و بی‌پا چه خوشست>
  block
    text <روز و شب خدمت تو بی‌سر و بی‌پا چه خوشست>
    text <در شکرخانه تو مرغ شکرخا چه خوشست>
  block
    text <بر سر غنچه بسته که نهان می‌خندد>
    text <سایه سرو خوش نادره بالا چه خوشست>
  block
    text <زاغ اگر عاشق سرگین خر آمد گو باش>
    text <بلبلان را به چمن با گل رعنا چه خوشست>
  block
    text <بانک سرنای چه گر مونس غمگینان‌ست>
    text <از دم روح نفخنا دل سرنا چه خوشست>
  block
    text <گر چه شب بازرهد خلق ز اندیشه به خواب>
    text <در رخ شمس ضحی دیده بینا چه خوشست>
  block
    text <بت پرستانه تو را پای فرورفت به گل>
    text <تو چه دانی که بر این گنبد مینا چه خوشست>
  block
    text <چون تجلی بود از رحمت حق موسی را>
    text <زان شکرریز لقا سینه سینا چه خوشست>
  block
    text <که صدا دارد و در کان زر صامت هم هست>
    text <گه خمش بودن و گه گفت مواسا چه خوشست>
