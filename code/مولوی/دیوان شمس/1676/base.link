
text <عاقبت ای جان فزا نشکیفتم>
  block
    text <عاقبت ای جان فزا نشکیفتم>
    text <خشم رفتم بی‌شما نشکیفتم>
  block
    text <در جدایی خواستم تا خو کنم>
    text <راستی گویم جدا نشکیفتم>
  block
    text <کی شکیبد خود کهی از کهربا>
    text <کاهم و از کهربا نشکیفتم>
  block
    text <هر جفاکش طالب روز وفاست>
    text <من جفاکش از وفا نشکیفتم>
  block
    text <نرم نرمک گویدم بازآمدی>
    text <گویمش ای جان ما نشکیفتم>
  block
    text <ای دل و ای جان و چشم روشنم>
    text <بی‌پناه توتیا نشکیفتم>
  block
    text <بر سرم می زد که دیدی تو سزا>
    text <ناسزایم ناسزا نشکیفتم>
  block
    text <آزمودم مردگی و زندگی>
    text <در فنا و در بقا نشکیفتم>
  block
    text <مطربا این پرده گو بهر خدا>
    text <ای خدا و ای خدا نشکیفتم>
