
text <ز بعد خاک شدن یا زیان بود یا سود>
  block
    text <ز بعد خاک شدن یا زیان بود یا سود>
    text <به نقد خاک شوم بنگرم چه خواهد بود>
  block
    text <به نقد خاک شدن کار عاشقان باشد>
    text <که راه بند شکستن خدایشان بنمود>
  block
    text <به امر موتوا من قبل ان تموتوا ما>
    text <کنیم همچو محمد غزای نفس جهود>
  block
    text <جهود و مشرک و ترسا نتیجه نفس است>
    text <ز پشک باشد دود خبیث نی از عود>
  block
    text <شود دمی همه خاک و شود دمی همه آب>
    text <شود دمی همه آتش شود دمی همه دود>
  block
    text <شود دمی همه یار و شود دمی همه غار>
    text <شود دمی همه تار و شود دمی همه پود>
  block
    text <به پیش خلق نشسته هزار نقش شود>
    text <ولیک در نظر تو نه کم شود نه فزود>
  block
    text <به پیش چشم محمد بهشت و دوزخ عین>
    text <به پیش چشم دگر کس مستر و مغمود>
  block
    text <مذللست قطوف بهشت بر احمد>
    text <که کرد دست دراز و از آن بخواست ربود>
  block
    text <که تا دهد به صحابه ولیک آن بگداخت>
    text <شد آب در کفش ایرا نبود وقت نمود>
