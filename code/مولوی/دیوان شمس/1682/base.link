
text <من اگر پرغم اگر خندانم>
  block
    text <من اگر پرغم اگر خندانم>
    text <عاشق دولت آن سلطانم>
  block
    text <هوس عشق ملک تاج من است>
    text <اگرم تاج دهی نستانم>
  block
    text <رنگ شاخ گل او برگ من است>
    text <زانک من بلبل آن بستانم>
  block
    text <جز که بر خاک درش ننشینم>
    text <جز که در جان و دلش ننشانم>
  block
    text <روز و شب غرقه شیر و شکرم>
    text <در گل و یاسمن و ریحانم>
  block
    text <گر خراب است جهان گر معمور>
    text <من خراب ویم این می دانم>
  block
    text <نظری هست ملک را بر من>
    text <گر چه با خاک زمین یک سانم>
  block
    text <زر با خاک درآمیخته‌ام>
    text <باش در کوره روم در کانم>
