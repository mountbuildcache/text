
text <عجب‌العجایب توی در کیایی>
  block
    text <عجب‌العجایب توی در کیایی>
    text <نما روی خود، گر عجب می‌نمایی>
  block
    text <توی محرم دل توی همدم دل>
    text <بجز تو که داند ره دلگشایی>
  block
    text <تو دانی که دل در کجاها فتادست>
    text <اگر دل نداند ترا که کجایی>
  block
    text <برافکن برو سایهٔ از سعادت>
    text <که مسجود قانی و جان همایی>
  block
    text <جهان را بیارا به نور نبوت>
    text <که استاد جان همه انبیایی>
  block
    text <گهر سنگ بود وز تو گشت گوهر>
    text <عطا کن، عطا کن، که بحر عطایی>
  block
    text <نه آب منی بد، که شخص سنی شد؟!>
    text <چو رست از منی، وارهانش ز مایی>
  block
    text <کف آب را تو بدادی زمینی>
    text <سیه دود را تو بدادی سمایی>
  block
    text <چو تبدیل اشیا ترا بد میسر>
    text <همه حلم و علمی همه کیمیایی>
  block
    text <حرامست خواب شب، ایرا تو ماهی>
    text <که در شب چو بدری ز جانها برآیی>
  block
    text <میا خواب! اینجا، برو جای دیگر>
    text <که بحرست چشمم، در او غرقه آبی>
  block
    text <شبا، در تهیج چو مار سیاهی>
    text <جهان را بخوردی، مگر اژدهایی>
  block
    text <چو خلاق بیچون فسون بر تو خواند>
    text <هرانچ بخوردی سحرگه بزایی>
  block
    text <الا ماه گردون! که سیاح چرخی>
    text <پی من باشد دمی گر بپایی؟!>
  block
    text <تو در چشم بعضی مقیمی و ساکن>
    text <تو هر دیده را شیوهٔ می‌نمایی>
  block
    text <اسکان قلبی! علیکم ثنایی>
    text <افیضوا علینا، کووس البقء>
  block
    text <گر آن جان جان را ندیدی دلا تو>
    text <اگر جمله چشمی، اسیر عمایی>
  block
    text <چو هفتاد و دو ملتی عقل دارد>
    text <بجو در جنونش دلا اصطفایی>
  block
    text <اجیبوا، اجیبوا هواکم عجیب>
    text <صفا من هواکم نسیم الهوایی>
  block
    text <تن اندر جنونش، دلم ارغنونش>
    text <روانم زبونش، ز بی‌دست و پایی>
  block
    text <مگر اختران دیده‌اندت ز بالا>
    text <فرو کرده سرها برای گوایی>
  block
    text <غلط، کیست اختر؟! که بویی نبردست>
    text <دل عقل کل با همه ارتقایی>
  block
    text <فلا عیش یا سادتی ما عداکم>
    text <بظعن و سیر ولا فی ثواء>
