
text <ما آب دریم ما چه دانیم>
  block
    text <ما آب دریم ما چه دانیم>
    text <چه شور و شریم ما چه دانیم>
  block
    text <هر دم ز شراب بی‌نشانی>
    text <خود مستتریم ما چه دانیم>
  block
    text <تا گوهر حسن تو بدیدیم>
    text <رخ همچو زریم ما چه دانیم>
  block
    text <تا عشق تو پای ما گرفته‌ست>
    text <بی‌پا و سریم ما چه دانیم>
  block
    text <خشک و تر ما همه تویی تو>
    text <خوش خشک و تریم ما چه دانیم>
  block
    text <سرحلقه زلف تو گرفتیم>
    text <خوش می شمریم ما چه دانیم>
  block
    text <گر زیر و زبر شود دو عالم>
    text <زیر و زبریم ما چه دانیم>
  block
    text <گر سبزه و باغ خشک گردد>
    text <ما از تو چریم ما چه دانیم>
  block
    text <گلزار اگر همه بریزد>
    text <گل از تو بریم ما چه دانیم>
  block
    text <گر چرخ هزار مه نماید>
    text <در تو نگریم ما چه دانیم>
  block
    text <گر زانک شکر جهان بگیرد>
    text <ما باده خوریم ما چه دانیم>
  block
    text <شمس تبریز ز آفتابت>
    text <همچون قمریم ما چه دانیم>
