
text <شنیدی تو که خط آمد ز خاقان>
  block
    text <شنیدی تو که خط آمد ز خاقان>
    text <که از پرده برون آیند خوبان>
  block
    text <چنین فرموده است خاقان که امسال>
    text <شکر خواهم که باشد سخت ارزان>
  block
    text <زهی سال و زهی روز مبارک>
    text <زهی خاقان زهی اقبال خندان>
  block
    text <درون خانه بنشستن حرام است>
    text <که سلطان می خرامد سوی میدان>
  block
    text <بیا با ما به میدان تا ببینی>
    text <یکی بزم خوش پیدای پنهان>
  block
    text <نهاده خوان و نعمت‌های بسیار>
    text <ز حلواها و از مرغان بریان>
  block
    text <غلامان چو مه در پیش ساقی>
    text <نوای مطربان خوشتر از جان>
  block
    text <ولیک از عشق شه جان‌های مستان>
    text <فراغت دارد از ساقی و از خوان>
  block
    text <تو گویی این کجا باشد همان جا>
    text <که اندیشه کجا گشته‌ست جویان>
