
text <من پیش از این می‌خواستم گفتار خود را مشتری>
  block
    text <من پیش از این می‌خواستم گفتار خود را مشتری>
    text <و اکنون همی‌خواهم ز تو کز گفت خویشم واخری>
  block
    text <بت‌ها تراشیدم بسی بهر فریب هر کسی>
    text <مست خلیلم من کنون سیر آمدم از آزری>
  block
    text <آمد بتی بی‌رنگ و بو دستم معطل شد بدو>
    text <استاد دیگر را بجو بهر دکان بتگری>
  block
    text <دکان ز خود پرداختم انگازها انداختم>
    text <قدر جنون بشناختم ز اندیشه‌ها گشتم بری>
  block
    text <گر صورتی آید به دل گویم برون رو ای مضل>
    text <ترکیب او ویران کنم گر او نماید لمتری>
  block
    text <کی درخور لیلی بود آن کس کز او مجنون شود>
    text <پای علم آن کس بود کو راست جانی آن سری>
