
text <بیچاره کسی که می ندارد>
  block
    text <بیچاره کسی که می ندارد>
    text <غوره به سلف همی‌فشارد>
  block
    text <بیچاره زمین که شوره باشد>
    text <وین ابر کرم بر او نبارد>
  block
    text <باری دل من صبوح مستست>
    text <وام شب دوش می‌گزارد>
  block
    text <گفتم به صبوح خفتگان را>
    text <پامزد ویم که سر برآرد>
  block
    text <امروز گریخت شرم از من>
    text <او بر کف مست کی نگارد>
  block
    text <ساقیست گرفته گوشم امروز>
    text <یک لحظه مرا نمی‌گذارد>
  block
    text <جام چو عصاش اژدها شد>
    text <بر قبطی عقل می‌گمارد>
  block
    text <خاموش و ببین که خم مستان>
    text <چون جام شریف می‌سپارد>
