
text <در گذر آمد خیالش گفت جان این است او>
  block
    text <در گذر آمد خیالش گفت جان این است او>
    text <پادشاه شهرهای لامکان این است او>
  block
    text <صد هزار انگشت‌ها اندر اشارت دیده شد>
    text <سوی او از نور جان‌ها کای فلان این است او>
  block
    text <چون زمین سرسبز گشت از عکس آن گلزار او>
    text <نعره‌ها آمد به گوشم ز آسمان این است او>
  block
    text <هین سبکتر دست درزن در عنان مرکبش>
    text <پیش از آن کو برکشاند آن عنان این است او>
  block
    text <جمله نور حق گرفته همچو طور این جان از او>
    text <همچو گوهر تافته از عین کان این است او>
  block
    text <رو به ماه آورد مریخ و بگفتش هوش دار>
    text <تا نلافی تو ز خوبی هان و هان این است او>
  block
    text <شمس تبریزی شنیدستی ببین این نور را>
    text <کز وی آمد کاسدی‌های بتان این است او>
