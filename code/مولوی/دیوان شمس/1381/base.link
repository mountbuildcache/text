
text <هرگز ندانم راندن مستی که افتد بر درم>
  block
    text <هرگز ندانم راندن مستی که افتد بر درم>
    text <در خانه گر می باشدم پیشش نهم با وی خورم>
  block
    text <مستی که شد مهمان من جان منست و آن من>
    text <تاج من و سلطان من تا برنشیند بر سرم>
  block
    text <ای یار من وی خویش من مستی بیاور پیش من>
    text <روزی که مستی کم کنم از عمر خویشش نشمرم>
  block
    text <چون وقف کردستم پدر بر باده‌های همچو زر>
    text <در غیر ساقی ننگرم وز امر ساقی نگذرم>
  block
    text <چند آزمایم خویش را وین جان عقل اندیش را>
    text <روزی که مستم کشتیم روزی که عاقل لنگرم>
  block
    text <کو خمر تن کو خمر جان کو آسمان کو ریسمان>
    text <تو مست جام ابتری من مست حوض کوثرم>
  block
    text <مستی بیاید قی کند مستی زمین را طی کند>
    text <این خوار و زار اندر زمین وان آسمان بر محترم>
  block
    text <گر مستی و روشن روان امشب مخسب ای ساربان>
    text <خاموش کن خاموش کن زین باده نوش ای بوالکرم>
