
text <ای یار غلط کردی با یار دگر رفتی>
  block
    text <ای یار غلط کردی با یار دگر رفتی>
    text <از کار خود افتادی در کار دگر رفتی>
  block
    text <صد بار ببخشودم بر تو به تو بنمودم>
    text <ای خویش پسندیده هین بار دگر رفتی>
  block
    text <صد بار فسون کردم خار از تو برون کردم>
    text <گلزار ندانستی در خار دگر رفتی>
  block
    text <گفتم که تویی ماهی با مار چه همراهی>
    text <ای حال غلط کرده با مار دگر رفتی>
  block
    text <مانند مکوک کژ اندر کف جولاهه>
    text <صد تار بریدی تو در تار دگر رفتی>
  block
    text <گفتی که تو را یارا در غار نمی‌بینم>
    text <آن یار در آن غار است تو غار دگر رفتی>
  block
    text <چون کم نشود سنگت چون بد نشود رنگت>
    text <بازار مرا دیده بازار دگر رفتی>
