
text <مرا بگاه ده ای ساقی کریم عقار>
  block
    text <مرا بگاه ده ای ساقی کریم عقار>
    text <که دوش هیچ نخفتم ز تشنگی و خمار>
  block
    text <لبم که نام تو گوید به باده‌اش خوش کن>
    text <سرم خمار تو دارد به مستیش تو بخار>
  block
    text <بریز باده بر اجسامم و بر اعراضم>
    text <چنانک هیچ نماند ز من رگی هشیار>
  block
    text <وگر خراب شوم من بود رگی باقی>
    text <چو جغد هل که بگردد در این خراب دیار>
  block
    text <چو لاله زار کن این دشت را به باده لعل>
    text <روا مدار که موقوف داریم به بهار>
  block
    text <ز توست این شجره و خرقه‌اش تو دادستی>
    text <که از شراب تو اشکوفه کرده‌اند اشجار>
  block
    text <مرا چو مست کنی زین شجر برآرم سر>
    text <به خنده دل بنمایم به خلق همچو انار>
  block
    text <مرا چو وقف خرابات خویش کردستی>
    text <توام خراب کنی هم تو باشیم معمار>
  block
    text <بیار رطل گران تا خمش کنم پی آن>
    text <نه لایقست که باشد غلام تو مکثار>
