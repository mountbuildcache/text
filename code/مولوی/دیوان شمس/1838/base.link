
text <چند گریزی ای قمر هر طرفی ز کوی من>
  block
    text <چند گریزی ای قمر هر طرفی ز کوی من>
    text <صید توایم و ملک تو گر صنمیم وگر شمن>
  block
    text <هر نفس از کرانه‌ای ساز کنی بهانه‌ای>
    text <هر نفسی برون کشی از عدمی هزار فن>
  block
    text <گر چه کثیف منزلم شد وطن تو این دلم>
    text <رحمت مؤمنی بود میل و محبت وطن>
  block
    text <دشمن جاه تو نیم گر چه که بس مقصرم>
    text <هیچ کسی بود شها دشمن جان خویشتن>
  block
    text <مطرب جمع عاشقان برجه و کاهلی مکن>
    text <قصه حسن او بگو پرده عاشقان بزن>
  block
    text <همچو چهی است هجر او چون رسنی است ذکر او>
    text <در تک چاه یوسفی دست زنان در آن رسن>
  block
    text <ذوق ز نیشکر بجو آن نی خشک را مخا>
    text <چاره ز حسن او طلب چاره مجو ز بوالحسن>
  block
    text <گر تو مرید و طالبی هست مراد مطلق او>
    text <ور تو ادیم طایفی هست سهیل در یمن>
  block
    text <آن دم کآفتاب او روزی و نور می دهد>
    text <ذره به ذره را نگر نور گرفته در دهن>
  block
    text <گر چه که گل لطیفتر رزق گرفت بیشتر>
    text <لیک رسید اندکی هم به دهان یاسمن>
  block
    text <عمر و ذکا و زیرکی داد به هندوان اگر>
    text <حسن و جمال و دلبری داد به شاهد ختن>
  block
    text <ملک نصیب مهتران عشق نصیب کهتران>
    text <قهر نصیب تیغ شد لطف نصیبه مجن>
  block
    text <شهد خدای هر شبی هست نصیبه لبی>
    text <همچو کسی که باشدش بسته به عقد چار زن>
  block
    text <تا که بود حیات من عشق بود نبات من>
    text <چونک بر آن جهان روم عشق بود مرا کفن>
  block
    text <مدمن خمرم و مرا مستی باده کم مکن>
    text <نازک و شیرخواره‌ام دوره مکن ز من لبن>
  block
    text <چونک حزین غم شوم عشق ندیمیم کند>
    text <عشق زمردی بود باشد اژدها حزن>
  block
    text <گفتم من به دل اگر بست رهت خمار غم>
    text <باده و نقل آرمت شمع و ندیم خوش ذقن>
  block
    text <گفت دلم اگر جز او سازی شمع و ساقیم>
    text <بر سر مام و باب زن جام و کباب بابزن>
  block
    text <گفتم ساقی او است و بس لیک به صورت دگر>
    text <نیک ببین غلط مکن ای دل مست ممتحن>
  block
    text <بس کن از این بهانه‌ها وام هوای او بده>
    text <تا نبود قماش جان پیش فراق مرتهن>
