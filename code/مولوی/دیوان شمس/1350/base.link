
text <چشم تو با چشم من هر دم بی‌قیل و قال>
  block
    text <چشم تو با چشم من هر دم بی‌قیل و قال>
    text <دارد در درس عشق بحث و جواب و سؤال>
  block
    text <گاه کند لاغرم همچو لب ساغرم>
    text <گاه کند فربهم تا نروم در جوال>
  block
    text <چون کشدم سوی طوی من بکشم گوش شیر>
    text <چونک نهان کرد روی ناله کنم از شغال>
  block
    text <چون نگرم سوی نقش گوید ای بت پرست>
    text <چشم نهم سوی مال او دهدم گوشمال>
  block
    text <گویمش ای آفتاب بر همه دل‌ها بتاب>
    text <جمله جهان ذره‌ها نور خوشت را عیال>
  block
    text <سر بزن ای آفتاب از پس کوه سحاب>
    text <هر نظری را نما بی‌سخنی شرح حال>
  block
    text <بازمگیر آب پاک از جگر شوره خاک>
    text <منع مکن از جلال پرتو نور جلال>
  block
    text <جلوه چو شد نور ما آن ملک نورها>
    text <نور شود جمله روح عقل شود بی‌عقال>
  block
    text <ای که میش خورده‌ای از چه تو پژمرده‌ای>
    text <باغ رخش دیده‌ای باز گشا پر و بال>
  block
    text <باز سرم گشت مست هیچ مگو دست دست>
    text <باقی این بایدت رو شب و فردا تعال>
