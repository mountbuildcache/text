
text <ما دست تو را خواجه بخواهیم کشیدن>
  block
    text <ما دست تو را خواجه بخواهیم کشیدن>
    text <وز نیک و بدت پاک بخواهیم بریدن>
  block
    text <هر چند شب غفلت و مستیت دراز است>
    text <ما بر همه چون صبح بخواهیم دمیدن>
  block
    text <در پرده ناموس و دغل چند گریزی>
    text <نزدیک رسیده‌ست تو را پرده دریدن>
  block
    text <هر میوه که در باغ جهان بود همه پخت>
    text <ای غوره چون سنگ نخواهی تو پزیدن>
  block
    text <رحم آر بر این جان که طپان است در این دام>
    text <نشنود مگر گوش تو آواز طپیدن>
  block
    text <چشمی است تو را در دل و آن چشم به درد است>
    text <پس چیست غم تو به جز آن چشم خلیدن>
  block
    text <چون می خلد آن چشم بجو دارو و درمان>
    text <تا بازرهی از خلش و آب دویدن>
  block
    text <داروی دل و دیده نبوده‌ست و نباشد>
    text <ای یوسف خوبان به جز از روی تو دیدن>
  block
    text <هین مخلص این را تو بفرما به تمامی>
    text <که گفت تو و قول تو مزد است شنیدن>
