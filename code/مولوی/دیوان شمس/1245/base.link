
text <آنک بیرون از جهان بد در جهان آوردمش>
  block
    text <آنک بیرون از جهان بد در جهان آوردمش>
    text <و آنک می‌کرد او کرانه در میان آوردمش>
  block
    text <آنک عشوه کار او بد عشوه‌ای بنمودمش>
    text <و آنک از من سر کشیدی کشکشان آوردمش>
  block
    text <آنک هر صبحی تقاضا می‌کند جان را ز من>
    text <از تقاضا بر تقاضا من به جان آوردمش>
  block
    text <جان سرگردان که گم شد در بیابان فراق>
    text <از بیابان‌ها سوی دارالامان آوردمش>
  block
    text <گفت جان من می‌نیایم تا بننمایی نشان>
    text <کو نشان کو مهر سلطان من نشان آوردمش>
  block
    text <مهربانی کردن این باشد که بستم دست دزد>
    text <دست بسته پیش میر مهربان آوردمش>
  block
    text <چونک یک گوشه ردای مصطفی آمد به دست>
    text <آنک بد در قعر دوزخ در جنان آوردمش>
