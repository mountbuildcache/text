
text <جان آمده در جهان ساده>
  block
    text <جان آمده در جهان ساده>
    text <وز مرکب تن شده پیاده>
  block
    text <سیل آمد و درربود جان را>
    text <آن سیل ز بحرها زیاده>
  block
    text <جان آب لطیف دیده خود را>
    text <در خویش دو چشم را گشاده>
  block
    text <از خود شیرین چنانک شکر>
    text <وز خویش بجوش همچو باده>
  block
    text <خلقان بنهاده چشم در جان>
    text <جان چشم به خویش درنهاده>
  block
    text <خود را هم خویش سجده کرده>
    text <بی‌ساجد و مسجد و سجاده>
  block
    text <هم بر لب خویش بوسه داده>
    text <کای شادی جان و جان شاده>
  block
    text <هر چیز ز همدگر بزاید>
    text <ای جان تو ز هیچ کس نزاده>
  block
    text <می‌راند سوی شهر تبریز>
    text <جان چون شتر و بدن قلاده>
