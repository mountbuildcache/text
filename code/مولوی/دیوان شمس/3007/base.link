
text <دوش همه شب دوش همه شب گشتم من بر بام حبیبی>
  block
    text <دوش همه شب دوش همه شب گشتم من بر بام حبیبی>
    text <اختر و گردون اختر و گردون برده ز زهره جام حبیبی>
  block
    text <جمله جان‌ها جمله جان‌ها بسته پر و پا بسته پر و پا>
    text <همچو دل من همچو دل من دلخوش اندر دام حبیبی>
  block
    text <دام تو خوشتر دام تو خوشتر از می احمر وز زر اخضر>
    text <از زر پخته از زر پخته نادره‌تر بد خام حبیبی>
  block
    text <نور رخ شه نور رخ شه حسرت صد مه رهزن صد ره>
    text <صبح سعادت صبح سعادت درج شده در شام حبیبی>
  block
    text <مخزن قارون مخزن قارون اختر گردون ملک همایون>
    text <گر بدهد جان گر بدهد جان او نگزارد وام حبیبی>
  block
    text <عام شده‌ست این عام شده‌ست این نظم سخن‌ها لیک تو این بین>
    text <ای شده قربان ای شده قربان خاص جهان در عام حبیبی>
