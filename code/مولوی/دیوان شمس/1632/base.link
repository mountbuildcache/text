
text <هله رفتیم و گرانی ز جمالت بردیم>
  block
    text <هله رفتیم و گرانی ز جمالت بردیم>
    text <جهت توشه ره ذکر وصالت بردیم>
  block
    text <تا که ما را و تو را تذکره‌ای باشد یاد>
    text <دل خسته به تو دادیم و خیالت بردیم>
  block
    text <آن خیال رخ خوبت که قمر بنده اوست>
    text <وان خم ابروی مانند هلالت بردیم>
  block
    text <وان شکرخنده خوبت که شکر تشنه اوست>
    text <ز شکرخانه مجموع خصالت بردیم>
  block
    text <چون کبوتر چو بپریم به تو بازآییم>
    text <زانک ما این پر و بال از پر و بالت بردیم>
  block
    text <هر کجا پرد فرعی به سوی اصل آید>
    text <هر چه داریم همه از عز و جلالت بردیم>
  block
    text <شمس تبریز شنو خدمت ما را ز صبا>
    text <گر شمال است و صبا هم ز شمالت بردیم>
