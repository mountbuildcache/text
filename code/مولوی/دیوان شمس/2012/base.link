
text <ای دلارام من و ای دل شکن>
  block
    text <ای دلارام من و ای دل شکن>
    text <وی کشیده خویش بی‌جرمی ز من>
  block
    text <از نظر رفتی ز دل بیرون نه‌ای>
    text <ز آنک تو شمعی و جان و دل لگن>
  block
    text <جان من جان تو جانت جان من>
    text <هیچ کس دیده‌ست یک جان در دو تن>
  block
    text <زندگی‌ام وصل تو مرگم فراق>
    text <بی‌نظیرم کرده‌ای اندر دو فن>
  block
    text <بس بجستم آب حیوان خضر گفت>
    text <بی‌وصالش جان نیابی جان مکن>
  block
    text <غم نیارد گرد غمگین تو گشت>
    text <ور بگردد بایدش گردن زدن>
  block
    text <جان‌ها زان گرد تو گرددهمی>
    text <جان ادیم و تو سهیل اندر یمن>
  block
    text <بهر تو گفته‌ست منصور حلاج>
    text <یا صغیر السن یا رطب البدن>
  block
    text <شیر مست شهد تو گشت و بگفت>
    text <یا قریب العهد من شرب اللبن>
  block
    text <پیش مستان تو غم را راه نیست>
    text <فکرت و غم هست کار بوالحسن>
  block
    text <هر کی در چاه طبیعت مانده است>
    text <چاره‌اش نبود ز فکر چون رسن>
  block
    text <چونک برپرید کاسد گشت حبل>
    text <چون یقینی یافت کاسد گشت ظن>
  block
    text <همزبان بی‌زبانان شو دلا>
    text <تا به گفت و گو نباشی مرتهن>
