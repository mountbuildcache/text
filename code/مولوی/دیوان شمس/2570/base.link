
text <پنهان به میان ما می‌گردد سلطانی>
  block
    text <پنهان به میان ما می‌گردد سلطانی>
    text <و اندر حشر موران افتاده سلیمانی>
  block
    text <می‌بیند و می‌داند یک یک سر یاران را>
    text <امروز در این مجمع شاهنشه سردانی>
  block
    text <اسرار بر او ظاهر همچون طبق حلوا>
    text <گر مکر کند دزدی ور راست رود جانی>
  block
    text <نیک و بد هر کس را از تخته پیشانی>
    text <می‌بیند و می‌خواند با تجربه خط خوانی>
  block
    text <در مطبخ ما آمد یک بی‌من و بی‌مایی>
    text <تا شور دراندازد بر ما ز نمکدانی>
  block
    text <امروز سماع ما چون دل سبکی دارد>
    text <یا رب تو نگهدارش ز آسیب گران جانی>
  block
    text <آن شیشه دلی کو دی بگریخت چو نامردان>
    text <امروز همی‌آید پرشرم و پشیمانی>
  block
    text <صد سال اگر جایی بگریزد و بستیزد>
    text <پرگریه و غم باشد بی‌دولت خندانی>
  block
    text <خورشید چه غم دارد ار خشم کند گازر>
    text <خاموش که بازآید بلبل به گلستانی>
