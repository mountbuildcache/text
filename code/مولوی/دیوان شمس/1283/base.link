
text <ندا رسید به عاشق ز عالم رازش>
  block
    text <ندا رسید به عاشق ز عالم رازش>
    text <که عشق هست براق خدای می‌تازش>
  block
    text <تبارک الله در خاکیان چه باد افتاد>
    text <چو آب لطف بجوشید ز آتش نازش>
  block
    text <گرفت شکل کبوتر ز ماه تا ماهی>
    text <ز عشق آنک درآید به چنگل بازش>
  block
    text <گرفت چهره عشاق رنگ و سکه زر>
    text <ز عشق زرگر ما و ز لذت گازش>
  block
    text <در آن هوا که هوا و هوس از او خیزد>
    text <چه دید مرغ دل از ما ز چیست پروازش>
  block
    text <گهی که مرغ دل ما بماند از پرواز>
    text <که بست شهپر او را کی برد انگازش>
  block
    text <مگو که غیرت هر لحظه دست می‌خاید>
    text <که شرم دار ز یار و ز عشق طنازش>
  block
    text <ز غیرتش گله کردم به خنده گفت مرا>
    text <که هر چه بند کند او تو را براندازش>
