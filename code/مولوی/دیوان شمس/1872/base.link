
text <ای در غم بیهوده رو کم ترکوا برخوان>
  block
    text <ای در غم بیهوده رو کم ترکوا برخوان>
    text <وی حرص تو افزوده رو کم ترکوا برخوان>
  block
    text <از اسپک و از زینک پربادک و پرکینک>
    text <وز غصه بیالوده رو کم ترکوا برخوان>
  block
    text <در روده و سرگینی باد هوس و کینی>
    text <ای غافل آلوده رو کم ترکوا برخوان>
  block
    text <ای شیخ پر از دعوی وی صورت بی‌معنی>
    text <نابوده و بنموده رو کم ترکوا برخوان>
  block
    text <منگر که شه و میری بنگر که همی‌میری>
    text <در زیر یکی توده رو کم ترکوا برخوان>
  block
    text <آن نازک و آن مشتک آن ما و من زشتک>
    text <پوسیده و فرسوده رو کم ترکوا برخوان>
  block
    text <رخ بر رخ زیبایان کم نه بنگر پایان>
    text <رخسار تو فرسوده رو کم ترکوا برخوان>
  block
    text <گر باغ و سرا داری با مرگ چه پا داری>
    text <در گور گل اندوده رو کم ترکوا برخوان>
  block
    text <رفتند جهان داران خون خواره و عیاران>
    text <بر خلق نبخشوده رو کم ترکوا برخوان>
  block
    text <تابوت کسان دیده وز دور بخندیده>
    text <وان چشم تو نگشوده رو کم ترکوا برخوان>
  block
    text <بس کن ز سخن گویی از گفت چه می جویی>
    text <ای بادبپیموده رو کم ترکوا برخوان>
