
text <از دار ملک لم یزل ای شاه سلطان آمدی>
  block
    text <از دار ملک لم یزل ای شاه سلطان آمدی>
    text <بر قلب ماهان برزدی سنجق ز شاهان بستدی>
  block
    text <ماه آمدی از لامکان ای اصل کارستان جان>
    text <صد آفتاب و چرخ را چون ذره‌ها برهم زدی>
  block
    text <یک مشعله افروختی تا روز و شب را سوختی>
    text <عذری به جرم آموختی نیکی خجل شد از بدی>
  block
    text <از رشک پنهان ای پری در جان درآ تا دل بری>
    text <ای زهره صد مشتری ای سر لطف ایزدی>
  block
    text <بخرام بخرام ای صنم زیرا تویی کاندر حرم>
    text <هم حسرت هر عابدی هم قبله هر معبدی>
  block
    text <نقشی است بی‌مثل آن رخش پرنور پاک خالقش>
    text <زلفی است مشکین طره‌اش یا طیلسان احمدی>
  block
    text <چون شمس تبریزی رود چون سایه جان در پی رود>
    text <در دیده خاکش توتیا یا کحل نور سرمدی>
