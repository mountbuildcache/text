
text <من مرید توام مراد تویی>
  block
    text <من مرید توام مراد تویی>
    text <من غلامم چو کیقباد تویی>
  block
    text <دل مرید تو و تو را خواهد>
    text <کاین در بسته را گشاد تویی>
  block
    text <خاک پای توام ولی امروز>
    text <گردم اندر هوا که باد تویی>
  block
    text <زهد من می جهاد من ساغر>
    text <چو مرا زهد و اجتهاد تویی>
  block
    text <گر چه من بدنهاد و بدگهرم>
    text <شاکرم چون در این نهاد تویی>
  block
    text <ور نهادی که تو کنی برداشت>
    text <خوش بود چون همه مراد تویی>
  block
    text <زهر باده شود چو جام تویی>
    text <ظلم احسان شود چو داد تویی>
  block
    text <بس کنم ذکر تو نگویم بیش>
    text <ذکر هر ذکر و یاد یاد تویی>
