
text <مست شدی عاقبت آمدی اندر میان>
  block
    text <مست شدی عاقبت آمدی اندر میان>
    text <مست ز خود می‌شوی کیست دگر در جهان>
  block
    text <عاقبت امر رست مرغ فلک از قفس>
    text <عاقبت امر جست تیر مراد از کمان>
  block
    text <چند زنیم ای کریم طبل تو زیر گلیم>
    text <چند کنیم ای ندیم مستی خود را نهان>
  block
    text <بازرسید از الست کار برون شد ز دست>
    text <فاش بود فاش مست خاصه ز بوی دهان>
  block
    text <دارد طامات ما بوی خرابات ما>
    text <هست شرابات ما از کف شاهنشهان>
  block
    text <جمله اجزای خاک روح شد و جان پاک>
    text <عالم خاکش مخوان مایه اکسیر خوان>
  block
    text <تو کمری ما میان یا تو میان ما کمر>
    text <گر کمری گر میان بی‌تو مبا گر میان>
  block
    text <گاه به دزدی درآ کیسه دل را ببر>
    text <گاه مرا دزد گیر گو که منم پاسبان>
  block
    text <گه بربا همچون گرگ بره درویش را>
    text <گه سگ بر من گمار های کنان چون شبان>
  block
    text <چون تو ندیده‌ست کس کس تویی ای جان و بس>
    text <نادره ای در جهان اسب وفا درجهان>
  block
    text <گر چه جهان است عشق جان و جهان است عشق>
    text <گر چه نهان است یار هست سر سر نهان>
  block
    text <چشم تو با چشم من گفت چه مطمع کسی>
    text <هم بخوری قند ما هم ببری ارمغان>
  block
    text <هر تن و هر جان که هست خاک تو بوده‌ست مست>
    text <غافلشان کرده‌ای زان هوس بی‌نشان>
  block
    text <باز چو ناگه کنی سلسله جنبانیی>
    text <شور برآرد به کبر از جهت امتحان>
  block
    text <کافر و مؤمن مگو فاسق و محسن مجو>
    text <جمله خراب تواند بر همه افسون بخوان>
  block
    text <کیست که مست تو نیست عشوه پرست تو نیست>
    text <مهره دست تو نیست دست کرم برفشان>
  block
    text <سختتر از کوه چیست چونک به تو بنگریست>
    text <زنده شد از عشق زیست شهره شد اندر زمان>
