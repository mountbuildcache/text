
text <زان ازلی نور که پرورده‌اند>
  block
    text <زان ازلی نور که پرورده‌اند>
    text <در تو زیادت نظری کرده‌اند>
  block
    text <خوش بنگر در همه خورشیدوار>
    text <تا بگدازند که افسرده‌اند>
  block
    text <سوی درختان نگر ای نوبهار>
    text <کز دی دیوانه بپژمرده‌اند>
  block
    text <لب بگشا هیکل عیسی بخوان>
    text <کز دم دجال جفا مرده‌اند>
  block
    text <بشکن امروز خمار همه>
    text <کز می تو چاشنیی برده‌اند>
  block
    text <درده تریاق حیات ابد>
    text <کاین همگان زهر فنا خورده‌اند>
  block
    text <همچو سحر پرده شب را بدر>
    text <کاین همه محجوب دو صد پرده‌اند>
  block
    text <بس کن و خاموش مشو صدزبان>
    text <چونک یکی گوش نیاورده‌اند>
