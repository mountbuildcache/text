
text <روزی که مرا ز من ستانی>
  block
    text <روزی که مرا ز من ستانی>
    text <ضایع مکن از من آنچ دانی>
  block
    text <تا با تو چو خاص نور گردم>
    text <آن نور لطیف جاودانی>
  block
    text <تا چند کنم ز مرگ فریاد>
    text <با همچو تو آب زندگانی>
  block
    text <گر مرگم از او است مرگ من باد>
    text <آن مرگ به از دم جوانی>
  block
    text <از خرمن خویش ده زکاتم>
    text <زان خرمن گوهر نهانی>
  block
    text <منویس بر این و آن براتم>
    text <بگذار طریق امتحانی>
  block
    text <خاموش ولی به دست تو چیست>
    text <باران آمد تو ناودانی>
