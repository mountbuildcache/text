
text <دیر آمده‌ای مرو شتابان>
  block
    text <دیر آمده‌ای مرو شتابان>
    text <ای رفتن تو چو رفتن جان>
  block
    text <دیر آمدن و شتاب رفتن>
    text <آیین گل است در گلستان>
  block
    text <گفتی چونی چنانک ماهی>
    text <افتاده میان ریگ سوزان>
  block
    text <چون باشد شهر شهریارا>
    text <بی دولت داد و عدل سلطان>
  block
    text <من بی‌تو نیم ولیک خواهم>
    text <آن باتویی که هست پنهان>
  block
    text <شب پرتو آفتاب هم هست>
    text <خاصه به تموز گرم و تفسان>
  block
    text <قانع نشود به گرمی او>
    text <جز خفاشی ز بیم مرغان>
  block
    text <گرمی خواهند و روشنی هم>
    text <مرغان که معودند با آن>
  block
    text <ما وصف دو جنس مرغ گفتیم>
    text <بنگر ز کدامی ای غزل خوان>
