
text <سر فروکن به سحر کز سر بازار نظر>
  block
    text <سر فروکن به سحر کز سر بازار نظر>
    text <طبله کالبد آورده‌ام آخر بنگر>
  block
    text <بر سر کوی تو پرطبله من بین و بخر>
    text <شانه‌ها و شبه‌ها و سره روغن‌ها تر>
  block
    text <شبه من غم تو روغن من مرهم تو>
    text <شانه‌ام محرم آن زلف پر از فتنه و شر>
  block
    text <از فراقت تلفم گشته خیالت علفم>
    text <که دلم را شکمی شد ز تو پرجوع بقر>
  block
    text <من ندانم چه کسم کز شکرت پرهوسم>
    text <ای مگس‌ها شده از ذوق شکرهات شکر>
  block
    text <پرده بردار صبا از بر آن شهره قبا>
    text <تا ز سیمین بر او گردد کارم همه زر>
  block
    text <چند گویی تو بجو یار وزو دست بشو>
    text <در دو عالم نبود یار مرا یار دگر>
  block
    text <چون خرد ماند و دل با من ای خواجه بهل>
    text <ماه و خورشید که دیدست در اعضای بشر>
  block
    text <چون که در جان منی شسته به چشمان منی>
    text <شمس تبریز خداوند تو چونی به سفر>
