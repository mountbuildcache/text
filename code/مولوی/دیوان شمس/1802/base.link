
text <چندان بگردم گرد دل کز گردش بسیار من>
  block
    text <چندان بگردم گرد دل کز گردش بسیار من>
    text <نی تن کشاند بار من نی جان کند پیکار من>
  block
    text <چندان طواف کان کنم چندان مصاف جان کنم>
    text <تا بگسلد یک بارگی هم پود من هم تار من>
  block
    text <گر تو لجوجی سخت سر من هم لجوجم ای پسر>
    text <سر می نهد هر شیر نر در صبر پاافشار من>
  block
    text <تن چون نگردد گرد جان با مشعل چون آسمان>
    text <ای نقطه خوبی و کش در جان چون پرگار من>
  block
    text <تا آب باشد پیشوا گردان بود این آسیا>
    text <تو بی‌خبر گویی که بس که آرد شد خروار من>
  block
    text <او فارغ است از کار تو وز گندم و خروار تو>
    text <تا آب هست او می تپد چون چرخ در اسرار من>
  block
    text <غلبیرم اندر دست او در دست می گرداندم>
    text <غلبیر کردن کار او غلبیر بودن کار من>
  block
    text <نی صدق ماند و نی ریا نی آب ماند و نی گیا>
    text <وانگه بگفتم هین بیا ای یار گل رخسار من>
  block
    text <ای جان جان مست من ای جسته دوش از دست من>
    text <مشکن ببین اشکست من خیز ای سپه سالار من>
  block
    text <ای جان خوش رفتار من می پیچ پیش یار من>
    text <تا گویدت دلدار من ای جان و ای جاندار من>
  block
    text <مثل کلابه‌ست این تنم حق می تند چون تن زنم>
    text <تا چه گولم می کند او زین کلابه و تار من>
  block
    text <پنهان بود تار و کشش پیدا کلابه و گردشش>
    text <گوید کلابه کی بود بی‌جذبه این پیکار من>
  block
    text <تن چون عصابه جان چو سر کان هست پیچان گرد سر>
    text <هر پیچ بر پیچ دگر توتوست چون دستار من>
  block
    text <ای شمس تبریزی طری گاهی عصابه گه سری>
    text <ترسم که تو پیچی کنی در مغلطه دیدار من>
