
text <در وصالت چرا بیاموزم>
  block
    text <در وصالت چرا بیاموزم>
    text <در فراقت چرا بیاموزم>
  block
    text <یا تو با درد من بیامیزی>
    text <یا من از تو دوا بیاموزم>
  block
    text <می گریزی ز من که نادانم>
    text <یا بیامیزی یا بیاموزم>
  block
    text <پیش از این ناز و خشم می کردم>
    text <تا من از تو جدا بیاموزم>
  block
    text <چون خدا با تو است در شب و روز>
    text <بعد از این از خدا بیاموزم>
  block
    text <در فراقت سزای خود دیدم>
    text <چون بدیدم سزا بیاموزم>
  block
    text <خاک پای تو را به دست آرم>
    text <تا از او کیمیا بیاموزم>
  block
    text <آفتاب تو را شوم ذره>
    text <معنی والضحی بیاموزم>
  block
    text <کهربای تو را شوم کاهی>
    text <جذبه کهربا بیاموزم>
  block
    text <از دو عالم دو دیده بردوزم>
    text <این من از مصطفی بیاموزم>
  block
    text <سر مازاغ و ماطغی را من>
    text <جز از او از کجا بیاموزم>
  block
    text <در هوایش طواف سازم تا>
    text <چون فلک در هوا بیاموزم>
  block
    text <بند هستی فروگشادم تا>
    text <همچو مه بی‌قبا بیاموزم>
  block
    text <همچو ماهی زره ز خود سازم>
    text <تا به بحر آشنا بیاموزم>
  block
    text <همچو دل خون خورم که تا چون دل>
    text <سیر بی‌دست و پا بیاموزم>
  block
    text <در وفا نیست کس تمام استاد>
    text <پس وفا از وفا بیاموزم>
  block
    text <ختمش این شد که خوش لقای منی>
    text <از تو خوش خوش لقا بیاموزم>
