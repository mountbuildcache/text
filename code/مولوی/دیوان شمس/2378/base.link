
text <صد خمار است و طرب در نظر آن دیده>
  block
    text <صد خمار است و طرب در نظر آن دیده>
    text <که در آن روی نظر کرده بود دزدیده>
  block
    text <صد نشاط است و هوس در سر آن سرمستی>
    text <که رخ خود به کف پاش بود مالیده>
  block
    text <عشوه و مکر زمانه نپذیرد گوشی>
    text <که سلام از لب آن یار بود بشنیده>
  block
    text <پیچ زلفش چو ندیدی تو برو معذوری>
    text <ای تو در نیک و بد دور زمان پیچیده>
  block
    text <نی تراشی است که اندر نی صورت بدمد>
    text <هیچ دیدی تو نیی بی‌نفسی نالیده>
  block
    text <گر بداند که حریف لب کی خواهد شد>
    text <کی برنجد ز بریدن قلم بالیده>
  block
    text <گر بپرسند چه فرق است میان تو و غیر>
    text <فرق این بس که تویی فرق مرا خاریده>
  block
    text <جرعه‌ای کن فیکون بر سر آن خاک بریخت>
    text <لب عشاق جهان خاک تو را لیسیده>
  block
    text <شمس تبریز تو را عشق شناسد نه خرد>
    text <بر دم باد بهاری نرسد پوسیده>
