
text <حالت ده و حیرت ده ای مبدع بی‌حالت>
  block
    text <حالت ده و حیرت ده ای مبدع بی‌حالت>
    text <لیلی کن و مجنون کن ای صانع بی‌آلت>
  block
    text <صد حاجت گوناگون در لیلی و در مجنون>
    text <فریادکنان پیشت کای معطی بی‌حاجت>
  block
    text <انگشتری حاجت مهریست سلیمانی>
    text <رهنست به پیش تو از دست مده صحبت>
  block
    text <بگذشت مه توبه آمد به جهان ماهی>
    text <کو بشکند و سوزد صد توبه به یک ساعت>
  block
    text <ای گیج سری کان سر گیجیده نگردد ز او>
    text <وی گول دلی کان دل یاوه نکند نیت>
  block
    text <ما لنگ شدیم این جا بربند در خانه>
    text <چرنده و پرنده لنگند در این حضرت>
  block
    text <ای عشق تویی کلی هم تاجی و هم غلی>
    text <هم دعوت پیغامبر هم ده دلی امت>
  block
    text <از نیست برآوردی ما را جگری تشنه>
    text <بردوخته‌ای ما را بر چشمه این دولت>
  block
    text <خارم ز تو گل گشته و اجزا همه کل گشته>
    text <هم اول ما رحمت هم آخر ما رحمت>
  block
    text <در خار ببین گل را بیرون همه کس بیند>
    text <در جزو ببین کل را این باشد اهلیت>
  block
    text <در غوره ببین می را در نیست ببین شیء را>
    text <ای یوسف در چه بین شاهنشهی و ملکت>
  block
    text <خاری که ندارد گل در صدر چمن ناید>
    text <خاکی ز کجا یابد بی‌روح سر و سبلت>
  block
    text <کف می‌زن و زین می‌دان تو منشاء هر بانگی>
    text <کاین بانگ دو کف نبود بی‌فرقت و بی‌وصلت>
  block
    text <خامش که بهار آمد گل آمد و خار آمد>
    text <از غیب برون جسته خوبان جهت دعوت>
