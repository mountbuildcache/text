
text <طبیب درد بی‌درمان کدامست>
  block
    text <طبیب درد بی‌درمان کدامست>
    text <رفیق راه بی‌پایان کدامست>
  block
    text <اگر عقلست پس دیوانگی چیست>
    text <وگر جانست پس جانان کدامست>
  block
    text <چراغ عالم افروز مخلد>
    text <که نی کفرست و نی ایمان کدامست>
  block
    text <پر از درست بحر لایزالی>
    text <درونش گوهر انسان کدامست>
  block
    text <غلامانه است اشیاء را قباها>
    text <میان بندگان سلطان کدامست>
  block
    text <یکی جزو جهان خود بی‌مرض نیست>
    text <طبیب عشق را دکان کدامست>
  block
    text <خرد عاجز شد اندر فکر عاجز>
    text <که سرکش کیست سرگردان کدامست>
  block
    text <بت موزون به بتخانه بسی جست>
    text <که موزونات را میزان کدامست>
  block
    text <چه قبله کرده‌ای این گفت و گو را>
    text <طلب کن درس خاموشان کدامست>
