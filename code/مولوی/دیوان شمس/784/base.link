
text <عید بگذشت و همه خلق سوی کار شدند>
  block
    text <عید بگذشت و همه خلق سوی کار شدند>
    text <زیرکان از پی سرمایه به بازار شدند>
  block
    text <عاشقان را چو همه پیشه و بازار تویی>
    text <عاشقان از جز بازار تو بیزار شدند>
  block
    text <سفها سوی مجالس گرو فرج و گلو>
    text <فقها سوی مدارس پی تکرار شدند>
  block
    text <همه از سلسله عشق تو دیوانه شدند>
    text <همه از نرگس مخمور تو خمار شدند>
  block
    text <دست و پاشان تو شکستی چو نه پا ماند و نه دست>
    text <پر گشادند و همه جعفر طیار شدند>
  block
    text <صدقات شه ما حصه درویشانست>
    text <عاشقان حصه بر آن رخ و رخسار شدند>
  block
    text <ما چو خورشیدپرستان همه صحرا کوبیم>
    text <سایه جویان چو زنان در پس دیوار شدند>
  block
    text <تو که در سایه مخلوقی و او دیواریست>
    text <ور نه ز آسیب اجل چون همه مردار شدند>
  block
    text <جان چه کار آید اگر پیش تو قربان نشود>
    text <جان کنون شد که چو منصور سوی دار شدند>
  block
    text <همه سوگند بخورده که دگر دم نزنند>
    text <مست گشتند صبوحی سوی گفتار شدند>
