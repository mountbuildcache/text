
text <آوازه جمالت از جان خود شنیدیم>
  block
    text <آوازه جمالت از جان خود شنیدیم>
    text <چون باد و آب و آتش در عشق تو دویدیم>
  block
    text <اندر جمال یوسف گر دست‌ها بریدند>
    text <دستی به جان ما بر بنگر چه‌ها بریدیم>
  block
    text <رندان و مفلسان را پیداست تا چه باشد>
    text <این دلق پاره پاره در پای تو کشیدیم>
  block
    text <در عشق جان سپاران مانند ما هزاران>
    text <هستند لیک چون تو در خواب هم ندیدیم>
  block
    text <ماننده ستوران در آب وقت خوردن>
    text <چون عکس خویش دیدیم از خویش می رمیدیم>
