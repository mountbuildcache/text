
text <فقر را در خواب دیدم دوش من>
  block
    text <فقر را در خواب دیدم دوش من>
    text <گشتم از خوبی او بی‌هوش من>
  block
    text <از جمال و از کمال لطف فقر>
    text <تا سحرگه بوده‌ام مدهوش من>
  block
    text <فقر را دیدم مثال کان لعل>
    text <تا ز رنگش گشتم اطلس پوش من>
  block
    text <بس شنیدم های و هوی عاشقان>
    text <بس شنیدم بانگ نوشانوش من>
  block
    text <حلقه‌ای دیدم همه سرمست فقر>
    text <حلقه او دیدم اندر گوش من>
  block
    text <بس بدیدم نقش‌ها در نور فقر>
    text <بس بدیدم نقش جان در روش من>
  block
    text <از میان جان ما صد جوش خاست>
    text <چون بدیدم بحر را در جوش من>
  block
    text <صد هزاران نعره می‌زد آسمان>
    text <ای غلام همچنان چاووش من>
