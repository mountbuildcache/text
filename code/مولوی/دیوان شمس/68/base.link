
text <چو شست عشق در جانم شناسا گشت شستش را>
  block
    text <چو شست عشق در جانم شناسا گشت شستش را>
    text <به شست عشق دست آورد جان بت پرستش را>
  block
    text <به گوش دل بگفت اقبال رست آن جان به عشق ما>
    text <بکرد این دل هزاران جان نثار آن گفت رستش را>
  block
    text <ز غیرت چونک جان افتاد گفت اقبال هم نجهد>
    text <نشستست این دل و جانم همی‌پاید نجستش را>
  block
    text <چو اندر نیستی هستست و در هستی نباشد هست>
    text <بیامد آتشی در جان بسوزانید هستش را>
  block
    text <برات عمر جان اقبال چون برخواند پنجه شصت>
    text <تراشید و ابد بنوشت بر طومار شصتش را>
  block
    text <خدیو روح شمس الدین که از بسیاری رفعت>
    text <نداند جبرئیل وحی خود جای نشستش را>
  block
    text <چو جامش دید این عقلم چو قرابه شد اشکسته>
    text <درستی‌های بی‌پایان ببخشید آن شکستش را>
  block
    text <چو عشقش دید جانم را به بالای‌یست از این هستی>
    text <بلندی داد از اقبال او بالا و پستش را>
  block
    text <اگر چه شیرگیری تو دلا می‌ترس از آن آهو>
    text <که شیرانند بیچاره مر آن آهوی مستش را>
  block
    text <چو از تیغ حیات انگیز زد مر مرگ را گردن>
    text <فروآمد ز اسپ اقبال و می‌بوسید دستش را>
  block
    text <در آن روزی که در عالم الست آمد ندا از حق>
    text <بده تبریز از اول بلی گویان الستش را>
