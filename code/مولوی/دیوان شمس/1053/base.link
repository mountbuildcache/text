
text <نزدیک توام مرا مبین دور>
  block
    text <نزدیک توام مرا مبین دور>
    text <پهلوی منی مباش مهجور>
  block
    text <آن کس که بعید شد ز معمار>
    text <کی گردد کارهاش معمور>
  block
    text <چشمی که ز چشم من طرب یافت>
    text <شد روشن و غیب بین و مخمور>
  block
    text <هر دل که نسیم من بر او زد>
    text <شد گلشن و گلستان پرنور>
  block
    text <بی من اگرت دهند شهدی>
    text <یک شهد بود هزار زنبور>
  block
    text <بی من اگرت امیر سازند>
    text <باشی بتر از هزار مأمور>
  block
    text <می‌های جهان اگر بنوشی>
    text <بی‌من نشود مزاج محرور>
  block
    text <در برق چه نامه بر توان خواند>
    text <آخر چه سپاه آید از مور>
  block
    text <خلقان برقند و یار خورشید>
    text <بی‌گفت تو ظاهرست و مشهور>
  block
    text <خلقان مورند و ما سلیمان>
    text <خاموش صبور باش و مستور>
