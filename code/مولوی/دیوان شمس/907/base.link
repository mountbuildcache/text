
text <مده به دست فراقت دل مرا که نشاید>
  block
    text <مده به دست فراقت دل مرا که نشاید>
    text <مکش تو کشته خود را مکن بتا که نشاید>
  block
    text <مرا به لطف گزیدی چرا ز من برمیدی>
    text <ایا نموده وفاها مکن جفا که نشاید>
  block
    text <بداد خازن لطفت مرا قبای سعادت>
    text <برون مکن ز تن من چنین قبا که نشاید>
  block
    text <مثال دل همه رویی قفا نباشد دل را>
    text <ز ما تو روی مگردان مده قفا که نشاید>
  block
    text <حدیث وصل تو گفتم بگفت لطف تو کری>
    text <ز بعد گفتن آری مگو چرا که نشاید>
  block
    text <تو کان قند و نباتی نبات تلخ نگوید>
    text <مگوی تلخ سخن‌ها به روی ما که نشاید>
  block
    text <بیار آن سخنانی که هر یکیست چو جانی>
    text <نهان مکن تو در این شب چراغ را که نشاید>
  block
    text <غمت که کاهش تن شد نه در تنست نه بیرون>
    text <غم آتشیست نه در جا مگو کجا که نشاید>
  block
    text <دلم ز عالم بی‌چون خیالت از دل از آن سو>
    text <میان این دو مسافر مکن جدا که نشاید>
  block
    text <مبند آن در خانه به صوفیان نظری کن>
    text <مخور به رنج به تنها بگو صلا که نشاید>
  block
    text <دلا بخسب ز فکرت که فکر دام دل آمد>
    text <مرو به جز که مجرد بر خدا که نشاید>
