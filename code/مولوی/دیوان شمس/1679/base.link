
text <من اگر مستم اگر هشیارم>
  block
    text <من اگر مستم اگر هشیارم>
    text <بنده چشم خوش آن یارم>
  block
    text <بی‌خیال رخ آن جان و جهان>
    text <از خود و جان و جهان بیزارم>
  block
    text <بنده صورت آنم که از او>
    text <روز و شب در گل و در گلزارم>
  block
    text <این چنین آینه‌ای می بینم>
    text <چشم از این آینه چون بردارم>
  block
    text <دم فروبسته‌ام و تن زده‌ام>
    text <دم مده تا علالا برنارم>
  block
    text <بت من گفت منم جان بتان>
    text <گفتم این است بتا اقرارم>
  block
    text <گفت اگر در سر تو شور من است>
    text <از تو من یک سر مو نگذارم>
  block
    text <منم آن شمع که در آتش خود>
    text <هر چه پروانه بود بسپارم>
  block
    text <گفتمش هر چه بسوزی تو ز من>
    text <دود عشق تو بود آثارم>
  block
    text <راست کن لاف مرا با دیده>
    text <جز چنان راست نیاید کارم>
  block
    text <من ز پرگار شدم وین عجب است>
    text <کاندر این دایره چون پرگارم>
  block
    text <ساقی آمد که حریفانه بده>
    text <گفتم اینک به گرو دستارم>
  block
    text <غلطم سر بستان لیک دمی>
    text <مددم ده قدری هشیارم>
  block
    text <آن جهان پنهان را بنما>
    text <کاین جهان را به عدم انگارم>
