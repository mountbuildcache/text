
text <بگو به گوش کسانی که نور چشم منند>
  block
    text <بگو به گوش کسانی که نور چشم منند>
    text <که باز نوبت آن شد که توبه‌ها شکنند>
  block
    text <هزار توبه و سوگند بشکنند آن دم>
    text <که غمزه‌های دلارام طبل حسن زنند>
  block
    text <چو یار مست خرابست و روز روز طرب>
    text <به غیر شنگی و مستی بیا بگو چه کنند>
  block
    text <به گوش هوش بگفتم به آب روی برو>
    text <که این دم ار که قافی هم از بنت بکنند>
  block
    text <ز بس که خرقه گرو برد پیر باده فروش>
    text <کنون به کوی خرابات جمله بوالحسن اند>
  block
    text <بگیر مطرب جانی قنینه کانی>
    text <نواز تنتن تنتن که جمله بی‌تو تنند>
  block
    text <مقیم همچو نگین شو به حلقه عشاق>
    text <که غیر حلقه عشاق جمله ممتحنند>
  block
    text <به جان جمله مردان که هر که عاشق نیست>
    text <همه زنند به معنی ببین زنان چه زنند>
  block
    text <به جان جمله جان‌ها که هر کش آن جان نیست>
    text <همه تنند نگه کن فروتنان چه تنند>
  block
    text <خموش باش که گفتی از این سپیتر چیست>
    text <خسان سیاه گلیمند اگر چه یاسمنند>
