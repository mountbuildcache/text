
text <سیمرغ و کیمیا و مقام قلندری>
  block
    text <سیمرغ و کیمیا و مقام قلندری>
    text <وصف قلندرست و قلندر از او بری>
  block
    text <گویی قلندرم من و این دل پذیر نیست>
    text <زیرا که آفریده نباشد قلندری>
  block
    text <دام و دم قلندر بی‌چون بود مقیم>
    text <خالیست از کفایت و معنی داوری>
  block
    text <از خود به خود چه جویی چون سر به سر تویی>
    text <چون آب در سبویی کلی ز کل پری>
  block
    text <از خود به خود سفر کن در راه عاشقی>
    text <وین قصه مختصر کن ای دوست یک سری>
  block
    text <نی بیم و نی امید نه طاعت نه معصیت>
    text <نی بنده نی خدای نه وصف مجاوری>
  block
    text <عجزست و قدرتست و خدایی و بندگی>
    text <بیرون ز جمله آمد این ره چو بنگری>
  block
    text <راه قلندری ز خدایی برون بود>
    text <در بندگی نیاید و نه در پیمبری>
  block
    text <زینهار تا نلافد هر عاشق از گزاف>
    text <کس را نشد مسلم این راه و ره بری>
