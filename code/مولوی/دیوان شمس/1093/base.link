
text <روستایی بچه‌ای هست درون بازار>
  block
    text <روستایی بچه‌ای هست درون بازار>
    text <دغلی لاف زنی سخره کنی بس عیار>
  block
    text <که از او محتسب و مهتر بازار بدرد>
    text <در فغانند از او از فقعی تا عطار>
  block
    text <چون بگویند چرا می‌کنی این ویرانی>
    text <دست کوته کن و دم درکش و شرمی می‌دار>
  block
    text <او دو صد عهد کند گوید من بس کردم>
    text <توبه کردم نتراشم ز شما چون نجار>
  block
    text <بعد از این بد نکنم عاقل و هوشیار شدم>
    text <که مرا زخم رسید از بد و گشتم بیدار>
  block
    text <باز در حین ببرد از بر همسایه گرو>
    text <بخورد بامی و چنگی همه با خمر و خمار>
  block
    text <خویشتن را به کناری فکند رنجوری>
    text <که به یک ساله تب تیز بود گشته نزار>
  block
    text <این هم از مکر که تا درفکند مسکینی>
    text <که بر او رحم کند او به گمان و پندار>
  block
    text <پس بگوید که مرا مکنت چندین سیم است>
    text <پیش هر کس به فلان جای و نقدی بسیار>
  block
    text <هر که زین رنج مرا باز یکی یارانه>
    text <بکند در عوض آن بکنم من صد بار>
  block
    text <تا از این شیفته سر نیز تراشی بکند>
    text <به طریق گرو و وام به چار و ناچار>
  block
    text <چون بداند برود خاک کند بر سر او>
    text <جامه زد چاک به زنهار از این بی‌زنهار>
  block
    text <چون شود قصد که گیرند بپوشد ازرق>
    text <صوفیی گردد صافی صفت بی‌آزار>
  block
    text <یک زبان دارد صد گز که به ظاهر سگزست>
    text <چون به زخمش نگری باشد چاهی پرمار>
  block
    text <به گهی کز سر عشرت لطف آغاز کند>
    text <شکرابت دهد او از شکر آن گفتار>
  block
    text <همه مهر و کرم و خاکی و عشق انگیزی>
    text <که بجوشد دل تو وز تو رود جمله قرار>
  block
    text <و گهی از سر فضل و هنر آغاز کند>
    text <که بگویی تو که لقمان زمانست به کار>
  block
    text <تا که از زهد و تقزز سخن آغاز کند>
    text <سر و گردن بتراشد چو کدو یا چو خیار>
  block
    text <روزی از معرفت و فقه بسوزد ما را>
    text <که بگویم که جنیدست و ز شیخان کبار>
  block
    text <چون بکاوی دغلی گنده بغل مکاری>
    text <آفتی مزبله‌ای جمله شکم طبلی خوار>
  block
    text <هیچ کاری نه از او جمله شکم خواری و بس>
    text <پس از آن گشت به هر مصطبه او اشکم خوار>
  block
    text <محتسب کو ز کفایت چو نظام الملکست>
    text <کرد از مکر چنین کس رخ خود در دیوار>
  block
    text <زاری آغاز کند او که همه خرد و بزرگ>
    text <همه یاریش کنند ار چه بدیدند یسار>
  block
    text <محتسب عقل تو است دان که صفاتت بازار>
    text <وان دغل هست در او نفس پلید مکار>
  block
    text <چون همه از کف او عاجز و مسکین گشتند>
    text <جمله گفتند که سحرست فن این طرار>
  block
    text <چونک سحرست نتانیم مگر یک حیله>
    text <برویم از کف او نزد خداوند کبار>
  block
    text <صاحب دید و بصیرت شه ما شمس الدین>
    text <که از او گشت رخ روح چو صد روی نگار>
  block
    text <چو از او داد بخواهیم از این بیدادی>
    text <او به یک لحظه رهاند همه را از آزار>
  block
    text <که اگر هیبت او دیو پری نشناسد>
    text <هر یکی زاهد عصری شود و اهل وقار>
  block
    text <برهندی همه از ظلمت این نفس لئیم>
    text <گر از او یک نظری فضل بتابند بهار>
  block
    text <خاک تبریز که از وی چو حریم حرم است>
    text <بس از او برخورد آن جان و روان زوار>
