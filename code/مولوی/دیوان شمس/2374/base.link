
text <هله صیاد نگویی که چه دام است و چه دانه>
  block
    text <هله صیاد نگویی که چه دام است و چه دانه>
    text <که چو سیمرغ ببیند بجهد مست ز لانه>
  block
    text <بجز از دست فلانی مستان باده که آن می>
    text <برهاند دل و جان را ز فسون و ز فسانه>
  block
    text <بخورد عشق جهان را چو عصا از کف موسی>
    text <به زبانی که بسوزد همه را همچو زبانه>
  block
    text <نه سماع است نه بازی که کمندی است الهی>
    text <منگر سست به نخوت تو در این بیت و ترانه>
  block
    text <نبود هیچ غری را غم دلاله و شاهد>
    text <نبود هیچ کلی را غم شانه گر و شانه>
  block
    text <به دهان تو چنین تیغ نهاده‌ست نهنده>
    text <مثل کارد که گیرد بر تیغی به دهانه>
  block
    text <که خیالات سفیهان همه دربان الهند>
    text <نگذارند سگان را سوی درگاه و ستانه>
  block
    text <نگذارند غران را که درآیند به لشکر>
    text <که بخندد لب دشمن ز کر و فر زنانه>
  block
    text <چو ندیده‌ست نشانه نبود اسپر و تیرش>
    text <چو نخورده‌ست دوگانه نبود مرد یگانه>
