
text <امتزاج روح‌ها در وقت صلح و جنگ‌ها>
  block
    text <امتزاج روح‌ها در وقت صلح و جنگ‌ها>
    text <با کسی باید که روحش هست صافی صفا>
  block
    text <چون تغییر هست در جان وقت جنگ و آشتی>
    text <آن نه یک روحست تنها بلک گشتستند جدا>
  block
    text <چون بخواهد دل سلام آن یکی همچون عروس>
    text <مر زفاف صحبت داماد دشمن روی را>
  block
    text <باز چون میلی بود سویی بدان ماند که او>
    text <میل دارد سوی داماد لطیف دلربا>
  block
    text <از نظرها امتزاج و از سخن‌ها امتزاج>
    text <وز حکایت امتزاج و از فکر آمیزها>
  block
    text <همچنانک امتزاج ظاهرست اندر رکوع>
    text <وز تصافح وز عناق و قبله و مدح و دعا>
  block
    text <بر تفاوت این تمازج‌ها ز میل و نیم میل>
    text <وز سر کره و کراهت وز پی ترس و حیا>
  block
    text <آن رکوع باتأنی وان ثنای نرم نرم>
    text <هم مراتب در معانی در صورها مجتبا>
  block
    text <این همه بازیچه گردد چون رسیدی در کسی>
    text <کش سما سجده‌اش برد وان عرش گوید مرحبا>
  block
    text <آن خداوند لطیف بنده پرور شمس دین>
    text <کو رهاند مر شما را زین خیال بی‌وفا>
  block
    text <با عدم تا چند باشی خایف و امیدوار>
    text <این همه تأثیر خشم اوست تا وقت رضا>
  block
    text <هستی جان اوست حقا چونک هستی زو بتافت>
    text <لاجرم در نیستی می‌ساز با قید هوا>
  block
    text <گه به تسبیع هوا و گه به تسبیع خیال>
    text <گه به تسبیع کلام و گه به تسبیع لقا>
  block
    text <گه خیال خوش بود در طنز همچون احتلام>
    text <گه خیال بد بود همچون که خواب ناسزا>
  block
    text <وانگهی تخییل‌ها خوشتر از این قوم رذیل>
    text <اینت هستی کو بود کمتر ز تخییل عما>
  block
    text <پس از آن سوی عدم بدتر از این از صد عدم>
    text <این عدم‌ها بر مراتب بود همچون که بقا>
  block
    text <تا نیاید ظل میمون خداوندی او>
    text <هیچ بندی از تو نگشاید یقین می‌دان دلا>
