
text <نگاری را که می‌جویم به جانش>
  block
    text <نگاری را که می‌جویم به جانش>
    text <نمی‌بینم میان حاضرانش>
  block
    text <کجا رفت او میان حاضران نیست>
    text <در این مجلس نمی‌بینم نشانش>
  block
    text <نظر می‌افکنم هر سو و هر جا>
    text <نمی‌بینم اثر از گلستانش>
  block
    text <مسلمانان کجا شد نامداری>
    text <که می‌دیدم چو شمع اندر میانش>
  block
    text <بگو نامش که هر کی نام او گفت>
    text <به گور اندر نپوسد استخوانش>
  block
    text <خنک آن را که دست او ببوسید>
    text <به وقت مرگ شیرین شد دهانش>
  block
    text <ز رویش شکر گویم یا ز خویش>
    text <که کفو او نمی‌بیند جهانش>
  block
    text <زمینی گر نیابد شکل او چیست>
    text <که می‌گردد در این عشق آسمانش>
  block
    text <بگو القاب شمس الدین تبریز>
    text <مدار از گوش مشتاقان نهانش>
