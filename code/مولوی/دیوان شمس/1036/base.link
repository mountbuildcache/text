
text <ای رخت فکنده تو بر اومید و حذر بر>
  block
    text <ای رخت فکنده تو بر اومید و حذر بر>
    text <آخر نظری کن به نظربخش فکر بر>
  block
    text <ای طالب و ای عاشق بنگر به طلب بخش>
    text <بنگر به مؤثر تو چه چفسی به اثر بر>
  block
    text <او می‌کشدت جانب صلح و طرف جنگ>
    text <گه صحبت یاران و گهی اوج سفر بر>
  block
    text <در تو نگران او و تو را چشم چپ و راست>
    text <او با تو سخن گوی و تو را گوش سمر بر>
  block
    text <او می‌زند این سیخ و هش گاو سوی یوغ>
    text <عیسیست رفیق و هش خربنده به خر بر>
  block
    text <هر گاو و خری سیخ خورد بر کفل و پشت>
    text <تو سیخ ندامت خوری بر سینه و بر بر>
  block
    text <زان سیخ کباب دل تو گر نشد آگه>
    text <پخته کندت مطبخیش نار سقر بر>
  block
    text <گه کاسه گرفتی که حلیماب و زفر کو>
    text <گه چنگ گرفتی تو به تقریع زفر بر>
  block
    text <ز افشارش مرگ آن رخ تو گردد چون زر>
    text <زر بازدهی و بنهی سر به حجر بر>
  block
    text <بس چند کنی عشوه تو در محفل کوران>
    text <بس چند زنی نعره تو بر مسمع کر بر>
