
text <به شکرخنده اگر می‌ببرد جان رسدش>
  block
    text <به شکرخنده اگر می‌ببرد جان رسدش>
    text <وگر از غمزه جادو برد ایمان رسدش>
  block
    text <لشکر دیو و پری جمله به فرمان ویند>
    text <با چنین عز و شرف ملک سلیمان رسدش>
  block
    text <صد هزاران دل یعقوب حزین زنده بدوست>
    text <کر و فر شرف یوسف کنعان رسدش>
  block
    text <لب عیسی صفتش مرده به دم زنده کند>
    text <گر پرد با پر جان جانب کیوان رسدش>
  block
    text <نوح وقتیست که عشق ابدی کشتی اوست>
    text <گر جهان زیر و زبر کرد به طوفان رسدش>
  block
    text <عشق او گرد برانگیخت ز دریای عدم>
    text <ید بیضا و عصایی شده ثعبان رسدش>
  block
    text <جملگی تشنه دلان قوت از او می‌یابند>
    text <با چنین لقمه دهی شهرت لقمان رسدش>
