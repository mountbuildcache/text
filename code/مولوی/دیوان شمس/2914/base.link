
text <ناگهان اندردویدم پیش وی>
  block
    text <ناگهان اندردویدم پیش وی>
    text <بانگ برزد مست عشق او که هی>
  block
    text <هیچ می‌دانی چه خون ریز است او>
    text <چون تویی را زهره کی بوده‌ست کی>
  block
    text <شکران در عشق او بگداختند>
    text <سربریده ناله کن مانند نی>
  block
    text <پاک کن رگ‌های خود در عشق او>
    text <تا نبرد تیغ او پایت ز پی>
  block
    text <بر گلستانش گدازان شو چو برف>
    text <تا برآرد صد بهار از ماه دی>
  block
    text <یا درآ و نرم نرمک مرده شو>
    text <تا تو را گویند ای قیوم حی>
  block
    text <حبس کن مر شیره را در خنب حق>
    text <تا بجوشد وارهد از نیک و بی>
  block
    text <شمس تبریزی بیا در من نگر>
    text <تا ببینی مر مرا معدوم شی>
