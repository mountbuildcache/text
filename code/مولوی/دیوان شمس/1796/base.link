
text <دلدار من در باغ دی می گشت و می گفت ای چمن>
  block
    text <دلدار من در باغ دی می گشت و می گفت ای چمن>
    text <صد حور کش داری ولی بنگر یکی داری چو من>
  block
    text <قدر لبم نشناختی با من دغاها باختی>
    text <اینک چنین بگداختی حیران فی هذا الزمن>
  block
    text <ای فتنه‌ها انگیخته بر خلق آتش ریخته>
    text <وز آسمان آویخته بر هر دلی پنهان رسن>
  block
    text <در بحر صاف پاک تو جمله جهان خاشاک تو>
    text <در بحر تو رقصان شده خاشاک نقش مرد و زن>
  block
    text <خاشاک اگر گردان بود از موج جان از جا مرو>
    text <سرنای خود را گفته تو من دم زنم تو دم مزن>
  block
    text <بس شمع‌ها افروختی بیرون ز سقف آسمان>
    text <بس نقش‌ها بنگاشتی بیرون ز شهر جان و تن>
  block
    text <ای بی‌خیال روی تو جمله حقیقت‌ها خیال>
    text <ای بی‌تو جان اندر تنم چون مرده‌ای اندر کفن>
  block
    text <بی‌نور نورافروز او ای چشم من چیزی مبین>
    text <بی‌جان جان انگیز او ای جان من رو جان مکن>
  block
    text <گفتم صلای ماجرا ما را نمی‌پرسی چرا>
    text <گفتا که پرسش‌های ما بیرون ز گوش است و دهن>
  block
    text <ای سایه معشوق را معشوق خود پنداشته>
    text <ای سال‌ها نشناخته تو خویش را از پیرهن>
  block
    text <تا جان بااندازه‌ات بر جان بی‌اندازه زد>
    text <جانت نگنجد در بدن شمعت نگنجد در لگن>
