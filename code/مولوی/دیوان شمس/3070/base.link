
text <اگر به خشم شود چرخ هفتم از تو بری>
  block
    text <اگر به خشم شود چرخ هفتم از تو بری>
    text <به جان من که نترسی و هیچ غم نخوری>
  block
    text <اگر دلت به بلا و غمش مشرح نیست>
    text <یقین بدانک تو در عشق شاه مختصری>
  block
    text <ز رنج گنج بترس و ز رنج هر کس نی>
    text <که خشم حق نبود همچو کینه بشری>
  block
    text <چو غیر گوهر معشوق گوهری دانی>
    text <تو را گهر نپذیرد ازانک بدگهری>
  block
    text <وگر چو حامله لرزان شوی به هر بویی>
    text <ز حاملان امانت بدانک بو نبری>
  block
    text <پسند خویش رها کن پسند دوست طلب>
    text <که ماند از شکر آن کس که او کند شکری>
  block
    text <ز ذوق خویش مگو با کسی که همدل نیست>
    text <ازانک او دگرست و تو خود کسی دگری>
