
text <سبکتری تو از آن دم که می‌رسد ز صبا>
  block
    text <سبکتری تو از آن دم که می‌رسد ز صبا>
    text <ز دم زدن نشود سیر و مانده کس جانا>
  block
    text <ز دم زدن کی شود مانده یا کی سیر شود>
    text <تو آن دمی که خدا گفت یحیی الموتی>
  block
    text <دهان گور شود باز و لقمه ایش کند>
    text <چو بسته گشت دهان تن از دم احیا>
  block
    text <دمم فزون ده تا خیک من شود پرباد>
    text <که تا شوم ز دم تو سوار بر دریا>
  block
    text <مباد روزی کاندر جهان تو درندمی>
    text <که یک گیاه نروید ز جمله صحرا>
  block
    text <فروکش این دم زیرا تو را دمی دگر است>
    text <چو بسکلد ز لب این باد آن بود برجا>
