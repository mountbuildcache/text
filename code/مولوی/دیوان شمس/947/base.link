
text <مخسب شب که شبی صد هزار جان ارزد>
  block
    text <مخسب شب که شبی صد هزار جان ارزد>
    text <که شب ببخشد آن بدر بدره بی‌حد>
  block
    text <به آسمان جهان هر شبی فرود آید>
    text <برای هر متظلم سپاه فضل احد>
  block
    text <خدای گفت قم اللیل و از گزاف نگفت>
    text <ز شب رویست فرو قد زهره و فرقد>
  block
    text <ز دود شب پزی ای خام ز آتش موسی>
    text <مداد شب دهد آن خامه را ز علم مدد>
  block
    text <بگیر لیلی شب را کنار ای مجنون>
    text <شبست خلوت توحید و روز شرک و عدد>
  block
    text <شبست لیلی و روزست در پیش مجنون>
    text <که نور عقل سحر را به جعد خویش کشد>
  block
    text <بدانک آب حیات اندرون تاریکیست>
    text <چه ماهیی که ره آب بسته‌ای بر خود>
  block
    text <به دیبه سیه این کعبه را لباسی ساخت>
    text <که اوست پشت مطیعان و اوستشان مسند>
  block
    text <درون کعبه شب یک نماز صد باشد>
    text <ز بهر خواب ندارد کسی چنین معبد>
  block
    text <شکست جمله بتان را شب و بماند خدا>
    text <که نیست در کرم او را قرین و کفو احد>
  block
    text <خمش که شعر کسادست و جهل از آن اکسد>
    text <چه زاهدی تو در این علم و در تو علم ازهد>
