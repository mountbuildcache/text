
text <تو ز هر ذره وجودت بشنو ناله و زاری>
  block
    text <تو ز هر ذره وجودت بشنو ناله و زاری>
    text <تو یکی شهر بزرگی نه یکی بلکه هزاری>
  block
    text <همه اجزات خموشند ز تو اسرار نیوشند>
    text <همه روزی بخروشند که بیا تا تو چه داری>
  block
    text <تویی دریای مخلد که در او ماهی بی‌حد>
    text <ز سر جهل مکن رد سر انکار چه خاری>
  block
    text <همه خاموش به ظاهر همه قلاش و مقامر>
    text <همه غایب همه حاضر همه صیاد و شکاری>
  block
    text <همه ماهند نه ماهی همه کیخسرو و شاهی>
    text <همه چون یوسف چاهی ز تو اندر چه تاری>
  block
    text <همه ذرات چو ذاالنون همه رقاص چو گردون>
    text <همه خاموش چو مریم همه در بانگ چو قاری>
  block
    text <همه اجزای وجودت به تو گویند چه بودت>
    text <که همه گفت و شنودت نه ز مهر است و ز یاری>
  block
    text <مثل نفس خزان است که در او باغ نهان است>
    text <ز درون باغ بخندد چو رسد جان بهاری>
  block
    text <تو بر این شمع چه گردی چو از آن شهد بخوردی>
    text <تو چو پروانه چه سوزی که ز نوری نه ز ناری>
