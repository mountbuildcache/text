
text <روزی تو مرا بینی میخانه درافتاده>
  block
    text <روزی تو مرا بینی میخانه درافتاده>
    text <دستار گرو کرده بیزار ز سجاده>
  block
    text <من مست و حریفم مست زلف خوش او در دست>
    text <احسنت زهی شاهد شاباش زهی باده>
  block
    text <لب نیز شده مستک گم کرده ره بوسه>
    text <من مستک و لب مستک و آن بوسه قواده>
  block
    text <این دلبر پرفتنه با جمله دستان‌ها>
    text <خوش خفته و جمله شب این عشرت آماده>
  block
    text <این صورت‌ها جمله از پرتو او باشد>
    text <و آن روح قدس پاک است از صورت‌ها ساده>
  block
    text <شمس الحق تبریزی شرحی است مر این‌ها را>
    text <آن خسرو روحانی شاهنشه شه زاده>
