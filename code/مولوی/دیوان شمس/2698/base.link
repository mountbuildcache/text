
text <خداوندا زکات شهریاری>
  block
    text <خداوندا زکات شهریاری>
    text <ز من مگذر شتاب ار مهر داری>
  block
    text <هلا آهسته‌تر ای برق سوزان>
    text <که شد چشمم ز تو ابر بهاری>
  block
    text <نمی‌تاند نظر کاندر رکابت>
    text <رسد در گرد مرکب از نزاری>
  block
    text <عنان درکش پیاده پروری کن>
    text <که خورشیدی و عالم بی‌تو تاری>
  block
    text <جدایی نیست این تلخی نزع است>
    text <گلوی ما به هجران می‌فشاری>
  block
    text <چو سایه می‌دود جان در پی تو>
    text <گذشت از سایه جان در بی‌قراری>
  block
    text <به روی او دلا بس باده خوردی>
    text <بدین تلخی از آن رو در خماری>
  block
    text <چه باشد ای جمالت ساقی جان>
    text <خماری را به رحمت سر بخاری>
  block
    text <نه دست من گرفتی عهد کردی>
    text <که ما را تا قیامت دست یاری>
  block
    text <ز دست عهد تو از دست رفتم>
    text <به جان تو که دست از من نداری>
  block
    text <کی یارد با تو دیگر عهد کردن>
    text <که تو سنگین دلی بی‌زینهاری>
  block
    text <تو خیره کشتری یا چشم مستت>
    text <که بر خسته دلانش می‌گماری>
  block
    text <حدیث چشم تو گفتم دلم رفت>
    text <به دریای فنا و جان سپاری>
  block
    text <دل من رفت عشقت را بقا باد>
    text <در اقبال و مراد و کامکاری>
  block
    text <بزی ای عشق بهر عاشقان را>
    text <ابد تا کارشان را می‌گذاری>
