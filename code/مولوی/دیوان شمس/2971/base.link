
text <اندر قمارخانه چون آمدی به بازی>
  block
    text <اندر قمارخانه چون آمدی به بازی>
    text <کارت شود حقیقت هر چند تو مجازی>
  block
    text <با جمله سازواری ای جان به نیک خویی>
    text <این جا که اصل کار است جانا چرا نسازی>
  block
    text <گویی که من شب و روز مرد نمازکارم>
    text <چون نیست ای برادر گفتار تو نمازی>
  block
    text <با ناکسان تو صحبت زنهار تا نداری>
    text <شو همنشین شاهان گر مرد سرفرازی>
  block
    text <آخر چرا تو خود را کردی چو پای تابه>
    text <چون بر لباس آدم تو بهترین طرازی>
  block
    text <بر خر چرا نشینی ای همنشین شاهان>
    text <چون هست در رکابت چندین هزار تازی>
  block
    text <شیشه دلی که داری بربا ز سنگ جانان>
    text <باری به بزم شاه آ بنگر تو دلنوازی>
  block
    text <در جانت دردمد شه از شادیی که جانت>
    text <هم وارهد ز مطرب وز پرده حجازی>
  block
    text <سرمست و پای کوبان با جمع ماه رویان>
    text <در نور روی آن شه شاهانه می‌گرازی>
  block
    text <شاهت همی‌نوازد کای پیشوای خاصان>
    text <پیوسته پیش ما باش چون تو امین رازی>
  block
    text <گاه از جمال پستی گاه از شراب مستی>
    text <گه با قدم قرینی گه با کرشم و نازی>
  block
    text <مقصود شمس دین است هم صدر و هم خداوند>
    text <وصلم به خدمت او است چون مرغزی و رازی>
  block
    text <هر کس که در دل او باشد هوای تبریز>
    text <گردد اگر چه هندو است او گلرخ طرازی>
