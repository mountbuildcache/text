
text <ساقی جان فزای من بهر خدا ز کوثری>
  block
    text <ساقی جان فزای من بهر خدا ز کوثری>
    text <در سر مست من فکن جام شراب احمری>
  block
    text <بحر کرم تویی مرا از کف خود بده نوا>
    text <باغ ارم تویی مها بر بر من بزن بری>
  block
    text <ای به زمین ز آسمان آمده چون فرشته‌ای>
    text <وی ز خطاب اشربوا مغز مرا پیمبری>
  block
    text <بزم درآ و می بده رسم بهار نو بنه>
    text <ای رخ تو چو گلشنی وی قد تو صنوبری>
  block
    text <گر چه به بتکده دلم هر نفسی است صورتی>
    text <نیست و نباشد و نبد چون رخ تو مصوری>
  block
    text <می چو دود بر این سرم بسکلد از تو لنگرم>
    text <چهره زرد چون زرم سرخ شود چو آذری>
  block
    text <بحر کرم چه کم شود گر بخورند جرعه‌ای>
    text <فضل خدا چه کم شود گر برسد به کافری>
  block
    text <این دل بی‌قرار را از قدحی قرار ده>
    text <وین صدف وجود را بخش صفای گوهری>
  block
    text <یا برهان ز فکرتم یا برسان به فطرتم>
    text <یا به تراش نردبان باز کن از فلک دری>
