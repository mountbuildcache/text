
text <از پگه ای یار زان عقار سمایی>
  block
    text <از پگه ای یار زان عقار سمایی>
    text <ده به کف ما که نور دیده مایی>
  block
    text <زانک وظیفه‌ست هر سحر ز کف تو>
    text <دور بگردان که آفتاب لقایی>
  block
    text <هم به منش ده مها مده به دگر کس>
    text <عهد و وفا کن که شهریار وفایی>
  block
    text <در تتق گردها لطیف هلالی>
    text <وز جهت دردها لطیف دوایی>
  block
    text <دور بگردان که دور عشق تو آمد>
    text <خلق کجااند و تو غریب کجایی>
  block
    text <بر عدد ذره جان فدای تو کردی>
    text <چرخ فلک گر بدی مه تو بهایی>
  block
    text <با همه شاهی چو تشنگان خماریم>
    text <ساقی ما شو بکن به لطف سقایی>
  block
    text <بهر تو آدم گرفت دبه و زنبیل>
    text <بهر تو حوا نمود نیز حوایی>
  block
    text <آدم و حوا نبود بهر قدومت>
    text <خالق می‌کرد گونه گونه خدایی>
  block
    text <در قدح تو چهار جوی بهشتست>
    text <نه از شش و پنجست این سرورفزایی>
  block
    text <جمله اجزای ما شکفته کن این دم>
    text <تا به فلک بررود غریو گوایی>
  block
    text <غبغب غنچه در این چمن بنخندد>
    text <تا تو به خنده دهان او نگشایی>
  block
    text <طلعت خورشید تو اگر ننماید>
    text <یمن نیاید ز سایه‌های همایی>
  block
    text <خانه بی‌جام نیست خوب و منور>
    text <راه رهاوی بزن کز اوست رهایی>
  block
    text <مشک که ارزد هزار بحر فروریز>
    text <کوه وقاری و بحر جود و سخایی>
  block
    text <هر شب آید ز غیب چون گله بانی>
    text <جان رهد از تن چو اشتران چرایی>
  block
    text <در عدمستان کشد نهان شتران را>
    text <خوش بچراند ز سبزه‌های عطایی>
  block
    text <بند کند چشمشان که راه نبینند>
    text <راه الهیست نیست راه هوایی>
  block
    text <چون بنهد رخ پیاده در قدم شاه>
    text <جست دواسبه ز نیستی و گدایی>
  block
    text <کژ نرود زان سپس به راه چو فرزین>
    text <خواب ببیند چو پیل هند رجایی>
  block
    text <مات شو و لعب گفت و گوی رها کن>
    text <کان شه شطرنج راست راه نمایی>
