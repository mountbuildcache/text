
text <گرمابه دهر جان فزا بود>
  block
    text <گرمابه دهر جان فزا بود>
    text <زیرا که در او پری ما بود>
  block
    text <مر پریان را ز حیرت او>
    text <هر گوشه مقال و ماجرا بود>
  block
    text <عقلست چراغ ماجراها>
    text <آن جا هش و عقل از کجا بود>
  block
    text <در صرصر عشق عقل پشه‌ست>
    text <آن جا چه مجال عقل‌ها بود>
  block
    text <از احمد پا کشید جبریل>
    text <از سدره سفر چو ماورا بود>
  block
    text <گفتا که بسوزم ار بیایم>
    text <کان سو همه عشق بد ولا بود>
  block
    text <تعظیم و مواصلت دو ضدند>
    text <در فسحت وصل آن هبا بود>
  block
    text <آن جا لیلی شدست مجنون>
    text <زیرا که جنون هزار تا بود>
  block
    text <آن جا حسنی نقاب بگشود>
    text <پیراهن حسن‌ها قبا بود>
  block
    text <یوسف در عشق بد زلیخا>
    text <نی زهره و چنگ و نی نوا بود>
  block
    text <وان نافخ صور مانده بی‌روح>
    text <کان جا جز روح دوست لا بود>
  block
    text <در بحر گریخت این مقالات>
    text <زیرا هنگام آشنا بود>
