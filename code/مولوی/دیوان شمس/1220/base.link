
text <دام دگر نهاده‌ام تا که مگر بگیرمش>
  block
    text <دام دگر نهاده‌ام تا که مگر بگیرمش>
    text <آنک بجست از کفم بار دگر بگیرمش>
  block
    text <آنک به دل اسیرمش در دل و جان پذیرمش>
    text <گر چه گذشت عمر من باز ز سر بگیرمش>
  block
    text <دل بگداخت چون شکر بازفسرد چون جگر>
    text <باز روان شد از بصر تا به نظر بگیرمش>
  block
    text <راه برم به سوی او شب به چراغ روی او>
    text <چون برسم به کوی او حلقه در بگیرمش>
  block
    text <درد دلم بتر شده چهره من چو زر شده>
    text <تا ز رخم چو زر برد بر سر زر بگیرمش>
  block
    text <گر چه کمر شدم چه شد هر چه بتر شدم چه شد>
    text <زیر و زبر شدم چه شد زیر و زبر بگیرمش>
  block
    text <تا به سحر بپایمش همچو شکر بخایمش>
    text <بند قبا گشایمش بند کمر بگیرمش>
  block
    text <خواب شدست نرگسش زود درآیم از پسش>
    text <کرد سفر به خواب خوش راه سفر بگیرمش>
