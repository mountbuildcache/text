
text <ای کهربای عشقت دل را به خود کشیده>
  block
    text <ای کهربای عشقت دل را به خود کشیده>
    text <دل رفته ما پی دل چون بی‌دلان دویده>
  block
    text <دزدیده دل ز حسنت از عشق جامه واری>
    text <تا شحنه فراقت دستان دل بریده>
  block
    text <از بس شکر که جانم از مصر عشق خورده>
    text <نی را ز ناله من در جان شکر دمیده>
  block
    text <در سایه‌های عشقت ای خوش همای عرشی>
    text <هر لحظه باز جان‌ها تا عرش برپریده>
  block
    text <ای شاد مرغزاری کان جاست ورد و نسرین>
    text <از آب عشق رسته وین آهوان چریده>
  block
    text <دیده ندیده خود را و اکنون ز آینه تو>
    text <هر دیده خویشتن را در آینه بدیده>
  block
    text <سرنای دولت تو ای شمس حق تبریز>
    text <گوش رباب جانی برتافته شنیده>
