
text <تا به کی ای شکر چو تن بی‌دل و جان فغان کنم>
  block
    text <تا به کی ای شکر چو تن بی‌دل و جان فغان کنم>
    text <چند ز برگ ریز غم زرد شوم خزان کنم>
  block
    text <از غم و اندهان من سوخت درون جان من>
    text <جمله فروغ آتشین تا به کیش نهان کنم>
  block
    text <چند ز دوست دشمنی جان شکنی و تن زنی>
    text <چند من شکسته دل نوحه تن به جان کنم>
  block
    text <مؤمن عشقم ای صنم نعره عشق می زنم>
    text <همچو اسیرکان ز غم تا به کی الامان کنم>
  block
    text <چونک خیال تو سحر سوی من آید ای قمر>
    text <چون گذرد ز موج خون خاصه که خون فشان کنم>
  block
    text <سنگ شد آب از غمم آه نه سنگ و آهنم>
    text <کآتش روید از تنم چونک حدیث آن کنم>
  block
    text <ای تبریز شمس دین با تو قرین و چون قرین>
    text <دور قمر اگر هله با تو یکی قران کنم>
