
text <چنین می‌زن دو دستک تا سحرگاه>
  block
    text <چنین می‌زن دو دستک تا سحرگاه>
    text <که در رقص است آن دلدار و دلخواه>
  block
    text <همی‌گو آنچ می‌دانم من و تو>
    text <ولی پنهان کنش در ذکر الله>
  block
    text <فغان کردن ز شیر حق بیاموز>
    text <نکردی آه پرخون جز که در چاه>
  block
    text <درآ چون شیر و پنجه بر جهان زن>
    text <چه جنبانی به دستان دم چو روباه>
  block
    text <ز بس پیوستگی بیگانه باشیم>
    text <سلامم زان نکردی بر سر راه>
  block
    text <چو قرآن را نداند جز که قربان>
    text <بیا قربان شو اندر عید این شاه>
  block
    text <شبی که عشق باشد میهمانم>
    text <ببینم بدر را بی‌اول ماه>
