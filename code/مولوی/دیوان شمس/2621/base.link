
text <از هر چه ترنجیدی با دل تو بگو حالی>
  block
    text <از هر چه ترنجیدی با دل تو بگو حالی>
    text <کای دل تو نمی‌گفتی کز خویش شدم خالی>
  block
    text <این رنج چو در وا شد دعوی تو رسوا شد>
    text <زشتی تو پیدا شد بگذار تو نکالی>
  block
    text <در صورت رنج خود نظاره بکن ای بد>
    text <کی باشد با این خود آن مرتبه عالی>
  block
    text <بنگر که چه زشتی تو بس دیوسرشتی تو>
    text <این است که کشتی تو پس از کی همی‌نالی>
  block
    text <گر رنج بشد مشکل نومید مشو ای دل>
    text <کز غیب شود حاصل اندر عوض ابدالی>
  block
    text <از ذوق چو عوری تو هر لحظه بشوری تو>
    text <کای کعبه چه دوری تو از حیزک خلخالی>
  block
    text <در بادیه مردان را کاری است نه سردان را>
    text <کاین بادیه فردان را بزدود ز ارذالی>
  block
    text <در خدمت مخدومی شمس الحق تبریزی>
    text <بشتاب که از فضلش در منزل اجلالی>
