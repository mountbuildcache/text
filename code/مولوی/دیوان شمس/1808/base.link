
text <با آنک از پیوستگی من عشق گشتم عشق من>
  block
    text <با آنک از پیوستگی من عشق گشتم عشق من>
    text <بیگانه می باشم چنین با عشق از دست فتن>
  block
    text <از غایت پیوستگی بیگانه باشد کس بلی>
    text <این مشکلات ار حل شود دشمن نماند در زمن>
  block
    text <بحری است از ما دور نی ظاهر نه و مستور نی>
    text <هم دم زدن دستور نی هم کفر از او خامش شدن>
  block
    text <گفتن از او تشبیه شد خاموشیت تعطیل شد>
    text <این درد بی‌درمان بود فرج لنا یا ذا المنن>
  block
    text <نقش جهان رنگ و بو هر دم مدد خواهد از او>
    text <هم بی‌خبر هم لقمه جو چون طفل بگشاده دهن>
  block
    text <خفته‌ست و برجسته‌ست دل در جوش پیوسته‌ست دل>
    text <چون دیگ سربسته‌ست دل در آتشش کرده وطن>
  block
    text <ای داده خاموشانه‌ای ما را تو از پیمانه‌ای>
    text <هر لحظه نوافسانه‌ای در خامشی شد نعره زن>
  block
    text <در قهر او صد مرحمت در بخل او صد مکرمت>
    text <در جهل او صد معرفت در خامشی گویا چو ظن>
  block
    text <الفاظ خاموشان تو بشنوده بی‌هوشان تو>
    text <خاموشم و جوشان تو مانند دریای عدن>
  block
    text <لطفت خدایی می کند حاجت روایی می کند>
    text <وان کو جدایی می کند یا رب تو از بیخش بکن>
  block
    text <ای خوشدلی و ناز ما ای اصل و ای آغاز ما>
    text <آخر چه داند راز ما عقل حسن یا بوالحسن>
  block
    text <ای عشق تو بخریده ما وز غیر تو ببریده ما>
    text <ای جامه‌ها بدریده ما بر چاک ما بخیه مزن>
  block
    text <ای خون عقلم ریخته صبر از دلم بگریخته>
    text <ای جان من آمیخته با جان هر صورت شکن>
  block
    text <آن جا که شد عاشق تلف مرغی نپرد آن طرف>
    text <ور مرده یابد زان علف بیخود بدراند کفن>
