
text <پدید گشت یکی آهوی در این وادی>
  block
    text <پدید گشت یکی آهوی در این وادی>
    text <به چشم آتش افکند در همه نادی>
  block
    text <همه سوار و پیاده طلب درافتادند>
    text <بجهد و جد نه چون تو که سست افتادی>
  block
    text <چو یک دو حمله دویدند ناپدید شد او>
    text <که هیچ بوی نبردی کسی به استادی>
  block
    text <لگام‌ها بکشیدند تا که واگردند>
    text <نمود باز بدیشان فزودشان شادی>
  block
    text <چو باز حمله بکردند باز تک برداشت>
    text <که باد در پی او گم کند همی‌بادی>
  block
    text <بر این صفت چو ز حد رفت هر کسی ز هوس>
    text <ز هم شدند جدا و بکرد وحادی>
  block
    text <یکی به تک دم خرگوش برگرفت غلط>
    text <یکی پی بز کوهی و راه بغدادی>
  block
    text <گروه گمشده با همدگر دو قسم شدند>
    text <یکی به طمع در آهو یکی به آزادی>
  block
    text <جماعتی که بدیشانست میل آن آهو>
    text <چو گم شدندی بنمودی آهو آبادی>
  block
    text <از این جماعت قومی که خاصتر بودند>
    text <به چشم مست بیاموختشان هم اورادی>
  block
    text <چو خو و طبع ورا خوبتر بدانستند>
    text <ز طبع او نشدندی به هیچ رو عادی>
  block
    text <جمال خویش چو بنمودشان ز رحمت خود>
    text <که اندک اندک گستاخ کردشان هادی>
  block
    text <به هر دو روز یکی شکل دیگر آوردی>
    text <به شکل‌های عجایب مثال شیادی>
  block
    text <ازانک زهره بدرد دل ضعیفان را>
    text <چه تاب دارد خود جان آدمیزادی>
  block
    text <که آسمان و زمین بردرد اگر بیند>
    text <یکی صفت ز صفت‌های مبدی بادی>
  block
    text <که باشد آنک بگفتم خیال شمس الدین>
    text <که او مراست خدیو و مجیر بیدادی>
  block
    text <ز عشق او نتوانم که توبه آرم من>
    text <وگر شود به نصیحت هزار عبادی>
  block
    text <که اوست اصل بصیرت پناه عالم کشف>
    text <کز او بیابد بنیاد دید بنیادی>
  block
    text <ایا جمال تو را او جمال داد و نمک>
    text <ایا کمال تو از رشک او بیفزادی>
  block
    text <حرام باشد یاد کسی به هر دو جهان>
    text <از آن گهی که تو اندر ضمیر و دل یادی>
  block
    text <اگر چه طینت تبریز بس شهان زادی>
    text <ولیک چون وی شاهی بگو که کی زادی>
  block
    text <کفیل قافیه عمر سایه‌اش بادا>
    text <ففی الحقیقه منه الدلیل و الحادی>
