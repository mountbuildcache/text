
text <گر یکی شاخی شکستم من ز گلزاری چه شد>
  block
    text <گر یکی شاخی شکستم من ز گلزاری چه شد>
    text <ور ز سرمستی کشیدم زلف دلداری چه شد>
  block
    text <گر بزد ناداشت زخمی از سر مستی چه باک>
    text <ور ز طراری ربودم رخت طراری چه شد>
  block
    text <ور یکی زنبیل کم شد از همه بغداد چیست>
    text <ور یکی دانه برون آمد ز انباری چه شد>
  block
    text <ای فلک تا چند از این دستان و مکاری تو>
    text <گر یکی دم خوش نشیند یار با یاری چه شد>
  block
    text <گوییم از سر او ناگفتنی‌ها گفته‌ای>
    text <چند گویی چند گویی گفته‌ام آری چه شد>
  block
    text <گر میان عاشق و معشوق کاری رفت رفت>
    text <تو نه معشوقی نه عاشق مر تو را باری چه شد>
  block
    text <از لب لعلش چه کم شد گر لبش لطفی نمود>
    text <ور ز عیسی عافیت یابید بیماری چه شد>
  block
    text <گر براتست امشب و هر کس براتی یافتند>
    text <بی خطی گر پیشم آید ماه رخساری چه شد>
  block
    text <شمس تبریزی اگر من از جنون عشق تو>
    text <برشکستم عاشقان را کار و بازاری چه شد>
