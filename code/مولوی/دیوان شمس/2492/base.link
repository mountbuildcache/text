
text <هر بشری که صاف شد در دو جهان ورا دلی>
  block
    text <هر بشری که صاف شد در دو جهان ورا دلی>
    text <دید غرض که فقر بد بانگ الست را بلی>
  block
    text <عالم خاک همچو تل فقر چو گنج زیر او>
    text <شادی کودکان بود بازی و لاغ بر تلی>
  block
    text <چشم هر آنک بسته شد تابش حرص خسته شد>
    text <و آنک ز گنج رسته شد گشت گران و کاهلی>
  block
    text <گنج جمال همچو مه جانش بدیده گفته خه>
    text <بر ره او هزار شه آه شگرف حاصلی>
  block
    text <وصف لبش بگفتمی چهره جان شکفتمی>
    text <راه بیان برفتمی لیک کجاست واصلی>
  block
    text <جان بجهان و هم بجه سر بمکش سرک بنه>
    text <گر چه درون هر دو ده نیست درون قابلی>
  block
    text <ای تبریز مشتهر بند به شمس دین کمر>
    text <ز آنک مبارک است سر بر کف پای کاملی>
