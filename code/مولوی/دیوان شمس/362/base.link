
text <دو چشم آهوانش شیرگیرست>
  block
    text <دو چشم آهوانش شیرگیرست>
    text <کز او بر من روان باران تیرست>
  block
    text <کمان ابروان و تیر مژگان>
    text <گواهانند کو بر جان امیرست>
  block
    text <چو زلف درهمش درهم از آنم>
    text <که بوی او به از مشک و عبیرست>
  block
    text <در آن زلفین از آن می‌پیچد این جان>
    text <که دل زنجیر زلفش را اسیرست>
  block
    text <مگو آن سرو ما را تو نظیری>
    text <که ماه ما به خوبی بی‌نظیرست>
  block
    text <بیندازم من این سر را به پیشش>
    text <اگر چه سر به پیش او حقیرست>
  block
    text <خیال روی شه را سجده می‌کن>
    text <خیال شه حقیقت را وزیرست>
