
text <دل آتش پرست من که در آتش چو گوگردی>
  block
    text <دل آتش پرست من که در آتش چو گوگردی>
    text <به ساقی گو که زود آخر هم از اول قدح دردی>
  block
    text <بیا ای ساقی لب گز تو خامان را بدان می‌پز>
    text <زهی بستان و باغ و رز کز آن انگور افشردی>
  block
    text <نشان بدهم که کس ندهد نشان این است ای خوش قد>
    text <که آن شب بردیم بیخود بدان مه روم بسپردی>
  block
    text <تو عقلا یاد می‌داری که شاه عقلم از یاری>
    text <چو داد آن باده ناری به اول دم فرومردی>
  block
    text <دو طشت آورد آن دلبر یکی ز آتش یکی پرزر>
    text <چو زر گیری بود آذر ور آتش برزنی بردی>
  block
    text <ببین ساقی سرکش را بکش آن آتش خوش را>
    text <چه دانی قدر آتش را که آن جا کودک خردی>
  block
    text <ز آتش شاد برخیزی ز شمس الدین تبریزی>
    text <ور اندر زر تو بگریزی مثال زر بیفسردی>
