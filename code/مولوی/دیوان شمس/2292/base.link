
text <به لاله دوش نسرین گفت برخیزیم مستانه>
  block
    text <به لاله دوش نسرین گفت برخیزیم مستانه>
    text <به دامان گل تازه درآویزیم مستانه>
  block
    text <چو باده بر سر باده خوریم از گلرخ ساده>
    text <بیا تا چون گل و لاله درآمیزیم مستانه>
  block
    text <چو نرگس شوخ چشم آمد سمن را رشک و خشم آمد>
    text <به نسرین گفت تا ما هم براستیزیم مستانه>
  block
    text <بت گلروی چون شکر چو غنچه بسته بود آن در>
    text <چو در بگشاد وقت آمد که درریزیم مستانه>
  block
    text <که جان‌ها کز الست آمد بسی بی‌خویش و مست آمد>
    text <از آن در آب و گل هر دم همی‌لغزیم مستانه>
  block
    text <دلا تو اندر این شادی ز سرو آموز آزادی>
    text <که تا از جرم و از توبه بپرهیزیم مستانه>
  block
    text <صلاح دیده ره بین صلاح الدین صلاح الدین>
    text <برای او ز خود شاید که بگریزیم مستانه>
