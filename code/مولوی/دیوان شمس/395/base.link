
text <عشق اندر فضل و علم و دفتر و اوراق نیست>
  block
    text <عشق اندر فضل و علم و دفتر و اوراق نیست>
    text <هر چه گفت و گوی خلق آن ره ره عشاق نیست>
  block
    text <شاخ عشق اندر ازل دان بیخ عشق اندر ابد>
    text <این شجر را تکیه بر عرش و ثری و ساق نیست>
  block
    text <عقل را معزول کردیم و هوا را حد زدیم>
    text <کاین جلالت لایق این عقل و این اخلاق نیست>
  block
    text <تا تو مشتاقی بدان کاین اشتیاق تو بتی است>
    text <چون شدی معشوق از آن پس هستیی مشتاق نیست>
  block
    text <مرد بحری دایما بر تخته خوف و رجا است>
    text <چونک تخته و مرد فانی شد جز استغراق نیست>
  block
    text <شمس تبریزی تویی دریا و هم گوهر تویی>
    text <زانک بود تو سراسر جز سر خلاق نیست>
