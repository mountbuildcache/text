
text <ز من و تو شرری زاد در این دل ز چنان رو>
  block
    text <ز من و تو شرری زاد در این دل ز چنان رو>
    text <که خطا بود از این رو و صواب است از آن رو>
  block
    text <ز همان رو که زد آتش ز همان رو کشد آتش>
    text <ز همان روی که مردم کندم زنده همان رو>
  block
    text <همه عشاق که مستند ز چه رو دیده ببستند>
    text <که بدانند که بی‌چشم توان دید به جان رو>
  block
    text <نبود روی از این سو همه پشت است از این سو>
    text <که نگنجید در این حد و نه در جان و مکان رو>
  block
    text <به یکی لحظه چریدند همه جان‌ها و پریدند>
    text <که نباید که ز نقصان شود از چشم نهان رو>
