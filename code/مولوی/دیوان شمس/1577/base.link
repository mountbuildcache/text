
text <امروز نیم ملول شادم>
  block
    text <امروز نیم ملول شادم>
    text <غم را همه طاق برنهادم>
  block
    text <بر سبلت هر کجا ملولی است>
    text <گر میر من است و اوستادم>
  block
    text <امروز میان به عیش بستم>
    text <روبند ز روی مه گشادم>
  block
    text <امروز ظریفم و لطیفم>
    text <گویی که مگر ز لطف زادم>
  block
    text <یاری که نداد بوسه از ناز>
    text <او بوسه بجست و من ندادم>
  block
    text <من دوش عجب چه خواب دیدم>
    text <کامروز عظیم بامرادم>
  block
    text <گفتی تو که رو که پادشاهی>
    text <آری که خوش و خجسته بادم>
  block
    text <بی‌ساقی و بی‌شراب مستم>
    text <بی‌تخت و کلاه کیقبادم>
  block
    text <در من ز کجا رسد گمان‌ها>
    text <سبحان الله کجا فتادم>
