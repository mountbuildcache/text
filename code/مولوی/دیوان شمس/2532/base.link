
text <کی افسون خواند در گوشت که ابرو پرگره داری>
  block
    text <کی افسون خواند در گوشت که ابرو پرگره داری>
    text <نگفتم با کسی منشین که باشد از طرب عاری>
  block
    text <یکی پرزهر افسونی فروخواند به گوش تو>
    text <ز صحن سینه پرغم دهد پیغام بیماری>
  block
    text <چو دیدی آن ترش رو را مخلل کرده ابرو را>
    text <از او بگریز و بشناسش چرا موقوف گفتاری>
  block
    text <چه حاجت آب دریا را چشش چون رنگ او دیدی>
    text <که پرزهرت کند آبش اگر چه نوش منقاری>
  block
    text <لطیفان و ظریفانی که بودستند در عالم>
    text <رمیده و بدگمان بودند همچون کبک کهساری>
  block
    text <گر استفراغ می‌خواهی از آن طزغوی گندیده>
    text <مفرح بدهمت لیکن مکن دیگر وحل خواری>
  block
    text <الا یا صاحب الدار ادر کأسا من النار>
    text <فدفینی و صفینی و صفو عینک الجاری>
  block
    text <فطفینا و عزینا فان عدنا فجازینا>
    text <فانا مسنا ضر فلا ترضی باضراری>
  block
    text <ادر کأسا عهدناه فانا ما جحدناه>
    text <فعندی منه آثار و انی مدرک ثاری>
  block
    text <ادر کأسا باجفانی فدا روحی و ریحانی>
    text <و انت المحشر الثانی فاحیینا بمدرار>
  block
    text <فاوقد لی مصابیحی و ناولنی مفاتیحی>
    text <و غیرنی و سیرنی بجود کفک الساری>
  block
    text <چو نامت پارسی گویم کند تازی مرا لابه>
    text <چو تازی وصف تو گویم برآرد پارسی زاری>
  block
    text <بگه امروز زنجیری دگر در گردنم کردی>
    text <زهی طوق و زهی منصب که هست آن سلسله داری>
  block
    text <چو زنجیری نهی بر سگ شود شاه همه شیران>
    text <چو زنگی را دهی رنگی شود رومی و روم آری>
  block
    text <الا یا صاحب الکاس و یا من قلبه قاسی>
    text <اتبلینی بافلاسی و تعلینی باکثاری>
  block
    text <لسان العرب و الترک هما فی کاسک المر>
    text <فناول قهوه تغنی من اعساری و ایساری>
  block
    text <مگر شاه عرب را من بدیدم دوش خواب اندر>
    text <چه جای خواب می‌بینم جمالش را به بیداری>
