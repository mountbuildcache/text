
text <ای سنایی گر نیابی یار یار خویش باش>
  block
    text <ای سنایی گر نیابی یار یار خویش باش>
    text <در جهان هر مرد و کاری مرد کار خویش باش>
  block
    text <هر یکی زین کاروان مر رخت خود را رهزنند>
    text <خویشتن را پس نشان و پیش بار خویش باش>
  block
    text <حس فانی می‌دهند و عشق فانی می‌خرند>
    text <زین دو جوی خشک بگذر جویبار خویش باش>
  block
    text <می‌کشندت دست دست این دوستان تا نیستی>
    text <دست دزد از دستشان و دستیار خویش باش>
  block
    text <این نگاران نقش پرده آن نگاران دلند>
    text <پرده را بردار و دررو با نگار خویش باش>
  block
    text <با نگار خویش باش و خوب خوب اندیش باش>
    text <از دو عالم بیش باش و در دیار خویش باش>
  block
    text <رو مکن مستی از آن خمری کز او زاید غرور>
    text <غره آن روی بین و هوشیار خویش باش>
