
text <ای دیده راست راست دیده>
  block
    text <ای دیده راست راست دیده>
    text <چون دیده تو کجاست دیده>
  block
    text <آن قطره بی‌وفا چه دیده‌ست>
    text <بحر گهر وفاست دیده>
  block
    text <اجری خور توتیا چه بیند>
    text <اجری ده توتیاست دیده>
  block
    text <ای آنک ز روز و شب برونی>
    text <روز و شب مر تو راست دیده>
  block
    text <در پرتو آفتاب رویت>
    text <در رقص چو ذره‌هاست دیده>
  block
    text <بد بی‌تو دو دیده دشمن جان>
    text <اکنون ز تو جان ماست دیده>
  block
    text <ای دیده تان چو دل پریشان>
    text <در عین دل شماست دیده>
  block
    text <هر دیده جدا جدا از آن است>
    text <کز دیده ما جداست دیده>
  block
    text <چون دیده خدای را ببیند>
    text <گویی که مگر خداست دیده>
  block
    text <چون دیده کوه بر حق افتاد>
    text <از هر سنگیش خاست دیده>
  block
    text <زر شد همه کوه از تجلی>
    text <یعنی همه کیمیاست دیده>
