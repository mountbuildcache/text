
text <به ساقی درنگر در مست منگر>
  block
    text <به ساقی درنگر در مست منگر>
    text <به یوسف درنگر در دست منگر>
  block
    text <ایا ماهی جان در شست قالب>
    text <ببین صیاد را در شست منگر>
  block
    text <بدان اصلی نگر کغاز بودی>
    text <به فرعی کان کنون پیوست منگر>
  block
    text <بدان گلزار بی‌پایان نظر کن>
    text <بدین خاری که پایت خست منگر>
  block
    text <همایی بین که سایه بر تو افکند>
    text <به زاغی کز کف تو جست منگر>
  block
    text <چو سرو و سنبله بالاروش کن>
    text <بنفشه وار سوی پست منگر>
  block
    text <چو در جویت روان شد آب حیوان>
    text <به خم و کوزه گر اشکست منگر>
  block
    text <به هستی بخش و مستی بخش بگرو>
    text <منال از نیست و اندر هست منگر>
  block
    text <قناعت بین که نرست و سبک رو>
    text <به طمع ماده آبست منگر>
  block
    text <تو صافان بین که بر بالا دویدند>
    text <به دردی کان به بن بنشست منگر>
  block
    text <جهان پر بین ز صورت‌های قدسی>
    text <بدان صورت که راهت بست منگر>
  block
    text <به دام عشق مرغان شگرفند>
    text <به بومی که ز دامش رست منگر>
  block
    text <به از تو ناطقی اندر کمین هست>
    text <در آن کاین لحظه خاموشست منگر>
