
text <کی بود خاک صنم با خون ما آمیخته>
  block
    text <کی بود خاک صنم با خون ما آمیخته>
    text <خوش بود این جسم‌ها با جان‌ها آمیخته>
  block
    text <این صدف‌های دل ما با چنین درد فراق>
    text <با گهرهای صفای باوفا آمیخته>
  block
    text <روز و شب با هم نشسته آب و آتش هم قرین>
    text <لطف و قهری جفت و دردی با صفا آمیخته>
  block
    text <وصل و هجران صلح کرده کفر ایمان یک شده>
    text <بوی وصل شاه ما اندر صبا آمیخته>
  block
    text <گرگ یوسف خلق گشته گرگی از وی گم شده>
    text <بوی پیراهن رسیده با عما آمیخته>
  block
    text <خاک خاکی ترک کرده تیرگی از وی شده>
    text <آب همچون باده با نور صفا آمیخته>
  block
    text <شادیا روزی که آن معشوق جان‌های لقا>
    text <آمده در بزم مست و با شما آمیخته>
  block
    text <مست کرده جمله را زان غمزه مخمور خویش>
    text <تا ز مستی اجنبی با آشنا آمیخته>
  block
    text <تا ز بسیاری شراب ابلیس چون آدم شده>
    text <لعنت ابلیس هم با اصطفا آمیخته>
  block
    text <آن در بسته ابد بگشاده از مفتاح لطف>
    text <قفل‌های بی‌وفایی با وفا آمیخته>
  block
    text <سر سر شمس دین مخدوم ما پیدا شده>
    text <تا ببینی بنده با وصف خدا آمیخته>
  block
    text <ای خداوند شمس دین فریاد از این حرف رهی>
    text <ز آنک هر حرفی از این با اژدها آمیخته>
  block
    text <یک دمی مهلت دهم تا پستتر گیرم سخن>
    text <ز آنک تند است این سخن با کبریا آمیخته>
  block
    text <در ره عشاق حضرت گو که از هر محنتش>
    text <صد هزاران لطف باشد با بلا آمیخته>
  block
    text <قطره زهر و هزاران تنگ تریاق شفا>
    text <نفخه عیسی دولت با وبا آمیخته>
  block
    text <خواری آن جا با عزیزی عهد بسته یک شده>
    text <پستی آن جا از طبیعت با علا آمیخته>
  block
    text <جان بود ارزان به نرخ خاک پیش جان جان>
    text <گر چه این جا هست جان‌ها با غلا آمیخته>
  block
    text <از پی آن جان جان جان‌ها چنان گوهر شده>
    text <مس جان با جان جان چون کیمیا آمیخته>
  block
    text <آخر دور جهان با اولش یک سر شده>
    text <ابتدای ابتدا با انتها آمیخته>
  block
    text <در سرای بخت رو یعنی که تبریز صفا>
    text <تا ببینی این سرا با آن سرا آمیخته>
