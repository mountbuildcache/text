
text <ساقی من خیزد بی‌گفت من>
  block
    text <ساقی من خیزد بی‌گفت من>
    text <آرد آن باده وافر ثمن>
  block
    text <حاجت نبود که بگویم بیار>
    text <بشنود آواز دلم بی‌دهن>
  block
    text <هست تقاضاگر او لطف او>
    text <و آن کرم بی‌حد و خلق حسن>
  block
    text <ماه برآید تو مگویش برآ>
    text <بر تو زند نور مگویش بزن>
  block
    text <ای به گه بزم بهین عیش و نوش>
    text <وی به گه رزم مهین صف شکن>
  block
    text <از پی هر گمره نیکو دلیل>
    text <وز پی محبوس چه‌ای خوش رسن>
  block
    text <عالم همچون شب و تو همچو ماه>
    text <تو مثل شمعی و جان‌ها لگن>
  block
    text <جان مثل ذره بود بی‌قرار>
    text <با تو شود ساکن نعم السکن>
