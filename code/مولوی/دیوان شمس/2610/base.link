
text <چون بسته کنی راهی آخر بشنو آهی>
  block
    text <چون بسته کنی راهی آخر بشنو آهی>
    text <از بهر خدا بشنو فریاد و علی اللهی>
  block
    text <در روح نظر کردم بی‌رنگ چو آبی بود>
    text <ناگاه پدید آمد در آب چنان ماهی>
  block
    text <آن آب به جوش آمد هستی به خروش آمد>
    text <تا واشد و دریا شد این عالم چون چاهی>
  block
    text <دیدم که فراز آمد دریا و بشد قطره>
    text <من قطره و او قطره گشتیم چو همراهی>
  block
    text <چون پیشترک رفتم دریا شد و بگرفتم>
    text <او قطره شده دریا من قطره شده گاهی>
  block
    text <پیش آی تو دریا را نظاره بکن ما را>
    text <باشد که تو هم افتی در مکر شهنشاهی>
  block
    text <آبی است به زیرش مه آبی است به زیرش که>
    text <او چشم چنین بندد چون جادو دلخواهی>
  block
    text <با لعل تو کی جویم من ملک بدخشان را>
    text <چاه و رسن زلفت والله که به از جاهی>
  block
    text <از غمزه جادواش شمس الحق تبریزی>
    text <در سحر نمی‌بندد جز سینه آگاهی>
