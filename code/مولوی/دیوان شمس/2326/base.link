
text <ای بر سر بازاری دستار چنان کرده>
  block
    text <ای بر سر بازاری دستار چنان کرده>
    text <رو با دگران کرده ما را نگران کرده>
  block
    text <ما را بگزیده لب کیم بر تو امشب>
    text <و آن خلوت چون شکر یا لب شکران کرده>
  block
    text <با صدق ابوبکری چون جمله همه مکری>
    text <کو زهره که بشمارم این کرده و آن کرده>
  block
    text <زهد از تو مباحی شد تسبیح صراحی شد>
    text <جان را که فلاحی شد با رطل گران کرده>
  block
    text <جان شد چو کبوتر جان زوتر هله زوتر جان>
    text <ای تن تنتن کرده تن را همه جان کرده>
  block
    text <از عشق شب زلفت آن ماه گدازیده>
    text <وز پرتو رخسارت خورشید فغان کرده>
  block
    text <ای دفتر هر سری شمس الحق تبریزی>
    text <ای طرفه بغدادی ما را همدان کرده>
