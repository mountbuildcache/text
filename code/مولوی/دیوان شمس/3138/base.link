
text <آن به که مرا تمکین نکنی>
  block
    text <آن به که مرا تمکین نکنی>
    text <تا همچو خودم گرگین نکنی>
  block
    text <بر روی منه تو دست مرا>
    text <تا مست مرا غمگین نکنی>
  block
    text <تو رنگرزی، تو نیل‌پزی>
    text <هان کینه را، زنگین نکنی>
  block
    text <ای خواجه، بهل، فتراک مرا>
    text <تا خنگ مرا بی‌زین نکنی>
  block
    text <از دور ترک زانو بزنی>
    text <زانوی مرا بالین نکنی>
  block
    text <تو هرچه کنی داعی توم>
    text <هرچند که تو آمین نکنی>
  block
    text <دل را بروم، ملک تو کنم>
    text <تا تو دل خود پرکین نکنی>
  block
    text <رخساره کنم وقف قدمت>
    text <تا تو رخ خود پرچین نکنی>
  block
    text <خاموش کنم، طبلک نزنم>
    text <تا از دل و جان تحسین نکنی>
