
text <تا که اسیر و عاشق آن صنم چو جان شدم>
  block
    text <تا که اسیر و عاشق آن صنم چو جان شدم>
    text <دیو نیم پری نیم از همه چون نهان شدم>
  block
    text <برف بدم گداختم تا که مرا زمین بخورد>
    text <تا همه دود دل شدم تا سوی آسمان شدم>
  block
    text <نیستم از روان‌ها بر حذرم ز جان‌ها>
    text <جان نکند حذر ز جان چیست حذر چو جان شدم>
  block
    text <آنک کسی گمان نبرد رفت گمان من بدو>
    text <تا که چنین به عاقبت بر سر آن گمان شدم>
  block
    text <از سر بیخودی دلم داد گواهیی به دست>
    text <این دل من ز دست شد و آنچ بگفت آن شدم>
  block
    text <این همه ناله‌های من نیست ز من همه از اوست>
    text <کز مدد می لبش بی‌دل و بی‌زبان شدم>
  block
    text <گفت چرا نهان کنی عشق مرا چو عاشقی>
    text <من ز برای این سخن شهره عاشقان شدم>
  block
    text <جان و جهان ز عشق تو رفت ز دست کار من>
    text <من به جهان چه می کنم چونک از این جهان شدم>
