
text <پیرهن یوسف و بو می‌رسد>
  block
    text <پیرهن یوسف و بو می‌رسد>
    text <در پی این هر دو خود او می‌رسد>
  block
    text <بوی می لعل بشارت دهد>
    text <کز پی من جام و کدو می‌رسد>
  block
    text <نفس اناالحق تو منصور گشت>
    text <نور حقش توی به تو می‌رسد>
  block
    text <نیست زیان هیچ ز سنگ آب را>
    text <سنگ بلاها به سبو می‌رسد>
  block
    text <آب حیاتست ورای ضمیر>
    text <جوی بکن کآب به جو می‌رسد>
  block
    text <آب بزن بر حسد آتشین>
    text <باد در این خاک از او می‌رسد>
  block
    text <عشق و خرد خانه درون جنگیند>
    text <عربده هر لحظه به کو می‌رسد>
  block
    text <هر چه دهد عاشق از رخت و بخت>
    text <عاقبت آن جمله بدو می‌رسد>
  block
    text <گر چه بسی برد ز شوهر عروس>
    text <او و جهازش نه به شو می‌رسد>
  block
    text <مایده‌ای خواستی از آسمان>
    text <خیز ز خود دست بشو می‌رسد>
  block
    text <مژده ده ای عشق که از شمس دین>
    text <از تبریز آیت نو می‌رسد>
