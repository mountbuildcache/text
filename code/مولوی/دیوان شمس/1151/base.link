
text <قدح شکست و شرابم نماند و من مخمور>
  block
    text <قدح شکست و شرابم نماند و من مخمور>
    text <خراب کار مرا شمس دین کند معمور>
  block
    text <خدیو عالم بینش چراغ عالم کشف>
    text <که روح‌هاش به جان سجده می‌کنند از دور>
  block
    text <که تا ز بحر تحیر برآورد دستش>
    text <هزار جان و روان‌های غرقه مغمور>
  block
    text <گر آسمان و زمین پر شود ز ظلمت کفر>
    text <چو او بتابد پرتو بگیرد آن همه نور>
  block
    text <از آن صفا که ملایک از او همی‌یابند>
    text <اگر رسد به شیاطین شوند هر یک حور>
  block
    text <وگر نباشد آن نور دیو را روزی>
    text <به پرده‌های کرم دیو را کند مستور>
  block
    text <به روز عیدی کو بخش کردن آغازد>
    text <به هر سویست عروسی به هر نواحی سور>
  block
    text <ز سوی تبریز آن آفتاب درتابد>
    text <شوند زنده ذرایر مثال نفخه صور>
  block
    text <ایا صبا به خدا و به حق نان و نمک>
    text <که هر سحر من و تو گشته‌ایم از او مسرور>
  block
    text <که چون رسی به نهایت کران عالم غیب>
    text <از آن گذر کن و کاهل مباش چون رنجور>
  block
    text <از آن پری که از او یافتی بکن پرواز>
    text <هزارساله ره اندر پرت نباشد دور>
  block
    text <بپر چو خسته شود آن پرت سجودی کن>
    text <برای حال من خسته جان و دل مهجور>
  block
    text <به آب چشم بگویش که از زمان فراق>
    text <شدست روز سیاه و شدست مو کافور>
  block
    text <تو آن کسی که همه مجرمان عالم را>
    text <به بحر رحمت غوطی دهی کنی مغفور>
  block
    text <چو چشم بینا در جان تو همی‌نرسد>
    text <کسی که چشم ندارد یقین بود معذور>
  block
    text <چنان بکن تو به لابه که خاک پایش را>
    text <بدیده آری کاین درد می‌شود ناسور>
  block
    text <وزین سفر به سعادت صبا چو بازآیی>
    text <درافکنی به وجود و عدم شرار و شرور>
  block
    text <چو سرمه‌اش به من آری هزار رحمت نو>
    text <به جانت بادا تا قرن‌های نامحصور>
