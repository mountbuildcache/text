
text <کعبه طواف می‌کند بر سر کوی یک بتی>
  block
    text <کعبه طواف می‌کند بر سر کوی یک بتی>
    text <این چه بتی است ای خدا این چه بلا و آفتی>
  block
    text <ماه درست پیش او قرص شکسته بسته‌ای>
    text <بر شکرش نبات‌ها چون مگسی است زحمتی>
  block
    text <جمله ملوک راه دین جمله ملایک امین>
    text <سجده کنان که ای صنم بهر خدای رحمتی>
  block
    text <اهل هزار بحر و کف گوهر عشق را صدف>
    text <زان سوی عزت و شرف سخت بلندهمتی>
  block
    text <او است بهشت و حور خود شادی و عیش و سور خود>
    text <در غلبات نور خود آه عظیم آیتی>
  block
    text <بشنو این خطاب را ساخته شو جواب را>
    text <ذره مر آفتاب را گشت حریف و بابتی>
  block
    text <ای تبریز محرمت شمس هزار مکرمت>
    text <گشته سخن سبوصفت بر یم بی‌نهایتی>
