
text <چنان مستم چنان مستم من امروز>
  block
    text <چنان مستم چنان مستم من امروز>
    text <که پیروزه نمی‌دانم ز پیروز>
  block
    text <به هر ره راهبر هشیار باید>
    text <در این ره نیست جز مجنون قلاوز>
  block
    text <اگر زنده‌ست آن مجنون بیا گو>
    text <ز من مجنونی نادر بیاموز>
  block
    text <اگر خواهی که تو دیوانه گردی>
    text <مثال نقش من بر جامه بردوز>
  block
    text <خلیل آن روز با آتش همی‌گفت>
    text <اگر مویی ز من باقیست درسوز>
  block
    text <بدو می‌گفت آن آتش که ای شه>
    text <به پیشت من بمیرم تو برافروز>
  block
    text <بهشت و دوزخ آمد دو غلامت>
    text <تو از غیر خدا محفوظ و محروز>
  block
    text <پیاپی می‌ستان از حق شرابی>
    text <ندارد غیر عاشق اندر آن پوز>
  block
    text <بده صحت به بیماران عالم>
    text <که در صحت نه معلومی نه مهموز>
  block
    text <چو ناگفته به پیش روح پیداست>
    text <چو پوشیده شود بر روح مرموز>
  block
    text <خمش کن از خصال شمس تبریز>
    text <همان بهتر که باشد گنج مکنوز>
