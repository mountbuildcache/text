
text <بنمای رخ که باغ و گلستانم آرزوست>
  block
    text <بنمای رخ که باغ و گلستانم آرزوست>
    text <بگشای لب که قند فراوانم آرزوست>
  block
    text <ای آفتاب حسن برون آ دمی ز ابر>
    text <کآن چهره مشعشع تابانم آرزوست>
  block
    text <بشنیدم از هوای تو آواز طبل باز>
    text <باز آمدم که ساعد سلطانم آرزوست>
  block
    text <گفتی ز ناز بیش مرنجان مرا برو>
    text <آن گفتنت که بیش مرنجانم آرزوست>
  block
    text <وآن دفع گفتنت که برو شه به خانه نیست>
    text <وآن ناز و باز و تندی دربانم آرزوست>
  block
    text <در دست هر که هست ز خوبی قراضه‌هاست>
    text <آن معدن ملاحت و آن کانم آرزوست>
  block
    text <این نان و آب چرخ چو سیل است بی وفا>
    text <من ماهیم نهنگم عمانم آرزوست>
  block
    text <یعقوب وار وا اسفاها همی‌زنم>
    text <دیدار خوب یوسف کنعانم آرزوست>
  block
    text <والله که شهر بی تو مرا حبس می‌شود>
    text <آوارگی و کوه و بیابانم آرزوست>
  block
    text <زین همرهان سست عناصر دلم گرفت>
    text <شیر خدا و رستم دستانم آرزوست>
  block
    text <جانم ملول گشت ز فرعون و ظلم او>
    text <آن نور روی موسی عمرانم آرزوست>
  block
    text <زین خلق پرشکایت گریان شدم ملول>
    text <آن های هوی و نعره مستانم آرزوست>
  block
    text <گویاترم ز بلبل اما ز رشک عام>
    text <مهر است بر دهانم و افغانم آرزوست>
  block
    text <دی شیخ با چراغ همی‌گشت گرد شهر>
    text <کز دیو و دد ملولم و انسانم آرزوست>
  block
    text <گفتند یافت می‌نشود جسته‌ایم ما>
    text <گفت آنک یافت می‌نشود آنم آرزوست>
  block
    text <هر چند مفلسم نپذیرم عقیق خرد>
    text <کان عقیق نادر ارزانم آرزوست>
  block
    text <پنهان ز دیده‌ها و همه دیده‌ها از اوست>
    text <آن آشکار صنعت پنهانم آرزوست>
  block
    text <خود کار من گذشت ز هر آرزو و آز>
    text <از کان و از مکان پی ارکانم آرزوست>
  block
    text <گوشم شنید قصه ایمان و مست شد>
    text <کو قسم چشم؟ صورت ایمانم آرزوست>
  block
    text <یک دست جام باده و یک دست جعد یار>
    text <رقصی چنین میانه میدانم آرزوست>
  block
    text <می‌گوید آن رباب که مردم ز انتظار>
    text <دست و کنار و زخمه عثمانم آرزوست>
  block
    text <من هم رباب عشقم و عشقم ربابی است>
    text <وآن لطف‌های زخمه رحمانم آرزوست>
  block
    text <باقی این غزل را ای مطرب ظریف>
    text <زین سان همی‌شمار که زین سانم آرزوست>
  block
    text <بنمای شمس مفخر تبریز رو ز شرق>
    text <من هدهدم حضور سلیمانم آرزوست>
