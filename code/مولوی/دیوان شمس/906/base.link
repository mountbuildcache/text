
text <گرفت خشم ز بستان سرخری و برون شد>
  block
    text <گرفت خشم ز بستان سرخری و برون شد>
    text <چو زشت بود به صورت به خوی زشت فزون شد>
  block
    text <چون دل سیاه بد و قلب کوره دید و سیه شد>
    text <چو قازغان تهی بد به کنج خانه نگون شد>
  block
    text <چو ژیوه بود به جنبش نبود زنده اصلی>
    text <نمود جنبش عاریه بازرفت و سکون شد>
  block
    text <نیافت صیقل احمد ز کفر بولهب ار چه>
    text <ز سرکشی و ز مکرش دلش قنینه خون شد>
  block
    text <فروکشم به نمد در چو آینه رخ فکرت>
    text <چو آینه بنمایم کی رام شد کی حرون شد>
  block
    text <منم که هجو نگویم به جز خواطر خود را>
    text <که خاطرم نفسی عقل گشت و گاه جنون شد>
  block
    text <مرا درونه تو شهری جدا شمر به سر خود>
    text <به آب و گل نشد آن شهر من به کن فیکون شد>
  block
    text <سخن ندارم با نیک و بد من از بیرون>
    text <که آن چه کرد و کجا رفت و این ز وسوسه چون شد>
  block
    text <خموش کن که هجا را به خود کشد دل نادان>
    text <همیشه بود نظرهای کژنگر نه کنون شد>
