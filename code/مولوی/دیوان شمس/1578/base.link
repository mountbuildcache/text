
text <من جز احد صمد نخواهم>
  block
    text <من جز احد صمد نخواهم>
    text <من جز ملک ابد نخواهم>
  block
    text <جز رحمت او نبایدم نقل>
    text <جز باده که او دهد نخواهم>
  block
    text <اندیشه عیش بی‌حضورش>
    text <ترسم که بدو رسد نخواهم>
  block
    text <بی‌او ز برای عشرت من>
    text <خورشید سبو کشد نخواهم>
  block
    text <من مایه باده‌ام چو انگور>
    text <جز ضربت و جز لگد نخواهم>
  block
    text <از لذت زخم‌هاش جانم>
    text <یک ساعت اگر رهد نخواهم>
  block
    text <وقت است که جان شویم خالص>
    text <کاین زحمت کالبد نخواهم>
  block
    text <احمد گوید برای روپوش>
    text <از احمد جز احد نخواهم>
  block
    text <مجموع همه است شمس تبریز>
    text <حق است که من عدد نخواهم>
