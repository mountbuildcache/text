
text <چه دلشادم به دلدار خدایی>
  block
    text <چه دلشادم به دلدار خدایی>
    text <خدایا تو نگهدار از جدایی>
  block
    text <بیا ای خواجه بنگر یار ما را>
    text <چو از اصحاب و از یاران مایی>
  block
    text <بدان شرطی که با ما کژ نبازی>
    text <وگر بازی تو با ما برنیایی>
  block
    text <دغایانی که با جسم چو پیلند>
    text <سوار اسب فرهنگ و کیانی>
  block
    text <پیاده گشته و رخ زرد ماندند>
    text <ز فرزین بند شاهان بقایی>
  block
    text <چه بودی گر بدانستی مهی را>
    text <شکسته اختری در بی‌وفایی>
  block
    text <وگر مه را نداند ماه ماه است>
    text <چگونه مه نه ارضی نی سمایی>
  block
    text <که ارضی و سمایی را غروب است>
    text <فتد بی‌اختیارش اختفایی>
  block
    text <ظهور و اختفای ماه جانی>
    text <به دست او است در قدرت نمایی>
  block
    text <بسوز ای تن که جان را چون سپندی>
    text <به دفع چشم بد چون کیمیایی>
  block
    text <که چشم بد به جز بر جسم ناید>
    text <به معنی کی رسد چشم هوایی>
  block
    text <کناری گیرمش در جامه تن>
    text <که جان را زو است هر دم جان فزایی>
  block
    text <خیالت هر دمی این جاست با ما>
    text <الا ای شمس تبریزی کجایی>
