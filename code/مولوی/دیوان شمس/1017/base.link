
text <آمد ترش رویی دگر یا زمهریر است او مگر>
  block
    text <آمد ترش رویی دگر یا زمهریر است او مگر>
    text <برریز جامی بر سرش ای ساقی همچون شکر>
  block
    text <یا می دهش از بلبله یا خود به راهش کن هله>
    text <زیرا میان گلرخان خوش نیست عفریت ای پسر>
  block
    text <درده می پیغامبری تا خر نماند در خری>
    text <خر را بروید در زمان از باده عیسی دو پر>
  block
    text <در مجلس مستان دل هشیار اگر آید مهل>
    text <دانی که مستان را بود در حال مستی خیر و شر>
  block
    text <ای پاسبان بر در نشین در مجلس ما ره مده>
    text <جز عاشقی آتش دلی کآید از او بوی جگر>
  block
    text <گر دست خواهی پا دهد ور پای خواهی سر نهد>
    text <ور بیل خواهی عاریت بر جای بیل آرد تبر>
  block
    text <تا در شراب آغشته‌ام بی‌شرم و بی‌دل گشته‌ام>
    text <اسپر سلامت نیستم در پیش تیغم چون سپر>
  block
    text <خواهم یکی گوینده‌ای آب حیاتی زنده‌ای>
    text <کآتش به خواب اندرزند وین پرده گوید تا سحر>
  block
    text <اندر تن من گر رگی هشیار یابی بردرش>
    text <چون شیرگیر حق نشد او را در این ره سگ شمر>
  block
    text <قومی خراب و مست و خوش قومی غلام پنج و شش>
    text <آن‌ها جدا وین‌ها جدا آن‌ها دگر وین‌ها دگر>
  block
    text <ز اندازه بیرون خورده‌ام کاندازه را گم کرده‌ام>
    text <شدوا یدی شدوا فمی هذا حفاظ ذی السکر>
  block
    text <هین نیش ما را نوش کن افغان ما را گوش کن>
    text <ما را چو خود بی‌هوش کن بی‌هوش سوی ما نگر>
