
text <چون خیال تو درآید به دلم رقص کنان>
  block
    text <چون خیال تو درآید به دلم رقص کنان>
    text <چه خیالات دگر مست درآید به میان>
  block
    text <گرد بر گرد خیالش همه در رقص شوند>
    text <وان خیال چو مه تو به میان چرخ زنان>
  block
    text <هر خیالی که در آن دم به تو آسیب زند>
    text <همچو آیینه ز خورشید برآید لمعان>
  block
    text <سخنم مست شود از صفتی و صد بار>
    text <از زبانم به دلم آید و از دل به زبان>
  block
    text <سخنم مست و دلم مست و خیالات تو مست>
    text <همه بر همدگر افتاده و در هم نگران>
  block
    text <همه بر همدگر از بس که بمالند دهن>
    text <آن خیالات به هم درشکند او ز فغان>
  block
    text <همه چون دانه انگور و دلم چون چرش است>
    text <همه چون برگ گلاب و دل من همچو دکان>
  block
    text <ز صلاح دل و دین زر برم و زر کوبم>
    text <تا مفرح شود آن را که بود دیده جان>
