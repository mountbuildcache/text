
text <توی که بدرقه باشی گهی گهی رهزن>
  block
    text <توی که بدرقه باشی گهی گهی رهزن>
    text <توی که خرمن مایی و آفت خرمن>
  block
    text <هزار جامه بدوزی ز عشق و پاره کنی>
    text <و آنگهان بنویسی تو جرم آن بر من>
  block
    text <تو قلزمی و دو عالم ز توست یک قطره>
    text <قراضه‌ای است دو عالم تویی دو صد معدن>
  block
    text <تو راست حکم که گویی به کور چشم گشا>
    text <سخن تو بخشی و گویی که گفت آن الکن>
  block
    text <بساختی ز هوس صد هزار مغناطیس>
    text <که نیست لایق آن سنگ خاص هر آهن>
  block
    text <مرا چو مست کشانی به سنگ و آهن خویش>
    text <مرا چه کار که من جان روشنم یا تن>
  block
    text <تو باده‌ای تو خماری تو دشمنی و تو دوست>
    text <هزار جان مقدس فدای این دشمن>
  block
    text <تو شمس دین به حقی و مفخر تبریز>
    text <بهار جان که بدادی سزای صد بهمن>
