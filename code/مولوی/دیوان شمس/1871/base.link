
text <دو چیز نخواهد بد در هر دو جهان می دان>
  block
    text <دو چیز نخواهد بد در هر دو جهان می دان>
    text <از عاشق حق توبه وز باد هوا انبان>
  block
    text <گر توبه شود دریا یک قطره نیابم من>
    text <ور خاک درآیم من آن خاک شود سوزان>
  block
    text <در خاک تنم بنگر کز جان هواپیشه>
    text <هر ذره در این سودا گشته‌ست چو دل گردان>
  block
    text <خاصیت من این است هر جا که روم اینم>
    text <چه دوزد پالان گر هر جا که رود پالان>
  block
    text <گویند که هر کی هست در گور اسیر آید>
    text <در حقه تنگ آن مشک نگذارد مشک افشان>
  block
    text <در سینه تاریکت دل را چه بود شادی>
    text <زندان نبود سینه میدان بود آن میدان>
  block
    text <اندر رحم مادر چون طفل طرب یابد>
    text <آن خون به از این باده وان جا به از این بستان>
  block
    text <گر شرح کنم این را ترسم که مقلد را>
    text <آید به خیال اندر اندیشه سرگردان>
