
text <بازآمد آن مهی که ندیدش فلک به خواب>
  block
    text <بازآمد آن مهی که ندیدش فلک به خواب>
    text <آورد آتشی که نمیرد به هیچ آب>
  block
    text <بنگر به خانه تن و بنگر به جان من>
    text <از جام عشق او شده این مست و آن خراب>
  block
    text <میر شرابخانه چو شد با دلم حریف>
    text <خونم شراب گشت ز عشق و دلم کباب>
  block
    text <چون دیده پر شود ز خیالش ندا رسد>
    text <احسنت ای پیاله و شاباش ای شراب>
  block
    text <دریای عشق را دل من دید ناگهان>
    text <از من بجست در وی و گفتا مرا بیاب>
  block
    text <خورشیدروی مفخر تبریز شمس دین>
    text <اندر پیش دوان شده دل‌های چون سحاب>
