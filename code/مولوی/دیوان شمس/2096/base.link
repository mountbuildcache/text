
text <گر تنگ بدی این سینه من>
  block
    text <گر تنگ بدی این سینه من>
    text <روشن نشدی آیینه من>
  block
    text <ای خار گلی از روضه من>
    text <دوزخ تبشی از کینه من>
  block
    text <خورشید جهان دارد اثری>
    text <از کر و فر دوشینه من>
  block
    text <آن کوه احد پشمین شده‌ست>
    text <از رشک من و پشمینه من>
  block
    text <چون جوز کهن اشکسته شوی>
    text <گر نوش کنی لوزینه من>
  block
    text <از بهر دل این شیشه دلان>
    text <باشد بر که در چینه من>
  block
    text <از بهر چنین جمعیت جان>
    text <هر روز بود آدینه من>
  block
    text <تا تازه شود پژمرده من>
    text <تا مرد شود عنینه من>
