
text <آمدستیم تا چنان گردیم>
  block
    text <آمدستیم تا چنان گردیم>
    text <که چو خورشید جمله جان گردیم>
  block
    text <مونس و یار غمگنان باشیم>
    text <گل و گلزار خاکیان گردیم>
  block
    text <چند کس را نییم خاص چو زر>
    text <بر همه همچو بحر و کان گردیم>
  block
    text <جان نماییم جسم عالم را>
    text <قره العین دیدگان گردیم>
  block
    text <چون زمین نیستیم یغماگاه>
    text <ایمن و خوش چو آسمان گردیم>
  block
    text <هر کی ترسان بود چو ترسایان>
    text <همچو ایمان بر او امان گردیم>
  block
    text <هین خمش کن از آن هم افزونیم>
    text <که بر الفاظ و بر زبان گردیم>
