
text <سرمست شد نگارم بنگر به نرگسانش>
  block
    text <سرمست شد نگارم بنگر به نرگسانش>
    text <مستانه شد حدیثش پیچیده شد زبانش>
  block
    text <گه می‌فتد از این سو گه می‌فتد از آن سو>
    text <آن کس که مست گردد خود این بود نشانش>
  block
    text <چشمش بلای مستان ما را از او مترسان>
    text <من مستم و نترسم از چوب شحنگانش>
  block
    text <ای عشق الله الله سرمست شد شهنشه>
    text <برجه بگیر زلفش درکش در این میانش>
  block
    text <اندیشه‌ای که آید در دل ز یار گوید>
    text <جان بر سرش فشانم پرزر کنم دهانش>
  block
    text <آن روی گلستانش وان بلبل بیانش>
    text <وان شیوه‌هاش یا رب تا با کیست آنش>
  block
    text <این صورتش بهانه‌ست او نور آسمانست>
    text <بگذر ز نقش و صورت جانش خوشست جانش>
  block
    text <دی را بهار بخشد شب را نهار بخشد>
    text <پس این جهان مرده زنده‌ست از آن جهانش>
