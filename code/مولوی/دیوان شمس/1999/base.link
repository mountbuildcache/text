
text <مکن ای دوست ز جور این دلم آواره مکن>
  block
    text <مکن ای دوست ز جور این دلم آواره مکن>
    text <جان پی پاره بگیر و جگرم پاره مکن>
  block
    text <مر تو را عاشق دل داده و غمخوار بسی است>
    text <جان و سر قصد سر این دل غمخواره مکن>
  block
    text <نظر رحم بکن بر من و بیچارگیم>
    text <جز تو ار چاره گری هست مرا چاره مکن>
  block
    text <پیش آتشکده عشق تو دل شیشه گر است>
    text <دل خود بر دل چون شیشه من خاره مکن>
  block
    text <هر دمی هجر ستمکار تو دم می دهدم>
    text <هر دمم دم ده بی‌باک ستمکاره مکن>
  block
    text <تن پربند چو گهواره و دل چون طفل است>
    text <در کنارش کش و وابسته گهواره مکن>
  block
    text <پیش خورشید رخت جان مرا رقصان دار>
    text <همچو شب جان مرا بند هر استاره مکن>
  block
    text <ز دغل عالم غدار دو صد سر دارد>
    text <سر من در سر این عالم غداره مکن>
  block
    text <صد چو هاروت و چو ماروت ز سحرش بسته‌ست>
    text <مر مرا بسته این جادوی سحاره مکن>
  block
    text <خمر یک روزه این نفس خمار ابد است>
    text <هین مرا تشنه این خاین خماره مکن>
  block
    text <لعب اول چو مرا بست میفزا بازی>
    text <ز آنچ یک باره شدم مات تو ده باره مکن>
  block
    text <جمله عیاری ناسوت ز لاهوت تو است>
    text <تو دگر یاری این کافر عیاره مکن>
