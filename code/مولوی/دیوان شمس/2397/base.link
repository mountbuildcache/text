
text <ای گرد عاشقانت از رشک تخته بسته>
  block
    text <ای گرد عاشقانت از رشک تخته بسته>
    text <وی جمله عاشقانت از تخت و تخته رسته>
  block
    text <صد مطرقه کشیده در یک قدح بکرده>
    text <صد زین قدح کشیده چون عاقلان نشسته>
  block
    text <یک ریسمان فکندی بردیم بر بلندی>
    text <من در هوا معلق و آن ریسمان گسسته>
  block
    text <از آهوان چشمت ای بس که شیر عشقت>
    text <هم پوست بردریده هم استخوان شکسته>
  block
    text <دیدن به خواب در شب ماه تو را مبارک>
    text <وز بامداد رویت دیدن زهی خجسته>
  block
    text <ای بنده کمینت گشته چو آبگینه>
    text <بشکسته آبگینه صد دست و پا بخسته>
  block
    text <در حسن شمس تبریز دزدیده بنگریدم>
    text <زه گفتم و ز غیرت تیر از کمان بجسته>
