
text <من آن ماهم که اندر لامکانم>
  block
    text <من آن ماهم که اندر لامکانم>
    text <مجو بیرون مرا در عین جانم>
  block
    text <تو را هر کس به سوی خویش خواند>
    text <تو را من جز به سوی تو نخوانم>
  block
    text <مرا هم تو به هر رنگی که خوانی>
    text <اگر رنگین اگر ننگین ندانم>
  block
    text <گهی گویی خلاف و بی‌وفایی>
    text <بلی تا تو چنینی من چنانم>
  block
    text <به پیش کور هیچم من چنانم>
    text <به پیش گوش کر من بی‌زبانم>
  block
    text <گلابه چند ریزی بر سر چشم>
    text <فروشو چشم از گل من عیانم>
  block
    text <لباس و لقمه‌ات گل‌های رنگین>
    text <تو گل خواری نشایی میهمانم>
  block
    text <گل است این گل در او لطفی است بنگر>
    text <چو لطف عاریت را واستانم>
  block
    text <من آب آب و باغ باغم ای جان>
    text <هزاران ارغوان را ارغوانم>
  block
    text <سخن کشتی و معنی همچو دریا>
    text <درآ زوتر که تا کشتی برانم>
