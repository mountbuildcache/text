
text <یا رب چه کس است آن مه یا رب چه کس است آن مه>
  block
    text <یا رب چه کس است آن مه یا رب چه کس است آن مه>
    text <کز چهره بزد آتش در خیمه و در خرگه>
  block
    text <اندر ذقن یوسف چاهی چه عجب چاهی>
    text <صد یوسف کنعانی اندر تک آن خوش چه>
  block
    text <آخر چه کند یوسف کز چاه بپرهیزد>
    text <کو دیده ربودستش و آن چاه میان ره>
  block
    text <آن کس که ربود از رخ مر کاه ربایان را>
    text <انصاف بده آخر با او چه کند یک که>
  block
    text <زنهار نگهدارید زان غمزه زبان‌ها را>
    text <کو مست بود خفته از حال همه آگه>
  block
    text <شطرنج همی‌بازد با بنده و این طرفه>
    text <کاندر دو جهان شه او وز بنده بخواهد شه>
  block
    text <جان بخشد و جان بخشد چندانک فناها را>
    text <در خانه و مان افتد هم ماتم و هم آوه>
  block
    text <او جان بهاران است جان‌هاست درختانش>
    text <جان‌ها شود آبستن هم نسل دهد هم زه>
  block
    text <هر آینه کو بیند شمس الحق تبریزی>
    text <هم آینه برسوزد هم آینه گوید خه>
