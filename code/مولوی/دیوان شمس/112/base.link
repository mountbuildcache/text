
text <ز روی تست عید آثار ما را>
  block
    text <ز روی تست عید آثار ما را>
    text <بیا ای عید و عیدی آر ما را>
  block
    text <تو جان عید و از روی تو جانا>
    text <هزاران عید در اسرار ما را>
  block
    text <چو ما در نیستی سر درکشیدیم>
    text <نگیرد غصه دستار ما را>
  block
    text <چو ما بر خویشتن اغیار گشتیم>
    text <نباشد غصه اغیار ما را>
  block
    text <شما را اطلس و شعر خیالی>
    text <خیال خوب آن دلدار ما را>
  block
    text <کتاب مکر و عیاری شما را>
    text <عتاب دلبر عیار ما را>
  block
    text <شما را عید در سالی دو بارست>
    text <دو صد عیدست هر دم کار ما را>
  block
    text <شما را سیم و زر بادا فراوان>
    text <جمال خالق جبار ما را>
  block
    text <شما را اسب تازی باد بی‌حد>
    text <براق احمد مختار ما را>
  block
    text <اگر عالم همه عیدست و عشرت>
    text <برو عالم شما را یار ما را>
  block
    text <بیا ای عید اکبر شمس تبریز>
    text <به دست این و آن مگذار ما را>
  block
    text <چو خاموشانه عشقت قوی شد>
    text <سخن کوتاه شد این بار ما را>
