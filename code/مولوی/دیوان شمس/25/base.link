
text <من دی نگفتم مر تو را کای بی‌نظیر خوش لقا>
  block
    text <من دی نگفتم مر تو را کای بی‌نظیر خوش لقا>
    text <ای قد مه از رشک تو چون آسمان گشته دوتا>
  block
    text <امروز صد چندان شدی حاجب بدی سلطان شدی>
    text <هم یوسف کنعان شدی هم فر نور مصطفی>
  block
    text <امشب ستایمت ای پری فردا ز گفتن بگذری>
    text <فردا زمین و آسمان در شرح تو باشد فنا>
  block
    text <امشب غنیمت دارمت باشم غلام و چاکرت>
    text <فردا ملک بی‌هش شود هم عرش بشکافد قبا>
  block
    text <ناگه برآید صرصری نی بام ماند نه دری>
    text <زین پشگان پر کی زند چونک ندارد پیل پا>
  block
    text <باز از میان صرصرش درتابد آن حسن و فرش>
    text <هر ذره‌ای خندان شود در فر آن شمس الضحی>
  block
    text <تعلیم گیرد ذره‌ها زان آفتاب خوش لقا>
    text <صد ذرگی دلربا کان‌ها نبودش ز ابتدا>
