
text <همه بازان عجب ماندند در آهنگ پروازم>
  block
    text <همه بازان عجب ماندند در آهنگ پروازم>
    text <کبوتر همچو من دیدی که من در جستن بازم>
  block
    text <به هر هنگام هر مرغی به هر پری همی‌پرد>
    text <مگر من سنگ پولادم که در پرواز آغازم>
  block
    text <دهان مگشای بی‌هنگام و می ترس از زبان من>
    text <زبانت گر بود زرین زبان درکش که من گازم>
  block
    text <به دنبل دنبه می گوید مرا نیشی است در باطن>
    text <تو را بشکافم ای دنبل گر از آغاز بنوازم>
  block
    text <بمالم بر تو من خود را به نرمی تا شوی ایمن>
    text <به ناگاهانت بشکافم که تا دانی چه فن سازم>
  block
    text <دهان مگشای این ساعت ازیرا دنبل خامی>
    text <چو وقت آید شوی پخته به کار تو بپردازم>
  block
    text <کدامین شوخ برد از ما که دیده شوخ کردستی>
    text <چه خوانی دیده پیهی را که پس فرداش بگدازم>
  block
    text <کمان نطق من بستان که تیر قهر می پرد>
    text <که از مستی مبادا تیر سوی خویش اندازم>
  block
    text <یکی سوزی است سازنده عتاب شمس تبریزی>
    text <رهم از عالم ناری چو با این سوز درسازم>
