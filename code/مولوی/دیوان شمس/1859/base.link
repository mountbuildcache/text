
text <منم آن حلقه در گوش و نشسته گوش شمس الدین>
  block
    text <منم آن حلقه در گوش و نشسته گوش شمس الدین>
    text <دلم پرنیش هجران است بهر نوش شمس الدین>
  block
    text <چو آتش‌های عشق او ز عرش و فرش بگذشته‌ست>
    text <در این آتش ندانم کرد من روپوش شمس الدین>
  block
    text <در آغوشم ببینی تو ز آتش تنگ‌ها لیکن>
    text <شود آن آب حیوان از پی آغوش شمس الدین>
  block
    text <چو دیکی پخت عقل من چشیدم بود ناپخته>
    text <زدم آن دیک در رویش ز بهر جوش شمس الدین>
  block
    text <در این خانه تنم بینی یکی را دست بر سر زن>
    text <یکی رنجور در نزع و یکی مدهوش شمس الدین>
  block
    text <زبان ذوالفقار عقل کاین دریا پر از در کرد>
    text <زبانش بازبگرفت و شد او خاموش شمس الدین>
