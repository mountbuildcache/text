
text <ربود عشق تو تسبیح و داد بیت و سرود>
  block
    text <ربود عشق تو تسبیح و داد بیت و سرود>
    text <بسی بکردم لاحول و توبه دل نشنود>
  block
    text <غزل سرا شدم از دست عشق و دست زنان>
    text <بسوخت عشق تو ناموس و شرم و هر چم بود>
  block
    text <عفیف و زاهد و ثابت قدم بدم چون کوه>
    text <کدام کوه که باد توش چو که نربود>
  block
    text <اگر کهم هم از آواز تو صدا دارم>
    text <وگر کهم همه در آتش توم که دود>
  block
    text <وجود تو چو بدیدم شدم ز شرم عدم>
    text <ز عشق این عدم آمد جهان جان به وجود>
  block
    text <به هر کجا عدم آید وجود کم گردد>
    text <زهی عدم که چو آمد از او وجود افزود>
  block
    text <فلک کبود و زمین همچو کور راه نشین>
    text <کسی که ماه تو بیند رهد ز کور و کبود>
  block
    text <مثال جان بزرگی نهان به جسم جهان>
    text <مثال احمد مرسل میان گبر و جهود>
  block
    text <ستایشت به حقیقت ستایش خویش است>
    text <که آفتاب ستا چشم خویش را بستود>
  block
    text <ستایش تو چو دریا زبان ما کشتی>
    text <روان مسافر دریا و عاقبت محمود>
  block
    text <مرا عنایت دریا چو بخت بیدارست>
    text <مرا چه غم اگرم هست چشم خواب آلود>
