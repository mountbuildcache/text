
text <امروز چنانم که خر از بار ندانم>
  block
    text <امروز چنانم که خر از بار ندانم>
    text <امروز چنانم که گل از خار ندانم>
  block
    text <امروز مرا یار بدان حال ز سر برد>
    text <با یار چنانم که خود از یار ندانم>
  block
    text <دی باده مرا برد ز مستی به در یار>
    text <امروز چه چاره که در از دار ندانم>
  block
    text <از خوف و رجا پار دو پر داشت دل من>
    text <امروز چنان شد که پر از پار ندانم>
  block
    text <از چهره زار چو زرم بود شکایت>
    text <رستم ز شکایت چو زر از زار ندانم>
  block
    text <از کار جهان کور بود مردم عاشق>
    text <اما نه چو من خود که کر از کار ندانم>
  block
    text <جولاهه تردامن ما تار بدرید>
    text <می گفت ز مستی که تر از تار ندانم>
  block
    text <چون چنگم از زمزمه خود خبرم نیست>
    text <اسرار همی‌گویم و اسرار ندانم>
  block
    text <مانند ترازو و گزم من که به بازار>
    text <بازار همی‌سازم و بازار ندانم>
  block
    text <در اصبع عشقم چو قلم بیخود و مضطر>
    text <طومار نویسم من و طومار ندانم>
