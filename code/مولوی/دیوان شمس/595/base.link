
text <آن را که درون دل عشق و طلبی باشد>
  block
    text <آن را که درون دل عشق و طلبی باشد>
    text <چون دل نگشاید در آن را سببی باشد>
  block
    text <رو بر در دل بنشین کان دلبر پنهانی>
    text <وقت سحری آید یا نیم شبی باشد>
  block
    text <جانی که جدا گردد جویای خدا گردد>
    text <او نادره‌ای باشد او بوالعجبی باشد>
  block
    text <آن دیده کز این ایوان ایوان دگر بیند>
    text <صاحب نظری باشد شیرین لقبی باشد>
  block
    text <آن کس که چنین باشد با روح قرین باشد>
    text <در ساعت جان دادن او را طربی باشد>
  block
    text <پایش چو به سنگ آید دریش به چنگ آید>
    text <جانش چو به لب آید با قندلبی باشد>
  block
    text <چون تاج ملوکاتش در چشم نمی‌آید>
    text <او بی‌پدر و مادر عالی نسبی باشد>
  block
    text <خاموش کن و هر جا اسرار مکن پیدا>
    text <در جمع سبک روحان هم بولهبی باشد>
