
text <سپاس و شکر خدا را که بندها بگشاد>
  block
    text <سپاس و شکر خدا را که بندها بگشاد>
    text <میان به شکر چو بستیم بند ما بگشاد>
  block
    text <به جان رسید فلک از دعا و ناله من>
    text <فلک دهان خود اندر ره دعا بگشاد>
  block
    text <ز بس که سینه ما سوخت در وفا جستن>
    text <ز شرم ما عرق از صورت وفا بگشاد>
  block
    text <ادیم روی سهیلیم هر کجا بنمود>
    text <غلام چشمه عشقیم هر کجا بگشاد>
  block
    text <پس دریچه دل صد در نهانی بود>
    text <که بسته بود خدا بنده خدا بگشاد>
  block
    text <در این سرا که دو قندیل ماه و خورشیدست>
    text <خدا ز جانب دل روزن سرا بگشاد>
  block
    text <الست گفت حق و جان‌ها بلی گفتند>
    text <برای صدق بلی حق ره بلا بگشاد>
