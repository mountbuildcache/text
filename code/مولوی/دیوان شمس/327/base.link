
text <از دفتر عمر ما یکتا ورقی مانده‌ست>
  block
    text <از دفتر عمر ما یکتا ورقی مانده‌ست>
    text <کز غیرت لطف آن جان در قلقی مانده‌ست>
  block
    text <بنوشته بر آن دفتر حرفی ز شکر خوشتر>
    text <از خجلت آن حرفش مه در عرقی مانده‌ست>
  block
    text <عمر ابدی تابان اندر ورق بستان>
    text <نی خوف ز تحویلی نی جای دقی مانده‌ست>
  block
    text <نامش ورقی بوده ملک ابد اندر وی>
    text <اسرار همه پاکان آن جا شفقی مانده‌ست>
  block
    text <پیچیده ورق بر وی نوری ز خداوندی>
    text <شمس الحق تبریزی روشن حدقی مانده‌ست>
