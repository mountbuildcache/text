
text <مست گشتم ز ذوق دشنامش>
  block
    text <مست گشتم ز ذوق دشنامش>
    text <یا رب آن می بهست یا جامش>
  block
    text <طرب افزاترست از باده>
    text <آن سقط‌های تلخ آشامش>
  block
    text <بهر دانه نمی‌روم سوی دام>
    text <بلک از عشق محنت دامش>
  block
    text <آن مهی که نه شرقی و غربیست>
    text <نور بخشد شبش چو ایامش>
  block
    text <خاک آدم پر از عقیق چراست>
    text <تا به معدن کشد به ناکامش>
  block
    text <گوهر چشم و دل رسول حقست>
    text <حلقه گوش ساز پیغامش>
  block
    text <تن از آن سر چو جام جان نوشد>
    text <هم از آن سر بود سرانجامش>
  block
    text <سرد شد نعمت جهان بر دل>
    text <پیش حسن ولی انعامش>
  block
    text <شیخ هندو به خانقاه آمد>
    text <نی تو ترکی درافکن از بامش>
  block
    text <کم او گیر و جمله هندوستان>
    text <خاص او را بریز بر عامش>
  block
    text <طالع هند خود زحل آمد>
    text <گر چه بالاست نحس شد نامش>
  block
    text <رفت بالا نرست از نحسی>
    text <می بد را چه سود از جامش>
  block
    text <بد هندو نمودم آینه‌ام>
    text <حسد و کینه نیست اعلامش>
  block
    text <نفس هندوست و خانقه دل من>
    text <از برون نیست جنگ و آرامش>
  block
    text <بس که اصل سخن دو رو دارد>
    text <یک سپید و دگر سیه فامش>
