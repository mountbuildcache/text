
text <گفتم مکن چنین‌ها ای جان چنین نباشد>
  block
    text <گفتم مکن چنین‌ها ای جان چنین نباشد>
    text <غم قصد جان ما کرد گفتا خود این نباشد>
  block
    text <غم خود چه زهره دارد تا دست و پا برآرد>
    text <چون خرده‌اش بسوزم گر خرده بین نباشد>
  block
    text <غم ترسد و هراسد ما را نکو شناسد>
    text <صد دود از او برآرم گر آتشین نباشد>
  block
    text <غم خصم خویش داند هم حد خویش داند>
    text <در خدمت مطیعان جز چون زمین نباشد>
  block
    text <چون تو از آن مایی در زهر اگر درآیی>
    text <کی زهر زهره دارد تا انگبین نباشد>
  block
    text <در عین دود و آتش باشد خلیل را خوش>
    text <آن را خدای داند هر کس امین نباشد>
  block
    text <هر کس که او امین شد با غیب همنشین شد>
    text <هر جنس جنس خود را چون همنشین نباشد>
  block
    text <ای دست تو منور چون موسی پیمبر>
    text <خواهم که دست موسی در آستین نباشد>
  block
    text <زیرا گل سعادت بی‌روی تو نروید>
    text <ایاک نعبد ای جان بی‌نستعین نباشد>
