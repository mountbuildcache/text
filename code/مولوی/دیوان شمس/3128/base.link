
text <تو هر چند صدری شه مجلسی>
  block
    text <تو هر چند صدری شه مجلسی>
    text <ز هستی نرستی در این محبسی>
  block
    text <بده وام جان گر وجوهیت هست>
    text <درآ مفلسانه اگر مفلسی>
  block
    text <غریبان برستند و تو حبس غم>
    text <گه از بی‌کسی و گه از ناکسی>
  block
    text <در این راه بیراه اگر سابقی>
    text <چو واگردد این کاروان واپسی>
  block
    text <لطیفان خوش چشم هستند لیک>
    text <به چشمت نیایند زیرا خسی>
  block
    text <نه بازی که صیاد شاهان شوی>
    text <برو سوی مردار چون کرکسی>
  block
    text <نه‌ای شاخ تر و پذیرای آب>
    text <نه درخورد باغ و زر و مغرسی>
  block
    text <برو سوی جمعی چو در وحشتی>
    text <بیفروز شمعی چرا مغاسی>
  block
    text <چو استارگان اندر این برج خاک>
    text <گهی گنسی و گهی خنسی>
  block
    text <خمش کن مباف این دم از بهر برد>
    text <چو در برد ماندی تو خود اطلسی>
