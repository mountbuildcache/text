
text <رنج تن دور از تو ای تو راحت جان‌های ما>
  block
    text <رنج تن دور از تو ای تو راحت جان‌های ما>
    text <چشم بد دور از تو ای تو دیده بینای ما>
  block
    text <صحت تو صحت جان و جهانست ای قمر>
    text <صحت جسم تو بادا ای قمرسیمای ما>
  block
    text <عافیت بادا تنت را ای تن تو جان صفت>
    text <کم مبادا سایه لطف تو از بالای ما>
  block
    text <گلشن رخسار تو سرسبز بادا تا ابد>
    text <کان چراگاه دلست و سبزه و صحرای ما>
  block
    text <رنج تو بر جان ما بادا مبادا بر تنت>
    text <تا بود آن رنج همچون عقل جان آرای ما>
