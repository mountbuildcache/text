
text <این چه کژطبعی بود که صد هزاران غم خوریم>
  block
    text <این چه کژطبعی بود که صد هزاران غم خوریم>
    text <جمع مستان را بخوان تا باده‌ها با هم خوریم>
  block
    text <باده‌ای کابرار را دادند اندر یشربون>
    text <با جنید و بایزید و شبلی و ادهم خوریم>
  block
    text <ابر نبود ماه ما را تا جفای شب کشیم>
    text <مرگ نبود عاشقان را تا غم ماتم خوریم>
  block
    text <نفس ماده کیست تا ما تیغ خود بر وی زنیم>
    text <زخم بر رستم زنیم و زخم از رستم خوریم>
  block
    text <بود مردم خوار عالم خلق عالم را بخورد>
    text <خالق آورده‌ست ما را تا که ما عالم خوریم>
  block
    text <این جهان افسونگرست و وعده فردا دهد>
    text <ما از آن زیرکتریم ای خوش پسر که دم خوریم>
  block
    text <گر پری زادیم شب جمعیت پریان بود>
    text <ور ز آدم زاده‌ایم آن باده با آدم خوریم>
  block
    text <گه از آن کف گوهر هستی و سرمستی بریم>
    text <گه از آن دف نعره و فریاد زیر و بم خوریم>
  block
    text <ماهییم و ساقی ما نیست جز دریای عشق>
    text <هیچ دریا کم شود زان رو که بیش و کم خوریم>
  block
    text <گه چو گردون از مه و خورشید اشکم پر کنیم>
    text <گر چو خورشید آب‌ها را جمله بی‌اشکم خوریم>
  block
    text <شمس تبریزی تو سلطانی و ما بنده توییم>
    text <لاجرم در دور تو باده به جام جم خوریم>
