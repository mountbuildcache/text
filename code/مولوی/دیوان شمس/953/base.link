
text <سپیده دم بدمید و سپیده می‌ساید>
  block
    text <سپیده دم بدمید و سپیده می‌ساید>
    text <که ویس روز رخ خویش را بیاراید>
  block
    text <غلام روز دلم کو به جای صد سالست>
    text <سپیده چهره دل را به کار می‌ناید>
  block
    text <سپیدی رخ این دل سپیدها بخشد>
    text <که طاس چرخ حواشیش را نپیماید>
  block
    text <سپیده را چو فروشست شب به آب سیاه>
    text <رخ عجوزه دنیا ببین چه را شاید>
  block
    text <بده عجوزه زراق را هزار طلاق>
    text <دم عجوزه جوانیت را بفرساید>
  block
    text <بران تو دیو ز خود پیش از آنک دیو شوی>
    text <وگر نه من خمشم عن قریب بنماید>
