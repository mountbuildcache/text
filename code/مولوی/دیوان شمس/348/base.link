
text <صدایی کز کمان آید نذیریست>
  block
    text <صدایی کز کمان آید نذیریست>
    text <که اغلب با صدایش زخم تیریست>
  block
    text <مؤثر را نگر در آب آثار>
    text <کاثر جستن عصای هر ضریریست>
  block
    text <پس لا تبصرونت تبصرونی‌ست>
    text <بصر جستن ز الهام بصیریست>
  block
    text <تو هر چه داری نه جویانش بودی>
    text <طلب‌ها گوش گیری و بشیریست>
  block
    text <چنان کن که طلب‌ها بیش گردد>
    text <کثیرالزرع را طمع وفیریست>
  block
    text <مشو نومید از ظلمی که کردی>
    text <که دریای کرم توبه پذیریست>
  block
    text <گناهت را کند تسبیح و طاعات>
    text <که در توبه پذیری بی‌نظیریست>
  block
    text <شکسته باش و خاکی باش این جا>
    text <که می‌جوید کرم هر جا فقیریست>
  block
    text <کرم دامن پر از زر کرد و آورد>
    text <که تا وا می‌خرد هر جا اسیریست>
  block
    text <عزیزی بخشد آن کس را که خواری‌ست>
    text <بزرگی بخشد آن را که حقیریست>
  block
    text <که هستی نیستی جوید همیشه>
    text <زکات آن جا نیاید که امیریست>
  block
    text <ازیرا مظهر چیزیست ضدش>
    text <از این دو ضد را ضد خود ظهیریست>
  block
    text <تو بر تخته سیاهی گر نویسی>
    text <نهان گردد که هر دو همچو قیریست>
  block
    text <بود فرقی ز تری تا ترست خط>
    text <چو گردد خشک پنهان چون ضمیریست>
  block
    text <خمش کن گر چه شرحش بی‌شمارست>
    text <طبیعت‌ها عدو هر کثیریست>
