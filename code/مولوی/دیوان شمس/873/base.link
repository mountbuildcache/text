
text <خفته نمود دلبر گفتم ز باغ زود>
  block
    text <خفته نمود دلبر گفتم ز باغ زود>
    text <شفتالوی بدزدم او خود نخفته بود>
  block
    text <خندید و گفت روبه آخر به زیرکی>
    text <از دست شیر صید کجا سهل درربود>
  block
    text <مر ابر را که دوشد و آن جا که دررسد>
    text <الا مگر که ابر نماید به خویش جود>
  block
    text <معدوم را کجاست به ایجاد دست و پا>
    text <فضل خدای بخشد معدوم را وجود>
  block
    text <معدوم وار بنشین زیرا که در نماز>
    text <داد سلام نبود الا که در قعود>
  block
    text <بر آتش آب چیره بود از فروتنی>
    text <کآتش قیام دارد و آب است در سجود>
  block
    text <چون لب خموش باشد دل صدزبان شود>
    text <خاموش چند چند بخواهیش آزمود>
