
text <ای صنم گلزاری چند مرا آزاری>
  block
    text <ای صنم گلزاری چند مرا آزاری>
    text <من چو کمین فلاحم تو دهیم سالاری>
  block
    text <چند مرا بفریبی هر چه کنی می‌زیبی>
    text <چند به دل آموزی مغلطه و طراری>
  block
    text <آن که از آن طراری باز بر او برشکنی>
    text <افتد و سودش نکند در دغلی هشیاری>
  block
    text <ساده دلی ساز مرا سوی عدم تاز مرا>
    text <تار هم از لطف فنا زین فرح و زین زاری>
  block
    text <هر کی بگرید به یقین دیده بود گنج دفین>
    text <هر کی بخندد بود او در حجب ستاری>
  block
    text <من که ز دور آمده‌ام با شر و شور آمده‌ام>
    text <بازبنگشاده‌ام این دان خبر سرباری>
  block
    text <بار که بگشاده شود از پی سرمایه بود>
    text <مایه نداری تو ولی خایه خود می‌خاری>
  block
    text <بس کن و بسیار مگو روی بدو آر بدو>
    text <مشتری گفت تو او سیر نه از بسیاری>
