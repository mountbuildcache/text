
text <ای هوس‌های دلم بیا بیا بیا بیا>
  block
    text <ای هوس‌های دلم بیا بیا بیا بیا>
    text <ای مراد و حاصلم بیا بیا بیا بیا>
  block
    text <مشکل و شوریده‌ام چون زلف تو چون زلف تو>
    text <ای گشاد مشکلم بیا بیا بیا بیا>
  block
    text <از ره منزل مگو دیگر مگو دیگر مگو>
    text <ای تو راه و منزلم بیا بیا بیا بیا>
  block
    text <درربودی از زمین یک مشت گل یک مشت گل>
    text <در میان آن گلم بیا بیا بیا بیا>
  block
    text <تا ز نیکی وز بدی من واقفم من واقفم>
    text <از جمالت غافلم بیا بیا بیا بیا>
  block
    text <تا نسوزد عقل من در عشق تو در عشق تو>
    text <غافلم نی عاقلم باری بیا رویی نما>
  block
    text <شه صلاح الدین که تو هم حاضری هم غایبی>
    text <ای عجوبه و اصلم بیا بیا بیا بیا>
