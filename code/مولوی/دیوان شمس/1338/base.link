
text <بقا اندر بقا باشد طریق کم زنان ای دل>
  block
    text <بقا اندر بقا باشد طریق کم زنان ای دل>
    text <یقین اندر یقین آمد قلندر بی‌گمان ای دل>
  block
    text <به هر لحظه ز تدبیری به اقلیمی رود میری>
    text <ز جاه و قوت پیری که باشد غیب دان ای دل>
  block
    text <کجا باشید صاحب دل دو روز اندر یکی منزل>
    text <چو او را سیر شد حاصل از آن سوی جهان ای دل>
  block
    text <چو بگذشتی تو گردون را بدیدی بحر پرخون را>
    text <ببین تو ماه بی‌چون را به شهر لامکان ای دل>
  block
    text <زبون آن کشش باشد کسی کان ره خوشش باشد>
    text <روانش پرچشش باشد زهی جان و روان ای دل>
  block
    text <دهد نوری طبیعت را دهد دادی شریعت را>
    text <چو بسپارد ودیعت را بدان سرحد جان ای دل>
  block
    text <شنودی شمس تبریزی گمان بردی از او چیزی>
    text <یکی سری دل آمیزی تو را آمد عیان ای دل>
