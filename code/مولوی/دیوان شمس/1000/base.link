
text <آنچ گل سرخ قبا می‌کند>
  block
    text <آنچ گل سرخ قبا می‌کند>
    text <دانم من کان ز کجا می‌کند>
  block
    text <بید پیاده که کشیدست صف>
    text <آنچ گذشتست قضا می‌کند>
  block
    text <سوسن با تیغ و سمن با سپر>
    text <هر یک تکبیر غزا می‌کند>
  block
    text <بلبل مسکین که چه‌ها می‌کشد>
    text <آه از آن گل که چه‌ها می‌کند>
  block
    text <گوید هر یک ز عروسان باغ>
    text <کان گل اشارت سوی ما می‌کند>
  block
    text <گوید بلبل که گل آن شیوه‌ها>
    text <بهر من بی‌سر و پا می‌کند>
  block
    text <دست برآورده به زاری چنار>
    text <با تو بگویم چه دعا می‌کند>
  block
    text <بر سر غنچه کی کله می‌نهد>
    text <پشت بنفشه کی دوتا می‌کند>
  block
    text <گر چه خزان کرد جفاها بسی>
    text <بین که بهاران چه وفا می‌کند>
  block
    text <فصل خزان آنچ به تاراج برد>
    text <فصل بهار آمد ادا می‌کند>
  block
    text <ذکر گل و بلبل و خوبان باغ>
    text <جمله بهانه‌ست چرا می‌کند>
  block
    text <غیرت عشق است وگر نه زبان>
    text <شرح عنایات خدا می‌کند>
  block
    text <مفخر تبریز و جهان شمس دین>
    text <باز مراعات شما می‌کند>
