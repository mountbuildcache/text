
text <بستگی این سماع هست ز بیگانه‌ای>
  block
    text <بستگی این سماع هست ز بیگانه‌ای>
    text <ز ارچلی جغد گشت حلقه چو ویرانه‌ای>
  block
    text <آنک بود همچو برف سرد کند وقت را>
    text <چون بگدازد چو سیل پست کند خانه‌ای>
  block
    text <غیر برونی بدست غیر درونی بتر>
    text <از سبب غیریست کندن دندانه‌ای>
  block
    text <باد خزانست غیر زرد کند باغ را>
    text <حبس کند در زمین خوبی هر دانه‌ای>
  block
    text <پیش تو خندد چو گل پای درآید چو خار>
    text <ریش نگه دار از آن دوسر چون شانه‌ای>
  block
    text <از سبب آنک بد در صف ترسنده‌ای>
    text <گشت شکسته بسی لشکر مردانه‌ای>
  block
    text <خسرو تبریزیی شمس حق و دین که او>
    text <شمع همه جمع‌هاست من شده پروانه‌ای>
