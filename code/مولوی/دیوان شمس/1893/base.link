
text <صد گوش نوم باز شد از راز شنودن>
  block
    text <صد گوش نوم باز شد از راز شنودن>
    text <بی بوددهنده نتوان زادن و بودن>
  block
    text <استودن تو باد بهار آمد و من باغ>
    text <خوش حامله می گردد اجزا ز ستودن>
  block
    text <بر همدگر افتادن مستان چه لطیف است>
    text <وز همدگر آن جام وفا را بربودن>
  block
    text <ای آنک به عشق رخ تو واجب و حق است>
    text <آیینه دل را ز خرافات زدودن>
  block
    text <آواز صفیر تو شنیدیم و فریضه است>
    text <این هدهد جان را گره از پای گشودن>
  block
    text <تا چند در این ابر نهان باشد آن ماه>
    text <جان‌ها به لب آمد هله وقت است نمودن>
  block
    text <ای گلشن روی تو ز دی ایمن و فارغ>
    text <وی سنبل ابروی تو ایمن ز درودن>
  block
    text <ساقی چو تویی کفر بود بودن هشیار>
    text <وان شب که تویی ماه حرام است غنودن>
  block
    text <چون آمد پیراهن خوش بوی تو یوسف>
    text <بس بارد و سرد است کنون لخلخه سودن>
  block
    text <گفتم که ببوسم کف پای تو مرا گفت>
    text <آن جسم بود کش بتوانند بسودن>
  block
    text <پس تا شه ما گوید کو راست مسلم>
    text <پر کردن افهام و بر افهام فزودن>
