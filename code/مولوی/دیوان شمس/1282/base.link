
text <تمام اوست که فانی شدست آثارش>
  block
    text <تمام اوست که فانی شدست آثارش>
    text <به دوستگانی اول تمام شد کارش>
  block
    text <مرا دلیست خراب خراب در ره عشق>
    text <خراب کرده خراباتیی به یک بارش>
  block
    text <بگو به عشق بیا گر فتاده می‌خواهی>
    text <چنان فتاد که خواهی بیا و بردارش>
  block
    text <میا به پیش ز درش ببین که می‌ترسم>
    text <ز شعله‌ها که بسوزی ز سوز اسرارش>
  block
    text <وگر بگیردت آتش به سوی چشم من آ>
    text <که سیل سیل روانست اشک دربارش>
  block
    text <حدیث موسی و سنگ و عصا و چشمه آب>
    text <ز اشک بنده ببینی به وقت رفتارش>
  block
    text <برآر بانگ و بگو هر کجا که بیماریست>
    text <صلای صحت و دولت ز چشم بیمارش>
  block
    text <برآ به کوه و بگو هر کجا که خفته دلیست>
    text <صلای بینش و دانش ز بخت بیدارش>
  block
    text <که نور من شرح الله صدره شمعیست>
    text <که در دو کون نگنجد فروغ انوارش>
