
text <آن کس که ز تو نشان ندارد>
  block
    text <آن کس که ز تو نشان ندارد>
    text <گر خورشیدست آن ندارد>
  block
    text <ما بر در و بام عشق حیران>
    text <آن بام که نردبان ندارد>
  block
    text <دل چون چنگست و عشق زخمه>
    text <پس دل به چه دل فغان ندارد>
  block
    text <امروز فغان عاشقان را>
    text <بشنو که تو را زیان ندارد>
  block
    text <هر ذره پر از فغان و ناله‌ست>
    text <اما چه کند زیان ندارد>
  block
    text <رقص است زبان ذره زیرا>
    text <جز رقص دگر بیان ندارد>
  block
    text <هر سو نگران تست دل‌ها>
    text <وان سو که تویی گمان ندارد>
  block
    text <این عالم را کرانه‌ای هست>
    text <عشق من و تو کران ندارد>
  block
    text <مانند خیال تو ندیدم>
    text <بوسه دهد و دهان ندارد>
  block
    text <ماننده غمزه‌ات ندیدم>
    text <تیر اندازد کمان ندارد>
  block
    text <دادی کمری که بر میان بند>
    text <طفل دل من میان ندارد>
  block
    text <گفتی که به سوی ما روان شو>
    text <بی لطف تو جان روان ندارد>
