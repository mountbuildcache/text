
text <دیدی که چه کرد آن پری رو>
  block
    text <دیدی که چه کرد آن پری رو>
    text <آن ماه لقای مشتری رو>
  block
    text <گشتند بتان همه نگونسار>
    text <در حسن خلیل آزری رو>
  block
    text <شد کفر چو شمع‌های ایمان>
    text <کورد به سوی کافری رو>
  block
    text <شد جمله جهان بهشت خندان>
    text <زان سرو روان عبهری رو>
  block
    text <دارد دو هزار سحر مطلق>
    text <وای ار آرد به ساحری رو>
  block
    text <افروخت بهار چون گل سرخ>
    text <بر رغم دل مزعفری رو>
  block
    text <کافور نثار کرد خورشید>
    text <بر چهره شام عنبری رو>
  block
    text <شد شیشه زرد همچو لاله>
    text <زان باده لعل احمری رو>
  block
    text <فربه شد عشق و زفت و لمتر>
    text <بنهاد خرد به لاغری رو>
  block
    text <بر باده لعل زد رخ من>
    text <تا چند نهد به زرگری رو>
  block
    text <بس کن هله فتنه را مشوران>
    text <یا برگردان ز شاعری رو>
