
text <آنچ روی تو کند نور رخ خور نکند>
  block
    text <آنچ روی تو کند نور رخ خور نکند>
    text <و آنچ عشق تو کند شورش محشر نکند>
  block
    text <هر کی بیند رخ تو جانب گلشن نرود>
    text <هر کی داند لب تو قصه ساغر نکند>
  block
    text <چون رسد طره تو مشک دگر دم نزند>
    text <چون رسد پرتو تو عقل دگر سر نکند>
  block
    text <مالک الملک چنان سنجق عشاق فراشت>
    text <که کسی را هوس ملکت سنجر نکند>
  block
    text <تاب آن حسن که در هفت فلک گنجا نیست>
    text <جز که آهنگ دل خسته لاغر نکند>
  block
    text <دل ویران که در و گنج هوای ابدیست>
    text <رخ عاشق ز چه رو همچو رخ زر نکند>
  block
    text <من ندانم تو بگو آه چه باشد آن چیز>
    text <که دلارام به یک غمزه میسر نکند>
  block
    text <توبه کردم که نگویم من از آن توبه شکن>
    text <هر کی بیند شکنش توبه دیگر نکند>
  block
    text <یا رب ار صبر نیابد ز تو دل ز آتش عشق>
    text <تا ابد قصه کند قصه مکرر نکند>
  block
    text <گر چه با خاک برابر کند او قالب ما>
    text <خاک ما را به دو صد روح برابر نکند>
