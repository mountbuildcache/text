
text <دلا تا نازکی و نازنینی>
  block
    text <دلا تا نازکی و نازنینی>
    text <برو که نازنینان را نبینی>
  block
    text <در این رنگی دلا تا تو بلنگی>
    text <نیابی در چنان تا تو چنینی>
  block
    text <در آیینه نبینی روی خوبان>
    text <که تا با خوی زشتت همنشینی>
  block
    text <تو زیبا شو که این آیینه زیباست>
    text <تو بی‌چین شو که آیینه است چینی>
  block
    text <مشو پنهان که غیرت در کمین است>
    text <همی‌بیند تو را کاندر کمینی>
  block
    text <ز خود پنهان شدی سر درکشیدی>
    text <ببستی چشم تا خود را نبینی>
  block
    text <به لب یاسین همی‌خوانی ولیکن>
    text <ز کینه جمله تن دندان چو سینی>
