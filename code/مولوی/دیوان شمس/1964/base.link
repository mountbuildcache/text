
text <شمس دین بر یوسفان و نازنینان نازنین>
  block
    text <شمس دین بر یوسفان و نازنینان نازنین>
    text <بر سر جمله شهان و سرفرازان نازنین>
  block
    text <بر سران و سروران صد سر زیاده جاه او>
    text <در میان واصلان لطف رحمان نازنین>
  block
    text <او به اوصاف الهی گشته موصوف کمال>
    text <بر سریر و بر سران تخت سلطان نازنین>
  block
    text <بزم را از وی جمال و رزم را از وی جلال>
    text <هم به بزم و هم به رزم لطف کیهان نازنین>
  block
    text <پیش او بنهاد مفتاح خزاین‌های خاص>
    text <کرده از عشق و محبت‌هاش یزدان نازنین>
  block
    text <در میان صد هزاران ماه او تابان چو خور>
    text <وصف او اندر میان وصف شاهان نازنین>
  block
    text <آنک خاک پاش شد او بر سران شد سرفراز>
    text <مست او اندر میان جمله مستان نازنین>
  block
    text <اندر آن موجی که خاصان بر حذر باشند از آن>
    text <اندر آن موج خطر او خفته استان نازنین>
