
text <از بهر خدا عشق دگر یار مدارید>
  block
    text <از بهر خدا عشق دگر یار مدارید>
    text <در مجلس جان فکر دگر کار مدارید>
  block
    text <یار دگر و کار دگر کفر و محالست>
    text <در مجلس دین مذهب کفار مدارید>
  block
    text <در مجلس جان فکر چنانست که گفتار>
    text <پنهان چو نمی‌ماند اضمار مدارید>
  block
    text <گر بانگ نیاید ز فسا بوی بیاید>
    text <در دل نظر فاحشه آثار مدارید>
  block
    text <آن حارس دل مشرف جان سخت غیورست>
    text <با غیرت او رو سوی اغیار مدارید>
  block
    text <هر وسوسه را بحث و تفکر بمخوانید>
    text <هر گمشده را سرور و سالار مدارید>
  block
    text <یاقوت کرم قوت شما بازنگیرد>
    text <خود را گرو نفس علف خوار مدارید>
  block
    text <العزه لله جمیعا چو شنیدیت>
    text <خاطر به سوی سبلت و دستار مدارید>
  block
    text <چون اول خط نقطه بد و آخر نقطه>
    text <خود را تبع گردش پرگار مدارید>
  block
    text <در مشهد اعظم به تشهد بنشینید>
    text <هش را به سوی گنبد دوار مدارید>
  block
    text <انکار بسوزد چو شهادت بفروزد>
    text <با شاهد حق نکرت انکار مدارید>
  block
    text <یک نیم جهان کرکس و نیمیش چو مردار>
    text <هین چشم چو کرکس سوی مردار مدارید>
  block
    text <آن نفس فریبنده که غرست و غرورست>
    text <هین عشق بر آن غره غرار مدارید>
  block
    text <گه زلف برافشاند و گه جیب گشاید>
    text <گلگونه او را به جز از خار مدارید>
  block
    text <او یار وفا نبود و از یار ببرد>
    text <آن ده دله را محرم اسرار مدارید>
  block
    text <او باده بریزد عوضش سرکه فروشد>
    text <آن حامضه را ساقی و خمار مدارید>
  block
    text <ما حلقه مستان خوش ساقی خویشیم>
    text <ما را سقط و بارد و هشیار مدارید>
  block
    text <گر ناف دهی پشک فروشد عوض مشک>
    text <آن ناف ورا نافه تاتار مدارید>
  block
    text <چون روح برآمد به سر منبر تذکیر>
    text <خود را سپس پرده گفتار مدارید>
