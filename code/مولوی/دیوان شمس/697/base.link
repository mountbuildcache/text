
text <دل بی‌لطف تو جان ندارد>
  block
    text <دل بی‌لطف تو جان ندارد>
    text <جان بی‌تو سر جهان ندارد>
  block
    text <عقل ار چه شگرف کدخداییست>
    text <بی خوان تو آب و نان ندارد>
  block
    text <خورشید چو دید خاک کویت>
    text <هرگز سر آسمان ندارد>
  block
    text <گلنار چو دید گلشن جان>
    text <زین پس سر بوستان ندارد>
  block
    text <در دولت تو سیه گلیمی>
    text <گر سود کند زیان ندارد>
  block
    text <بی ماه تو شب سیه گلیمست>
    text <این دارد و آن و آن ندارد>
  block
    text <دارد ز ستاره‌ها هزاران>
    text <بی ماه چراغدان ندارد>
  block
    text <بی گفت تو گوش نیست جان را>
    text <بی گوش تو جان زبان ندارد>
  block
    text <وان جان غریب در تظلم>
    text <می‌نالد و ترجمان ندارد>
  block
    text <لیکن رخ زرد او گواهست>
    text <و اشکی که غمش نهان ندارد>
  block
    text <غماز شوم بود دم سرد>
    text <آن دم که دم خران ندارد>
  block
    text <اصل دم سرد مهر جانست>
    text <کان را مه مهر جان ندارد>
  block
    text <چون دل سبکش کند بهارت>
    text <صد گونه غمش گران ندارد>
  block
    text <آن عشق جوان چو نوبهارت>
    text <جز پیران را جوان ندارد>
  block
    text <تا چند نشان دهی خمش کن>
    text <کان اصل نشان نشان ندارد>
  block
    text <بگذار نشان چو شمس تبریز>
    text <آن شمس که او کران ندارد>
