
text <گر تو را بخت یار خواهد بود>
  block
    text <گر تو را بخت یار خواهد بود>
    text <عشق را با تو کار خواهد بود>
  block
    text <عمر بی‌عاشقی مدان به حساب>
    text <کان برون از شمار خواهد بود>
  block
    text <هر زمانی که می‌رود بی‌عشق>
    text <پیش حق شرمسار خواهد بود>
  block
    text <هر چه اندر وطن تو را سبکست>
    text <ساعت کوچ بار خواهد بود>
  block
    text <بر تو این دم که در غم عشقی>
    text <چون پدر بردبار خواهد بود>
  block
    text <فقر کز وی تو ننگ می‌داری>
    text <آن جهان افتخار خواهد بود>
  block
    text <تلخی صبر اگر گلوگیر است>
    text <عاقبت خوشگوار خواهد بود>
  block
    text <چون رهد شیر روح از این صندوق>
    text <اندر آن مرغزار خواهد بود>
  block
    text <چون از این لاشه خر فرود آید>
    text <شاه دل شهسوار خواهد بود>
  block
    text <دامن جهد و جد را بگشا>
    text <کز فلک زر نثار خواهد بود>
  block
    text <تو نهان بودی و شدی پیدا>
    text <هر نهان آشکار خواهد بود>
  block
    text <هر کی خود را نکرد خوار امروز>
    text <همچو فرعون خوار خواهد بود>
  block
    text <هر که چون گل ز آتش آب نشد>
    text <اندر آتش چو خار خواهد بود>
  block
    text <چون شکار خدا نشد نمرود>
    text <پشه‌ای را شکار خواهد بود>
  block
    text <هر که از نقد وقت بست نظر>
    text <سخره‌ای انتظار خواهد بود>
  block
    text <هر که را اختیار کردش عشق>
    text <مست و بی‌اختیار خواهد بود>
  block
    text <هر که او پست و مست عشق نشد>
    text <تا ابد در خمار خواهد بود>
  block
    text <هر که را مهر و مهر این دم نیست>
    text <اشتری بی‌مهار خواهد بود>
  block
    text <در سر هر که چشم عبرت نیست>
    text <خوار و بی‌اعتبار خواهد بود>
  block
    text <بس کن ار چه سخن نشاند غبار>
    text <آخر از وی غبار خواهد بود>
  block
    text <شمس تبریز چون قرار گرفت>
    text <دل از او بی‌قرار خواهد بود>
