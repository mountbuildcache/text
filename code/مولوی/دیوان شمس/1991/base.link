
text <همه خوردند و بخفتند و تهی گشت وطن>
  block
    text <همه خوردند و بخفتند و تهی گشت وطن>
    text <وقت آن شد که درآییم خرامان به چمن>
  block
    text <همه خوردند و برفتند بقای ما باد>
    text <که دل و جان زمانیم و سپهدار زمن>
  block
    text <چو تویی آب حیاتی کی نماند باقی>
    text <چو تو باشی بت زیبا همه گردند شمن>
  block
    text <کتب العشق علینا غمرات و محن>
    text <و قضی الحجب علینا فتنا بعد فتن>
  block
    text <فرج آمد برهیدیم ز تشویش جهان>
    text <بپرد جان مجرد به گلستان منن>
  block
    text <ناقتی نخ هنا فهو مناخ حسن>
    text <فیه ماء و سخاء و رخاء و عطن>
  block
    text <یرزقون فرحین بخوریم آن می و نقل>
    text <مقعد صدق چو شد منزل عشاق سکن>
  block
    text <دامن سیب کشانیم سوی شفتالو>
    text <ببریم از گل تر چند سخن سوی سمن>
  block
    text <چو مرا می بدهی هیچ مجو شرط ادب>
    text <مست را حد نزند شرع مرا نیز مزن>
  block
    text <ادب و بی‌ادبی نیست به دستم چه کنم>
    text <چو شتر می کشدم مست شتربان به رسن>
  block
    text <بلبل از عشق ز گل بوسه طمع کرد و بگفت>
    text <بشکن شاخ نبات و دل ما را مشکن>
  block
    text <گفت گل راز من اندرخور طفلان نبود>
    text <بچه را ابجد و هوز به و حطی کلمن>
  block
    text <گفت گر می ندهی بوسه بده باده عشق>
    text <گفت این هم ندهم باش حزین جفت حزن>
  block
    text <گفت من نیز تو را بر دف و بربط بزنم>
    text <تنن تن تننن تن تننن تن تننن>
  block
    text <گفت شب طشت مزن که همه بیدار شوند>
    text <که مگر ماه گرفته‌ست مجو شور و فتن>
  block
    text <طشت اگر من نزنم فتنه چو نه ماهه شده‌ست>
    text <فتنه‌ها زاید ناچار شب آبستن>
  block
    text <برگ می لرزد بر شاخ و دلم می لرزد>
    text <لرزه برگ ز باد و دلم از خوب ختن>
  block
    text <تاب رخسار گل و لاله خبر می دهدم>
    text <که چراغی است نهان گشته در این زیر لگن>
  block
    text <جهد کن تا لگن جهل ز دل برداری>
    text <تا که از مشرق جان صبح برآید روشن>
  block
    text <شمس تبریز طلوعی کن از مشرق روح>
    text <که چو خورشید تو جانی و جهان جمله بدن>
