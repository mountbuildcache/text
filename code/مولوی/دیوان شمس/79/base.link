
text <ای خواجه نمی‌بینی این روز قیامت را>
  block
    text <ای خواجه نمی‌بینی این روز قیامت را>
    text <ای خواجه نمی‌بینی این خوش قد و قامت را>
  block
    text <دیوار و در خانه شوریده و دیوانه>
    text <من بر سر دیوارم از بهر علامت را>
  block
    text <ماهیست که در گردش لاغر نشود هرگز>
    text <خورشید جمال او بدریده ظلامت را>
  block
    text <ای خواجه خوش دامن دیوانه تویی یا من>
    text <درکش قدحی با من بگذار ملامت را>
  block
    text <پیش از تو بسی شیدا می‌جست کرامت‌ها>
    text <چون دید رخ ساقی بفروخت کرامت را>
