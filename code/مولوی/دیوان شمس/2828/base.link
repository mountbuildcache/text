
text <خبری است نورسیده تو مگر خبر نداری>
  block
    text <خبری است نورسیده تو مگر خبر نداری>
    text <جگر حسود خون شد تو مگر جگر نداری>
  block
    text <قمری است رونموده پر نور برگشوده>
    text <دل و چشم وام بستان ز کسی اگر نداری>
  block
    text <عجب از کمان پنهان شب و روز تیر پران>
    text <بسپار جان به تیرش چه کنی سپر نداری>
  block
    text <مس هستیت چو موسی نه ز کیمیاش زر شد>
    text <چه غم است اگر چو قارون به جوال زر نداری>
  block
    text <به درون توست مصری که تویی شکرستانش>
    text <چه غم است اگر ز بیرون مدد شکر نداری>
  block
    text <شده ای غلام صورت به مثال بت پرستان>
    text <تو چو یوسفی ولیکن به درون نظر نداری>
  block
    text <به خدا جمال خود را چو در آینه ببینی>
    text <بت خویش هم تو باشی به کسی گذر نداری>
  block
    text <خردانه ظالمی تو که ورا چو ماه گویی>
    text <ز چه روش ماه گویی تو مگر بصر نداری>
  block
    text <سر توست چون چراغی بگرفته شش فتیله>
    text <همه شش ز چیست روشن اگر آن شرر نداری>
  block
    text <تن توست همچو اشتر که برد به کعبه دل>
    text <ز خری به حج نرفتی نه از آنک خر نداری>
  block
    text <تو به کعبه گر نرفتی بکشاندت سعادت>
    text <مگریز ای فضولی که ز حق عبر نداری>
