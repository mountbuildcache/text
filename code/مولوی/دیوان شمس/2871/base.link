
text <به دغل کی بگزیند دل یارم یاری>
  block
    text <به دغل کی بگزیند دل یارم یاری>
    text <کی فریبد شه طرار مرا طراری>
  block
    text <کی میان من و آن یار بگنجد مویی>
    text <کی در آن گلشن و گلزار بخسپد ماری>
  block
    text <عنکبوتی بتند پرده اغیار شود>
    text <همچو صدیق و محمد من و او در غاری>
  block
    text <گل صدبرگ ز رشک رخ او جامه درید>
    text <حال گل چونک چنین است چه باشد خاری>
  block
    text <هم بگویم دو سه بیتی که ندانی سر و پاش>
    text <لیک بهر دل من ریش بجنبان کآری>
  block
    text <بس طبیب است که هشیار کند مجنون را>
    text <وین طبیبم نهلد در دو جهان هشیاری>
  block
    text <آفتاب رخ او را حشم تیغ زنیم>
    text <که نخواهیم به جز دیدن او ادراری>
  block
    text <ما چو خورشیدپرستیم بر این بام رویم>
    text <تا نپوشد رخ خورشید ز ما دیواری>
  block
    text <کیست خورشید بگو شمس حق تبریزی>
    text <که نگنجد صفتش در صحف گفتاری>
