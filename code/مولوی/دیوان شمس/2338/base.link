
text <بیا دل بر دل پردرد من نه>
  block
    text <بیا دل بر دل پردرد من نه>
    text <بیا رخ بر رخان زرد من نه>
  block
    text <تویی خورشید وز تو گرم عالم>
    text <یکی تابش بر آه سرد من نه>
  block
    text <چو مهره توست مهر جمله دل‌ها>
    text <بر این نطع هوای نرد من نه>
  block
    text <بیار آن معجز هر مرد و زن را>
    text <به پیش دشمن نامرد من نه>
  block
    text <به هر شرطی که بنهی من مطیعم>
    text <ولیکن شرط من درخورد من نه>
  block
    text <کلاه لطف خود با تارک من>
    text <برای بوش و بردابرد من نه>
  block
    text <از آن گردی که از دریا برآری>
    text <بیار آن گرد را بر گرد من نه>
  block
    text <به هر باده نمی‌گردد سرم مست>
    text <به پیشم باده خوکرد من نه>
  block
    text <خمش ای ناطقه بسیارگویم>
    text <سخن را پیش شاه فرد من نه>
