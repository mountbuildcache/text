
text <جان خاک آن مهی که خداش است مشتری>
  block
    text <جان خاک آن مهی که خداش است مشتری>
    text <آن کس ملک ندید و نه انسان و نی پری>
  block
    text <چون از خودی برون شد او آدمی نماند>
    text <او راست چشم روشن و گوش پیمبری>
  block
    text <تا آدمی است آدمی و تا ملک ملک>
    text <بسته‌ست چشم هر دو از آن جان و دلبری>
  block
    text <عالم به حکم او است مر او را چه فخر از این>
    text <چون آن او است خالق عالم به یک سوی>
  block
    text <بحری که کمترین شبه را گوهری کند>
    text <حاشا از او که لاف برآرد ز گوهری>
  block
    text <آن ذره است لایق رقص چنان شعاع>
    text <کو گشت از هزار چو خورشید و مه بری>
  block
    text <آن ذره‌ای که گر قدمش بوسد آفتاب>
    text <خود ننگرد به تابش او جز که سرسری>
  block
    text <بنما مها به کوری خورشید تابشی>
    text <تا زین سپس زنخ نزند از منوری>
  block
    text <درتاب شاه و مفخر تبریز شمس دین>
    text <تا هر دو کون پر شود از نور داوری>
