
text <از انبهی ماهی دریا به نهان گشته>
  block
    text <از انبهی ماهی دریا به نهان گشته>
    text <انبه شده قالب‌ها تا پرده جان گشته>
  block
    text <از فرقت آن دریا چون زهر شده شکر>
    text <زهر از هوس دریا آب حیوان گشته>
  block
    text <در عشرت آن دریا نی این و نه آن بوده>
    text <بر ساحل این خشکی این گشته و آن گشته>
  block
    text <اندر هوس دریا ای جان چو مرغابی>
    text <چندان تو چنین گفته کز عشق چنان گشته>
  block
    text <دوش از شکم دریا برخاست یکی صورت>
    text <و آن غمزه‌اش از دریا بس سخته کمان گشته>
  block
    text <دل گفت به زیر لب من جان نبرم از وی>
    text <سوگند به جان دل کان کار چنان گشته>
  block
    text <از غمزه غمازی وز طرفه بغدادی>
    text <دل گشته چنان شادی جانم همدان گشته>
  block
    text <در بیشه درافتاده در نیم شبی آتش>
    text <در پختن این شیران تا مغز پزان گشته>
  block
    text <از شعله آن بیشه تابان شده اندیشه>
    text <تا قالب جان پیشه بی‌جا و مکان گشته>
  block
    text <گرمابه روحانی آوخ چه پری خوان است>
    text <وین عالم گورستان چون جامه کنان گشته>
  block
    text <از بهر چنین سری در سوسن‌ها بنگر>
    text <دستوری گفتن نی سر جمله زبان گشته>
  block
    text <شمس الحق تبریزی درتافته از روزن>
    text <تا آنچ نیارم گفت چون ماه عیان گشته>
