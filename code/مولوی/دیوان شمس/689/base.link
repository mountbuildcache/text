
text <دوش از بت من جهان چه می‌شد>
  block
    text <دوش از بت من جهان چه می‌شد>
    text <وز ماه من آسمان چه می‌شد>
  block
    text <در پیش رخش چه رقص می‌کرد>
    text <وز آتش عشق جان چه می‌شد>
  block
    text <چشم از نظرش چه مست می‌گشت>
    text <وز قند لبش دهان چه می‌شد>
  block
    text <از تیر مژه چه صید می‌کرد>
    text <وان ابروی چون کمان چه می‌شد>
  block
    text <می‌شد که به لاله رنگ بخشد>
    text <ور نی سوی گلستان چه می‌شد>
  block
    text <آن لحظه به سبزه گل چه می‌گفت>
    text <وز نرگسش ارغوان چه می‌شد>
  block
    text <جز از پی نور بخش کردن>
    text <بر چرخ دوان دوان چه می‌شد>
  block
    text <گر زانک نه لطف بی‌کران داشت>
    text <آن ماه در این میان چه می‌شد>
  block
    text <بنمود ز لامکان جمالی>
    text <یا رب که از او مکان چه می‌شد>
  block
    text <بگشاد نقاب بی‌نشانی>
    text <وین عالم بانشان چه می‌شد>
  block
    text <شب رفت و بماند روز مطلق>
    text <وین عقل چو پاسبان چه می‌شد>
  block
    text <از دیده غیب شمس تبریز>
    text <این دیده غیب دان چه می‌شد>
