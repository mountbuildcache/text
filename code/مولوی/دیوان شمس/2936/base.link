
text <ای نوبهار خندان از لامکان رسیدی>
  block
    text <ای نوبهار خندان از لامکان رسیدی>
    text <چیزی بیار مانی از یار ما چه دیدی>
  block
    text <خندان و تازه رویی سرسبز و مشک بویی>
    text <همرنگ یار مایی یا رنگ از او خریدی>
  block
    text <ای فضل خوش چو جانی وز دیده‌ها نهانی>
    text <اندر اثر پدیدی در ذات ناپدیدی>
  block
    text <ای گل چرا نخندی کز هجر بازرستی>
    text <ای ابر چون نگریی کز یار خود بریدی>
  block
    text <ای گل چمن بیارا می‌خند آشکارا>
    text <زیرا سه ماه پنهان در خار می‌دویدی>
  block
    text <ای باغ خوش بپرور این نورسیدگان را>
    text <کاحوال آمدنشان از رعد می‌شنیدی>
  block
    text <ای باد شاخه‌ها را در رقص اندرآور>
    text <بر یاد آن که روزی بر وصل می‌وزیدی>
  block
    text <بنگر بدین درختان چون جمع نیکبختان>
    text <شادند ای بنفشه از غم چرا خمیدی>
  block
    text <سوسن به غنچه گوید هر چند بسته چشمی>
    text <چشمت گشاده گردد کز بخت در مزیدی>
