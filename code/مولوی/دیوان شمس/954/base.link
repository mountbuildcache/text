
text <فزود آتش من آب را خبر ببرید>
  block
    text <فزود آتش من آب را خبر ببرید>
    text <اسیر می‌بردم غم ز کافرم بخرید>
  block
    text <خدای داد شما را یکی نظر که مپرس>
    text <اگر چه زان نظر این دم به سکر بی‌خبرید>
  block
    text <طراز خلعت آن خوش نظر چو دیده شود>
    text <هزار جامه ز درد و دریغ و غم بدرید>
  block
    text <ز دیده موی برست از دقیقه بینی‌ها>
    text <چرا به موی و به روی خوشش نمی‌نگرید>
  block
    text <ز حرص خواجگی از بندگی چه محرومید>
    text <ز غورها همه پختید یا که کور و کرید>
  block
    text <در آشنا عجمی وار منگرید چنین>
    text <فرشته‌اید به معنی اگر به تن بشرید>
  block
    text <هزار حاجب و جاندار منتظر دارید>
    text <برای خدمتتان لیک در ره و سفرید>
  block
    text <همی‌پرد به سوی آسمان روان شما>
    text <اگر چه زیر لحافید و هیچ می‌نپرید>
  block
    text <همی‌چرد همه اجزای جان به روض صفات>
    text <از آن ریاض که رستید چون از آن نچرید>
  block
    text <درخت مایه از آن یافت سبز و تر زان شد>
    text <زبون مایه چرایید چونک شیر نرید>
  block
    text <هزار گونه کجا خستتان به زیر سجود>
    text <کجا نظر که بدانید تیغ یا سپرید>
  block
    text <هزار حرف به بیگار گفتم و مقصود>
    text <به هر دمی ز چه شما خفیه تر چه بی‌هنرید>
  block
    text <هنر چو بی‌هنری آمد اندر این درگاه>
    text <هنروران ز شادیت چون نه زین نفرید>
  block
    text <همه حیات در اینست کاذبحوا بقره>
    text <چو عاشقان حیاتید چون پس بقرید>
  block
    text <هزار شیر تو را بنده‌اند چه بود گاو>
    text <هزار تاج زر آمد چه در غم کمرید>
  block
    text <چو شب خطیب تو ماهست بر چنین منبر>
    text <اگر نه فهم تباهست از چه در سمرید>
  block
    text <کجا بلاغت ماه و کجا خیال سپاه>
    text <به مقنعه بمنازید چون کلاه ورید>
  block
    text <بیافت کوزه زرین و آب بی‌حد خورد>
    text <خموش باش که تا ز آب هم شکم ندرید>
