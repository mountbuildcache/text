
text <ناله ای کن عاشقانه درد محرومی بگو>
  block
    text <ناله ای کن عاشقانه درد محرومی بگو>
    text <پارسی گو ساعتی و ساعتی رومی بگو>
  block
    text <خواه رومی خواه تازی من نخواهم غیر تو>
    text <از جمال و از کمال و لطف مخدومی بگو>
  block
    text <هم بسوزی هم بسازی هم بتابی در جهان>
    text <آفتابی ماهتابی آتشی مومی بگو>
  block
    text <گر کسی گوید که آتش سرد شد باور مکن>
    text <تو چه دودی و چه عودی حی قیومی بگو>
  block
    text <ای دل پران من تا کی از این ویران تن>
    text <گر تو بازی برپر آن جا ور تو خود بومی بگو>
