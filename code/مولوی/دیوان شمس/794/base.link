
text <هر کی از حلقه ما جای دگر بگریزد>
  block
    text <هر کی از حلقه ما جای دگر بگریزد>
    text <همچنان باشد کز سمع و بصر بگریزد>
  block
    text <زان خورد خون جگر عاشق زیرا شیر است>
    text <شیردل کی بود آن کو ز جگر بگریزد>
  block
    text <دل چو طوطی بود و جور دلارام شکر>
    text <طوطیی دید کسی کو ز شکر بگریزد>
  block
    text <پشه باشد که به هر باد مخالف برود>
    text <دزد شب باشد کز نور قمر بگریزد>
  block
    text <هر سری را که خدا خیره و کالیوه کند>
    text <صدر جنت بهلد سوی سقر بگریزد>
  block
    text <و آنک واقف بود از مرگ سوی مرگ گریخت>
    text <سوی ملک ابد و تاج و کمر بگریزد>
  block
    text <چون قضا گفت فلانی به سفر خواهد مرد>
    text <آن کس از بیم اجل سوی سفر بگریزد>
  block
    text <بس کن و صید مکن آنک نیرزد به شکار>
    text <که خیال شب و شب هم ز سحر بگریزد>
