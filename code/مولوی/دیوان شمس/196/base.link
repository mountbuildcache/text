
text <در جنبش اندرآور زلف عبرفشان را>
  block
    text <در جنبش اندرآور زلف عبرفشان را>
    text <در رقص اندرآور جان‌های صوفیان را>
  block
    text <خورشید و ماه و اختر رقصان بگرد چنبر>
    text <ما در میان رقصیم رقصان کن آن میان را>
  block
    text <لطف تو مطربانه از کمترین ترانه>
    text <در چرخ اندرآرد صوفی آسمان را>
  block
    text <باد بهار پویان آید ترانه گویان>
    text <خندان کند جهان را خیزان کند خزان را>
  block
    text <بس مار یار گردد گل جفت خار گردد>
    text <وقت نثار گردد مر شاه بوستان را>
  block
    text <هر دم ز باغ بویی آید چو پیک سویی>
    text <یعنی که الصلا زن امروز دوستان را>
  block
    text <در سر خود روان شد بستان و با تو گوید>
    text <در سر خود روان شو تا جان رسد روان را>
  block
    text <تا غنچه برگشاید با سرو سر سوسن>
    text <لاله بشارت آرد مر بید و ارغوان را>
  block
    text <تا سر هر نهالی از قعر بر سر آید>
    text <معراجیان نهاده در باغ نردبان را>
  block
    text <مرغان و عندلیبان بر شاخه‌ها نشسته>
    text <چون بر خزینه باشد ادرار پاسبان را>
  block
    text <این برگ چون زبان‌ها وین میوه‌ها چو دل‌ها>
    text <دل‌ها چو رو نماید قیمت دهد زبان را>
