
text <صلا یا ایها العشاق کان مه رو نگار آمد>
  block
    text <صلا یا ایها العشاق کان مه رو نگار آمد>
    text <میان بندید عشرت را که یار اندر کنار آمد>
  block
    text <بشارت می پرستان را که کار افتاد مستان را>
    text <که بزم روح گستردند و باده بی‌خمار آمد>
  block
    text <قیامت در قیامت بین نگار سروقامت بین>
    text <کز او عالم بهشتی شد هزاران نوبهار آمد>
  block
    text <چو او آب حیات آمد چرا آتش برانگیزد>
    text <چو او باشد قرار جان چرا جان بی‌قرار آمد>
  block
    text <درآ ساقی دگرباره بکن عشاق را چاره>
    text <که آهوچشم خون خواره چو شیر اندر شکار آمد>
  block
    text <چو کار جان به جان آمد ندای الامان آمد>
    text <که لشکرهای عشق او به دروازه حصار آمد>
  block
    text <رود جان بداندیشش به شمشیر و کفن پیشش>
    text <که هرک از عشق برگردد به آخر شرمسار آمد>
  block
    text <نه اول ماند و نی آخر مرا در عشق آن فاخر>
    text <که عاشق همچو نی آمد و عشق او چو نار آمد>
  block
    text <اگر چه لطف شمس الدین تبریزی گذر دارد>
    text <ز باد و آب و خاک و نار جان هر چهار آمد>
