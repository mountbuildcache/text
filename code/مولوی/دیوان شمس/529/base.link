
text <خامی سوی پالیز جان آمد که تا خربز خورد>
  block
    text <خامی سوی پالیز جان آمد که تا خربز خورد>
    text <دیدی تو یا خود دید کس کاندر جهان خر بز خورد>
  block
    text <ترونده پالیز جان هر گاو و خر را کی رسد>
    text <زان میوه‌های نادره زیرک دل و گربز خورد>
  block
    text <آن کس که در مغرب بود یابد خورش از اندلس>
    text <وان کس که در مشرق بود او نعمت هرمز خورد>
  block
    text <چون خدمت قیصر کند او راتبه قیصر خورد>
    text <چون چاکر اربز بود از مطبخ اربز خورد>
  block
    text <آن کو به غصب و دزدیی آهنگ پالیزی کند>
    text <از داد و داور عاقبت اشکنجه‌های غز خورد>
  block
    text <ترک آن بود کز بیم او دیه از خراج ایمن بود>
    text <ترک آن نباشد کز طمع سیلی هر قنسز خورد>
  block
    text <وان عقل پرمغزی که او در نوبهاری دررسد>
    text <از پوست‌ها فارغ شود کی غصه قندز خورد>
  block
    text <صفراییی کز طبع بد از نار شیرین می‌رمد>
    text <نار ترش خواهد ولی آن به که نار مز خورد>
  block
    text <خامش نخواهد خورد خود این راح‌های روح را>
    text <آن کس که از جوع البقر ده مرده ماش و رز خورد>
