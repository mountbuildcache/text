
text <مرا خواندی ز در تو خستی از بام>
  block
    text <مرا خواندی ز در تو خستی از بام>
    text <زهی بازی زهی بازی زهی دام>
  block
    text <از آن بازی که من می دانم و تو>
    text <چه بازی‌ها تو پختستی و من خام>
  block
    text <تویی کز مکر و از افسوس و وعده>
    text <چو خواهی سنگ و آهن را کنی رام>
  block
    text <مها با این همه خوشی تو چونی>
    text <ز زحمت‌های ما وز جور ایام>
  block
    text <چه می پرسم تو خود چون خوش نباشی>
    text <که در مجلس تو داری جام بر جام>
  block
    text <مرا در راه دی دشنام دادی>
    text <چنین مستم ز شیرینی دشنام>
