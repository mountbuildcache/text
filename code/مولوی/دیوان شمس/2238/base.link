
text <ای کرده چهره تو چو گلنار شرم تو>
  block
    text <ای کرده چهره تو چو گلنار شرم تو>
    text <پرهیز من ز چیست ز تو یار شرم تو>
  block
    text <گلشن ز رنگ روی تو صد رنگ ریخته‌ست>
    text <چون گل چرا دمید ز رخسار شرم تو>
  block
    text <من صد هزار خرقه ز سودا بدوختم>
    text <کان جمله را بسوخت به یک بار شرم تو>
  block
    text <صافی شرم توست نهان در حجاب غیب>
    text <دردی بریخت بر رخ گلزار شرم تو>
  block
    text <آن دل که سنگ بود ز شرم تو آب ریخت>
    text <یا رب چه کرد در دل هشیار شرم تو>
  block
    text <خون گشت نام کوه که نامش شده‌ست لعل>
    text <چون درفتاد در که و کهسار شرم تو>
