
text <هست اندر غم تو دلشده دانشمندی>
  block
    text <هست اندر غم تو دلشده دانشمندی>
    text <همچو نقره‌ست در آتشکده دانشمندی>
  block
    text <بر امید کرم و رحمت بخشایش تو>
    text <از ره دور به سر آمده دانشمندی>
  block
    text <هست ز اوباش خیالات تو اندر ره عشق>
    text <خسته و شیفته و ره زده دانشمندی>
  block
    text <چه زیان دارد خوبی تو را دوست اگر>
    text <قوت یابد ز چنین مایده دانشمندی>
  block
    text <با چنین جام جنونی که تو گردان کردی>
    text <کی بماند به سر قاعده دانشمندی>
  block
    text <کی روا دارد انصاف و جوانمردی تو>
    text <که به غم کشته شود بیهده دانشمندی>
  block
    text <کی روا دارد خورشید حق گرمی بخش>
    text <که فسرده شود از مجمده دانشمندی>
  block
    text <جانب مدرسه عشق کشیدش لطفت>
    text <تا ز درس تو برد فایده دانشمندی>
  block
    text <نحس تربیع عناصر بگرفتش رحمی>
    text <تا منور شود از منقده دانشمندی>
  block
    text <بس سخن دارد وز بیم ملال دل تو>
    text <لب ببسته‌ست در این معبده دانشمندی>
