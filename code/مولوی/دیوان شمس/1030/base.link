
text <نیمیت ز زهر آمد نیمی دگر از شکر>
  block
    text <نیمیت ز زهر آمد نیمی دگر از شکر>
    text <بالله که چنین منگر بالله که چنان منگر>
  block
    text <هر چند که زهر از تو کانیست شکرها را>
    text <زان رو که چنین نوری زان رنگ چنان انور>
  block
    text <نوری که نیارم گفت در پای تو می‌افتد>
    text <معنیش که درویشا در ما بنگر خوشتر>
  block
    text <در من که توم بنگر خودبین شو و همچین شو>
    text <ای نور ز سر تا پا از پای مگو وز سر>
  block
    text <چون در بصر خلقی گویی تو پر از زرقی>
    text <ای آنک تو هم غرقی در خون دل من تر>
  block
    text <ار زانک گهر داری دریای دو چشمم بین>
    text <ور سنگ محک داری اندر رخ من بین زر>
  block
    text <آن شیر خدایی را شمس الحق تبریزی>
    text <صیدی که نه روبه شد او را به سگی مشمر>
