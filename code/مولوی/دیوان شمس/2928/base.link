
text <آنچ در سینه نهان می‌داری>
  block
    text <آنچ در سینه نهان می‌داری>
    text <درنیابند چه می‌پنداری>
  block
    text <خفته پنداشته‌ای دل‌ها را>
    text <که خدایت دهدا بیداری>
  block
    text <هر درخت آنچ که دارد در دل>
    text <آن بدیده‌ست گلی یا خاری>
  block
    text <ای چو خفاش نهان گشته ز روز>
    text <تا ندانند که تو بیماری>
  block
    text <به خدا از همگان فاشتری>
    text <گر چه در پیشگه اسراری>
  block
    text <پیش خورشید همان خفاشی>
    text <گر چه ز اندیشه چو بوتیماری>
  block
    text <چنگ اگر چه که ننالد دانند>
    text <کو چه شکل است به وقت زاری>
  block
    text <ور بنالد ز غمی هم دانند>
    text <کو ندارد صفت هشیاری>
