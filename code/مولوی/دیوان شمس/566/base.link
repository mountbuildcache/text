
text <بتی کو زهره و مه را همه شب شیوه آموزد>
  block
    text <بتی کو زهره و مه را همه شب شیوه آموزد>
    text <دو چشم او به جادویی دو چشم چرخ بردوزد>
  block
    text <شما دل‌ها نگه دارید مسلمانان که من باری>
    text <چنان آمیختم با او که دل با من نیامیزد>
  block
    text <نخست از عشق او زادم به آخر دل بدو دادم>
    text <چو میوه زاید از شاخی از آن شاخ اندرآویزد>
  block
    text <ز سایه خود گریزانم که نور از سایه پنهانست>
    text <قرارش از کجا باشد کسی کز سایه بگریزد>
  block
    text <سر زلفش همی‌گوید صلا زوتر رسن بازی>
    text <رخ شمعش همی‌گوید کجا پروانه تا سوزد>
  block
    text <برای این رسن بازی دلاور باش و چنبر شو>
    text <درافکن خویش در آتش چو شمع او برافروزد>
  block
    text <چو ذوق سوختن دیدی دگر نشکیبی از آتش>
    text <اگر آب حیات آید تو را ز آتش نینگیزد>
