
text <ز سر بگیرم عیشی چو پا به گنج فروشد>
  block
    text <ز سر بگیرم عیشی چو پا به گنج فروشد>
    text <ز روی پشت و پناهی که پشت‌ها همه رو شد>
  block
    text <دگر نشینم هرگز برای دل که برآید>
    text <کجا برآید آن دل که کوی عشق فروشد>
  block
    text <موکلان چو آتش ز عشق سوی من آیند>
    text <به سوی عشق گریزم که جمله فتنه از او شد>
  block
    text <که در سرم ز شرابش نه چشم ماند نه خوابش>
    text <به دست ساقی نابش مگر سرم چو کدو شد>
  block
    text <به خوان عشق نشستم چشیدم از نمک او>
    text <چو لقمه کردم خود را مرا چو عشق گلو شد>
  block
    text <سبو به دست دویدم به جویبار معانی>
    text <که آب گشت سبویم چو آب جان به سبو شد>
  block
    text <نماز شام برفتم به سوی طرفه رومی>
    text <چو دید بر در خویشم ز بام زود فروشد>
  block
    text <سر از دریچه برون کرد چو شعله‌های منور>
    text <که بام و خانه و بنده به جملگی همه او شد>
  block
    text <نهیم دست دهان بر که نازکست معانی>
    text <ز شمس مفخر تبریز سوخت جان و همو شد>
