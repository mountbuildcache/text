
text <شده‌ام سپند حسنت وطنم میان آتش>
  block
    text <شده‌ام سپند حسنت وطنم میان آتش>
    text <چو ز تیر تست بنده بکشد کمان آتش>
  block
    text <چو بسوخت جان عاشق ز حبیب سر برآرد>
    text <چه بسوخت اندر آتش که نگشت جان آتش>
  block
    text <بمسوز جز دلم را که ز آتشت به داغم>
    text <بنگر به سینه من اثر سنان آتش>
  block
    text <که ستاره‌های آتش سوی سوخته گراید>
    text <که ز سوخته بیابد شررش نشان آتش>
  block
    text <غم عشق آتشینت چو درخت کرد خشکم>
    text <چو درخت خشک گردد نبود جز آن آتش>
  block
    text <خنک آنک ز آتش تو سمن و گلشن بروید>
    text <که خلیل عشق داند به صفا زبان آتش>
  block
    text <که خلیل او بر آتش چو دخان بود سواره>
    text <که خلیل مالک آمد به کفش عنان آتش>
  block
    text <سحری صلای عشقت بشنید گوش جانم>
    text <که درآ در آتش ما بجه از جهان آتش>
  block
    text <دل چون تنور پر شد که ز سوز چند گوید>
    text <دهن پرآتش من سخن از دهان آتش>
