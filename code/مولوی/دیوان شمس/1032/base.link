
text <تا چند زنی بر من ز انکار تو خار آخر>
  block
    text <تا چند زنی بر من ز انکار تو خار آخر>
    text <من با تو نمی‌گویم ای مرده پار آخر>
  block
    text <ماننده ابری تو هم مظلم و بی‌باران>
    text <تاریک مکن ای ابر یک قطره ببار آخر>
  block
    text <این جمله فرمان‌ها از بهر قدر آمد>
    text <ای جبری غافل تو از لذت کار آخر>
  block
    text <با کور کسی گوید کاین رشته به سوزن کش>
    text <با بسته کسی گوید کان جاست شکار آخر>
  block
    text <با طفل دوروزه کس از شاهد و می‌گوید>
    text <یا با نظر حیوان از چشم خمار آخر>
  block
    text <چون هیچ نیابی توی پهلوی زنان بنشین>
    text <از حلقه جانبازان بگذر به کنار آخر>
  block
    text <در قدرت مخدومی شمس الحق تبریزی>
    text <غوطی بخوری بینی حق را به نظار آخر>
