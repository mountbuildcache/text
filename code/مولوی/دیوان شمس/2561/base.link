
text <مسلمانان مسلمانان مرا جانی است سودایی>
  block
    text <مسلمانان مسلمانان مرا جانی است سودایی>
    text <چو طوفان بر سرم بارد از این سودا ز بالایی>
  block
    text <مسلمانان مسلمانان به هر روزی یکی شوری>
    text <به کوی لولیان افتد از آن لولی سرنایی>
  block
    text <مسلمانان مسلمانان ز جان پرسید کای سابق>
    text <ورای طور اندیشه حریفان را چه می‌پایی>
  block
    text <مسلمانان مسلمانان بشویید از دل من دست>
    text <کز این اندیشه دادم دل به دست موج دریایی>
  block
    text <مسلمانان مسلمانان خبر آن کارفرما را>
    text <که سخت از کار رفتم من مرا کاری بفرمایی>
  block
    text <مسلمانان مسلمانان امانت دست من گیرید>
    text <که مستم ره نمی‌دانم بدان معشوق زیبایی>
  block
    text <مسلمانان مسلمانان به کوی او سپاریدم>
    text <بر آن خاکم بخسپانید زان خاک است بینایی>
  block
    text <مسلمانان مسلمانان زبان پارسی گویم>
    text <که نبود شرط در جمعی شکر خوردن به تنهایی>
  block
    text <بیا ای شمس تبریزی که بر دست این سخن بیزی>
    text <به غیر تو نمی‌باید تویی آنک همی‌بایی>
