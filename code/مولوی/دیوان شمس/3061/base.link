
text <اگر تو یار نداری چرا طلب نکنی>
  block
    text <اگر تو یار نداری چرا طلب نکنی>
    text <وگر به یار رسیدی چرا طرب نکنی>
  block
    text <وگر رفیق نسازد چرا تو او نشوی>
    text <وگر رباب ننالد چراش ادب نکنی>
  block
    text <وگر حجاب شود مر تو را ابوجهلی>
    text <چرا غزای ابوجهل و بولهب نکنی>
  block
    text <به کاهلی بنشینی که این عجب کاریست>
    text <عجب تویی که هوای چنان عجب نکنی>
  block
    text <تو آفتاب جهانی چرا سیاه دلی>
    text <که تا دگر هوس عقده ذنب نکنی>
  block
    text <مثال زر تو به کوره از آن گرفتاری>
    text <که تا دگر طمع کیسه ذهب نکنی>
  block
    text <چو وحدتست عزبخانه یکی گویان>
    text <تو روح را ز جز حق چرا عزب نکنی>
  block
    text <تو هیچ مجنون دیدی که با دو لیلی ساخت>
    text <چرا هوای یکی روی و یک غبب نکنی>
  block
    text <شب وجود تو را در کمین چنان ماهیست>
    text <چرا دعا و مناجات نیم شب نکنی>
  block
    text <اگر چه مست قدیمی و نوشراب نه‌ای>
    text <شراب حق نگذارد که تو شغب نکنی>
  block
    text <شرابم آتش عشقست و خاصه از کف حق>
    text <حرام باد حیاتت که جان حطب نکنی>
  block
    text <اگر چه موج سخن می‌زند ولیک آن به>
    text <که شرح آن به دل و جان کنی به لب نکنی>
