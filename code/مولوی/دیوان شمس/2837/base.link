
text <هله عاشقان بشارت که نماند این جدایی>
  block
    text <هله عاشقان بشارت که نماند این جدایی>
    text <برسد وصال دولت بکند خدا خدایی>
  block
    text <ز کرم مزید آید دو هزار عید آید>
    text <دو جهان مرید آید تو هنوز خود کجایی>
  block
    text <شکر وفا بکاری سر روح را بخاری>
    text <ز زمانه عار داری به نهم فلک برآیی>
  block
    text <کرمت به خود کشاند به مراد دل رساند>
    text <غم این و آن نماند بدهد صفا صفایی>
  block
    text <هله عاشقان صادق مروید جز موافق>
    text <که سعادتی است سابق ز درون باوفایی>
  block
    text <به مقام خاک بودی سفر نهان نمودی>
    text <چو به آدمی رسیدی هله تا به این نپایی>
  block
    text <تو مسافری روان کن سفری بر آسمان کن>
    text <تو بجنب پاره پاره که خدا دهد رهایی>
  block
    text <بنگر به قطره خون که دلش لقب نهادی>
    text <که بگشت گرد عالم نه ز راه پر و پایی>
  block
    text <نفسی روی به مغرب نفسی روی به مشرق>
    text <نفسی به عرش و کرسی که ز نور اولیایی>
  block
    text <بنگر به نور دیده که زند بر آسمان‌ها>
    text <به کسی که نور دادش بنمای آشنایی>
  block
    text <خمش از سخن گزاری تو مگر قدم نداری>
    text <تو اگر بزرگواری چه اسیر تنگنایی>
