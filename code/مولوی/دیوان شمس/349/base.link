
text <مبر رنج ای برادر خواجه سختست>
  block
    text <مبر رنج ای برادر خواجه سختست>
    text <به وقت داد و بخشش شوربختست>
  block
    text <اگر چه باغ را نیمی گرفته‌ست>
    text <ولیکن سخت بی‌میوه درختست>
  block
    text <گشاده ابروست و بسته کیسه>
    text <مشو غره که او را سیم و رختست>
  block
    text <دو دستش را به تخته دوختستند>
    text <چه سود ار خواجه بر بالای تختست>
  block
    text <وجودش گر چه یک پاره‌ست چون کوه>
    text <سخااش مرده است و لخت لختست>
