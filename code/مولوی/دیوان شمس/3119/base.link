
text <نشانت کی جوید که تو بی‌نشانی>
  block
    text <نشانت کی جوید که تو بی‌نشانی>
    text <مکانت کی یابد که تو بی‌مکانی>
  block
    text <چه صورت کنیمت که صورت نبندی>
    text <که کفست صورت به بحر معانی>
  block
    text <از آن سوی پرده چه شهری شگرفست>
    text <که عالم از آن جاست یک ارمغانی>
  block
    text <به نو نو هلالی به نو نو خیالی>
    text <رسد تا نماند حقیقت نهانی>
  block
    text <گدارو مباش و مزن هر دری را>
    text <که هر چیز را که بجویی تو آنی>
  block
    text <دلا خیمه خود بر این آسمان زن>
    text <مگو که نتانم بلی می‌توانی>
  block
    text <مددهای جانت همه ز آسمانست>
    text <از آن سو رسیدی همان سوی روانی>
  block
    text <گمان‌های ناخوش برد بر تو دل‌ها>
    text <نداند که تو حاضر هر گمانی>
  block
    text <به چه عذر آید چه روپوش دارد>
    text <که تو نانبشته غرض را بخوانی>
  block
    text <خنک آن زمانی که ساقی تو باشی>
    text <بریزی تو بر ما قدح‌های جانی>
  block
    text <ز سر گیرد این دل عروج منازل>
    text <ز سر گیرد این تن مزاج جوانی>
  block
    text <خنک آن زمانی که هر پاره ما>
    text <به رقص اندرآید که ربی سقانی>
  block
    text <گرانی نماند در آن جا و غیری>
    text <که گیرد سر مست از می گرانی>
  block
    text <به گفت اندرآیند اجزای خامش>
    text <چنان که تو ناطق در آن خیره مانی>
  block
    text <چه‌ها می‌کند مادر نفس کلی>
    text <که تا بی‌لسانی بیابد لسانی>
  block
    text <ایا نفس کلی به هر دم کیاست>
    text <کیت می‌فرستد به رسم نهانی>
  block
    text <مگو عقل کلی که آن عقل کل را>
    text <به هر دم کسی می‌کند مستعانی>
  block
    text <که آن عقل کلی شود عقل کلی>
    text <گر آبی نیاید ز بحر عیانی>
