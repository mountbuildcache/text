
text <عاقبت از عاشقان بگریختی>
  block
    text <عاقبت از عاشقان بگریختی>
    text <وز مصاف ای پهلوان بگریختی>
  block
    text <سوی شیران حمله بردی همچو شیر>
    text <همچو روبه از میان بگریختی>
  block
    text <قصد بام آسمان می‌داشتی>
    text <از میان نردبان بگریختی>
  block
    text <تو چگونه دارویی هر درد را>
    text <کز صداع این و آن بگریختی>
  block
    text <پس روی انبیا چون می‌کنی>
    text <چون ز تهدید خسان بگریختی>
  block
    text <مرده رنگی و نداری زندگی>
    text <مرده باشی چون ز جان بگریختی>
  block
    text <دستمزد شادمانی صبر توست>
    text <رو که وقت امتحان بگریختی>
  block
    text <صبر می‌کن در حصار غم کنون>
    text <چون ز بانگ پاسبان بگریختی>
  block
    text <کی ببینی چشم تیرانداز را>
    text <چون ز تیر خرکمان بگریختی>
  block
    text <زخم تیغ و تیر چون خواهی کشید>
    text <چون تو از زخم زبان بگریختی>
  block
    text <رو خمش کن بی‌نشانی خامشی است>
    text <پس چرا سوی نشان بگریختی>
