
text <تو ز عشق خود نپرسی که چه خوب و دلربایی>
  block
    text <تو ز عشق خود نپرسی که چه خوب و دلربایی>
    text <دو جهان به هم برآید چو جمال خود نمایی>
  block
    text <تو شراب و ما سبویی تو چو آب و ما چو جویی>
    text <نه مکان تو را نه سویی و همه به سوی مایی>
  block
    text <به تو دل چگونه پوید نظرم چگونه جوید>
    text <که سخن چگونه پرسد ز دهان که تو کجایی>
  block
    text <تو به گوش دل چه گفتی که به خنده‌اش شکفتی>
    text <به دهان نی چه دادی که گرفت قندخایی>
  block
    text <تو به می چه جوش دادی به عسل چه نوش دادی>
    text <به خرد چه هوش دادی که کند بلندرایی>
  block
    text <ز تو خاک‌ها منقش دل خاکیان مشوش>
    text <ز تو ناخوشی شده خوش که خوشی و خوش فزایی>
  block
    text <طرب از تو باطرب شد عجب از تو بوالعجب شد>
    text <کرم از تو نوش لب شد که کریم و پرعطایی>
  block
    text <دل خسته را تو جویی ز حوادثش تو شویی>
    text <سخنی به درد گویی که همو کند دوایی>
  block
    text <ز تو است ابر گریان ز تو است برق خندان>
    text <ز تو خود هزار چندان که تو معدن وفایی>
