
text <چنین باشد چنین گوید منادی>
  block
    text <چنین باشد چنین گوید منادی>
    text <که بی‌رنجی نبینی هیچ شادی>
  block
    text <چه مایه رنج‌ها دیدی تو هر روز>
    text <تأمل کن از آن روزی که زادی>
  block
    text <چه خون از چشم و دل‌ها برگشاده‌ست>
    text <که تا تو چشم در عالم گشادی>
  block
    text <خداوندا اگر آهن بدیدی>
    text <ز اول آن کشاکش کش تو دادی>
  block
    text <ز بیم و ترس آهن آب گشتی>
    text <گدازیدی نپذرفتی جمادی>
  block
    text <ولیک آن را نهان کردی ز آهن>
    text <به هر روز اندک اندک می‌نهادی>
  block
    text <چو آهن گشت آیینه به آخر>
    text <بگفتا شکر ای سلطان هادی>
