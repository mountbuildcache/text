
text <خشمین بر آن کسی شو کز وی گزیر باشد>
  block
    text <خشمین بر آن کسی شو کز وی گزیر باشد>
    text <یا غیر خاک پایش کس دستگیر باشد>
  block
    text <گیرم کز او بگردی شاه و امیر و فردی>
    text <ناچار مرگ روزی بر تو امیر باشد>
  block
    text <گر فاضلی و فردی آب خضر نخوردی>
    text <هر کو نخورد آبش در مرگ اسیر باشد>
  block
    text <ای پیر جان فطرت پیر عیان نه فکرت>
    text <پیری نه کز قدیدی مویش چو شیر باشد>
  block
    text <پیری مکن بر آن کس کز مکر و از فضولی>
    text <خواهد که بازگونه بر پیر پیر باشد>
  block
    text <پیری بر آن کسی کن کو مرده تو باشد>
    text <پیش جلالت تو خوار و حقیر باشد>
  block
    text <چون موی ابروی را وهمش هلال بیند>
    text <بر چشمش آفتابت کی مستدیر باشد>
  block
    text <آن کس که از تکبر مالد سبال خود را>
    text <از نور کبریایی چون مستنیر باشد>
  block
    text <عرضه گری رها کن ای خواجه خویش لا کن>
    text <تا ذره وجودت شمس منیر باشد>
  block
    text <جلوه مکن جمالت مگشای پر و بالت>
    text <تا با پر خدایی جان مستطیر باشد>
  block
    text <بربند پنج حس را زین سیل‌های تیره>
    text <تا عقل کل ز شش سو بر تو مطیر باشد>
  block
    text <بی آن خمیرمایه گر تو خمیر تن را>
    text <صد سال گرم داری نانش فطیر باشد>
  block
    text <گر قاب قوس خواهی دل راست کن چو تیری>
    text <در قوس او درآید کو همچو تیر باشد>
  block
    text <خاموش اگر توانی بی‌حرف گو معانی>
    text <تا بر بساط گفتن حاکم ضمیر باشد>
