
text <زرگر آفتاب را بسته گاز می‌کنی>
  block
    text <زرگر آفتاب را بسته گاز می‌کنی>
    text <کرته شام را ز مه نقش و طراز می‌کنی>
  block
    text <روز و شب و نتایج این حبشی و روم را>
    text <بر مثل اصولشان گرد و دراز می‌کنی>
  block
    text <گاه مجاز بنده را حق و حقیقتی دهی>
    text <و آنک حقیقتی بود هزل و مجاز می‌کنی>
  block
    text <این چه کرامت است ای نقش خیال روی او>
    text <با درهای بسته در خانه جواز می‌کنی>
  block
    text <خاطر همچو باد را نقش جحود می‌دهی>
    text <خاطر بی‌نیاز را پر ز نیاز می‌کنی>
  block
    text <در شب ابرگین غم مشعله‌ها درآوری>
    text <در دل تنگ پرگره پنجره باز می‌کنی>
  block
    text <ما به دمشق عشق تو مست و مقیم بهر تو>
    text <تو ز دلال و عز خود عزم عزاز می‌کنی>
  block
    text <گاه ز نیم زلتی برهمشان همی‌زنی>
    text <گاه خود از کبیرها چشم فراز می‌کنی>
  block
    text <گاه گدای راه را همت شاه می‌دهی>
    text <گاه قباد و شاه را بنده آز می‌کنی>
  block
    text <می‌شکنی به زیر پا نای طرب نوای را>
    text <چنگ شکسته بسته را لایق ساز می‌کنی>
  block
    text <بربط عشرت مرا گاه سه تا همی‌کنی>
    text <پرده بوسلیک را گاه حجاز می‌کنی>
  block
    text <جان ز وجود جود تو آمد و مغز نغز شد>
    text <باز ز پوست‌هاش چون همچو پیاز می‌کنی>
