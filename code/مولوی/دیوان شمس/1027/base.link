
text <یغمابک ترکستان بر زنگ بزد لشکر>
  block
    text <یغمابک ترکستان بر زنگ بزد لشکر>
    text <در قلعه بی‌خویشی بگریز هلا زوتر>
  block
    text <تا کی ز شب زنگی بر عقل بود تنگی>
    text <شاهنشه صبح آمد زد بر سر او خنجر>
  block
    text <گاو سیه شب را قربان سحر کردند>
    text <مؤذن پی این گوید کالله هو الاکبر>
  block
    text <آورد برون گردون از زیر لگن شمعی>
    text <کز خجلت نور او بر چرخ نماند اختر>
  block
    text <خورشید گر از اول بیمارصفت باشد>
    text <هم از دل خود گردد در هر نفسی خوشتر>
  block
    text <ای چشم که پردردی در سایه او بنشین>
    text <زنهار در این حالت در چهره او بنگر>
  block
    text <آن واعظ روشن دل کو ذره به رقص آرد>
    text <بس نور که بفشاند او از سر این منبر>
  block
    text <شاباش زهی نوری بر کوری هر کوری>
    text <زان پس که بر آرد سر کور وی نپوشاند>
  block
    text <شمس الحق تبریزی در آینه صافت>
    text <گر غیر خدا بینم باشم بتر از کافر>
