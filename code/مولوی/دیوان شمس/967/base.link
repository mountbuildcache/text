
text <رسم نو بین که شهریار نهاد>
  block
    text <رسم نو بین که شهریار نهاد>
    text <قبله مان سوی شهر یار نهاد>
  block
    text <نقد عشاق را عیار نبود>
    text <او ز کان کرم عیار نهاد>
  block
    text <گل صدبرگ برگ عیش بساخت>
    text <روی سوی بنفشه زار نهاد>
  block
    text <هر که را چون بنفشه دید دوتا>
    text <کرد یکتا و در شمار نهاد>
  block
    text <بی دلان را چو دل گرفت به بر>
    text <سرکشان را چو سر خمار نهاد>
  block
    text <منتظر باش و چشم بر در دار>
    text <کو نظر را در انتظار نهاد>
  block
    text <غم او را کنار گیر که غم>
    text <روی بر روی غمگسار نهاد>
  block
    text <کس چه داند که گلشن رخ او>
    text <بر دل بی‌دلم چه خار نهاد>
  block
    text <از دل بی‌دلم قرار مجوی>
    text <کاندر او درد بی‌قرار نهاد>
  block
    text <آهوان صید چشم او گشتند>
    text <چونک رو جانب شکار نهاد>
  block
    text <آن زره موی در کمان ز کمین>
    text <تیرهای زره گذار نهاد>
  block
    text <خویشتن را چو در کنار گرفت>
    text <خلق را دور و برکنار نهاد>
  block
    text <رحمتش آه عاشقان بشنید>
    text <آهشان را بس اعتبار نهاد>
  block
    text <در عنایات خویششان بکشید>
    text <جرمشان را به جای کار نهاد>
  block
    text <نور عشاق شمس تبریزی>
    text <نور در دیده شمس وار نهاد>
