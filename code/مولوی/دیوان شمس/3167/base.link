
text <از مه من مست دو صد مشتری>
  block
    text <از مه من مست دو صد مشتری>
    text <غمزه او سحر دو صد سامری>
  block
    text <هر نفسی شعله زند دین از او>
    text <سوز نهد در جگر کافری>
  block
    text <آتش دل بر شده تا آسمان>
    text <وز تف او گشته افق احمری>
  block
    text <دوش جمال تو همی‌شد شتاب>
    text <در کف او مشعله آذری>
  block
    text <گفتم هین قصد کی داری بگو>
    text <شیر خدا حمله کجا می‌بری>
  block
    text <ای تو سلیمان به سپاه و لوا>
    text <خاتم تو افسر دیو و پری>
  block
    text <جان و روان سخت روان می‌روی>
    text <سوی من کشته دمی ننگری>
  block
    text <نعره مستان میت نشنوی>
    text <هیچ کسی را به کسی نشمری>
  block
    text <تیز همی‌کرد خیالش نظر>
    text <محو شدم در تف آن ناظری>
  block
    text <نیست شدم نیست از آن شور نیست>
    text <رفت ز من مهتری و کهتری>
  block
    text <مفخر تبریز شهم شمس دین>
    text <شرح دهد حال من ار منکری>
