
text <ای که رویت چو گل و زلف تو چون شمشادست>
  block
    text <ای که رویت چو گل و زلف تو چون شمشادست>
    text <جانم آن لحظه که غمگین تو باشم شادست>
  block
    text <نقدهایی که نه نقد غم توست آن خاکست>
    text <غیر پیمودن باد هوس تو بادست>
  block
    text <کار او دارد کموخته کار توست>
    text <زانک کار تو یقین کارگه ایجادست>
  block
    text <آسمان را و زمین را خبرست و معلوم>
    text <کآسمان همچو زمین امر تو را منقادست>
  block
    text <روی بنمای و خمار دو جهان را بشکن>
    text <نه که امروز خماران تو را میعادست>
  block
    text <آفتاب ار چه در این دور فریدست و وحید>
    text <شرقیانند که او در صفشان آحادست>
  block
    text <خسروان خاک کفش را به خدا تاج کنند>
    text <هر که شیرین تو را دلشده چون فرهادست>
  block
    text <می‌نهد بر لب خود دست دل من که خموش>
    text <این چه وقت سخن‌ست و چه گه فریادست>
