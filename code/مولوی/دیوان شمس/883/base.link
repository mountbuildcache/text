
text <جان من و جان تو بود یکی ز اتحاد>
  block
    text <جان من و جان تو بود یکی ز اتحاد>
    text <این دو که هر دو یکیست جز که همان یک مباد>
  block
    text <فرد چرا شد عدد از سبب خوی بد>
    text <ز آتش بادی بزاد در سر ما رفت باد>
  block
    text <گشت جدا موج‌ها گر چه بد اول یکی>
    text <از سبب باد بود آنک جدایی بزاد>
  block
    text <جام دوی درشکن باده مده باد را>
    text <چون دو شود پادشاه شهر رود در فساد>
  block
    text <روز فضیلت گرفت زانک یکی شمع داشت>
    text <هر طرفی شب ز عجز شمع و چراغی نهاد>
  block
    text <گر چه ز رب العباد هر نفسی رحمتست>
    text <کی بود آن دم که رب ماند و فانی عباد>
