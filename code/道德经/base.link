text <道德经>
  text <第一章>
    text <道可道，非恆道；>
    text <名可名，非恆名。>
    text <無名天地之始；>
    text <有名萬物之母。>
    text <故，>
    text <恆無，欲也，以觀其妙；>
    text <恆有，欲也，以觀其徼。>
    text <此兩者同出而異名，>
    text <同謂之玄。>
    text <玄之又玄，眾妙之門。>
  text <第二章>
    text <天下皆知美之爲美，>
    text <斯惡已；>
    text <皆知善之爲善，>
    text <斯不善已。>
    text <故>
    text <有無相生，>
    text <難易相成，>
    text <長短相形，>
    text <高下相傾，>
    text <音聲相和，>
    text <前後相隨。>
    text <是以>
    text <聖人處無爲之事，>
    text <行不言之敎，>
    text <萬物作焉而不辭，>
    text <生而不有，>
    text <爲而不恃，>
    text <功成而弗居。>
    text <夫唯弗居，是以不去。>
  text <第三章>
    text <不尙賢，>
    text <使民不爭。>
    text <不貴難得之貨，>
    text <使民不爲盜。>
    text <不見可欲，>
    text <使民心不亂。>
    text <是以聖人之治，>
    text <虛其心，>
    text <實其腹，>
    text <弱其志，>
    text <強其骨。>
    text <常使民無知無欲，>
    text <使夫智者不敢為也。>
    text <為無為，>
    text <則無不治。>
  text <第四章>
    text <道沖，>
    text <而用之或不盈。>
    text <淵兮，似萬物之宗。>
    text <挫其銳，>
    text <解其紛，>
    text <和其光，>
    text <同其塵。>
    text <湛兮，似或存。>
    text <吾不知誰之子，>
    text <象帝之先。>
  text <第五章>
    text <天地不仁，>
    text <以萬物為芻狗；>
    text <聖人不仁，>
    text <以百姓為芻狗。>
    text <天地之閒其猶橐籥乎？>
    text <虛而不屈，>
    text <動而愈出。>
    text <多言數窮，>
    text <不如守中。>
  text <第六章>
    text <谷神不死，是謂玄牝。>
    text <玄牝之門，是謂天地根。>
    text <綿綿若存，用之不勤。>
  text <第七章>
    text <天長地久。>
    text <天地所以能長且久者，>
    text <以其不自生，>
    text <故能長生。>
    text <是以聖人後其身>
    text <而身先，>
    text <外其身>
    text <而身存。>
    text <非以其無私邪？>
    text <故能成其私。>
  text <第八章>
    text <上善若水。>
    text <水善利萬物而有靜，>
    text <處眾人之所惡，>
    text <故幾於道。>
    text <居善地，>
    text <心善淵，>
    text <與善仁，>
    text <言善信，>
    text <正善治，>
    text <事善能，>
    text <動善時。>
    text <夫唯不爭，>
    text <故無尤。>
  text <第九章>
    text <持而盈之，不如其已。>
    text <揣而銳之，不可常保。>
    text <金玉滿堂，莫之能守。>
    text <富貴而驕，自遺其咎。>
    text <功遂身退，天之道。>
  text <第十章>
    text <載營魄抱一，>
    text <能無離乎？>
    text <專氣致柔，>
    text <能嬰兒乎？>
    text <滌除玄覽，>
    text <能無疵乎？>
    text <愛民治國，>
    text <能無知乎？>
    text <天門開闔，>
    text <能為雌乎？>
    text <明白四達，>
    text <能無爲乎？>
    text <生之畜之，>
    text <生而不有， <
    text <為而不恃，>
    text <長而不宰， <
    text <是謂玄德 。>
  text <第十一章>
    text <三十輻共一轂，>
    text <當其無，有車之用。>
    text <埏埴以為器，>
    text <當其無，有器之用。>
    text <鑿戶牖以為室，>
    text <當其無，有室之用。>
    text <故有之以為利，>
    text <無之以為用。>
  text <第十二章>
    text <五色令人目盲，>
    text <五音令人耳聾，>
    text <五味令人口爽，>
    text <馳騁畋獵令人心發狂，>
    text <難得之貨令人行妨。>
    text <是以聖人為腹不為目，>
    text <故去彼取此。>
  text <第十三章>
    text <寵辱若驚，>
    text <貴大患若身。>
    text <何謂寵辱若驚？>
    text <寵為下。>
    text <得之若驚，失之若驚，>
    text <是謂寵辱若驚。>
    text <何謂貴大患若身？>
    text <吾所以有大患者，為吾有身；>
    text <及吾無身，吾有何患？>
    text <故貴以身為天下，>
    text <若可寄天下。>
    text <愛以身為天下，>
    text <若可託天下。>
  text <第十四章>
    text <視之不見，名曰夷；>
    text <聽之不聞，名曰希；>
    text <摶之不得，名曰微。>
    text <此三者不可致詰，故混而為一。>
    text <其上不皦，其下不昧，>
    text <繩繩不可名，復歸於無物，>
    text <是謂無狀之狀，無物之象，>
    text <是謂惚恍。>
    text <迎之不見其首，隨之不見其後。>
    text <執今之道以御今之有，能知古始，>
    text <是謂道紀。>
  text <第十五章>
    text <古之善為道者，微妙>
    text <玄達，深不可識。>
    text <夫唯不可識，故強為之容。>
    text <豫兮，若冬涉川；>
    text <猶兮，若畏四鄰；>
    text <儼兮，其若客；>
    text <渙兮，若冰之將釋；>
    text <敦兮，其若樸；>
    text <曠兮，其若谷；>
    text <渾兮，其若濁。>
    text <孰能濁以靜之徐清。>
    text <孰能安以動之徐生。>
    text <保此道不欲盈。>
    text <夫唯不盈，故能蔽而新成。>
  text <第十六章>
    text <致虛極；守靜篤。>
    text <萬物並作，>
    text <吾以觀復。>
    text <夫物芸芸，各復歸其根，>
    text <歸根曰靜，>
    text <是謂復命；>
    text <復命曰常，>
    text <知常曰明。>
    text <不知常妄作，凶。>
    text <知常容。>
    text <容乃公，>
    text <公乃王，>
    text <王乃天，>
    text <天乃道，>
    text <道乃久，>
    text <沒身不殆。>
  text <第十七章>
    text <太上，下知有之；>
    text <其次，親而譽之；>
    text <其次畏之；>
    text <其次侮之。>
    text <信不足焉，有不信焉。>
    text <悠兮，其貴言，>
    text <功成事遂，>
    text <百姓皆謂我自然。>
  text <第十八章>
    text <大道廢，有仁義；>
    text <智慧出，有大偽；>
    text <六親不和有孝慈，>
    text <國家昏亂有忠臣。>
  text <第十九章>
    text <絕聖棄智，民利百倍；>
    text <絕仁棄義，民復孝慈；>
    text <絕巧棄利，盜賊無有；>
    text <此三者，以為文不足，>
    text <故令有所屬：>
    text <見素抱樸，>
    text <少私寡欲。>
  text <第二十章>
    text <絕學無憂。>
    text <唯之與阿，相去幾何？>
    text <善之與惡，相去何若？>
    text <人之所畏，不可不畏？>
    text <荒兮其未央哉！>
    text <眾人熙熙，>
    text <如享太牢，>
    text <如登春臺。>
    text <我獨泊兮其未兆，>
    text <若嬰兒之未孩，>
    text <乘乘兮若無所歸。>
    text <眾人皆有餘，>
    text <而我獨若遺。>
    text <我愚人之心也哉！沌沌兮！>
    text <俗人昭昭，我獨昏昏；>
    text <俗人察察，我獨悶悶。>
    text <忽兮其若晦，>
    text <寂兮似無所止。>
    text <眾人皆有以，我獨頑且鄙。>
    text <我獨異於人，>
    text <而貴求食於母。>
  text <第二十一章>
    text <孔德之容，>
    text <唯道是從。>
    text <道之為物，>
    text <惟恍惟惚。>
    text <惚兮恍其中有象；>
    text <恍兮惚其中有物。>
    text <窈兮冥兮，>
    text <其中有精；>
    text <其精甚真，其中有信。>
    text <自古及今，>
    text <其名不去，>
    text <以閱眾甫。>
    text <吾何以知眾甫之然哉？>
    text <以此。>
  text <第二十二章>
    text <曲則全，>
    text <枉則直，>
    text <窪則盈，>
    text <弊則新，>
    text <少則得，>
    text <多則惑，>
    text <是以聖人抱一，>
    text <為天下式。>
    text <不自見故明，>
    text <不自伐故彰，>
    text <不自是故有功，>
    text <不自矜故長。>
    text <夫惟不爭，>
    text <故天下莫能與之爭。>
    text <古之所謂曲則全者，>
    text <豈虛言哉！>
    text <誠全而歸之。>
  text <第二十三章>
    text <希言自然。>
    text <故飄風不終朝，>
    text <驟雨不終日。>
    text <孰為此者？>
    text <天地尚不能久，>
    text <而況於人乎？>
    text <故從事於道者，>
    text <道者同於道，>
    text <德者同於德，>
    text <失者同於失。>
    text <同於道者，道亦樂得之；>
    text <同於德者，德亦樂得之；>
    text <同於失者，失亦樂得之。>
    text <信不足焉，>
    text <有不信焉。>
  text <第二十四章>
    text <跂者不立，>
    text <跨者不行，>
    text <自見者不明，>
    text <自是者不彰。>
    text <自伐者無功，>
    text <自矜者不長。>
    text <其在道也，>
    text <曰餘食贅行。>
    text <物或惡之，>
    text <故有道者不處也。>
  text <第二十五章>
    text <有物混成，>
    text <先天地生，>
    text <寂兮寥兮，>
    text <獨立而不改，>
    text <周行而不殆，>
    text <可以為天下母。>
    text <吾不知其名，>
    text <字之曰道，>
    text <強為之名曰大。>
    text <大曰逝，>
    text <逝曰遠。>
    text <遠曰反。>
    text <故道大，>
    text <天大，>
    text <地大，>
    text <王亦大。>
    text <域中有四大，>
    text <而王處一焉。>
    text <人法地，>
    text <地法天，>
    text <天法道，>
    text <道法自然。>
  text <第二十六章>
    text <重為輕根，>
    text <靜為躁君，>
    text <是以君子終日行不離輜重；>
    text <雖有榮觀，>
    text <燕處超然。>
    text <奈何以萬乘之主，>
    text <而身輕天下？>
    text <輕則失臣，>
    text <躁則失君。>
  text <第二十七章>
    text <善行，無轍跡；>
    text <善言，無瑕謫；>
    text <善計，不用籌策；>
    text <善閉，無關鍵而不可開；>
    text <善結，無繩約而不可解。>
    text <是以聖人常善救人，>
    text <故無棄人；>
    text <善救物，>
    text <故無棄物，>
    text <是謂襲明。>
    text <故善人，不善人之師；>
    text <不善人，善人之資。>
    text <不貴其師，>
    text <不愛其資，>
    text <雖智大迷。>
    text <是謂要妙。>
  text <第二十八章>
    text <知其雄，>
    text <守其雌，>
    text <為天下谿。>
    text <為天下谿，常德不離，>
    text <復歸於嬰兒。>
    text <知其白，>
    text <守其黑，>
    text <為天下式。>
    text <為天下式，常德不忒，>
    text <復歸於無極。>
    text <知其榮，>
    text <守其辱，>
    text <為天下谷。>
    text <為天下谷，常德乃足，>
    text <復歸於朴。>
    text <朴散則為器，>
    text <聖人用之則為官長。>
    text <故大制不割。>
  text <第二十九章>
    text <將欲取天下而為之，>
    text <吾見其不得已。>
    text <天下神器，>
    text <不可為也。>
    text <為者敗之，>
    text <執者失之。>
    text <故物或行或隨，>
    text <或呴或吹，>
    text <或強或羸，>
    text <或載或隳。>
    text <是以聖人去甚。>
    text <去奢、去泰。>
  text <第三十章>
    text <以道佐人主者，>
    text <不以兵強天下，>
    text <其事好還。>
    text <師之所處，荊棘生焉。>
    text <大軍之後，必有凶年。>
    text <故善者果而已矣，>
    text <不敢以取強。>
    text <果而勿矜，>
    text <果而勿伐，>
    text <果而勿驕，>
    text <果而不得已，>
    text <果而勿強。>
    text <物壯則老，>
    text <是謂不道，>
    text <不道早已。>
  text <第三十一章>
    text <夫佳兵者，不祥之器，>
    text <物或惡之，>
    text <故有道者不處。>
    text <是以君子居則貴左，>
    text <用兵則貴右。>
    text <兵者，不祥之器，>
    text <非君子之器。>
    text <不得已而用之，>
    text <恬淡為上，>
    text <勝而不美；>
    text <而美之者，是樂殺人也。>
    text <夫樂殺人者，>
    text <不可得志於天下矣。>
    text <故吉事尚左，>
    text <凶事尚右。>
    text <是以偏將軍處左，>
    text <上將軍處右，>
    text <以喪禮處之。>
    text <殺人之眾，以悲哀蒞之。>
    text <戰勝，以喪禮處之。>
  text <第三十二章>
    text <道常無名。>
    text <朴雖小，>
    text <天下不敢臣。>
    text <候王若能守，>
    text <萬物將自賓。>
    text <天地相合，>
    text <以降甘露，>
    text <人莫之令而自均。>
    text <始制有名；>
    text <名亦既有，夫亦將知止；>
    text <知止所以不殆。>
    text <譬道之在天下，>
    text <由川谷之於江海。>
  text <第三十三章>
    text <知人者智，>
    text <自知者明。>
    text <勝人者有力，>
    text <自勝者強。>
    text <知足者富，>
    text <強行者有志，>
    text <不失其所者久，>
    text <死而不亡者壽。>
  text <第三十四章>
    text <大道汎兮，>
    text <其可左右。>
    text <萬物恃之以生而不辭，>
    text <功成不名有。>
    text <衣被萬物而不為主，>
    text <常無欲，>
    text <可名於小；>
    text <萬物歸焉而不為主，>
    text <可名於大。>
    text <是以聖人終不為大，>
    text <故能成其大。>
  text <第三十五章>
    text <執大象，>
    text <天下往；>
    text <往而不害，>
    text <安平泰。>
    text <樂與餌，>
    text <過客止。>
    text <道之出口，>
    text <淡乎無味，>
    text <視之不可見，>
    text <聽之不可聞，>
    text <用之不可既。>
  text <第三十六章>
    text <將欲歙之，必固張之；>
    text <將欲弱之，必固強之；>
    text <將欲廢之，必固興之；>
    text <將欲奪之，必固與之。>
    text <是謂微明，>
    text <柔勝剛弱勝強。>
    text <魚不可脫於淵，>
    text <國之利器不可以示人。>
  text <第三十七章>
    text <道常無為而無不為。>
    text <侯王若能守，>
    text <萬物將自化；>
    text <化而欲作，>
    text <吾將鎮之以無名之樸；>
    text <無名之樸，亦將不欲；>
    text <不欲以靜，>
    text <天下將自正。>
  text <第三十八章>
    text <上德不德，>
    text <是以有德；>
    text <下德不失德，>
    text <是以無德。>
    text <上德無為而無以為，>
    text <下德為之而有以為。>
    text <上仁為之而無以為。>
    text <上義為之而有以為。>
    text <上禮為之而莫之應，>
    text <則攘臂而仍之。>
    text <故失道而後德，>
    text <失德而後仁，>
    text <失仁而後義，>
    text <失義而後禮。>
    text <夫禮者，>
    text <忠信之薄而亂之首也；>
    text <前識者，>
    text <道之華而愚之始也。>
    text <是以大丈夫處其厚，>
    text <不處其薄；>
    text <居其實，不居其華。>
    text <故去彼取此。>
  text <第三十九章>
    text <昔之得一者：>
    text <天得一以清，>
    text <地得一以靈，>
    text <神得一以寧，>
    text <谷得一以盈，>
    text <萬物得一以生，>
    text <侯王得一以為天下貞，>
    text <其致之一也。>
    text <天無以清，將恐裂；>
    text <地無以寧，將恐發；>
    text <神無以靈，將恐歇；>
    text <谷無以盈，將恐竭；>
    text <萬物無以生，將恐滅；>
    text <侯王無以貞貴高，>
    text <將恐蹙。>
    text <故貴以賤為本，>
    text <高以下為基。>
    text <侯王自謂孤、寡不榖。>
    text <此其以賤為本也？非乎？>
    text <故致數車無車。>
    text <不欲琭琭如玉，>
    text <落落如石。>
  text <第四十章>
    text <反者道之動，>
    text <弱者道之用。>
    text <天下萬物生於有，>
    text <有生於無。>
  text <第四十一章>
    text <上士聞道，勤而行之；>
    text <中士聞道，若存若亡；>
    text <下士聞道，大笑之，>
    text <不笑不足以為道！>
    text <故建言有之：>
    text <明道若昧，>
    text <進道若退，>
    text <夷道若類，>
    text <上德若谷，>
    text <大白若辱，>
    text <廣德若不足，>
    text <建德若偷，>
    text <質直若渝，>
    text <大方無隅，>
    text <大器晚成，>
    text <大音希聲，>
    text <大象無形。>
    text <夫惟道，善貸且成。>
  text <第四十二章>
    text <道生一，>
    text <一生二，>
    text <二生三，>
    text <三生萬物。>
    text <萬物負陰而抱陽，>
    text <沖氣以為和。>
    text <(人之所惡，>
    text <孤、寡、不榖，>
    text <而王公以為稱。)>
    text <故物，或損之而益，>
    text <或益之而損。>
    text <人之所教，我亦教之：>
    text <強梁者不得其死，>
    text <吾將以為教父。>
  text <第四十三章>
    text <天下之至柔，>
    text <馳騁天下之至堅，>
    text <無有入於無間，>
    text <吾是以知無為之有益。>
    text <不言之教，>
    text <無為之益，>
    text <天下希及之。>
  text <第四十四章>
    text <名與身孰親？>
    text <身與貨孰多？>
    text <得與亡孰病？>
    text <是故甚愛必大費，>
    text <多藏必厚亡。>
    text <知足不辱，>
    text <知止不殆，可以長久。>
  text <第四十五章>
    text <大成若缺，>
    text <其用不敝；>
    text <大盈若沖，>
    text <其用不窮。>
    text <大直若屈，>
    text <大巧若拙，>
    text <大辯若訥。>
    text <躁勝寒，>
    text <靜勝熱，>
    text <清靜為天下正。>
  text <第四十六章>
    text <天下有道，>
    text <卻走以糞；>
    text <天下無道，>
    text <戎馬生於郊。>
    text <罪莫大於可欲，>
    text <禍莫大於不知足，>
    text <咎莫大於欲得。>
    text <故知之足，常足。>
  text <第四十七章>
    text <不出戶，>
    text <知天下；>
    text <不窺牖，>
    text <見天道。>
    text <其出彌遠，其知彌少。>
    text <是以聖人不行而知，>
    text <不見而名，>
    text <不為而成。>
  text <第四十八章>
    text <為學日益，>
    text <為道日損；>
    text <損之又損，>
    text <以至於無為；>
    text <無為而無不為矣。>
    text <故取天下者，>
    text <常以無事；>
    text <及其有事，>
    text <不足以取天下。>
  text <第四十九章>
    text <聖人無常心，>
    text <以百姓心為心。>
    text <善者吾善之，>
    text <不善者吾亦善之。>
    text <德善矣，>
    text <信者吾信之，>
    text <不信者吾亦信之，>
    text <德信矣。>
    text <聖人在天下惵惵，>
    text <為天下渾其心。>
    text <百姓皆注其耳目，>
    text <聖人皆孩之。>
  text <第五十章>
    text <出生入死。>
    text <生之徒十有三；>
    text <死之徒十有三，>
    text <民之生，動之死地，>
    text <亦十有三。>
    text <夫何故？>
    text <以其生生之厚。>
    text <蓋聞善攝生者，>
    text <陸行不遇兕虎，>
    text <入軍不被甲兵；>
    text <兕無所投其角，>
    text <虎無所措其爪，>
    text <兵無所容其刃。>
    text <夫何故？>
    text <以其無死地。>
  text <第五十一章>
    text <道生之，>
    text <德畜之，>
    text <物形之，>
    text <勢成之。>
    text <是以萬物>
    text <莫不尊道而貴德。>
    text <道之尊，>
    text <德之貴，>
    text <夫莫之命而常自然。>
    text <故道生之德畜之，>
    text <長之育之，>
    text <成之熟之，>
    text <養之復之；>
    text <生而不有，>
    text <為而不恃，>
    text <長而不宰，>
    text <是謂玄德。>
  text <第五十二章>
    text <天下有始以為天下母。>
    text <既得其母，>
    text <以知其子；>
    text <既知其子，>
    text <復守其母，>
    text <沒身不殆。>
    text <塞其兌，>
    text <閉其門，>
    text <終身不勤。>
    text <開其兌，>
    text <濟其事，>
    text <終身不救。>
    text <見小曰明，>
    text <守柔曰強。>
    text <用其光，>
    text <復歸其明，>
    text <無遺身殃，>
    text <是謂習常。>
  text <第五十三章>
    text <使我介然有知，>
    text <行於大道，>
    text <惟施是畏。>
    text <大道甚夷，>
    text <而民好徑。>
    text <朝甚除田甚蕪，>
    text <倉甚虛，>
    text <服文綵，>
    text <帶利劍，>
    text <厭飲食，>
    text <財貨有餘，>
    text <是謂盜夸。>
    text <非道也哉！>
  text <第五十四章>
    text <善建者不拔，>
    text <善抱者不脫，>
    text <子孫祭祀不輟。>
    text <修之於身，>
    text <其德乃真；>
    text <修之於家，>
    text <其德乃餘；>
    text <修之於鄉，>
    text <其德乃長；>
    text <修之於國，>
    text <其德乃豐；>
    text <修之於天下，>
    text <其德乃普。>
    text <故以身觀身，>
    text <以家觀家，>
    text <以鄉觀鄉，>
    text <以國觀國；>
    text <以天下觀天下。>
    text <吾何以知天下之然哉？>
    text <以此。>
  text <第五十五章>
    text <含德之厚，>
    text <比於赤子。>
    text <毒蟲不螫，>
    text <猛獸不據，>
    text <攫鷙不博。>
    text <骨弱筋柔而握固。>
    text <未知牝牡之合而全作，>
    text <精之至也；>
    text <終日號而嗌不嗄，>
    text <和之至也。>
    text <知和曰常，>
    text <知常曰明，>
    text <益生曰祥，>
    text <心使氣曰強。>
    text <物壯則老，>
    text <是謂不道，>
    text <不道早已。>
  text <第五十六章>
    text <知者不言，>
    text <言者不知。>
    text <塞其兌，>
    text <閉其門，>
    text <挫其銳，>
    text <解其紛，>
    text <和其光，>
    text <同其塵，>
    text <是謂玄同。>
    text <不可得而親，>
    text <不可得而疏；>
    text <不可得而利，>
    text <不可得而害；>
    text <不可得而貴，>
    text <不可得而賤。>
    text <故為天下貴。>
  text <第五十七章>
    text <以正治國，>
    text <以奇用兵，>
    text <無事取天下。>
    text <吾何以知其然乎？>
    text <以此：>
    text <天下多忌諱，>
    text <而民彌貧；>
    text <民多利器，>
    text <國家滋昏；>
    text <民多技巧，>
    text <奇物滋起；>
    text <法令滋彰，>
    text <盜賊多有。>
    text <故聖人云：>
    text <我無為而民自化，>
    text <我好靜而民自正，>
    text <我無事而民自富，>
    text <我無欲而民自朴。>
  text <第五十八章>
    text <其政悶悶，>
    text <其民醇醇；>
    text <其政察察，>
    text <其民缺缺。>
    text <禍兮福所倚，>
    text <福兮禍所伏。>
    text <孰知其極？>
    text <其無正耶。>
    text <正復為奇，>
    text <善復為妖民之迷，>
    text <其日固久。>
    text <是以聖人方而不割，>
    text <廉而不劌，>
    text <直而不肆，>
    text <光而不耀。>
  text <第五十九章>
    text <治人事天莫如嗇。>
    text <夫惟嗇，>
    text <是謂早服。>
    text <早服謂之重積德，>
    text <重積德則無不克，>
    text <無不克則莫知其極，>
    text <莫知其極，>
    text <可以有國。>
    text <有國之母，>
    text <可以長久。>
    text <是謂深根固蒂，>
    text <長生久視之道。>
  text <第六十章>
    text <治大國若烹小鮮。>
    text <以道莅天下，>
    text <其鬼不神。>
    text <非其鬼不神，>
    text <其神不傷人；>
    text <非其神不傷人，>
    text <聖人亦不傷人。>
    text <夫兩不相傷，>
    text <故德交歸焉。>
  text <第六十一章>
    text <大國者下流。>
    text <天下之交，>
    text <天下之牝。>
    text <牝常以靜勝牡，>
    text <以靜為下。>
    text <故大國以下小國，>
    text <則取小國；>
    text <小國以下大國，>
    text <則取大國。>
    text <故或下以取，>
    text <或下而取。>
    text <大國大過欲兼畜人，>
    text <小國小過欲入事人，>
    text <夫兩者各得其所欲，>
    text <故大者宜為下。>
  text <第六十二章>
    text <道者萬物之奧，>
    text <善人之寶，>
    text <不善人之所保。>
    text <美言可以巿，>
    text <尊行可以加人。>
    text <人之不善何棄之有！>
    text <故立天子，>
    text <置三公，>
    text <雖有拱璧以先駟馬，>
    text <不如坐進此道。>
    text <古之所以貴此道者何也？>
    text <不曰求以得，>
    text <有罪以免邪？>
    text <故為天下貴。>
  text <第六十三章>
    text <為無為，>
    text <事無事，>
    text <味無味。>
    text <大小多少，>
    text <報怨以德。>
    text <圖難于其易，>
    text <為大于其細。>
    text <天下難事必作于易，>
    text <天下大事必作于細，>
    text <是以聖人終不為大，>
    text <故能成其大。>
    text <夫輕諾必寡信，>
    text <多易必多難，>
    text <是以聖人猶難之。>
    text <故終無難。>
  text <第六十四章>
    text <其安易持，>
    text <其未兆易謀，>
    text <其脆易破，>
    text <其微易散。>
    text <為之于未有，>
    text <治之于未亂。>
    text <合抱之木，生于毫末；>
    text <九層之臺起于累土；>
    text <千里之行，始于足下。>
    text <為者敗之，>
    text <執者失之。>
    text <聖人無為，故無敗；>
    text <無執，故無失。>
    text <民之徒事，常于幾成而敗之。>
    text <慎終如始，>
    text <則無敗事。>
    text <是以聖人欲不欲，>
    text <不貴難得之貨。>
    text <學不學，>
    text <復眾人之所過。>
    text <以輔萬物之自然，>
    text <而不敢為。>
  text <第六十五章>
    text <古之善為道者，>
    text <非以明民，>
    text <將以愚之。>
    text <民之難，>
    text <治以其智多。>
    text <以智治國，國之賊；>
    text <不以智治國，國之福。>
    text <知此兩者，亦楷式。>
    text <能知楷式，>
    text <是謂玄德。>
    text <玄德深矣，遠矣，>
    text <與物反矣，乃至于大順。>
  text <第六十六章>
    text <江海所以能為百谷王者，>
    text <以其善下之，>
    text <故能為百谷王。>
    text <是以聖人欲上人，>
    text <必以言下之；欲先人，>
    text <必以身後之。>
    text <是以聖人處上而人不重，>
    text <處前而人不害，>
    text <是以天下樂推>
    text <而不厭。>
    text <以其不爭，>
    text <故天下莫能與之爭。>
    text <天下皆謂我道大，似不肖。>
    text <夫惟大，故似不肖。>
    text <若肖，>
    text <久矣其細也夫。>
  text <第六十七章>
    text <我有三寶，持而寶之。>
    text <一曰慈，>
    text <二曰儉，>
    text <三曰不敢為天下先。>
    text <慈，故能勇；>
    text <儉，故能廣；>
    text <不敢為天下先，>
    text <故能成器長。>
    text <今捨慈且勇，>
    text <捨儉且廣，>
    text <捨其後且先，死矣！>
    text <夫慈，以戰則勝，>
    text <以守則固，>
    text <天將救之，以慈衛之。>
  text <第六十八章>
    text <善為士者不武，>
    text <善戰者不怒，>
    text <善勝敵者不爭，>
    text <善用人者為之下>
    text <是謂不爭之德，>
    text <是謂用人之力，>
    text <是謂配天古之極。>
  text <第六十九章>
    text <用兵有言，>
    text <吾不敢為主而為客，>
    text <不敢進寸而退尺。>
    text <是謂行無行，>
    text <攘無臂，>
    text <扔無敵，>
    text <執無兵。>
    text <禍莫大於輕敵，>
    text <輕敵幾喪吾寶。>
    text <故抗兵相加，>
    text <哀者勝矣。>
  text <第七十章>
    text <吾言甚易知，甚易行。>
    text <天下莫能知，莫能行。>
    text <言有宗，>
    text <事有君。>
    text <夫惟無知，是以不我知。>
    text <知我者希，則我者貴，>
    text <是以聖人被褐懷玉。>
  text <第七十一章>
    text <知不知，上；>
    text <不知知，病。>
    text <夫惟病病，>
    text <是以不病。>
    text <聖人不病，>
    text <以其病病，>
    text <是以不病。>
  text <第七十二章>
    text <民不畏威，>
    text <威至矣無狎其所居，>
    text <無厭其所生。>
    text <夫惟不厭，>
    text <是以不厭。>
    text <是以聖人自知，不自見。>
    text <自愛，不自貴。>
    text <故去彼取此。>
  text <第七十三章>
    text <勇於敢則殺，>
    text <勇於不敢則活。>
    text <此兩者，或利或害。>
    text <天之所惡，>
    text <孰知其故？>
    text <是以聖人猶難之。>
    text <天之道，>
    text <不爭而善勝，>
    text <不言而善應，>
    text <不召而自來，>
    text <坦然而善謀。>
    text <天綱恢恢，>
    text <疏而不漏。>
  text <第七十四章>
    text <民不畏死，>
    text <奈何以死懼之！>
    text <若使民常畏死，>
    text <而為奇者吾得執而殺之，>
    text <孰敢？>
    text <常有司殺者殺，>
    text <夫代司殺者殺，>
    text <是謂代大匠斲。>
    text <夫代大匠斲者，>
    text <希有不傷手矣。>
  text <第七十五章>
    text <民之饑，>
    text <以其上食稅之多，>
    text <是以饑。>
    text <民之難治，>
    text <以其上之有為，>
    text <是以難治。>
    text <民之輕死，>
    text <以其求生之厚，>
    text <是以輕死。>
    text <夫惟無以生為者，>
    text <是賢於貴生。>
  text <第七十六章>
    text <人之生也柔弱，>
    text <其死也堅強。>
    text <萬物草木之生也柔脆，>
    text <其死也枯槁。>
    text <故堅強者死之徒，>
    text <柔弱者生之徒。>
    text <是以兵強則不勝，>
    text <木強則兵。>
    text <強大處下，>
    text <柔弱處上。>
  text <第七十七章>
    text <天之道，>
    text <其猶張弓乎！>
    text <高者抑之，>
    text <下者舉之；>
    text <有餘者損之，>
    text <不足者補之。>
    text <天之道，>
    text <損有餘而補不足。>
    text <人之道則不然，>
    text <損不足以奉有餘。>
    text <孰能有餘以奉天下？>
    text <唯有道者。>
    text <是以聖人為而不恃，>
    text <功成而不處，>
    text <其不欲見賢耶。>
  text <第七十八章>
    text <天下柔弱>
    text <莫過於水，>
    text <而攻堅強者莫之能勝，>
    text <其無以易之。>
    text <弱之勝強，>
    text <柔之勝剛，>
    text <天下莫不知，>
    text <莫能行。>
    text <故聖人云，>
    text <受國之垢，是謂社稷主；>
    text <受國之不祥，是謂天下王。>
    text <正言若反。>
  text <第七十九章>
    text <和大怨，>
    text <必有餘怨，>
    text <安可以為善？>
    text <是以聖人執左契，>
    text <而不責於人。>
    text <有德司契，>
    text <無德司徹。>
    text <天道無親，>
    text <常與善人。>
  text <第八十章>
    text <小國寡民，>
    text <使有什伯人之器而不用，>
    text <使民重死而不遠徙。>
    text <雖有舟輿，>
    text <無所乘之；>
    text <雖有甲兵，>
    text <無所陳之；>
    text <使民復結繩而用之。>
    text <甘其食，>
    text <美其服，>
    text <安其居，>
    text <樂其俗。>
    text <鄰國相望，>
    text <雞犬之聲相聞，>
    text <民至老死不相往來。>
  text <第八十一章>
    text <信言不美，>
    text <美言不信；>
    text <善者不辯，>
    text <辯者不善；>
    text <知者不博，>
    text <博者不知。>
    text <聖人不積，>
    text <既以為人，己愈有；>
    text <既以與人，己愈多。>
    text <天之道，>
    text <利而不害。>
    text <聖人之道，>
    text <為而不爭。>
